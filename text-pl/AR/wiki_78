<doc id="4180999" url="https://pl.wikipedia.org/wiki?curid=4180999" title="Letnie Mistrzostwa Słowenii w Skokach Narciarskich 2017">
Letnie Mistrzostwa Słowenii w Skokach Narciarskich 2017

Letnie Mistrzostwa Słowenii w Skokach Narciarskich – zawody odbyły się 8 października 2017 roku w miejscowości Kranj. Konkursy w ramach mistrzostw rozgrywały się na skoczni normalnej Bauhenk.
Wśród kobiet tytuł mistrzowski wywalczyła Ema Klinec skacząc na 102 i 104 metr. Na drugiej pozycji ze stratą prawie trzech punktów uplasowała się Nika Križnar, której odległości to 105 i 104,5 metra. O jej pozycji przesądziły słabsze noty za styl. Podium zawodów uzupełniła Urša Bogataj. Jej oba skoki to 94,5 metra. Strata jaką miała do drugiej zawodniczki wyniosła prawie trzydzieści punktów. W konkursie kobiet wystartowało trzynaście skoczkiń.
Kategorię mężczyzn wygrał Timi Zajc. Jego skoki wyniosły kolejno 107,5 oraz 106,5 metra i dały mu przewagę sześciu punktów nad będącym na drugim miejscu Nejcem Dežmanem. Na trzecim stopniu podium uplasował się Tilen Bartol tracąc do drugiego miejsca zaledwie cztery punkty. W zawodach wystąpiło pięćdziesięciu zawodników.
W ramach mistrzostw odbył się również konkurs drużyn mieszanych. Na starcie pojawiło się pięć ekip, w skład których wchodziły dwie kobiety i dwóch mężczyzn. Najlepszym z zespołów okazała się być drużyna SSK Alpina, której nota łączna to 904,6 punktu. Drugie i trzecie miejsce zajęły kolejno pierwsza drużyna SSK Ilirija oraz SK Zagorje.

</doc>
<doc id="4181002" url="https://pl.wikipedia.org/wiki?curid=4181002" title="Zasłonak ostry">
Zasłonak ostry

Zasłonak ostry ("Cortinarius acutus" (Pers.) Fr.) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Cortinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fung"i.
Po raz pierwszy opisał go w 1801 r. Christiaan Hendrik Persoon, nadając mu nazwę "Agaricus acutus". Obecną, uznaną przez Index Fungorum nazwę nadał mu w 1838 r. Elias Fries przenosząc go do rodzaju "Cortinarius".
Synonimy:
Nazwę polską nadał mu Andrzej Nespiak w 1981 r.
Morfologia.
Średnica 1-2 cm. Początkowo stożkowaty, potem kolejno spiczasto-łukowaty, dzwonkowaty i płasko rozpostarty ze spiczastym garbem. Powierzchnia gładka, u młodych okazów z białymi włókienkami będącymi pozostałością zasnówki. Jest higrofaniczny; podczas wilgotnej pogody ma barwę jasnoochrową i aż po garb jest prążkowany z prześwitującymi blaszkami, podczas suchej jest kremowocielisty. Brzeg ostry z resztkami zasnówki.
Wąsko przyrośnięte, szerokie. U młodych owocników kremowocieliste, u starszych brązowawe. Na ostrzach białe rzęski.
Wysokość 4-7 cm, grubość 2-3,5 mm, kruchy, walcowaty, początkowo pełny, potem pusty. Powierzchnia u młodych owocników gęsto pokryta białymi włókienkami, u starszych naga, ochrowobrązowa, i tylko w niektórych miejscach pokryta białymi łuskami lub włókienkami.
Występowanie i siedlisko.
Występuje w Ameryce Północnej, Europie i Nowej Zelandii. W Europie występuje od Hiszpanii przez Anglię i Islandię po około 65° szerokości geograficznej na Półwyspie Skandynawskim. Brak informacji o jego występowania w Europie Wschodniej i Południowo-wschodniej. W piśmiennictwie naukowym podano wiele jego stanowisk na terenie Polski, jest jednak rzadki. Znajduje się na "Czerwonej liście roślin i grzybów Polski". Ma status R – gatunek potencjalnie zagrożony z powodu ograniczonego zasięgu geograficznego i małych obszarów siedliskowych. Znajduje się na listach gatunków zagrożonych także w Niemczech.
Rośnie na ziemi w lasach iglastych i mieszanych, wśród mchów pod świerkami i sosnami. Owocniki wytwarza od września do listopada. Częściej spotykany jest na kwaśnych glebach w górskich lasach, wśród mchów pod świerkami.
Znaczenie.
Grzyb mikoryzowy. Grzyb niejadalny.
Gatunki podobne.
Ze względu na swoje niewielkie rozmiary, prążkowany kapelusz i spiczasty garb jest to gatunek łatwy do odróżnienia od innych zasłonaków.

</doc>
<doc id="4181003" url="https://pl.wikipedia.org/wiki?curid=4181003" title="Cortinarius acutus">
Cortinarius acutus



</doc>
<doc id="4181007" url="https://pl.wikipedia.org/wiki?curid=4181007" title="George G. Higgins">
George G. Higgins

Monsignor George Gilmary Higgins (ur. 21 stycznia 1916, zm. 1 maja 2002) – amerykański działacz ruchu robotniczego, znany potocznie jako „"labor priest"” (ksiądz robotników). Higgins stanowił istotne zaplecze poparcia kościoła kościoła rzymskokatolickiego dla Cesara Chaveza i jego ruchu związkowego.
Biografia.
George G. Higgins wychowywał się w Chicago, w stanie Illinois, gdzie uczęszczał do "Archbishop Quigley Preparatory Seminary" oraz studiował na "University of Saint Mary of the Lake". Studiował tam pod nadzorem wizjonerskiego rektora Monsignora Reynolda Henry’ego Hillenbranda.
Higgins wykładał na Katolickim Uniwersytecie Ameryki, pełniąc funkcję przewodniczącego społecznej rady nadzorczej United Auto Workers oraz prezesa zarządu Funduszu United Farm Workers Martina Luthera Kinga, Jr.
Był autorem wielu prac dotyczących sprawiedliwości dla pracowników w świetle katolickiej nauki społecznej.
Prezydent Stanów Zjednoczonych Bill Clinton odznaczył Higginsa Medalem Wolności w sierpniu 2000 r., co było uznaniem jego działalności jako zwolennika ruchu robotniczego i sprawiedliwości społecznej. W 2000 r. Higginsowi przyznano Nagrodę "Pacem in Terris", która bierze swoją nazwę od encykliki papieża Jana XXIII z 1963 r..
Higgins zmarł w La Grange, w Illinois 1 maja 2002 r.
Dokumenty George’a Gilmary’ego Higginsa są przechowywane w American Catholic History Research Center oraz w Archiwach Uniwersyteckich Katolickiego Uniwersytetu Ameryki w Waszyngtonie, D.C.

</doc>
<doc id="4181008" url="https://pl.wikipedia.org/wiki?curid=4181008" title="Franciszek Florian Zebrzydowski">
Franciszek Florian Zebrzydowski

Franciszek Florian Zebrzydowski herbu Radwan (zm. w 1650 roku) – kasztelan lubelski w latach 1647-1650, starosta nowokorczyński.
Poseł na sejm 1638 roku.
Jako senator był obecny na sejmie koronacyjnym 1649 roku.

</doc>
<doc id="4181011" url="https://pl.wikipedia.org/wiki?curid=4181011" title="Liga Mistrzów FIBA">
Liga Mistrzów FIBA

Liga Mistrzów FIBA (ang. "Basketball Champions League") – międzynarodowe, klubowe rozgrywki koszykarskie utworzone z inicjatywy FIBA Europe w 2016 roku. Uważane są za trzecie najważniejsze po Eurolidze i EuroCup rozgrywki koszykarskie w Europie. W sezonie zasadniczym biorą udział 32 drużyny wyłonione na podstawie wyników osiąganych w ligach narodowych, przyznawanych dzikich kart, a także zwycięzca poprzedniego sezonu FIBA Europe Cup.
Format rozgrywek.
"Format aktualny na sezon 2020/2021."
Kwalifikacje.
W kwalifikacjach bierze udział 16 drużyn, które walczą o pozostałe 4 wolne miejsca w sezonie zasadniczym. Kwalifikacje składają się z dwóch rund w formie dwumeczu. W sezonie 2020/2021 wszystkie drużyny rozpoczynają eliminacje od I rundy. Podzielone zostają na 4 koszyki, gdzie drużyny z pierwszego i drugiego koszyka są rozstawione w I rundzie i rewanże grają na własnym boisku. Drużyny z pierwszego koszyka grają przeciwko drużynom z czwartego koszyka, a kluby z drugiego, przeciwko tym z trzeciego koszyka.
W II rundzie grają ze sobą zwycięzcy par, gdzie wygrani rywalizacji pomiędzy drużynami z pierwszego i czwartego koszyka, grają przeciwko wygranym rywalizacji pomiędzy drużynom z drugiego i trzeciego koszyka. Rozstawiony w II rundzie jest klub, który zwyciężył w pojedynku pomiędzy drużynami z pierwszego i czwartego koszyka. Zwycięzcy dwumeczu awansują do sezonu zasadniczego. Drużyny, które odpadną w kwalifikacjach, mogą skorzystać z opcji gry w sezonie zasadniczym FIBA Europe Cup.
Sezon zasadniczy.
32 drużyny rozlosowywane są z ośmiu koszyków do czterech 8-zespołowych grup z tym zastrzeżeniem, że drużyny z tego samego kraju nie mogą trafić do tej samej grupy. Wyjątkiem jest Turcja, która w rundzie zasadniczej ma 5 zespołów. We wszystkich grupach każda drużyna gra z każdą mecz i rewanż. Zespoły z miejsc 1-4 awansują do fazy Playoff, natomiast z drużyny z miejsc 5-8 zostają wyeliminowane.
Playoff.
Przed fazą Playoff następuje losowanie, na podstawie którego ustalane są pary 1/8 finału. Do zwycięzców swoich grup w sezonie zasadniczym dolosowywane są drużyny, które zajęły 4 miejsce, a do drużyn, które zajęły 2 miejsce, dolosowywane są zespoły z 3 miejsca, z tym zastrzeżeniem, że drużyny z tych samych grup nie mogą na siebie trafić. 1/8 finału rozgrywa się w formie rywalizacji do dwóch zwycięstw, z tym że drużyna wyżej rozstawiona gra pierwszy i ewentualny trzeci mecz u siebie. Zwycięzcy awansują do 1/4 finału rozgrywanej na tych samych zasadach, z tym że zwycięska drużyna pojedynku pomiędzy zwycięzcą grupy, a zespołem, który zajął 4 miejsce w grupie, trafia na zwycięzcę pojedynku pomiędzy drużynami, które zajęły 2 i 3 miejsce w grupie. Zwycięzcy 1/4 finału awansują do Final Four.
Final Four.
Final Four odbywa się na przestrzeni trzech dni w hali jednej z drużyn zakwalifikowanej do tej fazy. Ustalenie par półfinałowych następuje w drodze losowania. Drużyny rozgrywają ze sobą jeden mecz. Zwycięzcy awansują do finału, a przegrani grają mecz o 3 miejsce.
Składy mistrzowskie.
2016–17 Iberostar Tenerife (Hiszpania):
Rodrigo San Miguel, Will Hanley, Marius Grigonis, Aaron Doornekamp, Georgios Bogris, Mamadou Niang, Nicolás Richotti, Ferrán Bassas, Tariq Kirksay, Fran Vázquez, Tim Abromaitis, Davin White (Trener: Txus Vidorreta)
2017–18 AEK Ateny (Grecja):
Mike Green, Giannoulis Larentzakis, Manny Harris, Delroy James, Vince Hunter, Kevin Punter, Vassilis Xanthopoulos, Dušan Šakota, Panagiotis Vasilopoulos, Edin Atić, Dimitrios Mavroeidis, Vassilis Kavvadas (Trener: Dragan Šakota)
2018–19 Segafredo Virtus Bolonia (Włochy):
Kevin Punter, Kelvin Martin, Yanick Moreira, Alessandro Pajola, Tony Taylor, Filippo Baldi Rossi, Alessandro Cappalletti, Dejan Kravic, Mario Chalmers, Pietro Aradori, Amath M'Baye, David Cournooh, Matteo Berti, Gora Camara, Brian Qvale, Niccolò Venturoli (Trener: Stefano Sacripanti)

</doc>
<doc id="4181014" url="https://pl.wikipedia.org/wiki?curid=4181014" title="Məhəmmədhacı Xatiyev">
Məhəmmədhacı Xatiyev



</doc>
<doc id="4181016" url="https://pl.wikipedia.org/wiki?curid=4181016" title="Wasilij Mychlik">
Wasilij Mychlik

Wasilij Iljicz Mychlik (ros. Василий Ильич Мыхлик, ur. 29 grudnia 1922 we wsi Sołdatskoje w guberni mikołajowskiej (obecnie obwód mikołajowski), zm. 29 grudnia 1996 w Moskwie) – radziecki lotnik wojskowy, pułkownik, dwukrotny Bohater Związku Radzieckiego (1945).
Życiorys.
Był narodowości ukraińskiej. Dzieciństwo i młodość spędził w Krzywym Rogu, do 1940 skończył 10 klas szkoły, od listopada 1940 służył w Armii Czerwonej, w 1941 ukończył Wolską Wojskową Szkołę Mechaników Lotniczych i został mechanikiem w 8 rezerwowym pułku lotniczym w obwodzie saratowskim. Później przeszedł kurs pilotażu, od maja 1943 do maja 1945 uczestniczył w wojnie z Niemcami jako pilot, dowódca klucza, zastępca dowódcy i dowódca eskadry oraz szturman (nawigator) 566 szturmowego pułku lotniczego. Walczył na Froncie Zachodnim, Briańskim, Leningradzkim i 3 Białoruskim, uczestniczył w bitwie pod Kurskiem, operacji orłowskiej, krasnocielsko-ropszyńskiej, leningradzko-nowogrodzkiej, wyborskiej, narwskiej, tallińskiej, wschodniopruskiej i królewieckiej. 31 stycznia 1944 został zestrzelony, spadł za linią frontu, 3 lutego wrócił do swoich. Podczas wojny wykonał 188 lotów bojowych samolotem Ił-2, prowadząc naloty na siłę żywą i technikę wroga. W momencie zakończenia wojny był dowódcą eskadry 566 pułku lotnictwa szturmowego 277 Dywizji Lotnictwa Szturmowego 1 Armii Powietrznej w stopniu kapitana. Po wojnie był szturmanem szturmowych pułków lotniczych w Leningradzkim Okręgu Wojskowym, w 1951 ukończył Akademię Wojskowo-Powietrzną w Monino, 1951-1952 i 1952-1953 był lotnikiem-inspektorem w Moskiewskim Okręgu Wojskowym. Od kwietnia do lipca 1953 był zastępcą dowódcy szturmowego pułku lotniczego w Tambowie, 1953-1958 starszym lotnikiem-inspektorem w Zarządzie Przygotowania Bojowego Sił Wojskowo-Powietrznych w stopniu pułkownika, 1958-1960 starszym lotnikiem-inspektorem Zarządu Przygotowania Lotniczego KC DOSAAF, a 1960-1966 dyżurnym odpowiedzialnym stanowiska dowodzenia Zarządu Lotów Głównego Sztabu Sił Wojskowo-Powietrznych, w październiku 1966 zakończył służbę wojskową. Pochowana na Cmentarzu Trojekurowskim w Moskwie.
Odznaczenia.
I medale.

</doc>
<doc id="4181017" url="https://pl.wikipedia.org/wiki?curid=4181017" title="Dziennik Rzeszowski">
Dziennik Rzeszowski

Dziennik Rzeszowski – dziennik wydawany w Rzeszowie.
„Dziennik Rzeszowski” powstał decyzją Egzekutywy Komitetu Wojewódzkiego Polskiej Partii Robotniczej (KW PPR) w Rzeszowie, pierwszy numer ukazał się 13 maja 1945, a redaktorem naczelnym został Franciszek Błoński. W 1945, 1946 gazeta miała cztery strony w każdym wydaniu.

</doc>
<doc id="4181018" url="https://pl.wikipedia.org/wiki?curid=4181018" title="Clash of Champions">
Clash of Champions



</doc>
<doc id="4181019" url="https://pl.wikipedia.org/wiki?curid=4181019" title="Dikula">
Dikula



</doc>
<doc id="4181020" url="https://pl.wikipedia.org/wiki?curid=4181020" title="Droga magistralna A15">
Droga magistralna A15



</doc>
<doc id="4181021" url="https://pl.wikipedia.org/wiki?curid=4181021" title="Ekstaza św. Franciszka">
Ekstaza św. Franciszka



</doc>
<doc id="4181022" url="https://pl.wikipedia.org/wiki?curid=4181022" title="Jermaki">
Jermaki



</doc>
<doc id="4181023" url="https://pl.wikipedia.org/wiki?curid=4181023" title="Lawina w Tatrach">
Lawina w Tatrach



</doc>
<doc id="4181024" url="https://pl.wikipedia.org/wiki?curid=4181024" title="Podworzec">
Podworzec



</doc>
<doc id="4181025" url="https://pl.wikipedia.org/wiki?curid=4181025" title="Strzelectwo na Letnich Igrzyskach Olimpijskich 2016 – karabin pneumatyczny, 10 m">
Strzelectwo na Letnich Igrzyskach Olimpijskich 2016 – karabin pneumatyczny, 10 m



</doc>
<doc id="4181026" url="https://pl.wikipedia.org/wiki?curid=4181026" title="Super liga Srbije i Crne Gore u fudbalu">
Super liga Srbije i Crne Gore u fudbalu



</doc>
<doc id="4181027" url="https://pl.wikipedia.org/wiki?curid=4181027" title="Wojewodowie III RP">
Wojewodowie III RP



</doc>
<doc id="4181028" url="https://pl.wikipedia.org/wiki?curid=4181028" title="Səid Həmidov">
Səid Həmidov



</doc>
<doc id="4181033" url="https://pl.wikipedia.org/wiki?curid=4181033" title="Al-Musajjib">
Al-Musajjib

Al-Musajjib (arab. المسيب) – miasto w Iraku, w muhafazie Babilon. W 2009 roku liczyło 46 394 mieszkańców.

</doc>
<doc id="4181039" url="https://pl.wikipedia.org/wiki?curid=4181039" title="Ilya Nastochenko">
Ilya Nastochenko



</doc>
<doc id="4181045" url="https://pl.wikipedia.org/wiki?curid=4181045" title="Andranik Galstyan">
Andranik Galstyan



</doc>
<doc id="4181048" url="https://pl.wikipedia.org/wiki?curid=4181048" title="Viktor Kazishvili">
Viktor Kazishvili



</doc>
<doc id="4181059" url="https://pl.wikipedia.org/wiki?curid=4181059" title="Valruzhan Kajoyan">
Valruzhan Kajoyan



</doc>
<doc id="4181061" url="https://pl.wikipedia.org/wiki?curid=4181061" title="Artur Arakelyan">
Artur Arakelyan



</doc>
<doc id="4181063" url="https://pl.wikipedia.org/wiki?curid=4181063" title="Juan Vargas Aruquipa">
Juan Vargas Aruquipa

Juan Vargas Aruquipa (ur. 8 marca 1947 w Achacachi) – duchowny rzymskokatolicki, w latach 1997-2022 biskup Coroico.
3 grudnia 2022 papież Franciszek przyjął jego rezygnację z urzędu biskupa diecezjalnego i nominował następcę, ks. Juana Carlosa Huayguę Oropezę.

</doc>
<doc id="4181066" url="https://pl.wikipedia.org/wiki?curid=4181066" title="Artak Hovhannisyan">
Artak Hovhannisyan



</doc>
<doc id="4181071" url="https://pl.wikipedia.org/wiki?curid=4181071" title="Hrach Hovhannisyan">
Hrach Hovhannisyan



</doc>
<doc id="4181075" url="https://pl.wikipedia.org/wiki?curid=4181075" title="Narek Khatchataryan">
Narek Khatchataryan



</doc>
<doc id="4181076" url="https://pl.wikipedia.org/wiki?curid=4181076" title="PYD">
PYD



</doc>
<doc id="4181083" url="https://pl.wikipedia.org/wiki?curid=4181083" title="Vahe Simonyan">
Vahe Simonyan



</doc>
<doc id="4181085" url="https://pl.wikipedia.org/wiki?curid=4181085" title="Eugenio Scarpellini">
Eugenio Scarpellini

Eugenio Scarpellini (ur. 8 stycznia 1954 w Verdellino, zm. 15 lipca 2020 w El Alto) – duchowny rzymskokatolicki, w latach 2013–2020 biskup El Alto.
Życiorys.
Urodzony we Verdellino we Włoszech. W 1972 wstąpił do seminarium diecezji Bergamo i 17 czerwca 1978 przyjął święcenia kapłańskie. Przez dziesięć lat pracował jako wikariusz. W 1988 wyjechał do Boliwii i rozpoczął pracę w archidiecezji La Paz. Był m.in. ekonomem diecezjalnym, dyrektorem krajowym Papieskich Dzieł Misyjnych oraz pomocniczym sekretarzem boliwijskiej Konferencji Episkopatu.
15 lipca 2010 został prekonizowany biskupem pomocniczym El Alto ze stolicą tytularną "Bida". Sakry biskupiej udzielił mu 9 września 2010 bp Jesús Juárez Párraga. 25 lipca 2013 otrzymał nominację na biskupa diecezjalnego El Alto.
W latach 2012-2015 pełnił funkcję sekretarza generalnego Konferencji Episkopatu Boliwii.
Zmarł na COVID-19 w wieku 66 lat.

</doc>
<doc id="4181087" url="https://pl.wikipedia.org/wiki?curid=4181087" title="Eduard Sargsyan">
Eduard Sargsyan



</doc>
<doc id="4181088" url="https://pl.wikipedia.org/wiki?curid=4181088" title="Komala">
Komala

Komala (właściwie Organizacja Rewolucyjnych Pracowników Irańskiego Kurdystanu – kurd. Komełey Şorrişgêrrî Zehmetkêşanî Kurdistanî Êran) – kurdyjska partia polityczna w Iranie.
Historia.
Powstała w 1969 roku. Od 1979 roku prowadzi z irańskim rządem wojnę partyzancką. Bazy partyzantki znajdują się w sąsiednim Iraku.
W 1983 roku jej członkowie współtworzyli Komunistyczną Partię Iranu. 
W listopadzie 2010 roku irańskie służby aresztowały czterech członków partii, którzy mieli rzekomo dokonać w Iranie pięciu zabójstw na zlecenie. Zabójstwa zlecić miał przebywający w Wielkiej Brytanii lider partii Dżalil Fattahi.
W 2012 roku podpisała sojusz z Demokratyczną Partią Kurdystanu Irańskiego.
Ideologia.
Jest organizacją marksistowsko-leninowską i maoistowską.
Jako organizacja terrorystyczna.
Rząd Iranu klasyfikuje partię jako ugrupowanie terrorystyczne.
Przypisy.
 

</doc>
<doc id="4181090" url="https://pl.wikipedia.org/wiki?curid=4181090" title="Artur Mkrtchyan (zapaśnik)">
Artur Mkrtchyan (zapaśnik)



</doc>
<doc id="4181092" url="https://pl.wikipedia.org/wiki?curid=4181092" title="Pawieł Płotnikow">
Pawieł Płotnikow

Pawieł Artiemjewicz Płotnikow (ros. Павел Артемьевич Плотников, ur. 4 marca 1920 we wsi Gońba w guberni tomskiej (obecnie część miasta Barnauł), zm. 14 grudnia 2000 w Moskwie) – radziecki lotnik wojskowy, generał major lotnictwa, dwukrotny Bohater Związku Radzieckiego (1944 i 1945).
Życiorys.
Po ukończeniu szkoły w Barnaule pracował jako ślusarz, jednocześnie uczył się w aeroklubie, od 1938 służył w Armii Czerwonej, w 1940 skończył wojskową lotniczą szkołę pilotów w Nowosybirsku. Od października 1941 uczestniczył w wojnie z Niemcami jako pilot, potem dowódca klucza i eskadry, brał udział w walkach na Froncie Południowym, Zakaukaskim, Woroneskim, Stepowym, 1 i 2 Ukraińskim. Od 1944 należał do WKP(b), do maja 1944 jako zastępca dowódcy eskadry 82 gwardyjskiego lotniczego pułku bombowców 1 Gwardyjskiej Lotniczej Dywizji Bombowców 2 Gwardyjskiego Lotniczego Korpusu Bombowców 5 Armii Powietrznej 2 Frontu Ukraińskiego wykonał 225 lotów bojowych i strącił 3 samoloty wroga. Do marca 1945 wykonał jeszcze 80 lotów bojowych. Łącznie w czasie wojny wykonał 343 loty bojowe, strącił 3 samolot wroga, zatopił 6 transportów wojskowych, zniszczył 7 pociągów, 3 mosty kolejowe, ponad 250 samochodów i wiele dział, czołgów i innej techniki wroga. W 1945 ukończył wyższą szkołę oficerską, w 1951 Akademię Wojskowo-Powietrzną Czerwonego Sztandaru, a w 1960 Wojskową Akademię Sztabu Generalnego Sił Zbrojnych ZSRR, od 1951 dowodził pułkiem bombowców, w 1952 został starszym inspektorem-lotnikiem Zarządu Przygotowania Bojowego Sił Wojskowo-Powietrznych. Od 1955 był zastępcą dowódcy, a 1956-1958 dowódcą lotniczej dywizji bombowców, 1960-1965 dyżurnym odpowiedzialnym zarządzania lotami stanowiska dowódczego Sił Wojskowo-Powietrznych, następnie ponownie dowódcą dywizji lotniczej. W 1966 otrzymał stopień generała majora, od 1968 był zastępcą szefa sztabu 37 Armii Powietrznej, później 36 Armii Powietrznej, w 1975 został zwolniony do rezerwy, następnie pracował w Ministerstwie Przemysłu Gazowego ZSRR i Instytucie Naukowo-Badawczym Transportu Samochodowego.
Odznaczenia.
I medale.

</doc>
<doc id="4181094" url="https://pl.wikipedia.org/wiki?curid=4181094" title="Adolf z Kleve">
Adolf z Kleve

Adolf z Kleve (ur. 28 czerwca 1425, zm. 18 września 1492 w Brukseli) – pan Ravensteinu i Wijnendale z rodu książąt Kleve, bliski współpracownik książąt burgundzkich, namiestnik Karola Zuchwałego w Niderlandach, opiekun małoletniego Filipa I Pięknego.
Życiorys.
Adolf był młodszym synem księcia Kleve i hrabiego Mark Adolfa II (III) oraz Marii z Burgundii. Młodość spędził wraz ze starszym bratem Janem na dworze dziadka ze strony matki, księcia Burgundii i hrabiego Flandrii Jana bez Trwogi. Po śmierci ojca Jan powrócił nad Ren i objął księstwo Kleve i hrabstwo Mark, natomiast Adolf pozostał na dworze burgundzkim, a w 1450 przyznano mu dobra w Brabancji, w tym Ravenstein, i część wiana matki, w tym Wijnendale. W faktyczne ich posiadanie wszedł jednak znacznie później.
Adolf należał do najbliższego kręgu współpracowników księcia burgundzkiego Filipa Dobrego, a następnie jego syna Karola Zuchwałego. W 1446/1447 Filip bezskutecznie starał się o jego nominację na arcybiskupa Kolonii. Adolf otrzymał jednak książęcą pensję i został członkiem zakonu Złotego Runa, błyszczał na turniejach. Był jednym z wodzów burgundzkich wojsk w kampaniach prowadzonych w latach 60. XV w.. W 1475 książę Karol powierzył mu funkcję namiestnika Niderlandów, podczas gdy sam ruszył na kampanię przeciwko Lotaryngii.
Gdy na początku stycznia 1477 Karol zginął, jego córka Maria jeszcze w tym samym miesiącu mianowała Adolfa regentem krajów książąt burgundzkich. 7 lipca 1477 Adolf został mianowany przez Marię namiestnikiem Hainaut (pełnił tę funkcję do 1482). Podobnie jak swój brat Jan, także Adolf pragnął doprowadzić do ślubu Marii ze swoim synem. Nawet po wyborze przez Marię na męża Maksymiliana Habsburga pozycja Adolfa na dworze burgundzkim pozostała bardzo silna: to on nadał Maksymilianowi godność rycerza Złotego Runa, a w 1478 został ojcem chrzestnym syna Marii i Maksymiliana, Filipa. Po śmierci Marii w marcu 1482 został opiekunem i wychowawcą małoletniego księcia oraz wiodącym członkiem rady regencyjnej ustanowionej przez Maksymiliana do sprawowania rządów w imieniu Filipa. Później pełnił tę samą rolę dla opozycji antyhabsburskiej.
Gdy w 1484 wybuchła wojna między Maksymilianem i stanami Niderlandów, Adolf doprowadził do zawarcia w kolejnym roku pokoju między zwaśnionymi stronami. Nadal pozostawał wychowawcą księcia Filipa. Jego główną troską było jednak doprowadzenie do zgody między Maksymilianem a swoim synem Filipem.
Rodzina.
Adolf był dwukrotnie żonaty. 6 maja 1453 poślubił Beatrycze (zmarłą w 1462), córkę spokrewnionego z książętami burgundzkimi regenta Portugalii Piotra, księcia Coimbry. Z tego małżeństwa pochodził syn Filip (przy narodzinach Filipa użyto cesarskiego cięcia). 21 czerwca 1470 Adolf ożenił się z Anną (zmarłą w 1507), nieślubną córką księcia Burgundii Filipa III Dobrego. To małżeństwa pozostało bezdzietne.

</doc>
<doc id="4181099" url="https://pl.wikipedia.org/wiki?curid=4181099" title="Ricardo Ernesto Centellas Guzmán">
Ricardo Ernesto Centellas Guzmán

Ricardo Ernesto Centellas Guzmán (ur. 7 listopada 1962 w Suquistaca) – boliwijski duchowny rzymskokatolicki, od 2020 arcybiskup Sucre.
Życiorys.
Święcenia kapłańskie otrzymał 11 sierpnia 1988 i został inkardynowany do archidiecezji Sucre. Przez trzy lata pracował jako wikariusz w Padilla. Po dwuletnich studiach w Rzymie rozpoczął pracę w archidiecezjalnym seminarium, zaś w 1996 został jego rektorem. W 1998 mianowany wikariuszem generalnym archidiecezji.
30 czerwca 2005 został mianowany biskupem pomocniczym diecezji Potosí ze stolicą tytularną "Turres Ammeniae". Sakry biskupiej udzielił mu 15 września 2005 ówczesny biskup tejże diecezji, Walter Pérez Villamonte. 25 listopada 2009 mianowany następcą bp. Péreza Villamontego na stolicy w Potosí, objął urząd 28 stycznia 2010.
11 lutego 2020 otrzymał nominację na arcybiskupa Sucre.
W latach 2012-2015 był wiceprzewodniczącym Konferencji Episkopatu Boliwii, zaś w 2015 objął urząd jej przewodniczącego.

</doc>
<doc id="4181101" url="https://pl.wikipedia.org/wiki?curid=4181101" title="Sprzężna zewnętrzna">
Sprzężna zewnętrzna

Sprzężna zewnętrzna ("conjugata externa") – wymiar zewnętrzny miednicy, odległość między dołkiem poniżej wyrostka kolczystego V kręgu lędźwiowego, a górnym zewnętrznym brzegiem spojenia łonowego. Wynosi ona ok. 20 cm (20–21 cm). Sprzężną zewnętrzną mierzy się za pomocą miednicomierza.

</doc>
<doc id="4181102" url="https://pl.wikipedia.org/wiki?curid=4181102" title="Tartu Pere Leib">
Tartu Pere Leib



</doc>
<doc id="4181105" url="https://pl.wikipedia.org/wiki?curid=4181105" title="Hacımurad Ömərov">
Hacımurad Ömərov



</doc>
<doc id="4181107" url="https://pl.wikipedia.org/wiki?curid=4181107" title="Strzelectwo na Letnich Igrzyskach Olimpijskich 2016 – skeet (kobiety)">
Strzelectwo na Letnich Igrzyskach Olimpijskich 2016 – skeet (kobiety)

Skeet kobiet – konkurencja rozegrana 12 sierpnia 2016 roku podczas letnich igrzysk w Rio de Janeiro.
W kwalifikacjach wystąpiło 21 zawodniczek. Każda z nich oddała trzy 25-strzałowe serie. Do półfinału awansowało sześć zawodniczek z największą liczbą zbitych rzutków. W przypadku równej liczby, zawodniczki strzelały pojedyncze rzutki do momentu wyłonienia zwycięzcy.
W półfinale każda strzelczyni miała 16 strzałów. Na podstawie tabeli wyników uzyskanych przez zawodniczki ustalono pary, które toczyły walkę o medal. Pierwsza z drugą rywalizowała o zwycięstwo, natomiast trzecia z czwartą – o brązowy medal.
Złoty medal zdobyła Włoszka Diana Bacosi, srebrny – jej koleżanka z reprezentacji Chiara Cainero, a brązowy – Amerykanka Kimberly Rhode.
Rekordy.
Rekordy świata i olimpijskie przed rozpoczęciem zawodów:
"Runda kwalifikacyjna – 75 strzałów"
Wyniki.
Źródło:

</doc>
<doc id="4181112" url="https://pl.wikipedia.org/wiki?curid=4181112" title="Kiryat Ekron">
Kiryat Ekron



</doc>
<doc id="4181113" url="https://pl.wikipedia.org/wiki?curid=4181113" title="Tzoran-Kadima">
Tzoran-Kadima



</doc>
<doc id="4181117" url="https://pl.wikipedia.org/wiki?curid=4181117" title="Kadima-Coran">
Kadima-Coran



</doc>
<doc id="4181118" url="https://pl.wikipedia.org/wiki?curid=4181118" title="Kadima-Tzoran">
Kadima-Tzoran



</doc>
<doc id="4181121" url="https://pl.wikipedia.org/wiki?curid=4181121" title="Kafr Ajn (Syria)">
Kafr Ajn (Syria)

Kafr Ajn () – miejscowość w Syrii, w muhafazie Idlib. W 2004 roku liczyła 1234 mieszkańców.

</doc>
<doc id="4181123" url="https://pl.wikipedia.org/wiki?curid=4181123" title="Umm Zajtuna">
Umm Zajtuna

Umm Zajtuna (arab. أم زيتونة) – wieś w Syrii, w muhafazie Idlib. W 2004 roku liczyła 250 mieszkańców.

</doc>
<doc id="4181124" url="https://pl.wikipedia.org/wiki?curid=4181124" title="Məmmədsalam Haciyev">
Məmmədsalam Haciyev



</doc>
<doc id="4181126" url="https://pl.wikipedia.org/wiki?curid=4181126" title="Nurməhəmməd Hacıyev">
Nurməhəmməd Hacıyev



</doc>
<doc id="4181130" url="https://pl.wikipedia.org/wiki?curid=4181130" title="Leyla Gurbanova">
Leyla Gurbanova



</doc>
<doc id="4181131" url="https://pl.wikipedia.org/wiki?curid=4181131" title="Baszkun">
Baszkun

Baszkun (arab. باشكون) – wieś w Syrii, w muhafazie Idlib. W 2004 roku liczyła 111 mieszkańców.

</doc>
<doc id="4181132" url="https://pl.wikipedia.org/wiki?curid=4181132" title="Nadya Sementsova">
Nadya Sementsova



</doc>
<doc id="4181133" url="https://pl.wikipedia.org/wiki?curid=4181133" title="Wiadomości Szczecińskie">
Wiadomości Szczecińskie

Wiadomości Szczecińskie – dziennik ukazujący się w okresie stanu wojennego w Szczecinie w miejsce Głosu Szczecińskiego i Kuriera Szczecińskiego. Łącznie wydrukowano 26 numerów. Pismo zamieszczało informacje, reportaże i nieliczne komentarze dotyczące sytuacji politycznej. Gazeta publikowała również antysolidarnościową satyrę i tendencyjne życiorysy działaczy solidarnościowych pod tytułem "Kameleony".

</doc>
<doc id="4181134" url="https://pl.wikipedia.org/wiki?curid=4181134" title="Abu Szardżi">
Abu Szardżi

Abu Szardżi (arab. أبو شرجي) – wieś w Syrii, w muhafazie Idlib. W 2004 roku liczyła 507 mieszkańców.

</doc>
<doc id="4181135" url="https://pl.wikipedia.org/wiki?curid=4181135" title="Long Hollow">
Long Hollow

Long Hollow – jednostka osadnicza w Stanach Zjednoczonych, w stanie Dakota Południowa, w hrabstwie Roberts.

</doc>
<doc id="4181136" url="https://pl.wikipedia.org/wiki?curid=4181136" title="Al-Burdż (Syria)">
Al-Burdż (Syria)



</doc>
<doc id="4181138" url="https://pl.wikipedia.org/wiki?curid=4181138" title="Aleksander Szymański (działacz)">
Aleksander Szymański (działacz)



</doc>
<doc id="4181139" url="https://pl.wikipedia.org/wiki?curid=4181139" title="Al-Burdż (Idlib)">
Al-Burdż (Idlib)

Al-Burdż (arab. البرج) – wieś w Syrii, w muhafazie Idlib. W 2004 roku liczyła 326 mieszkańców.

</doc>
<doc id="4181140" url="https://pl.wikipedia.org/wiki?curid=4181140" title="Agency Village">
Agency Village

Agency Village – jednostka osadnicza w Stanach Zjednoczonych, w stanie Dakota Południowa, w hrabstwie Roberts.

</doc>
<doc id="4181141" url="https://pl.wikipedia.org/wiki?curid=4181141" title="Barnan">
Barnan

Barnan (arab. برنان) – wieś w Syrii, w muhafazie Idlib. W 2004 roku liczyła 253 mieszkańców.

</doc>
<doc id="4181143" url="https://pl.wikipedia.org/wiki?curid=4181143" title="Arslanbek Alborov">
Arslanbek Alborov



</doc>
<doc id="4181144" url="https://pl.wikipedia.org/wiki?curid=4181144" title="Forestburg (Dakota Południowa)">
Forestburg (Dakota Południowa)

Forestburg – jednostka osadnicza w Stanach Zjednoczonych, w stanie Dakota Południowa, w hrabstwie Sanborn.

</doc>
<doc id="4181146" url="https://pl.wikipedia.org/wiki?curid=4181146" title="Aleksander Szymański (partyzant)">
Aleksander Szymański (partyzant)



</doc>
<doc id="4181148" url="https://pl.wikipedia.org/wiki?curid=4181148" title="Ad-Durajbijja">
Ad-Durajbijja

Ad-Durajbijja (arab. الدريبية) – wieś w Syrii, w muhafazie Idlib. W 2004 roku liczyła 275 mieszkańców.

</doc>
<doc id="4181149" url="https://pl.wikipedia.org/wiki?curid=4181149" title="Aleksander Szymański (członek AK)">
Aleksander Szymański (członek AK)



</doc>
<doc id="4181151" url="https://pl.wikipedia.org/wiki?curid=4181151" title="Ghuzajla">
Ghuzajla



</doc>
<doc id="4181154" url="https://pl.wikipedia.org/wiki?curid=4181154" title="Ghuzajla (Idlib)">
Ghuzajla (Idlib)

Ghuzajla (arab. غزيلة) – wieś w Syrii, w muhafazie Idlib. W 2004 roku liczyła 451 mieszkańców.

</doc>
<doc id="4181155" url="https://pl.wikipedia.org/wiki?curid=4181155" title="Al-Musajib">
Al-Musajib



</doc>
<doc id="4181156" url="https://pl.wikipedia.org/wiki?curid=4181156" title="Ad-Duwadijja">
Ad-Duwadijja

Ad-Duwadijja (arab. الدوادية) – wieś w Syrii, w muhafazie Idlib. W 2004 roku liczyła 396 mieszkańców.

</doc>
<doc id="4181158" url="https://pl.wikipedia.org/wiki?curid=4181158" title="Manderson-White Horse Creek">
Manderson-White Horse Creek

Manderson-White Horse Creek – jednostka osadnicza w Stanach Zjednoczonych, w stanie Dakota Południowa, w hrabstwie Shannon.

</doc>
<doc id="4181162" url="https://pl.wikipedia.org/wiki?curid=4181162" title="Pine Ridge (Dakota Południowa)">
Pine Ridge (Dakota Południowa)

Pine Ridge – jednostka osadnicza w Stanach Zjednoczonych, w stanie Dakota Południowa, w hrabstwie Shannon.

</doc>
<doc id="4181163" url="https://pl.wikipedia.org/wiki?curid=4181163" title="Klasyka Marvela">
Klasyka Marvela

Klasyka Marvela (ang. "Marvel Classic") – inicjatywa wydawnicza Egmont Polska, w skład której wchodzą klasyczne komiksy wydawnictwa Marvel Comics.
W Polsce wybrane komiksy ukazują się od października 2016 roku w formie tomów zbiorczych w twardej oprawie i zawierających pełne historie lub kilka zeszytów oryginalnych serii.
Marvel Limited.
Marvel Limited – ekskluzywna linia wydawnicza Egmont Polska, zbierająca komiksy Marvela, wydawana cyklicznie w rozmiarze wielkoformatowym (225x344 mm).
Linia ukazuje się od września 2020 roku.
Marvel Deluxe.
Marvel Delue – linia wydawnicza Egmont Polska, zbierająca komiksy Marvela, analogiczna do serii DC Deluxe. Komiksy ukazują się w zróżnicowanej formie, bez konkretnego wzorca – jedynym wspólnym czynnikiem serii jest format (180x275 mm). 
Linia ukazuje się od września 2021 roku.

</doc>
<doc id="4181164" url="https://pl.wikipedia.org/wiki?curid=4181164" title="Kyle (Dakota Południowa)">
Kyle (Dakota Południowa)

Kyle – jednostka osadnicza w Stanach Zjednoczonych, w stanie Dakota Południowa, w hrabstwie Shannon.

</doc>
<doc id="4181165" url="https://pl.wikipedia.org/wiki?curid=4181165" title="Shneor Zalman Shazar">
Shneor Zalman Shazar



</doc>
<doc id="4181166" url="https://pl.wikipedia.org/wiki?curid=4181166" title="Mevasseret Syjon">
Mevasseret Syjon



</doc>
<doc id="4181168" url="https://pl.wikipedia.org/wiki?curid=4181168" title="Al-Hajsa">
Al-Hajsa

Al-Hajsa – wieś w Syrii, w muhafazie Idlib. W 2004 roku liczyła 272 mieszkańców.

</doc>
<doc id="4181170" url="https://pl.wikipedia.org/wiki?curid=4181170" title="Tomasz Wierzbicki">
Tomasz Wierzbicki



</doc>
<doc id="4181171" url="https://pl.wikipedia.org/wiki?curid=4181171" title="Lech Przyborowski">
Lech Przyborowski

Lech Przyborowski (ur. 29 stycznia 1926 w Tyszowcach, zm. 22 grudnia 2017 w Lublinie) – polski farmaceuta, profesor nauk farmaceutycznych, specjalizujący się w chemii leków.
Życiorys.
Pochodził z rodziny farmaceutów. W 1944 roku ukończył Gimnazjum i Liceum w Siedlcach, a następnie podjął studia na Wydziale Przyrodniczym UMCS. Po utworzeniu w 1945 roku Wydziału Farmaceutycznego na UMCS (dopiero w 1950 wyodrębniono z UMCS Akademię Medyczną) przeniósł się na ten wydział i ukończył go w 1949 roku, jako jeden z pierwszych sześciu absolwentów.
Od II roku studiów pracował jako młodszy asystent w Zakładzie Chemii Farmaceutycznej, z którym związał całe swoje życie naukowe. Pracował tam w latach 1950–1956 jako starszy asystent, następnie do 1969 jako adiunkt, a następnie do 1972 jako docent. W 1978 roku awansował na stanowisko profesora nadzwyczajnego, a w 1989 roku uzyskał tytuł profesora i stanowisko profesora zwyczajnego.
W 1960 roku obronił dysertację doktorską "Badanie chemiczne ziela sasanki łąkowej (Pulsatilla Pratensis Mill.)". 8 lat później habilitował się na podstawie rozprawy "Badanie kompleksów miedziowych amidów i tioamidów kwasów aminowielokarboksylowych".
Od 1957 do 1960 pełnił obowiązki kierownika Katedry Chemii Farmaceutycznej AM w Lublinie, a następnie od 1972 do 1985 kierował Zakładem Analizy Leków AM, funkcjonującym w ramach Instytutu Analizy i Technologii Farmaceutycznej AM. Po likwidacji instytutów kierował połączoną Katedrą i Zakładem Chemii Leków aż do przejścia na emeryturę.
Dwukrotnie (1972–1981 oraz 1984–1987) pełnił funkcję Dziekana Wydziału Farmaceutycznego.
Autor ponad 100 prac naukowych, licznych monografii Farmakopei Polskiej V, promotor 3 prac doktorskich, ponad 100 prac magisterskich, recenzent ponad 30 prac doktorskich i ponad 15 przewodów habilitacyjnych.
Wieloletni członek Komitetu Nauk o Leku PAN.
Życie prywatne.
Ojciec Anny Przyborowskiej-Klimczak, profesor nauk prawnych.

</doc>
<doc id="4181172" url="https://pl.wikipedia.org/wiki?curid=4181172" title="Oglala (Dakota Południowa)">
Oglala (Dakota Południowa)

Oglala – jednostka osadnicza w Stanach Zjednoczonych, w stanie Dakota Południowa, w hrabstwie Shannon.

</doc>
<doc id="4181175" url="https://pl.wikipedia.org/wiki?curid=4181175" title="Karsanti">
Karsanti

Karsanti (arab. كرسنتي) – wieś w Syrii, w muhafazie Idlib. W 2004 roku liczyła 219 mieszkańców.

</doc>
<doc id="4181176" url="https://pl.wikipedia.org/wiki?curid=4181176" title="Włodzimierz Zalewski">
Włodzimierz Zalewski

Włodzimierz Zalewski (ur. 1 marca 1951 w Łodzi) – polski śpiewak (bas), pedagog i profesor związany zawodowo przede wszystkim z Teatrem Wielkim w Warszawie i w Łodzi, Akademią Muzyczną w Łodzi i Uniwersytetem Muzycznym w Warszawie.
Życiorys.
W 1975 roku ukończył z wyróżnieniem Wydział Wokalno-Aktorski Państwowej Wyższej Szkoły Muzycznej w Łodzi (klasa prof. Zdzisława Krzywickiego). Występował m.in. w Niemczech, Austrii, Szwajcarii, Francji, Grecji i Holandii. Uczestniczył w światowych i polskich prapremierach następujących dzieł: "Drausen von der Tur" Sándora Balassy, "Kohlhaas" Karla Koglera, "Maria Stuart" oraz "Lord Jim" Romualda Twardowskiego, "Ubu Rex" Krzysztofa Pendereckiego i "Wyrywacz serc" Elżbiety Sikory. Nagrywał płyty, a także koncerty dla radia i telewizji. Wykonuje też repertuar oratoryjny. Współpracował z takimi dyrygentami, jak: Zygmunt Latoszewski, Jerzy Katlewicz, Jerzy Semkow, Henryk Czyż, Antoni Wicherek, Bogusław Maday, Antoni Wit, Semion Byczkow, Manfred Mayrhofer, Gerd Mediez, Roman Zeilinger i Christian Thieleman. Brał udział w spektaklach tworzonych przez takich reżyserów, jak: Andrzej Żuławski, Marek Weiss-Grzesiński, Paul Flieder, Pier Luigi Pizzi, Pier Luigi Pier'Alli, Gilbert Deflo, Marcel Bluwal, Willi Decker i Christof Loy.
Jeszcze na studiach został zaangażowany w Teatrze Wielkim w Łodzi (1974), gdzie debiutował dwoma rolami- Ramfisa w Aidzie G. Verdiego oraz Bonzy w Madame Butterfly G. Pucciniego. Rok później (1975) został solistą Teatru Wielkiego- Opery Narodowej w Warszawie, gdzie wcielił się w rolę Don Basilia w Cyruliku Sewilskim G. Rossiniego pod dyrekcją Wojciecha Rajskiego. Kolejną partią w której warszawska publiczność mogła podziwiać śpiewaka był Hrabia Horn w Balu Maskowym G. Verdiego.
Od 1979 zajmuje się działalnością pedagogiczną. Jest autorem wykładów poświęconych nauczaniu śpiewu. Prowadzi kursy mistrzowskie dla młodych śpiewaków w Polsce, jak również za granicą m.in. w Szwecji, Austrii i Turcji. Od 2004 jest corocznie twórcą kursów mistrzowskich i koncertów "Glanzlichter der Oper" w Rheinsbergu. Był promotorem doktoratów honoris causa śpiewaczek Teresy Kubiak i Christy Ludwig. W latach 2002–2005 kierował Katedrą Wokalistyki Akademii Muzycznej w Warszawie. W latach 2002–2008 był natomiast dziekanem Wydziału Wokalno-Aktorskiego Akademii Muzycznej w Łodzi. Tytuł profesora uzyskał w 2001.
W styczniu roku 2020 obchodził 45-lecie pracy artystyczno-pedagogicznej.
W 2021 otrzymał złoty medal „Zasłużony Kulturze Gloria Artis”.
Główne osiągnięcia:

</doc>
<doc id="4181180" url="https://pl.wikipedia.org/wiki?curid=4181180" title="Cow Creek">
Cow Creek

Cow Creek – jednostka osadnicza w Stanach Zjednoczonych, w stanie Dakota Południowa, w hrabstwie Sully.

</doc>
<doc id="4181183" url="https://pl.wikipedia.org/wiki?curid=4181183" title="Chajrijja">
Chajrijja

Chajrijja (arab. خيرية) – wieś w Syrii, w muhafazie Idlib. W 2004 roku liczyła 323 mieszkańców.

</doc>
<doc id="4181184" url="https://pl.wikipedia.org/wiki?curid=4181184" title="Yaacov Geri">
Yaacov Geri



</doc>
<doc id="4181185" url="https://pl.wikipedia.org/wiki?curid=4181185" title="Aleksander Rogaliński">
Aleksander Rogaliński

Aleksander Rogaliński (ur. 1833, zm. 1896 we Lwowie) – austriacki oficer huzarów i oficer wojsk Garibaldiego, instruktor w polskiej szkole wojskowej we Włoszech. Major w powstaniu styczniowym. Dowodził w zwycięskiej potyczce pod Ciołkowem dnia 22 stycznia 1863. W walce tej stracił oko i wycofał się z dalszych walk. Od czerwca do września 1863 r. referent w Wydziale Wojny.

</doc>
<doc id="4181186" url="https://pl.wikipedia.org/wiki?curid=4181186" title="Michał Lemaniak">
Michał Lemaniak

Michał Lemaniak (ur. 15 lutego 1997 w Płocku) – polski piłkarz ręczny, prawoskrzydłowy, od 2016 zawodnik Gwardii Opole.
Kariera sportowa.
Wychowanek Wisły Płock, z którą w 2015 zdobył mistrzostwo Polski juniorów. Występował w drugim zespole płockiego klubu, w tym w I lidze w sezonie 2015/2016.
W 2016 został wypożyczony na trzy lata do Gwardii Opole (Wisła zachowała prawo do wcześniejszego zakończenia wypożyczenia). W Superlidze zadebiutował 9 września 2016 w spotkaniu z Chrobrym Głogów (28:23), w którym zdobył siedem goli. W październiku 2016 otrzymał nagrodę dla najlepszego zawodnika miesiąca w Superlidze. W sezonie 2016/2017, w którym rozegrał 31 meczów i rzucił 125 bramek, otrzymał nominację do nagrody dla odkrycia Superligi.
W sezonie 2017/2018 rozegrał w Superlidze 36 meczów i zdobył 71 goli. Ponadto wystąpił w czterech spotkaniach Pucharu EHF, w których rzucił siedem bramek. W sezonie 2018/2019 rozegrał w lidze 30 meczów i zdobył 53 gole, a ponadto wystąpił w dwóch spotkaniach Pucharu EHF, w których rzucił pięć bramek. W 2019, gdy jego wypożyczenie z Wisły Płock do Gwardii Opole dobiegło końca, pozostał w opolskim zespole.
W 2016 uczestniczył w mistrzostwach Europy U-20 w Danii, podczas których rozegrał siedem meczów i rzucił trzy bramki. W styczniu 2017 wziął udział w turnieju eliminacyjnym do mistrzostw świata U-21, w którym wystąpił w trzech spotkaniach i zdobył sześć goli. W 2017 zadebiutował w reprezentacji Polski B.
W 2018 uczestniczył w akademickich mistrzostwach świata w Chorwacji (8. miejsce).

</doc>
<doc id="4181190" url="https://pl.wikipedia.org/wiki?curid=4181190" title="Chuwajn asz-Szar">
Chuwajn asz-Szar

Chuwajn asz-Szar (arab. خوين الشعر) – wieś w Syrii, w muhafazie Idlib. W 2004 roku liczyła 66 mieszkańców.

</doc>
<doc id="4181194" url="https://pl.wikipedia.org/wiki?curid=4181194" title="Abu Ghusz">
Abu Ghusz



</doc>
<doc id="4181196" url="https://pl.wikipedia.org/wiki?curid=4181196" title="Opactwo benedyktyńskie w Abu Ghusz">
Opactwo benedyktyńskie w Abu Ghusz



</doc>
<doc id="4181197" url="https://pl.wikipedia.org/wiki?curid=4181197" title="Hugtto! Pretty Cure">
Hugtto! Pretty Cure

 – japońskie anime z gatunku mahō-shōjo, piętnasta z serii "Pretty Cure", której autorem jest Izumi Tōdō. Serial będzie miał swoją premierę 4 lutego 2018 roku. Jest kolejną serią po "KiraKira Pretty Cure a la Mode"

</doc>
<doc id="4181200" url="https://pl.wikipedia.org/wiki?curid=4181200" title="Bigbank Tartu w europejskich pucharach">
Bigbank Tartu w europejskich pucharach

Bigbank Tartu w europejskich pucharach występował w trzech sezonach. W sezonie 2006/2007 rywalizował w Pucharze Top Teams, w sezonie 2014/2015 w Pucharze CEV oraz Pucharze Challenge, natomiast w sezonie 2021/2022 – w eliminacjach do Ligi Mistrzów oraz Pucharze CEV.

</doc>
<doc id="4181201" url="https://pl.wikipedia.org/wiki?curid=4181201" title="Pawieł Gołowaczow">
Pawieł Gołowaczow

Pawieł Jakowlewicz Gołowaczow (ros. Па́вел Я́ковлевич Головачёв, ur. we wsi Kaszalowie w rejonie budzkim, zm. 2 lipca 1972 w Mińsku) – radziecki lotnik wojskowy, generał major lotnictwa, dwukrotny Bohater Związku Radzieckiego (1943 i 1945).
Życiorys.
Urodził się w białoruskiej rodzinie chłopskiej. Mieszkał z rodzicami w rejonie wieteckim, później w czeczerskim, w 1935 skończył szkołę fabryczną w Homlu, pracował jako tokarz i frezer w kombinacie leśnym. Jednocześnie uczył się w homelskim aeroklubie, od listopada 1938 służył w Armii Czerwonej, w końcu 1940 ukończył wojskową lotniczą szkołę pilotów im. P. Osipienko w Odessie i został lotnikiem 168 lotniczego pułku myśliwskiego na Krymie, po ataku Niemiec na ZSRR walczył pod Jassami, gdzie zestrzelił Me-109, jednak sam został ranny. Od października 1941 był lotnikiem 69 pułku lotniczego (dowodzonego przez Lwa Szestakowa), walczył m.in. pod Odessą, Charkowem i Stalingradem, w jednej z walk został ranny, po czym trafił do szpitala. Po powrocie na front został dowódcą klucza w eskadrze dowodzonej przez Amieta-Chana Sułtana, wyróżnił się w walkach o Rostów nad Donem i Donbas, a także w marcu 1943 nad Batajskiem. Od 1943 należał do WKP(b), jesienią 1943 walczył na Krymie i nad Melitopolem. Do listopada 1943 wykonał 225 lotów bojowych i stoczył 92 walki powietrzne, w których strącił osobiście 17 samolotów wroga. Później walczył nad Białorusią i Litwą, 30 grudnia 1944 wyróżnił się męstwem podczas walk o Treuburg, gdy odniósł swoje dwudzieste zwycięstwo. Do maja 1945 wykonał łącznie 457 lotów bojowych, w 125 walkach powietrznych strącił osobiście 31, a w grupie 1 samolot wroga. W 1951 ukończył Akademię Wojskowo-Powietrzną Czerwonego Sztandaru, a w 1959 Wojskową akademię Sztabu Generalnego, dowodził kolejno pułkiem i dywizją lotniczą i był zastępcą dowódcy lotnictwa okręgu wojskowego, od 1957 w stopniu generała majora lotnictwa. W Homlu zbudowano jego pomnik, jego imieniem nazwano ulicę i szkołę i sowchoz, a także ulicę w Gródku.
Odznaczenia.
I medale.

</doc>
<doc id="4181204" url="https://pl.wikipedia.org/wiki?curid=4181204" title="Chuwajn asz-Sza’ir">
Chuwajn asz-Sza’ir



</doc>
<doc id="4181205" url="https://pl.wikipedia.org/wiki?curid=4181205" title="Chajrijja Saghira">
Chajrijja Saghira

Chajrijja Saghira (arab. خيرية صغيرة) – wieś w Syrii, w muhafazie Idlib. W 2004 roku liczyła 716 mieszkańców.

</doc>
<doc id="4181207" url="https://pl.wikipedia.org/wiki?curid=4181207" title="Marian Janowski (działacz sportowy)">
Marian Janowski (działacz sportowy)

Marian Janowski (ur. 1939, zm. 15 grudnia 2017) – polski działacz sportowy, dyrektor górniczy II stopnia.
Życiorys.
Był naczelnym dyrektorem KWK „Czerwona Gwardia” oraz dyrektorem KWK „Andaluzja”, a także dyrektorem technicznym Przedsiębiorstwa Eksploatacji Węgla „Wschód” w Sosnowcu. W 1987 objął funkcję prezesa klubu sportowego Zagłębie Sosnowiec, które za czasów jego kierownictwa awansowało z II ligi do najwyższej klasy rozgrywkowej w sezonie 1988/1989. Funkcję prezesa Zagłębia Sosnowiec piastował do 1990.

</doc>
<doc id="4181210" url="https://pl.wikipedia.org/wiki?curid=4181210" title="Magharat Mirza">
Magharat Mirza

Magharat Mirza (arab. مغارة ميرزا) – wieś w Syrii, w muhafazie Idlib. W 2004 roku liczyła 622 mieszkańców.

</doc>
<doc id="4181211" url="https://pl.wikipedia.org/wiki?curid=4181211" title="Solaris Urbino 12 electric">
Solaris Urbino 12 electric

Solaris Urbino 12 electric – elektryczny autobus miejski klasy MAXI produkowany od 2013 r. przez Solaris Bus &amp; Coach w Bolechowie-Osiedlu koło Poznania. Należy do rodziny autobusów miejskich Solaris Urbino. Od 2015 r. produkowana jest jego nowa generacja, która została wyróżniona tytułem Autobus Roku 2017. Do największych odbiorców tego modelu należą przedsiębiorstwa komunikacji miejskiej z Warszawy, Krakowa, Berlina, Kluż-Napoki, Mediolanu i Madrytu.
Geneza.
W 1999 r. Solaris zaprezentował swój pierwszy autobus miejski z rodziny Urbino – Solaris Urbino 12. W kolejnych latach rozszerzano ofertę autobusów miejskich o kolejne modele, początkowo z napędem konwencjonalnym. W 2002 r. zaprezentowano nową odsłonę Urbino, tzw. II generację. Dwa lata później, w 2004 r. została zaprezentowana III generacja Urbino. W ramach III generacji w 2006 r. Solaris Bus &amp; Coach na targach IAA Nutzfahrzeuge w Hanowerze zaprezentował pierwszy model hybrydowy Solaris Urbino 18 Hybrid powstały we współpracy z amerykańskimi firmami Alisson Transmission oraz Cummins. Był to pierwszy w Europie hybrydowy autobus w seryjnej produkcji. Tym samym Solaris dołączył do europejskich liderów ekologicznych technologii w transporcie publicznym. Krzysztof Olszewski, założyciel Solaris Bus &amp; Coach powiedział wówczas: "„Diesel umarł, niech żyje elektryczność!”". Pierwszy autobus w pełni elektryczny, Solaris Urbino 8,9 LE electric, został zaprezentowany w 2012 r. Pomimo iż nie produkowano wcześniej pojazdów elektrycznych marki Solaris, należy on do III generacji rodziny Urbino, gdyż w oparciu o jej konstrukcję powstał ten model autobusu. Początkowo zasięg pojazdu wynosił jedynie 100 km, z czasem jednak ta wartość rosła wraz z postępem technologii. Pojazd testowany był m.in. w Poznaniu, w Krakowie i w Warszawie. Pierwszym odbiorcą elektrycznego autobusu Solaris był austriacki przewoźnik z Klagenfurtu. Pojazdy tego typu były także pierwszymi autobusami elektrycznymi w Polsce w posiadaniu przewoźnika – w 2014 r. dwa egzemplarze tego modelu trafiły do Ostrołęki.
III generacja (2013 – 2015).
Rok później na targach IAA 2012 w Hanowerze miała miejsce premiera w 100% elektrycznego autobusu klasy MAXI. W prototypowym egzemplarzu zastosowano układ napędowy niemieckiej firmy Vossloh Kiepe GmbH z Düsseldorfu. Opiera się on na asynchronicznym, 4-polowym silniku o mocy 160 kW (1400 Nm). Do przechowywania energii odzyskiwanej podczas hamowania wykorzystano akumulatory litowo-jonowe o pojemności 210 kWh. Zamontowane w pojeździe złącze plug-in umożliwiało ładowanie z zewnętrznego źródła energii. Producent zdecydował się także zelektryfikować wszystkie zewnętrzne urządzenia, które zazwyczaj są zasilane z silnika Diesla, w tym m.in. urządzenie klimatyzacyjne z wbudowaną pompą ciepła CO2, które jest także wykorzystywane do ogrzewania pojazdu. Oświetlenie zewnętrzne i wewnętrzne wykonano w technologii LED. Ze względu na ciężar baterii ograniczono masę pojazdu, m.in. poprzez zastosowanie aluminiowych felg. Graficznym symbolem Urbino electric został charakterystyczny dla firmy Solaris zielony jamnik z kablem zakończonym wtyczką zamiast ogona.
Po swojej premierze w 2012 roku, model Solaris Urbino 12 electric był produkowany w wielu konfiguracjach z różnymi dostawcami napędu i systemów ładowania, tak aby jak najlepiej odpowiadał indywidualnym potrzebom klientów.
Pierwsze 5 egzemplarzy 12-metrowego autobusu elektrycznego trafiły na początku 2014 r. do przewoźnika z Brunszwiku w Niemczech w ramach programu EMIL. Zostały one wyposażone w system indukcyjnego ładowania Bombardier PRIMOVE. W maju 2015 r. PKM Jaworzno odebrało pierwszy egzemplarz Urbino 12 electric w Polsce. W tym samym miesiącu MPK Kraków rozpoczęło testy dwóch prototypowych egzemplarzy. Po zakończeniu testów jeden z nich został zakupiony przez MPK. W maju 2015 r. dostarczony został także pierwszy z 10 autobusów dla MZA Warszawa. W połowie 2015 r. Solaris dostarczył także cztery bezemisyjne autobusy dla berlińskiego BVG. Kolejne miasta eksploatujące Solarisy Urbino 12 electric III generacji to Oberhausen, Düsseldorf, Drezno i Västerås.
Na bazie III generacji Solarisa Urbino 12 electric, we współpracy z czeską firmą Škoda Transportation, powstał model elektrobusu Škoda Perun. Wykorzystuje on podwozie i nadwozie firmy Solaris, natomiast napęd i osprzęt elektryczny dostarcza Škoda. Pojazdy w tej konfiguracji są oferowane przez Škodę głównie na rynku czeskim oraz słowackim.
IV generacja (od 2015).
W 2014 r. w trakcie wrześniowych targów IAA zaprezentowany został spalinowy model Solaris Urbino 12 i 18 nowej generacji (w odróżnieniu od poprzednich modeli, zaczęto używać określenia „Nowe Urbino”, zamiast „Urbino IV generacji”). Rok później na targach Busworld w Kortrijk Solaris zaprezentował elektryczną wersję nowej odsłony Solarisa. W nowej generacji przewidziano wiele różnych konfiguracji w zależności od potrzeb klienta. Zastosowano silniki w piastach kół  ZF AVE 130 o mocy 2 × 125 kW (170 KM) oprócz dotychczasowej możliwości zastosowania silnika centralnego. Baterie także dostępne są w wielu różnych konfiguracjach od 60 do 240 kW z możliwością szybkiego ładowania lub też bez. Ładowanie następuje metodą plug-in lub przez pantograf.
Pierwsze zamówienie na nowe pojazdy nadeszło jeszcze przed oficjalną premierą od przewoźnika Üstra z Hanoweru, gdzie w 2015 r. trafiły trzy egzemplarze w nowym designie. W grudniu 2015 r. testy bateryjnego Solarisa zaczęło RATP Paryż. Pierwszym polskim miastem, które odebrało nowe elektryczne Urbino, był Kraków. Później trafiły one także m.in. do Jaworzna i Ostrowa Wielkopolskiego, Warszawy i Sosnowca.
Na bazie IV generacji Urbino 12 electric powstał także odpowiednik Škoda Perun na podobnych zasadach jak w przypadku poprzedniego modelu. Na podobnej zasadzie w 2018 roku podczas targów InnoTrans w Berlinie niemieckie przedsiębiorstwo Voith zaprezentowało własny model autobusu elektrycznego z napędem własnej produkcji oparty na konstrukcji Urbino 12 electric.
Solaris Urbino 12 electric był prezentowany na targach Hannover Messe w dniach 23–28 kwietnia 2017 na stoisku przedstawiającym polską innowacyjność. W trakcie trwania targów stoisko odwiedziła m.in. premier Beata Szydło i kanclerz Niemiec Angela Merkel.
W 2018 r. podczas targów Transexpo Solaris zaprezentował facelifting autobusów z rodziny Urbino. Jednym z prezentowanych modeli był Urbino 12 electric. Nowsze pojazdy wyróżniają się zmienionym wyglądem ściany przedniej – zmieniono linię przedniej szyby, wprowadzono nowe światła przednie, a także zmieniono kształt górnych osłon dachu.
Nagrody i wyróżnienia.
Bus of the Year.
W maju 2016 r. Solaris Bus &amp; Coach poinformował, że Solaris Urbino 12 electric weźmie udział w Bus Euro Test 2016, podczas którego wyłoniony zostanie laureat tytułu „Autobus roku 2017”. Test odbył się w dniach od 30 maja do 3 czerwca na ulicach Brukseli. Z Solarisem rywalizowały trzy inne pojazdy elektryczne: Irizar i2e, EbusCo 2.1, VanHool Exqui.City oraz napędzany gazem CNG Mercedes-Benz Citaro NGT. Według jurorów z 20 państw Europy najlepszy okazał się produkt polskiego producenta. Nagrodę wręczono w trakcie targów IAA Nutzfahrzeuge w Hanowerze we wrześniu 2016 r.
Eksploatacja.
Polska.
Warszawa.
W 2014 r. MZA Warszawa ogłosiły przetarg na dostawę 10 sztuk w pełni elektrycznych autobusów miejskich o długości ok. 12 m. Oferty w przetargu złożyły dwie firmy – Solaris Bus &amp; Coach SA, oferując model Urbino 12 electric oraz chiński producent BYD oferujący model eBus. Pojazd chińskiego producenta był wcześniej testowany na ulicach Warszawy. BYD złożył tańszą ofertę, przez co MZA rozstrzygnęły przetarg na jego korzyść (cena stanowiła wagę 90%). Solaris Bus &amp; Coach oświadczyło, że konkurencja zaoferowała rażąco niską cenę i złożyło odwołanie do Krajowej Izby Odwoławczej. MZA odrzuciły jednak te zarzuty, podtrzymując wybór produktów firmy BYD. W efekcie o wyniku przetargu rozstrzygnął Sąd Okręgowy w Warszawie, przyznając rację polskiemu producentowi i odrzucając ofertę BYD z powodu rażąco niskiej ceny.
W maju 2015 r. do Warszawy trafił pierwszy egzemplarz elektrycznych autobusów Solaris. Wyposażony on został w centralny silnik o mocy 160 kW, a ładowanie odbywa się metodą plug-in. Został skierowany do obsługi linii 222 przebiegającej przez Trakt Królewski.
W 2016 r. ogłoszony został kolejny przetarg na dostawę 10 autobusów elektrycznych. Swoje oferty złożyli Solaris Bus &amp; Coach oraz konsorcjum Ursus Bus, które ostatecznie wygrało. Dostawy autobusów typu CitySmile CS12E miały miejsce w 2017 r.
Na początku 2017 r. został ogłoszony trzeci przetarg, ponownie na dostawę 10 autobusów elektrycznych klasy MAXI. Swoje oferty, podobnie jak rok wcześniej, złożyli Ursus oraz Solaris. Podpoznański producent okazał się jednak tańszy, oferując Solarisy Urbino 12 electric IV generacji. MZA rozpoczęły eksploatację liniową nowych autobusów w czerwcu 2018 r.
W lutym 2017 r. Komunikacja Miejska Łomianki ogłosiła przetarg na dostawę dwóch elektrobusów oraz dwóch stacji ładowania. Zgłosiło się dwóch producentów – Solaris oraz Ursus Bus. Wybrano ofertę Solarisa, który dwa autobusy Urbino 12 electric IV generacji z osią napędową ZF dostarczył w połowie 2019 r.
Kraków.
W maju 2014 r. MPK Kraków uruchomiło pierwszą w Polsce linię obsługiwaną wyłącznie autobusami elektrycznymi (linia 154 Prądnik Biały – Dworzec Główny Zachód). Do obsługi przeznaczono trzy autobusy testowe – Urbino 12 electric, AMZ City Smile CS10E oraz Rampini Alé EL. Po roku zakończono testy, a MPK ogłosiło przetarg na dostawę do pięciu autobusów elektrycznych o długości ok. 9 m. Ponadto MPK było zainteresowane zakupem dwóch sztuk nowych lub używanych autobusów elektrycznych o długości ok. 12 m. W wyniku przetargu autobusy dostarczyła firma Solaris Bus &amp; Coach oferująca MPK dwa egzemplarze testowe wyprodukowane w 2012 i 2014 r.
W 2016 r. MPK Kraków ogłosiło przetarg na dostawę łącznie 20 autobusów elektrycznych: 17 klasy MAXI i 3 przegubowych klasy MEGA. Na oferty MPK czekało do 19 lipca. Jedynym producentem, który chciał podjąć się tego zadania, okazał się Solaris. 17 Solarisów Urbino 12 electric w nowej odsłonie dotarło do Krakowa w sierpniu 2017 r.
Jaworzno.
W drugiej połowie 2014 r. PKM Jaworzno rozpisało przetarg na dostawę jednego autobusu elektrycznego. W efekcie w kwietniu 2015 na ulice Jaworzna wyjechał Solaris Urbino 12 electric. Był to, tuż po zaprezentowanym kilka dni wcześniej w Ostrołęce Solarisem Urbino 8,9 LE electric, jeden z dwóch pierwszych autobusów elektrycznych w Polsce.
W 2016 r. rozpisano przetarg na 16 nowych autobusów elektrycznych: 3 autobusy 12-metrowych, 9 przegubowych i 4 klasy MIDI. Ponadto rozpisano przetarg na dostawę 6 sztuk 12-metrowych elektrobusów z technologią akumulatorów w postaci wyjmowanych kaset. Było to do tego czasu największe jednorazowe zamówienie na autobusy elektryczne w Polsce (w 2017 r. MZK Zielona Góra rozpisało przetarg na 47 autobusów elektrycznych). Oba przetargi wygrała firma Solaris Bus &amp; Coach, oferując pojazdy Urbino 12 electric IV generacji, Urbino 18 electric IV generacji i Urbino 8,9 LE electric III generacji. Pierwsze pojazdy dotarły do Jaworzna w połowie 2017 r. 
W 2020 r. podpisano umowę na dostawę kolejnych 20 elektrobusów do Jaworzna, w tym 15 szt. Urbino 12 electric. Po realizacji tego zamówienia w 2021 r. 80% taboru PKM stanowią autobusy bezemisyjne.
Poznań.
W kwietniu 2018 r. MPK Poznań ogłosiło dwuczęściowy przetarg na dostawę łącznie 21 autobusów elektrycznych – 6 o długości 12 m i 15 przegubowych. Zgodnie z wymaganiami inwestora, pojazdy miały być wyposażone w przystosowane do szybkiego ładowania baterie litowo-tytanowe. Jedyną ofertę złożył Solaris Bus &amp; Coach, jednak przewyższała ona przewidziany budżet na zamówienie. Mimo to MPK zdecydowało się na wybór oferty Solarisa. W efekcie do Poznania w styczniu 2020 r. trafiło 6 autobusów Solaris Urbino 12 electric (oraz 15 Urbino 18 electric) wraz z dedykowanymi ładowarkami. W 2020 r. podpisano umowę na dostawę kolejnych 31 autobusów 12-metrowych oraz 6 przegubowych. Dostarczono je we wrześniu 2021 r.
Pozostałe miasta.
W 2014 r. Solaris wygrał przetarg na dostawę m.in. 2 autobusów elektrycznych dla MPK Inowrocław. Autobusy te dostarczono w sierpniu 2015 r. W 2017 r. dostarczono cztery elektryczne Urbino 12 dla MZK w Ostrowie Wielkopolskim. W 2017 r. Solaris wygrał przetarg na dostawę 10 autobusów elektrycznych dla rzeszowskiego MPK. Pojazdy dostarczono w 2018 r., lecz do eksploatacji weszły dopiero w kolejnym roku z powodów problemów po stronie miasta z ładowarkami. W 2018 r. Solaris wygrał przetargi na dostawy 3 autobusów elektrycznych dla MZK w Bełchatowie oraz na dostawę 3 autobusów elektrycznych dla MPK we Włocławku. Zamówienia te zrealizowano w 2019 r. W 2020 r. dostarczono trzy sztuki Urbino 12 electric dla ZKM Sochaczew, 10 sztuk tego modelu dla MZDiK Radom, 3 sztuki dla MPK Włocławek, 5 sztuk dla PKM Katowice oraz 2 sztuki dla TLT Tychy . Urbino 12 electric trafiły także m.in. do: Lublina (32 szt. w 2022 r.), Sosnowca (9 szt. w 2021 r.), Opola (5 szt. w 2022 r.), Torunia (6 szt. w 2022 r.), Szczecina (6 szt. w 2022 r.), Piły (5 szt. w 2022 r.) i Wejherowa (2 szt. w 2022 r.). Autobusy Urbino 12 electric zostały także dostarczone dla gmin do przewozów szkolnych. Pierwszą gminą w Polsce, która zdecydowała się na taki zakup, była gmina Godzianów. Wiosną 2022 r. jedenaście elektrycznych Solarisów Urbino 12 electric trafiło do przewoźnika Kłosok do obsługi linii miejskich na terenie ZTZ Rybnik. Był to pierwszy prywatny operator komunikacji miejskiej w Polsce, który zdecydował się na zakup autobusów elektrycznych. 
Niemcy.
Niemcy, jako najważniejszy kraj eksportowy Solarisa, mają także duży udział w sprzedaży autobusów elektrycznych. Ze względu na fakt, że czołowi niemieccy producenci autobusów miejskich (Mercedes-Benz oraz MAN) dużo później wprowadzili do oferty swoje autobusy elektryczne (MAN w 2016, a Mercedes w 2018 r.), polski producent miał okazję zaistnieć ze swoimi produktami na zachodnim rynku. Pierwszy 12-metrowy autobus elektryczny firmy Solaris trafił do Brunszwiku. Wkrótce do grona miast eksploatujących Urbino 12 electric dołączyły Oberhausen, Berlin i Drezno. Szczególnie ważnym zamówieniem był kontrakt z BVG Berlin w ramach pilotażowego programu „ZeUS” oraz programu Uniwersytetu Technicznego w Berlinie „E-Bus Berlin”.
Na niemieckich ulicach pojawił się także pierwszy elektrobus Solaris IV generacji. Zamówienie na trzy tego typu pojazdy spłynęło do producenta jeszcze przed oficjalną premierą w 2015 r. Elektryczne Solarisy obsługują także innowacyjną linię 109 w Hamburgu, na której miasto testuje różne koncepcje na bezemisyjny transport publiczny. Dołączyły do m.in. eksploatowanych od 2014 r. dwóch Solarisów Urbino 18,75 electric wspomaganych ogniwami paliwowymi.
W maju 2018 r. Hochbahn Hamburg zamówiło kolejnych 10 autobusów Solaris Urbino 12 electric IV generacji. Pierwsze autobusy z tego kontraktu dotarły do niemieckiego miasta w lutym 2019 r. W czerwcu 2018 r. Solaris podpisał natomiast kolejny kontrakt z BVG Berlin na dostawę 15 szt. Urbino 12 electric IV. Tym razem jednak nie mają one być zasilane indukcyjnie jak poprzednie egzemplarze dla Berlina, lecz przez złącze plug-in. Dostawy tych autobusów zakończono w kwietniu 2019 r. Na mocy podpisanej w 2019 r. umowy, do 2022 r. do stolicy Niemiec trafiło kolejnych 90 Urbino 12 electric.
Pod koniec 2018 r. niemiecki przewoźnik Ettenhuber z Monachium zamówił trzy Urbino 12 electric po faceliftingu. Są to pierwsze elektryczne Urbino z odświeżonym designem i jednocześnie pierwsze w Niemczech autobusy elektryczne we flocie prywatnego przewoźnika. 
Włochy.
W 2017 r. Solaris pozyskał dwa zamówienia z rynku włoskiego – 10 szt. Urbino 12 electric zamówił przewoźnik ATM z Mediolanu, natomiast 12 szt. – ATB z Bergamo. Oba kontrakty zostały zrealizowane w 2018 r. W 2019 r. do Mediolanu trafiło kolejnych 15 autobusów tego typu. W tym samym roku Solaris wygrał przetarg ramowy na dostawę do 250 autobusów elektrycznych do 2030 r. dla ATM do obsługi połączeń miejskich w Mediolanie. O kontrakt ubiegało się dwóch producentów: Solaris i Mercedes. Dostawy pierwszej partii 40 autobusów zakończono w 2020 r. i jednocześnie przewoźnik zakontraktował kolejnych 100 autobusów. W 2019 r. Solaris pozyskał także zamówienie na 30 szt. Urbino 12 electric dla przedsiębiorstwa ACTV SPA obsługującego połączenia miejskie w Wenecji. W 2022 r. producent pozyskał zamówienie na siedem pojazdów do obsługi połączeń w Katanii.
Kraje skandynawskie.
Pierwszym skandynawskim miastem, które zdecydowało się na zakup bezemisyjnych Solarisów, było szwedzkie Västerås. Jedna sztuka Urbino 12 electric III generacji wozi pasażerów od jesieni 2014 r. Autobusy ładowane są w technologii plug-in. Ze względu na trudne warunki klimatyczne zastosowano w nich dodatkowe ogrzewanie na biogaz. Kolejnym klientem było fińskie Tampere. W 2016 r. dostarczono tam cztery autobusy elektryczne ładowane pantografem lub metodą plug-in z silnikami trakcyjnymi w piastach kół. Pod koniec 2017 r. Solaris dostarczył dwie sztuki autobusów elektrycznych nowej generacji do Oslo. Ładowane przez pantograf pojazdy na ulicach stolicy Norwegii są napędzane przez oś portalową ZF. W lecie 2018 dostarczone mają zostać autobusy elektryczne dla innego norweskiego przewoźnika, Boreal Norge. Zamówił on pięć pojazdów napędzanych osią portalową ZF. Ładowanie ma odbywać się za pomocą pantografu. Zostaną one skierowane do obsługi linii miejskich w Kristiansand. W 2018 r. Solaris sprzedał specjalny autobus elektryczny oparty o model Solaris Urbino 12 electric IV generacji dla portu w szwedzkim Ystad. Obsługuje on ruch pasażerski pomiędzy terminalem a promami. Szczególnym wyposażeniem pojazdu jest większa przestrzeń dla osób stojących oraz przestrzeń we wnętrzu na bagaż, a także system świetlnych znaków wizualnych na dachu. W 2019 r. podpisano kolejne kontrakty na bezemisyjne autobusy miejskie dla norweskich przewoźników: kolejne 2 Urbino 12 electric dla Boreal Norge oraz 4 dla przewoźnika Norgebuss.
Inne państwa.
Na rynek czeski oraz słowacki Solaris dostarczał autobusy elektryczne we współpracy ze Škoda Transportation. Efektem tej współpracy były dostawy autobusów Škoda 26BB Perun dla m.in. Pilzna (2 szt. w 2015 r.), Trutnova (4 szt. w 2019 r.), Trzyńca (10 szt. w latach 2016–2017) i Šaľa (1 szt. w 2017 r.). W 2021 r. przewoźnik DPO z Ostrawy zamówił 24 Solarisy Urbino 12 electric, które dostarczono w 2022 r. Były to pierwsze autobusy elektryczne, które Solaris dostarczył do Czech pod własną marką.
W 2017 r. Solaris pozyskał pierwsze zamówienie na autobusy elektryczne z Rumunii. W latach 2018–2019 dostarczył łącznie 41 szt. Solarisów Urbino 12 electric dla przewoźnika z Klużu-Napoki. W 2022 r. Solaris pozyskał łączone zamówienie centralne na dostawę 123 autobusów elektrycznych 12-metrowych dla sześciu rumuńskich miast: Jassy, Sybina, Syhotu, Suczawy, Târgu Mureș oraz Pitești. 
W 2018 r. pierwsze zamówienie na pięć autobusów elektrycznych napłynęło z Luksemburga, a rok później z Węgier – sześć Urbino 12 electric trafiło do Paks. W 2019 r. do grona państw, w których jeżdżą Urbino 12 electric, dołączyła Hiszpania. 2 szt. zamówił miejski przewoźnik z Bilbao. W 2022 r. 60 szt. Urbino 12 electric zamówił przewoźnik ETM z Madrytu oraz 4 szt. przewoźnik z Fuenlabrady. W 2022 r. sześć pierwszych Urbino 12 electric trafiło do Danii do obsługi komunikacji miejskiej w Aarhus.

</doc>
<doc id="4181213" url="https://pl.wikipedia.org/wiki?curid=4181213" title="Al-Maksar">
Al-Maksar

Al-Maksar (arab. المكسر) – wieś w Syrii, w muhafazie Idlib. W 2004 roku liczyła 726 mieszkańców.

</doc>
<doc id="4181215" url="https://pl.wikipedia.org/wiki?curid=4181215" title="Gramatyzacja">
Gramatyzacja



</doc>
<doc id="4181217" url="https://pl.wikipedia.org/wiki?curid=4181217" title="Mardaghana Burtukala">
Mardaghana Burtukala

Mardaghana Burtukala (arab. مردغانة برتقالة) – wieś w Syrii, w muhafazie Idlib. W 2004 roku liczyła 531 mieszkańców.

</doc>
<doc id="4181220" url="https://pl.wikipedia.org/wiki?curid=4181220" title="Shlomo-Israel Ben-Meir">
Shlomo-Israel Ben-Meir



</doc>
<doc id="4181223" url="https://pl.wikipedia.org/wiki?curid=4181223" title="Karol Siwak">
Karol Siwak

Karol Siwak (ur. 29 sierpnia 1997 w Legnicy) – polski piłkarz ręczny, lewoskrzydłowy, zawodnik Gwardii Opole.
Kariera sportowa.
Wychowanek Siódemki Miedzi Legnica. Następnie zawodnik Gwardii Opole. W Superlidze zadebiutował 4 października 2015 w przegranym meczu z Azotami-Puławy (22:33), natomiast dwie pierwsze bramki w najwyższej klasie rozgrywkowej rzucił 7 maja 2016 w wygranym spotkaniu ze Śląskiem Wrocław (38:26). Sezon 2015/2016 zakończył z czterema występami i dwoma golami w lidze na koncie; ponadto zagrał w jednym meczu Pucharu Polski (przeciwko Vive Kielce).
W sezonie 2016/2017 stał się podstawowym zawodnikiem Gwardii Opole – w Superlidze rozegrał 31 meczów i rzucił 115 bramek. W sezonie 2017/2018 rozegrał w lidze 34 spotkania i zdobył 82 gole, a ponadto wystąpił w czterech meczach Pucharu EHF, w których rzucił 10 bramek. W sezonie 2018/2019 rozegrał w lidze 25 spotkań i zdobył 53 gole, natomiast w Pucharze EHF zaliczył dwa mecze, w których rzucił cztery bramki.
W 2016 uczestniczył w mistrzostwach Europy U-20 w Danii, podczas których rozegrał siedem meczów i zdobył 15 goli. W 2017 wziął udział w turnieju eliminacyjnym do mistrzostw świata U-21, w którym wystąpił w trzech spotkaniach i rzucił pięć bramek.
W czerwcu 2016 zadebiutował w reprezentacji Polski B, grając w dwumeczu towarzyskim z Hiszpanią B, w którym zdobył jednego gola (21:24, 25:31).

</doc>
<doc id="4181224" url="https://pl.wikipedia.org/wiki?curid=4181224" title="Iwan Łakiejew">
Iwan Łakiejew

Iwan Aleksiejewicz Łakiejew (; ur. we wsi Słoboda w obwodzie kałuskim, zm. 15 sierpnia 1990 w Moskwie) – radziecki lotnik wojskowy, generał major lotnictwa, Bohater Związku Radzieckiego (1937).
Życiorys.
Urodził się w rodzinie robotniczej. Pracował w leningradzkim zakładzie „Elektrosiła” i uczył się na fakultecie robotniczym (rabfaku) Leningradzkiego Instytutu Elektromechanicznego.
Od 1931 służył w Armii Czerwonej, ukończył Leningradzką Szkołę Wojskowo-Teoretyczną i w 1933 wojskową szkołę lotników w Engelsie. Był lotnikiem, a od listopada 1936 starszym lotnikiem eskadry 83. lotniczego pułku myśliwskiego Białoruskiego Okręgu Wojskowego, od listopada 1936 do sierpnia 1937 jako ochotnik uczestniczył w wojnie domowej w Hiszpanii jako starszy lotnik, dowódca oddziału i od maja 1937 dowódca eskadry w armii republikańskiej. Według źródeł radzieckich samolotem I-16 wykonał wówczas 312 lotów bojowych i stoczył 50 walk powietrznych, w których strącił osobiście 12 samolotów frankistów, a 16 w grupie.
Po powrocie do ZSRR, w listopadzie 1937 został dowódcą 38. eskadry myśliwskiej, a w lipcu 1938 16. lotniczego pułku myśliwskiego, od marca 1938 kierował wydziałem lotnictwa myśliwskiego Głównego Zarządu Sił Powietrznych Armii Czerwonej. Brał udział w bitwie nad Chałchin-Goł 1939 i w wojnie zimowej z Finlandią, w kwietniu 1940 został w stopniu pułkownika zastępcą szefa inspekcji techniki lotniczej Zarządu 1 Głównego Zarządu Sił Wojskowo-Powietrznych Armii Czerwonej, 4 czerwca 1940 otrzymał stopień generała majora lotnictwa, w kwietniu 1941 „za braki w pracy” został przeniesiony na niższe stanowisko zastępcy dowódcy 14 Mieszanej Dywizji Lotniczej w Łucku.
Po ataku Niemiec na ZSRR uczestniczył w walkach na froncie, jednak jego dywizja poniosła duże straty, za co jesienią 1941 został zdegradowany do niższej funkcji dowódcy 524. lotniczego pułku myśliwskiego (był nim do marca 1943), walczył na Froncie Wołchowskim i Południowym. Od kwietnia 1943 dowodził 235 Lotniczą Dywizją Myśliwską w składzie 2 Armii Powietrznej, następnie 8. Armii Powietrznej, brał udział w bitwie pod Kurskiem, bitwie o Dniepr, wyzwoleniu Ukrainy Prawobrzeżnej, zajęciu Węgier, Polski, Niemiec i Czechosłowacji.
Po wojnie dowodził dywizją lotniczą w Środkowej Azji, w 1952 ukończył Wojskową Akademię Sztabu Generalnego, później był zastępcą dowódcy 22. Armii Powietrznej, w 1955 został przeniesiony do rezerwy.
Odznaczenia.
I medale ZSRR oraz inne odznaczenia zagraniczne.

</doc>
<doc id="4181228" url="https://pl.wikipedia.org/wiki?curid=4181228" title="Champ Clark">
Champ Clark

Champ Clark właśc. James Beauchamp Clark (ur. 7 marca 1850 w Lawrenceburgu, zm. 2 marca 1921 w Waszyngtonie) – amerykański polityk.
Biografia.
Urodził się 7 marca 1850 roku niedaleko Lawrenceburga. Chodził do lokalnych szkół, a następnie studiował w Kentucky University w Lexington. W pierwszej połowie lat 70. XIX wieku był rektorem Marshall College. W 1876 roku przeniósł się do Missouri i osiedlił się w Bowling Green. Pracował tam jako redaktor w gazecie, prokurator okręgowy i ostatecznie członek legislatury stanowej. W 1893 roku wygrał wybory do Izby Reprezentantów z ramienia Partii Demokratycznej. Mandat pełnił przez dwa lata, gdyż nie uzyskał reelekcji w wyborach 1894. Jednak dwa lata później został ponownie wybrany i zasiadał w izbie niższej aż do 1921 roku.
Był jednym z głównych pretendentów do uzyskania nominacji przed wyborami prezydenckimi w 1912 roku. Ostatecznie kandydatem demokratów został Woodrow Wilson. W latach 1908–1911 Clark pełnił funkcję lidera mniejszości w izbie niższej, a w okresie 1911–1919 – spikera Izby Reprezentantów. Zmarł 2 marca 1921 roku w Waszyngtonie.
Jego synem był Joel Bennett Clark, senator w latach 1933–1945.

</doc>
<doc id="4181234" url="https://pl.wikipedia.org/wiki?curid=4181234" title="Al-Murajdżib">
Al-Murajdżib

Al-Murajdżib (arab. المريجب) – wieś w Syrii, w muhafazie Idlib. W 2004 roku liczyła 580 mieszkańców.

</doc>
<doc id="4181236" url="https://pl.wikipedia.org/wiki?curid=4181236" title="Jaskinia w Skotnikach Górnych">
Jaskinia w Skotnikach Górnych

Jaskinia w Skotnikach Górnych – jaskinia na terenie Niecki Nidziańskiej. Wejście do niej znajduje się w Niecce Soleckiej, na północ od wsi Skotniki Górne (gmina Wiślica), na wschód od rezerwatu przyrody Skotniki Górne, w pobliżu Jaskini Lisiej, na wysokości 204 m n.p.m. Jaskinia jest pozioma, a jej długość wynosi 31 metrów.
Opis jaskini.
Jaskinię stanowi prawie prosty, poziomy i szeroki korytarz zaczynający się w szerokim otworze wejściowym, a kończący szczeliną nie do przejścia.
Przyroda.
W jaskini brak jest nacieków. Bywają w niej lisy. 
Historia odkryć.
Jaskinia była prawdopodobnie znana od dawna. Jej pierwszy opis i plan sporządzili J. Gubała i A. Kasza w 1998 roku.

</doc>
<doc id="4181238" url="https://pl.wikipedia.org/wiki?curid=4181238" title="Murajdżib al-Maszhad">
Murajdżib al-Maszhad

Murajdżib al-Maszhad (arab. مريجب المشهد) – wieś w Syrii, w muhafazie Idlib. W 2004 roku liczyła 698 mieszkańców.

</doc>
<doc id="4181239" url="https://pl.wikipedia.org/wiki?curid=4181239" title="Cyprian Apanowicz">
Cyprian Apanowicz

Cyprian Adam Apanowicz (ur. 17 grudnia 1833 w Chrapach w powiecie zgierskim, zm. 14 stycznia 1920 w Dziankówku) – polski rolnik, działacz Polskiego Towarzystwa Krajoznawczego i organizator Muzeum Ziemi Kujawskiej i Dobrzyńskiej we Włocławku.
Pochodzenie i praca rolnicza.
Był synem Cypriana Mateusza Apanowicza (ur. 1793)), właściciela dóbr Czarchowa i oraz wsi Unisławice i Dąbrówka Połajewska oraz Heleny Liber (ur. ok. 1798, zm. 1852). Apanowicze byli rodziną ziemiańską pieczętującą się herbem Gozdawa, pochodzącą z Wołynia.
Ukończył szkołę średnią w Warszawie oraz ukończył kursy rolnicze z tytułem inżyniera. Przez większą część życia pracował jako rolnik. Karierę tę rozpoczął od pomagania ojcu przy prowadzeniu majątku Dziankówek, nabytej przez niego w 1855 roku. Reprezentował też interesy ojca w Warszawie. W 1866 roku odkupił od ojca majątek Dziankówek. Rodzinne gospodarstwo prowadził Do 1907 roku, po czym przekazał je synom Kazimierzowi i Romanowi. W 1909 roku odkupili oni majątek od ojca.
Już jako rolnik prowadził też działalność społeczną. Od 1870 roku był sędzią pokoju okręgu kowalskiego, a po reformie prawnej z 1876 roku - sędzią gminnym. Funkcję tę piastował do 1906 roku. Zgromadził też dużą bibliotekę prywatną.
Podczas powstania styczniowego sympatyzował ze stronnictwem białych, wspierając je finansowo.
Działalność we Włocławku.
Po porzuceniu pracy na roli, W 1907 roku zamieszkał we Włocławku. Tutaj także rozwinął działalność społeczną. Został prezesem Związku Katolików i jego delegatem na zjazd w Warszawie oraz członkiem Rady Włocławskiego Towarzystwa Wzajemnego Kredytu i Towarzystwa Wspierania Biednych.
Został też członkiem Komitetu Organizacyjnego Muzeum Kujawskiego (dzisiejszego Muzeum Ziemi Kujawskiej i Dobrzyńskiej we Włocławku, a później został jego pierwszym kustoszem. Jako kustosz Muzeum Ziemi Kujawskiego położył duże zasługi dla pozyskiwaniu nowych zbiorów i ich katalogowaniu. Osobiście podarował na poczet ekspozycji muzeum wiele własnych pamiątek. W 1911 roku był też współorganizatorem regionalnej wystawy artystyczno-etnograficznej.
18 marca 1909 roku, w dniu otwarcia Muzeum zapisał w książce pamiątkowej słowa:
W 1908 roku był jednym ze współzałożycieli, a potem aktywnym działaczem oddziału Kujawskiego Polskiego Towarzystwa Krajoznawczego. Do 1914 roku pozostawał w zarządzie Oddziału, kiedy to jego działalność zawieszono z powodu wybuchu I wojny światowej. Prowadził własne badania krajoznawczo-naukowe, organizował też wycieczki krajoznawcze, w tym także poza granice zaboru rosyjskiego. Swoje wnioski prezentował w publikacjach. Jego prace to m.in. "Monografia o Włocławku", "Zarys geograficzno-historyczny okolic Chodcza", "Kilka słów o kwestii bogactw naturalnych na Kujawach" i "Z ostatnich lat". W 1918 roku, po wznowieniu działalności Oddziału Kujawskiego PTK, został jego honorowym prezesem.
Apanowicz dał się też poznać jako prekursor ochrony środowiska. Toczył spór z władzami Fabryki Celulozy i Papieru we Włocławku o odprowadzenie ścieków pofabrycznych do Wisły, doprowadzając do jej zanieczyszczenia. Równocześnie prowadził odpowiednią kampanię informacyjną wśród społeczeństwa Włocławka. Proponował, by wybudować kolektor i sieć kanalizacji służącą do odprowadzania szkodliwych ścieków, co też zostało zbudowane.
Zmarł w zarządzanym niegdyś przez siebie Dziankówku. Został pochowany w rodzinnym grobowcu na cmentarzu w Białotarsku.
Życie prywatne.
Od 1866 roku był żonaty z Marią Teklą Domaradzką (1846–1916) herbu Jastrzębiec, z którą miał trzech piątkę dzieci: 
Sympatyzował z Narodową Demokracją.

</doc>
<doc id="4181241" url="https://pl.wikipedia.org/wiki?curid=4181241" title="James Beauchamp Clark">
James Beauchamp Clark



</doc>
<doc id="4181242" url="https://pl.wikipedia.org/wiki?curid=4181242" title="Linia Frontu">
Linia Frontu



</doc>
<doc id="4181245" url="https://pl.wikipedia.org/wiki?curid=4181245" title="Strzelectwo na Letnich Igrzyskach Olimpijskich 2016 – trap (kobiety)">
Strzelectwo na Letnich Igrzyskach Olimpijskich 2016 – trap (kobiety)

Trap kobiet – konkurencja rozegrana 7 sierpnia 2016 roku podczas letnich igrzysk w Rio de Janeiro.
W kwalifikacjach wystąpiło 21 zawodniczek. Każda z nich miała do zbicia 75 rzutków (3 serie po 25 rzutków), które były rzucane z każdej strony. W razie pomyłki strzelczyni mogła raz powtórzyć strzał do tego samego celu. Sześć z najwyższą liczbą zbitych rzutek awansowało do półfinału.
W decydującej o medalach rundzie każda olimpijka miała jedną serię po 15 rzutków. W odróżnieniu od kwalifikacji nie można było powtórzyć próby na tę samą rzutkę. Liczba zbitych krążków decydowała w walce o medale. Zawodniczka z największą liczbą zbitych rzutków rywalizowała z drugą o złoty medal, natomiast trzecia z czwartą – o brązowy. W przypadku równej liczby zbitych krążków zawodniczki trafiały do celu pojedyncze strzały aż do wyłonienia lepszej.
Złoty medal zdobyła Australijka Catherine Skinner, srebrny – Nowozelandka Natalie Rooney, a brązowy – Amerykanka Corey Cogdell.
Rekordy.
Rekordy świata i olimpijskie przed rozpoczęciem zawodów:
"Runda kwalifikacyjna – 75 strzałów"
Wyniki.
Źródło:

</doc>
<doc id="4181247" url="https://pl.wikipedia.org/wiki?curid=4181247" title="Securitologia (pismo)">
Securitologia (pismo)

Securitologia. Zeszyty naukowe European Association for Security – interdyscyplinarne czasopismo naukowe poświęcone szeroko rozumianym problemom bezpieczeństwa jednostki i organizacji społecznych. Ukazuje się jako półrocznik od 2007 roku. Wydawcami czasopisma są: Collegium Civitas i European Association for Security. 

</doc>
<doc id="4181248" url="https://pl.wikipedia.org/wiki?curid=4181248" title="Silnia górna">
Silnia górna



</doc>
<doc id="4181249" url="https://pl.wikipedia.org/wiki?curid=4181249" title="Górna silnia">
Górna silnia



</doc>
<doc id="4181250" url="https://pl.wikipedia.org/wiki?curid=4181250" title="Michał Leśniak (bokser)">
Michał Leśniak (bokser)

Michał Leśniak (ur. 21 października 1991 w Wałbrzychu) – zawodowy bokser walczący w kategorii półśredniej.
Kariera zawodowa.
18 listopada 2017 roku na gali „Noc Wojowników: Adamek vs Kassi” zmierzył się z Kamilem Młodzińskim o wakujący pas mistrza Polski w wadze superlekkiej. Werdyktem sędziów został wskazany remis w tej walce (punktowanie 97:93, 94:96, 95:95), zaś w opinii komentatora Andrzeja Kostyry pojedynek z racji swojego przebiegu mógł kandydować do "tytułu polskiej walki roku". Od sierpnia 2018 toczy pojedynki w kategorii wagowej półśredniej

</doc>
<doc id="4181251" url="https://pl.wikipedia.org/wiki?curid=4181251" title="M. Różański">
M. Różański

M.Różański (ur. przed 1879, zm. po 1890) – drzeworytnik warszawski.
Życiorys.
Czynny w latach 1879–1890, związany z drzeworytnią Władysława Bojarskiego; w latach 1882-1889 rytował dla "Tygodnika Ilustrowanego"; swoimi drzeworytami ilustrował także książki (Stanisława Witkiewicza "Na przełęczy", Warszawa 1881; Stanisława Stroynowskiego "Ziemia i jej mieszkańcy...", Warszawa 1879). Z ważniejszych prac: "Przed dworską kuchnią" - Antoniego Piotrowskiego, "Cmentarz wiejski" - Feliksa Brzozowskiego, "Powrót z majówki" - Ksawerego Pillatiego, "Ulica zwana Maryensztad" - Czesława Borysa Jankowskiego, "Chęciny", "Solec" i "Targ w Lublinie" - Aleksandra Gierymskiego, "Bitwa pod Sokalem" - Juliusza Kossaka, "Przednówek" - Józefa Ejsmonda, "W miasteczku" - Władysława Szernera.

</doc>
<doc id="4181254" url="https://pl.wikipedia.org/wiki?curid=4181254" title="Dolna silnia">
Dolna silnia



</doc>
<doc id="4181255" url="https://pl.wikipedia.org/wiki?curid=4181255" title="Silnia dolna">
Silnia dolna



</doc>
<doc id="4181256" url="https://pl.wikipedia.org/wiki?curid=4181256" title="Malbork (gmina)">
Malbork (gmina)



</doc>
<doc id="4181257" url="https://pl.wikipedia.org/wiki?curid=4181257" title="Gang Baader-Meinhof">
Gang Baader-Meinhof



</doc>
<doc id="4181259" url="https://pl.wikipedia.org/wiki?curid=4181259" title="Luwajbida Szarkijja">
Luwajbida Szarkijja

Luwajbida Szarkijja (arab. لويبدة شرقية) – wieś w Syrii, w muhafazie Idlib. W 2004 roku liczyła 172 mieszkańców.

</doc>
<doc id="4181260" url="https://pl.wikipedia.org/wiki?curid=4181260" title="Kafala (prawo islamskie)">
Kafala (prawo islamskie)

Kafala – instytucja opieki nad dzieckiem w prawie muzułmańskim. Polega ona na zawarciu umowy między biologicznymi rodzicami dziecka a jego przyszłymi opiekunami. 
Źródło prawa.
Głównym źródłem prawa muzułmańskiego jest Koran. Tam też zawarte zostało uregulowanie dotyczące kafali. Adopcję reguluje rozdział XXXIII wersety 5-6. Wyraźnie jest w nich wskazane, że Allah nie czyni dzieci przybranych rodzonymi dziećmi przysposabiających. Wyraża to istotę kafali, która polega na tym, że nie powstaje więź między nowymi rodzicami a dzieckiem przysposobionym. Nakazuje się również używanie nazwiska biologicznego ojca dziecka, jako sprawiedliwe w obliczu Allaha. Gdy nie jest znane pochodzenie dziecka, a więc jego ojciec, nakazuje się traktowanie go jako przyjaciela. Wskazuje się jednak, że ze względu na wielkość i litościwość Allaha na żadnego muzułmanina nie spadnie wina, jeżeli w którejś z tych kwestii popełni błąd.
Kafala a adopcja otwarta.
Kafalę często porównuje się do znanej ustawodawstwom zachodnim adopcji otwartej, polegającej na utrzymywaniu kontaktu między biologiczną rodziną a rodziną adoptującą. O ile jednak adopcja otwarta dotyczy raczej osób ze sobą niespokrewnionych, to w kafali możliwe jest występowanie jej w obrębie osób, które łączą więzy krwi.
Kafala w ustawodawstwie międzynarodowym.
Przepisem aktu prawa międzynarodowego, który odnosi się do kafali, jest art. 20 Konwencji o prawach dziecka. W artykule tym państwa-strony zobowiązują się zapewnić opiekę zastępczą dziecku, które:
Państwa te mają na celu udzielenie im ochrony i pomocy. Mogą to uczynić na kilka sposobów:
Przy wyborze metody muszą jednak uwzględnić to, by została zachowana ciągłość w wychowaniu dziecka oraz jego tożsamość etniczną, religijną, kulturową i językową.
Kafala w orzecznictwie Europejskiego Trybunału Praw Człowieka.
Europejski Trybunał Praw Człowieka (ETPC) w Strasburgu niejednokrotnie wydawał orzeczenia w sprawach, ściśle związanych z instytucją kafali.
Przykładowe sprawy.
Chbihi Loudoudi i Inni przeciwko Belgii (skarga nr 52265/10).
Przykładem sprawy rozpatrywanej przez Europejski Trybunał Paw Człowieka w Strasburgu dotyczącej kafali była sprawa Chbihi Loudoudi i Inni przeciwko Belgii (skarga nr 52265/10). Skarżący - małżeństwo Belgów Brahim Chbihi Loudoudi i Lubna Ben Said oraz ich siostrzenica Kamar Badiaoui będąca obywatelką Maroka - zarzucili władzom belgijskim naruszenie art. 8 Europejskiej konwencji praw człowieka (EKPC). Odmówiono im bowiem zgody na uznanie kafali i w konsekwencji tego także zgody na adopcję siostrzenicy. Tym samym status pobytowy dziewczynki w Belgii stał się niepewny.
Stan faktyczny sprawy.
Brahim Chbihi Loudoudi i Lubna Ben Said zawarli w 2002 r. w Maroku umowę z biologicznymi rodzicami Kamari Badiaoui. Na jej podstawie obowiązkiem małżonków było m.in. sprawowanie kompleksowej opieki nad dziewczynką i zapewnienie jej mieszkania podczas pobytu w Belgii. Para Belgów wystąpiła w Belgii o adopcję. Ich wniosek został oddalony. Sądy belgijskie uznały, że umowa marokańska – zawarta na zasadach kafali – nie spełnia standardów adopcji w świetle przepisów prawa belgijskiego. W wyniku nieskutecznego postępowania adopcyjnego kwesta pobytu Kamar Badiaoui w Belgii stała się problematyczna. Przez 7 miesięcy pozostawała w Belgii bez prawa pobytu.
Orzeczenie sądu.
W sprawie tej sędziowie ETPC uznali, że bez wątpienia stosunek istniejący między małżonkami a ich siostrzenicą należy traktować jako należący do sfery życia rodzinnego. ETPC musiał rozważyć, czy przez odmowę formalnego orzeczenia adopcji sytuacja dziewczynki w jakikolwiek sposób się pogorszyła i uniemożliwiła jej normalne funkcjonowanie zarówno w nowej rodzinie, jak i w społeczeństwie. Po analizie ETPC uznał, że sądy belgijskie słusznie zauważyły, że adopcja w rozumieniu prawa belgijskiego wychodziła poza ramy marokańskiej umowy kafali. Podniesiono chociażby fakt, że dziecko zostało oddane pod opiekę na podstawie woli rodziców, a nie decyzji odpowiednich organów marokańskich. Jedyną zaś przeszkodą w funkcjonowaniu dziewczynki był brak możliwości wzięcia udziału w organizowanej przez jej szkole wycieczce. ETPC wskazał, że co prawda nieuregulowana sytuacja prawna pobytu może powodować np. stres, ale Europejska Konwencja Praw Człowieka nie gwarantuje prawa do uzyskania przez rezydenta jakiegoś konkretnego statusu pobytowego w państwie-stronie Konwencji. ETPC stwierdził, że skoro, mimo braku konkretnego statusu, dziewczynka swobodnie korzystała z prawa do poszanowania życia prywatnego i rodzinnego - to nie można mówić o naruszenia art. 8 Konwencji. Trybunał nie uznał się także za właściwy do ingerowania w kwestię tego, czy cudzoziemiec powinien otrzymać taki, a nie inny status pobytu w danym kraju. Uznał to bowiem za kompetencję organów państwa belgijskiego.
Harroudi przeciwko Francji.
Podobnie Trybunał odniósł się do sprawy Harroudi przeciwko Francji z 2012 roku. Skarżącej odmówiono wydania zgody na przysposobienie algierskiego niemowlęcia na podstawie kafali. Postępowania przed francuskimi sądami również nie przyniosły oczekiwanego przez skarżącą efektu. Jej zdaniem sądy naruszyły wobec niej i dziecka art. 8 EKPC. Trybunał uznał, że żadne z państw Rady Europy nie uznaje kafali za równorzędną adopcji, a ustawodawca krajowy ma bardzo szeroki margines w sferze uregulowania spraw adopcyjnych. Ponadto przepisy francuskie, akceptując kafalę, nie ograniczyły w żaden sposób opieki nad dzieckiem i możliwości stworzenia mu rodziny. Art. 8 Konwencji nie został więc, zdaniem Trybunału, naruszony.

</doc>
<doc id="4181261" url="https://pl.wikipedia.org/wiki?curid=4181261" title="Liga rokitnicka">
Liga rokitnicka

Liga rokitnicka – liga językowa z następującymi językami powinowatymi: polskim, litewskim, białoruskim, ukraińskim i kaszubskim. Nazwa ligi pochodzi od miejscowości Rokitno w obwodzie rówieńskim na Ukrainie.
Wyróżniki ligi.
Cechami wspólnymi dla języków tej ligi (wszystkimi lub ich części) są między innymi:

</doc>
<doc id="4181262" url="https://pl.wikipedia.org/wiki?curid=4181262" title="Luwajbida Szamalijja">
Luwajbida Szamalijja

Luwajbida Szamalijja (arab. لويبدة شمالية) – wieś w Syrii, w muhafazie Idlib. W 2004 roku liczyła 342 mieszkańców.

</doc>
<doc id="4181263" url="https://pl.wikipedia.org/wiki?curid=4181263" title="Al-Audża (Syria)">
Al-Audża (Syria)

Al-Audża (arab. العوجة) – miejscowość w Syrii, w muhafazie Idlib. W 2004 roku liczyła 1120 mieszkańców.

</doc>
<doc id="4181264" url="https://pl.wikipedia.org/wiki?curid=4181264" title="Kasr al-Abjad">
Kasr al-Abjad

Kasr al-Abjad (arab. قصر الأ) – wieś w Syrii, w muhafazie Idlib. W 2004 roku liczyła 503 mieszkańców.

</doc>
<doc id="4181265" url="https://pl.wikipedia.org/wiki?curid=4181265" title="Paweł Zygmunt (hokeista)">
Paweł Zygmunt (hokeista)

Paweł Tomasz Zygmunt (ur. 19 listopada 1999 w Krynicy-Zdroju) – polski hokeista, reprezentant Polski.
Syn panczenisty Pawła Zygmunta i sędzi hokeja na lodzie Katarzyny Zygmunt oraz wnuk hokeisty Ryszarda Bialika.
Kariera.
Kształcił się w SMS PZHL w Sosnowcu. W barwach reprezentacji Polski do lat 18 uczestniczył w turnieju mistrzostw świata juniorów do lat 18 w 2016 (Dywizja IIA), 2017 (Dywizja IB). W barwach reprezentacji Polski do lat 20 uczestniczył w turniejach mistrzostw świata juniorów do lat 20 w 2017, 2018 (Dywizja IB). W barwach reprezentacji seniorskiej uczestniczył w turnieju mistrzostw świata edycji 2022.
We połowie września 2017 został wypożyczony z macierzystego klubu KH KTH Krynica do Cracovii. W połowie 2019 trafił do czeskiego klubu HC Litvínov, z którym wpierw podpisał kontrakt próbny, a 14 sierpnia 2019 umowę na sezon 2019/2020. W lipcu 2021 ponownie przedłużył umowę o rok.

</doc>
<doc id="4181266" url="https://pl.wikipedia.org/wiki?curid=4181266" title="Rubaja Barnan">
Rubaja Barnan

Rubaja Barnan (arab. ربيعة برنان) – wieś w Syrii, w muhafazie Idlib. W 2004 roku liczyła 213 mieszkańców.

</doc>
<doc id="4181267" url="https://pl.wikipedia.org/wiki?curid=4181267" title="Władimir Walik">
Władimir Walik

Władimir Siemionowicz Walik (ros. Владимир Семёнович Валик, ur. 1899 w Kijowie, zm. w czerwcu 1939) – funkcjonariusz radzieckich służb specjalnych, major bezpieczeństwa państwowego.
Życiorys.
Należał do RKP(b), 1928-1929 był szefem Wydziału Tajnego Pełnomocnego Przedstawicielstwa OGPU na Dalekim Wschodzie, a od grudnia 1929 do lutego 1930 szefem czytyjskiego sektora operacyjnego GPU. Później był szefem Zarządu Tajno-Politycznego PP OGPU w Kraju Północnym i do 1934 szefem Wydziału Politycznego PP OGPU Kraju Północnego, a 1934-1935 konsulem generalnym Misji ZSRR na Łotwie. W 1936 został pomocnikiem szefa Zarządu NKWD obwodu zachodniego, od stycznia 1937 do września 1938 był zastępcą szefa Zarządu NKWD obwodu orłowskiego, 20 stycznia 1937 otrzymał stopień majora bezpieczeństwa państwowego, od września 1938 do stycznia 1939 był szefem Poprawczego Obozu Pracy i Budownictwa NKWD w Norylsku. W 1928 został odznaczony Orderem Czerwonego Sztandaru.
1 stycznia 1939 został aresztowany, następnie skazany na śmierć i rozstrzelany.

</doc>
<doc id="4181268" url="https://pl.wikipedia.org/wiki?curid=4181268" title="Rabi’at Musa">
Rabi’at Musa

Rabi’at Musa (arab. ربيعة موسى) – wieś w Syrii, w muhafazie Idlib. W 2004 roku liczyła 22 mieszkańców.

</doc>
<doc id="4181269" url="https://pl.wikipedia.org/wiki?curid=4181269" title="Puchar Świata w biegach narciarskich w Quebecu">
Puchar Świata w biegach narciarskich w Quebecu

Zawody Pucharu Świata w biegach narciarskich w Quebecu – zawody w biegach narciarskich, przeprowadzane w ramach Pucharu Świata w biegach narciarskich od sezonu 2012/2013. Pierwsze zawody w 2012 roku odbyły się centrum miasta, natomiast od roku 2015 zawody odbywają się na trasach na równinie Abrahama w Quebecu.
Pierwsze zawody PŚ w Quebecu odbyły się w dniach 7 – 8 grudnia 2012.

</doc>
<doc id="4181271" url="https://pl.wikipedia.org/wiki?curid=4181271" title="Dżubb al-Kasab">
Dżubb al-Kasab

Dżubb al-Kasab (arab. جب القصب) – wieś w Syrii, w muhafazie Idlib. W 2004 roku liczyła 293 mieszkańców.

</doc>
<doc id="4181273" url="https://pl.wikipedia.org/wiki?curid=4181273" title="Tak Matsumoto">
Tak Matsumoto

 – japoński gitarzysta rockowej grupy B’z, którą tworzy wraz z wokalistą, Kōshi Inabą od 1988 roku. Solowo wykonuje muzykę z pogranicza popu, rocka i hard rocka wraz z zespołem Tak Matsumoto Group, którego jest członkiem od 2004 roku. Oprócz tego, spełnia się również zawodowo jako wokalista, producent muzyczny i autor tekstów piosenek. B'z są artystami z największą liczbą sprzedanych wydawnictw muzycznych w Japonii, zaś sam Matsumoto uważany jest za jednego z najwybitniejszych gitarzystów japońskich w historii.
Życiorys.
Wraz z zespołem B'z, nakład jego płyt przekroczył 90 milionów formatów muzycznych. Matsumoto jest również zdobywcą statuetki Grammy, uznawanej za najważniejszą nagrodę w przemyśle fonograficznym na świecie. Muzyk za źródło inspiracji muzycznej podaje między innymi takie brytyjskie zespoły rockowe jak The Beatles, The Rolling Stones, Deep Purple i Led Zeppelin.
Dyskografia.
Twórczość solowa.
Opracowano na podstawie materiału źródłowego. 

</doc>
<doc id="4181277" url="https://pl.wikipedia.org/wiki?curid=4181277" title="Post Society">
Post Society

All Souled Out – minialbum kanadyjskiej grupy muzycznej Voivod.

</doc>
<doc id="4181279" url="https://pl.wikipedia.org/wiki?curid=4181279" title="Łagodzenie bólu porodowego">
Łagodzenie bólu porodowego

Łagodzenie bólu porodowego – jest to szereg sposobów pomagających kobiecie zminimalizować odczuwanie bólu porodowego. Ich drugorzędnym celem jest wspieranie przebiegu porodu oraz usuwanie czynników wpływających negatywnie na hormonalny mechanizm kierujący porodem. Wszelkie działania mają za zadanie doprowadzić do rozluźnienia i zmniejszenia napięcia, które potęguje ból.
Metody farmakologiczne.
Do najpopularniejszych metod farmakologicznego łagodzenia bólu porodowego zalicza się:
Metody niefarmakologiczne.
W przeglądzie systematycznym Cochrane Collaboration z 2012 roku stwierdzono, iż istnieją argumenty (przeważnie ograniczone do pojedynczych badań) za skutecznością zanurzenia w wodzie, relaksacji, akupunktury i masażu. Nie ma badań potwierdzających skuteczność hipnozy, biofeedbacku, wstrzykiwania sterylnej wody, aromaterapii oraz TENS.
Obecność osoby bliskiej.
Za osobę bliską uznaje się – małżonka, krewnego lub powinowatego do drugiego stopnia w linii prostej, przedstawiciela ustawowego, osobę pozostającą we wspólnym pożyciu lub inną osobę wskazaną przez rodzącą. Osoba bliska poprzez wsparcie emocjonalne i reagowanie na potrzeby rodzącej pomaga zmniejszyć napięcie wywołane nową sytuacją, w której znalazła się kobieta, a tym samym obniża odczuwanie bólu. Panie, które uzyskały stałe wsparcie w trakcie porodu rzadziej korzystały z farmakologicznych metod znieczulenia porodu, rzadziej miały cesarskie cięcie, poród zabiegowy, natomiast częściej odczuwały satysfakcję z porodu.
Przezskórna stymulacja nerwów TENS "(transcutaneous electrical nerve stimulation)".
Jest to przezskórna stymulacja nerwów pobudzanych prądem o małym, regulowanym natężeniu i zmiennej częstotliwości za pośrednictwem 4 samoprzylepnych elektrod umieszczanych w linii środkowej pleców w odległości 4-5 cm od osi kręgosłupa. Pierwsza parę umieszcza się w okolicy dolnych kręgów piersiowych i górnych lędźwiowych (Th10-L1), drugą – w okolicy kości krzyżowej (S2‑S4). Rodząca sama reguluje natężenie i częstotliwość impulsów według swoich potrzeb. TENS zalecany jest przede wszystkim przy bólach okolicy kości krzyżowej oraz w pierwszym okresie porodu.
Psychoprofilaktyka porodowa.
Jest to sposób edukacji przyszłej matki. Głównie opiera się na naturalnej interpretacji doznań towarzyszących jej podczas ciąży i porodu. Nauka ukierunkowana jest całkowicie na zmianę stylu myślenia: z myślenia o sobie na myślenie o dziecku. Równocześnie opanowywana jest całkowita kontrola nad własnym ciałem. Kobieta nabywa również umiejętności z zakresu technik relaksacyjnych. Właściwe zastosowanie zdobytej wcześniej wiedzy najczęściej przydatne jest we wczesnych stadiach porodu. Rodząca jest w stanie całkowicie „wyłączyć” lub zmniejszyć ból porodowy. Stwierdzono, że odpowiednio wdrożona psychoprofilaktyka porodowa redukuje odsetek porodów zabiegowych oraz znieczuleń zewnątrzoponowych.
Kinezyterapia wertykalna.
Kinezyterapia wertykalna pozwala rodzącej na instynktowne przybieranie dogodnej pozycji ciała - przynoszącą największą ulgę w bólu. Korzyściami płynącymi z częstych zmian pozycji może być zwiększona intensywność i regularność skurczów macicy, a ponadto mniejsze dolegliwości bólowe, ułatwione oddychanie wpływające na dotlenienie dziecka oraz zmniejszenie ryzyka urazu kanału rodnego.
Immersja wodna.
Woda posiada kojące i łagodzące ból właściwości. Imersja wodna zalecana jest w okresie rozwierania się szyjki macicy z towarzyszącym silnym bólu brzucha i odcinka krzyżowego. Należy polewać brzuch i okolicę kości krzyżowej wodą w temperaturze od 34°C do 37°C stopni nie dłużej niż 30 minut. Woda niweluje napięcia nerwowo-mięśniowe oraz sprzyja rozwieraniu szyjki macicy oraz mięśni krocza i dna miednicy.
Masaż.
Oddziałuje na tkankę miękką, mięśnie i więzadła. Stymuluje krążenie, pracę układu nerwowego, zmniejsza ciśnienie krwi, uśmierza ból i rozluźnia napięcie mięśni. Wyróżnia się wiele rodzai masażu polegających na głaskaniu, opukiwaniu, uciskaniu, ugniataniu. Najczęściej stymulowanymi miejscami podczas masażu stosowanego w trakcie porodu są punkty znajdujące się 1,5 cm na bocznej krawędzi kolca biodrowego tylnego górnego oraz punkty spustowe znajdujące się na zewnętrznych krawędziach kości krzyżowej. 
Muzykoterapia.
Zastosowanie muzykoterapii podczas porodu powoduje zwiększenie progu bólowego. Zmniejsza napięcie psychofizyczne, czego efektem jest łatwiejsza koncentracja. Ponadto poprawia wentylację płuc, przez co skraca pierwszy okres porodu o mniej więcej 2 godziny. Normalizuje ciśnienie krwi, mobilizuje i pomaga w koncentracji. Muzyka powinna być zgodna z preferencjami rodzącej. Tempo muzyki powinno być zbliżone do akcji serca. Podczas pierwszego okresu porodu zalecana jest muzyka o działaniu uspokajającym, natomiast podczas drugiego zachęcająca do wysiłku i aktywizująca siły.
Aromaterapia.
Jest to metoda wykorzystująca przeciwbólowe właściwości aromatów roślinnych. Olejki eteryczne wprowadza się przez skórę podczas okładów, masażu lub przez rozpylenie aromatu w pomieszczeniu. Należy używać naturalnych niealergizujących aromatów roślinnych (olejek cytrynowy, z melisy, lawendy, majeranku) w odpowiednim rozcieńczeniu. Zastosowanie odpowiednich aromatów podczas akcji porodowej, szczególnie takich o działaniu relaksacyjnym i odprężającym, wpływa na zrównoważenie emocji, co pomaga zniwelować ból i zbędne napięcie.

</doc>
<doc id="4181281" url="https://pl.wikipedia.org/wiki?curid=4181281" title="Alex Szczechura">
Alex Szczechura



</doc>
<doc id="4181283" url="https://pl.wikipedia.org/wiki?curid=4181283" title="Patryk Mauer">
Patryk Mauer

Patryk Mauer (ur. 2 września 1998 w Legnicy) – polski piłkarz ręczny, prawoskrzydłowy, od sezonu 2022/23 zawodnik Górnika Zabrze.
Kariera sportowa.
Wychowanek Dziewiątki Legnica. W latach 2014–2017 uczeń i zawodnik SMS-u Gdańsk. W sezonie 2016/2017, w którym rozegrał 25 meczów i zdobył 172 gole, zajął 3. miejsce w klasyfikacji najlepszych strzelców I ligi.
W 2017 został zawodnikiem Gwardii Opole, z którą podpisał trzyletni kontrakt. W Superlidze zadebiutował 2 września 2017 w wygranym meczu z Piotrkowianinem Piotrków Trybunalski (31:22), w którym zdobył sześć goli. W listopadzie 2017 i lutym 2018 był wybierany najlepszym zawodnikiem miesiąca Superligi. W sezonie 2017/2018 rozegrał w lidze 35 meczów, w których rzucił 182 bramki, co dało mu 2. miejsce w klasyfikacji najlepszych strzelców rozgrywek. Ponadto został wybrany odkryciem Superligi. W sezonie 2017/2018 wystąpił też w czterech spotkaniach Pucharu EHF, w których zdobył 26 goli. W sezonie 2018/2019 rozegrał w lidze 32 mecze i rzucił 149 goli, zaś w Pucharze EHF zanotował dwa występy, w których zdobył 10 goli.
W 2015 uczestniczył w mistrzostwach świata U-19 w Rosji, podczas których rozegrał siedem meczów i zdobył 13 goli. W 2016 wziął udział w mistrzostwach Europy U-18 w Chorwacji, w których rozegrał siedem spotkań i rzucił 54 bramki, zajmując 3. miejsce w klasyfikacji najlepszych strzelców turnieju. W 2017 uczestniczył w mistrzostwach świata U-19 w Gruzji, podczas których w siedmiu meczach zdobył 29 goli. W 2018 wystąpił w mistrzostwach Europy U-20 w Słowenii, w których rozegrał siedem spotkań i rzucił 35 bramek. Jesienią 2018 zawiesił występy w barwach narodowych.

</doc>
<doc id="4181291" url="https://pl.wikipedia.org/wiki?curid=4181291" title="Boris Arbuzow">
Boris Arbuzow

Boris Aleksandrowicz Arbuzow (ros. Борис Александрович Арбузов, ur. 4 listopada 1903 w Nowej Aleksandrii (obecnie Puławy), zm. 6 listopada 1991 w Kazaniu) – radziecki chemik.
Życiorys.
Jego ojciec Aleksandr Arbuzow także był chemikiem. W 1926 ukończył Kazański Instytut Gospodarki Rolnej i Leśnictwa, 1929-1935 pracował w Kazańskim Instytucie Weterynaryjnym i jednocześnie 1930-1938 w Kazańskim Instytucie Chemiczno-Technologicznym jako kierownik katedry syntetycznego kauczuku, 1938-1967 kierował katedrą chemii organicznej Uniwersytetu Kazańskiego. W 1935 otrzymał tytuł profesora, w 1937 obronił pracę doktorską, 1941-1947 kierował laboratorium połączeń wysokomolekularnych Instytutu Chemii Organicznej Akademii Nauk ZSRR, w 1944 został kierownikiem sektora, a 1960-1989 był dyrektorem Naukowo-Badawczego Instytutu Chemicznego przy Uniwersytecie Kazańskim. W latach 1958-1964 był dyrektorem Kazańskiego Instytutu Chemii Organicznej Kazańskiej Filii Akademii Nauk ZSRR, od 1943 był członkiem korespondentem, a od 1953 akademikiem Akademii Nauk ZSRR, uczestniczył w organizacji Kazańskiego Państwowego Instytutu Chemiczno-Technologicznego, gdzie objął kierownictwo drugiej w kraju (po Petersburgu) katedry syntetycznego kauczuku. Pracował w dziedzinie syntezy dienów, badał mechanizm łączenia różnych odczynników z butadienem i rearanżacjami allilowymi. Był doktorem honoris causa Uniwersytetu Gdańskiego i członkiem Francuskiego Towarzystwa Chemicznego. Napisał ponad 400 prac naukowych. W latach 1966-1989 był deputowanym do Rady Najwyższej ZSRR od 7 do 11 kadencji.
Aresztowany w 1937, zwolniony w maju 1939.
Odznaczenia i nagrody.
I dwa inne ordery, a także medale.

</doc>
<doc id="4181294" url="https://pl.wikipedia.org/wiki?curid=4181294" title="Krys Kolanos">
Krys Kolanos



</doc>
<doc id="4181298" url="https://pl.wikipedia.org/wiki?curid=4181298" title="The Outer Limits (album)">
The Outer Limits (album)

The Outer Limits – ósmy album studyjny kanadyjskiej grupy muzycznej Voivod

</doc>
<doc id="4181301" url="https://pl.wikipedia.org/wiki?curid=4181301" title="Jaskinia w Ryglu">
Jaskinia w Ryglu

Jaskinia w Ryglu – jaskinia na terenie Niecki Nidziańskiej. Ma pięć otworów wejściowych znajdujących się w Niecce Soleckiej, w Dolinie Aleksandrowskiej, niedaleko wsi Aleksandrów (gmina Wiślica), w pobliżu Jaskini w Aleksandrowie i Jaskini na Kontakcie, na wysokościach 195, 196 i 198 m n.p.m. Jest częścią podziemnego przepływu Potoku Aleksandrowskiego. Długość jaskini wynosi 60 metrów, a jej deniwelacja 3 metry.
Opis jaskini.
Jaskinia składa się z dwóch części: górnej i dolnej. Obie zaczynają się w głównym, zachodnim, największym otworze wejściowym. Część górną, południową stanowi kilkumetrowy, suchy korytarzyk położony za 1,5-metrowym progiem. Część dolna, północna to niski i szeroki korytarz. Zaraz na jego początku znajduje się salka z drugim, zachodnim otworem wejściowym. Dalej korytarz rozszerza się (do 7 m) i po 17 metrach dochodzi do trzeciego, niewielkiego, wschodniego otworu. Przed samym jego końcem odchodzą w bok dwa krótkie korytarzyki idące do dwóch kolejnych, wschodnich otworów wejściowych.
Przyroda.
W jaskini brak jest nacieków. W dolnej części okresowo tworzy się jeziorko, jest też niekiedy zalewana wodą. W jaskini bywają lisy.
Historia odkryć.
Jaskinia była znana od dawna. Jej plan i opis sporządzili J. Gubała i A. Kasza przy pomocy M. Niziołka w 1999 roku.

</doc>
<doc id="4181303" url="https://pl.wikipedia.org/wiki?curid=4181303" title="Rubaja Musa">
Rubaja Musa



</doc>
<doc id="4181306" url="https://pl.wikipedia.org/wiki?curid=4181306" title="Jesús Rueda">
Jesús Rueda

Jesús Rueda Ambrosio (ur. 19 lutego 1987 w Corte de Peleas) – hiszpański piłkarz występujący na pozycji obrońcy. Od lipca 2019 jest zawodnikiem hiszpańskiego zespołu Extremadura UD.

</doc>
<doc id="4181307" url="https://pl.wikipedia.org/wiki?curid=4181307" title="Akademia Alfonsjańska">
Akademia Alfonsjańska

Akademia Alfonsjańska (łac. "Accademia Alfonsiana"), Wyższy Instytut Teologii Moralnej (wł. "Istituto Superiore di Teologia morale") – wyższy instytut Kościoła katolickiego należący do Zgromadzenia Najświętszego Odkupiciela z siedzibą w Rzymie.
Historia.
Instytut został założony 9 lutego 1949 roku przez zakon redemptorystów jako "Accademia Alfonsiana" w budynku istniejącej od 1855 roku Wyższej Szkoły w kompleksie budynków przy kościele św. Alfonsa Liguori w dzielnicy Esquilino. Patronem teologów moralistów i spowiedników jest św. Alfons Liguori, doktor Kościoła i założyciel zakonu redemptorystów. Rozpoczęto wykłady teologii moralnej, teologii dogmatycznej, prawa kanonicznego, filozofii i hebraistyki. Podczas drugiego soboru watykańskiego akademia wniosła znaczący wkład w przygotowanie konstytucji duszpasterskiej „Gaudium et spes”. Od 1960 roku uczelnia funkcjonuje w ramach struktur Wydziału Teologicznego Papieskiego Uniwersytetu Laterańskiego w Rzymie. 
Istniejąca od roku 1855 biblioteka została wzbogacona w 1867 przez darowiznę biskupa Clémenta Villecourta z La Rochelle. Już w 1905 biblioteka akademicka ze stanem 20 000 tomów była uważana za jedną z najlepszych bibliotek kościoła katolickiego w Rzymie. Uczelnia jest wspomagana finansowo przez fundację "La Fondazione Alfonsiana".
Uczelnia.
Na uczelni możliwe są studia specjalistyczne z teologii moralnej. Wykłady i seminaria prowadzone są w sektorach refleksji teologicznej: metodologicznym, biblijnym (zagadnienia moralne w świetle Starego i Nowego Testamentu), patrystycznym, historycznym i systematycznym (teologia moralna fundamentalna i szczegółowa) oraz antropologicznym (systematyczna i empiryczna). Na akademii studiowało od 1949 roku ponad 4500 studentów z około 60 państw uzyskując tytuł zawodowy licencjata lub stopień naukowy doktora ze specjalizacją teologia moralna. Zatrudnionych jest około 33 wykładowców (2017 rok), w większości są to redemptoryści. Akademia wydaje "Studia Moralia – Editiones Accademiae Alfonsianae", czasopismo naukowe z przedmiotu teologii moralnej. Spośród absolwentów Akademii trzech zostało kardynałami i 72 biskupami.
W roku akademickim 2012/2013 w Akademii Alfonsjańskiej na studiach licencjackich i doktoranckich zapisanych było 286 studentów, w tym 118 z Europy, 70 z Ameryki Północnej i Południowej, 47 z Azji, 50 z Afryki oraz jeden z Australii i Oceanii. Corocznie około 45 absolwentów kończy studia ze stopniem licencjata i około 30 ze stopniem doktora teologii moralnej w trzech podstawowych specjalnościach: teologii moralnej fundamentalnej, społecznej i bioetyki. 
Rektorem akademii w latach 2013–2018 był o. Andrzej Wodka CSsR, profesor nadzwyczajny uczelni. Od 2018 funkcję tę sprawuje o. prof. Alfonso Amarante CSsR.

</doc>
<doc id="4181308" url="https://pl.wikipedia.org/wiki?curid=4181308" title="Systemy edukacji prawniczej">
Systemy edukacji prawniczej

Systemy edukacji prawniczej – systemy nauczania szkół prawa (szkół wyższych), przygotowujących studentów do wykonywania zawodów prawniczych lub rozwoju naukowego w dziedzinie prawa.
System autorytarny i liberalny.
Ze względu na relacje nauczających z nauczanym wyróżnia się dwa główne systemy edukacyjne: autorytarny i liberalny (takie dwudzielne ujęcie wszystkich systemów edukacyjnych jest modelowym uproszczeniem).
System autorytarny najbardziej wyczerpująco został scharakteryzowany przez niemieckiego humanistę Johanna Friedricha Herbarta i rozpowszechnił się w Europie. Założenia tego systemu eksponują dominację profesora nad studentem i wymagają bezwzględnego podporządkowania. Treści kształcenia są głównie pojęciowe i ujednolicone, zaś organizacja kształcenia jest silnie scentralizowana, zaniedbując kształcenie i rozwijanie samodzielnego działania studentów.
System liberalny został zdefiniowany przez amerykańskiego humanistę Jamesa Deweya i zyskał powodzenie w Stanach Zjednoczonych i krajach wzorujących się na USA. System ten opiera się na uwzględnieniu twórczego wkładu studenta i poszanowaniu jego indywidualnych zainteresowań wkomponowanych do programu nauczania. Głównym celem edukacji jest wykształcenie pragmatycznego podejścia do problemów życiowych i umiejętnego oceniania przydatności teorii w praktyce.
Model amerykański.
Amerykański system edukacji prawniczej jest dość zróżnicowany. Program nauczania realizowany przez szkoły prawa, nie jest regulowany przez władze stanowe, ale za dobór odpowiednich dyscyplin prawa odpowiedzialność ponoszą one same.
Amerykańskie szkoły prawa to w ok. ¾ uniwersytety prywatne, mniejszość stanowią uniwersytety stanowe i municypalne. Oferują programy zarówno stacjonarne, dzienne ("full-time schools, day time schools"), jak i zaoczne i wieczorowe ("part-time schools, evening courses"). Studia prawnicze trwają 3 lata i przyjmowani są na nie absolwenci dwu lub czteroletnich college’ów, mających na celu poszerzenie wiedzy ogólnej z elementami prawa, po których uzyskują odpowiednio tytuł "Associate" lub "Bachelor". Ponadto absolwenci muszą podejść do wstępnego egzaminu testowego, LSAT ("„Law School Admission Test”"), który jest przygotowywany przez Law School Admission Council – organizację koordynującą wszystkie istotne problemy przyjęć i programów studiów prawniczych w Stanach Zjednoczonych i Kanadzie.
Na pierwszym roku studiów większość szkół prawa realizuje podobny program nauczania. Podstawową jego część stanowią: metoda prawa ("method of law"), wprowadzenie do prawa ("introduction to law") i proces prawa ("proces of law"). Na kolejnych dwóch latach większość przedmiotów wybierają studenci, w zależności od możliwości proponowanych w szkołach oraz wymogów specjalizacji prawniczej, na którą w przyszłości chcą się udać, a także ich zainteresowań.
Po ukończeniu 3 letniego programu studiów prawniczych absolwenci otrzymują stopień zwany "Doctor Juris" lub "Doctor of Jurisprudence (J.D.)", który jest nadawany przez samodzielne szkoły prawa i wydziały prawa niektórych uniwersytetów lub "Doctor of Laws (L.L.D.)," nadawany wyłącznie przez szkoły prawa. Stopnie te, odpowiednio do osiągniętych wyników, określane są jako "cum laude", "magna cum laude", "summa cum laude". Określenie to ma znaczenie przy wyborze drugiego szczebla studiów i przy możliwościach wyboru kariery zawodowej. Drugi szczebel studiów stanowią roczne podyplomowe programy prowadzące do uzyskania stopnia magistra prawa "(Magister Legum, Master of Laws, LL.M.)," przeznaczone dla prawników, którzy chcą specjalizować się w określonej gałęzi prawa lub wejść na drogę kariery zawodowej.
Najlepsze szkoły prawa w Ameryce są znane na całym świecie, ponieważ, ze względu na ich najwyższy poziom, studiują w nich studenci z różnych krajów. Należą do nich uczelnie: na wschodzie Stanów Zjednoczonych – Harvard, Yale, Columbia, New York, na Środkowym Wschodzie – Chicago, Ann Arbor, na wybrzeżu Pacyfiku – Stanford, Berkeley.
Model państw członkowskich Unii Europejskiej.
Edukacja prawnicza w państwach członkowskich Unii Europejskiej ma wspólne cele, które można zawrzeć w trzech głównych punktach:
Różnice w europejskiej edukacji prawniczej wynikają między systemami prawa stanowionego a "common law" obowiązującego w Wielkiej Brytanii. Jedynie w Danii granice między profesjami prawniczymi nie rysują się tak wyraźnie.
Okresy studiów i aplikacji w państwach UE są zróżnicowane. Studia prawnicze trwają od 3 lat w Wielkiej Brytanii i Irlandii, 3,5 roku w Niemczech, 4 lata we Francji, Grecji, Włoszech, Holandii, do 5 lat w Belgii, Danii, Portugalii i Hiszpanii. Aplikacja, jako warunek wykonywania zawodu związanego z profesją prawniczą, nie występuje w Hiszpanii, zaś trwa 1,5 roku w Grecji i Portugalii, 2 lata w Irlandii i Włoszech, 2,5 roku w Niemczech, 3 lata w Belgii, Danii, Francji, Luksemburgu, Holandii i Wielkiej Brytanii. Po ukończeniu studiów prawniczych absolwenci uzyskują różne nazwy stopni w wyżej wymienionych państwach:
Najlepszymi szkołami prawa w Europie są: w Holandii uniwersytety w Leiden i Amsterdamie, w Niemczech Uniwersytet Goethego we Frankfurcie nad Menem, w Szwajcarii Uniwersytet Zuryski, w Szwecji Uniwersytet Sztokholmski.
Model polski.
Edukacja prawnicza w Polsce rozpoczyna się od studiów, które trwają pięć lat i dzielą się na 10 semestrów. Prowadzone są w formie jednolitych studiów magisterskich, zarówno w trybie dziennym, jak i zaocznym, co oznacza, że po pomyślnym ich zakończeniu studenci otrzymują tytuł magistra. Program studiów, obejmujący przedmioty obowiązkowe i fakultatywne, egzaminy ustne lub pisemne uczelnia zwykle ustala z góry, a programy te różnią się nieznacznie na poszczególnych uczelniach.
Program studiów rozpoczyna się zwykle od przedmiotów bardziej ogólnych. Na dalszych latach wykładane są przedmioty bardziej skorelowane z poszczególnym gałęziami prawa. Przyznanie uniwersytetom autonomii pozwoliło na przejawy liberalizmu. Wydziały same ustalają, jakich przedmiotów w określonych semestrach studenci będą się uczyć. Niektóre przedmioty wykładane na niektórych wydziałach inne wydziały prawa pomijają albo traktują jak przedmioty fakultatywne. Przykładowo prawo morskie jako przedmiot programowy wykłada się na uczelniach nadmorskich, natomiast na uczelniach z siedzibami w głębi kraju traktuje się, co do zasady, tę gałąź prawa jako przedmiot dodatkowy.
Przedmioty fakultatywne sprzyjają indywidualizacji studiów i przyszłej specjalizacji zawodowej, przy przeciążeniu polskiej edukacji prawniczej, teorią i jednoczesnym braku przekazywania praktycznych zasad tworzenia, stosowania i egzekwowania prawa. Przedmioty wykładane na uniwersytetach nie nawiązują dostatecznie do funkcjonowania norm prawnych w życiu i ich zastosowania przez organy wymiaru sprawiedliwości. Owe braki uzupełniają dopiero aplikacje, odbywane w ciągu 2–3 lat, w zależności od rodzaju, przez absolwentów prawa, przygotowujące do poszczególnych zawodów prawniczych. Praktykę tę absolwenci odbywają w określonym odpowiednimi przepisami miejscu i czasie. Kończy się ona złożeniem egzaminu państwowego, którego pozytywny wynik pozwala nabyć uprawnienia zawodowe, m.in. adwokata, notariusza, radcy prawnego, prokuratora czy sędziego.
W 2017 Polsce najlepszymi szkołami prawa były wydziały z Uniwersytetu Jagiellońskiego, Uniwersytetu Warszawskiego i Uniwersytetu w Białymstoku.

</doc>
<doc id="4181309" url="https://pl.wikipedia.org/wiki?curid=4181309" title="Akademia Alfozjanska">
Akademia Alfozjanska



</doc>
<doc id="4181311" url="https://pl.wikipedia.org/wiki?curid=4181311" title="Ghayas Zahid">
Ghayas Zahid

Ghayas Zahid (ur. 8 września 1994 w Oslo) – norweski piłkarz pochodzenia pakistańskiego występujący na pozycji pomocnika. Obecnie jest zawodnikiem cypryjskiego zespołu APOEL FC.
Statystyki.
"aktualne na dzień 28 grudnia 2017"

</doc>
<doc id="4181313" url="https://pl.wikipedia.org/wiki?curid=4181313" title="Negatron (album)">
Negatron (album)

Negatron – dziewiąty album studyjny kanadyjskiej grupy muzycznej Voivod

</doc>
<doc id="4181316" url="https://pl.wikipedia.org/wiki?curid=4181316" title="Asz-Szara">
Asz-Szara

Asz-Szara (arab. الشعرة) – wieś w Syrii, w muhafazie Idlib. W 2004 roku liczyła 630 mieszkańców.

</doc>
<doc id="4181320" url="https://pl.wikipedia.org/wiki?curid=4181320" title="Tall Damm">
Tall Damm

Tall Damm (arab. تل دم) – wieś w Syrii, w muhafazie Idlib. W 2004 roku liczyła 94 mieszkańców.

</doc>
<doc id="4181321" url="https://pl.wikipedia.org/wiki?curid=4181321" title="Leonid Brechowskich">
Leonid Brechowskich

Leonid Maksimowicz Brechowskich (ros. Леонид Максимович Бреховских, ur. 6 maja 1917 we wsi Strunkino w guberni wołogodzkiej (obecnie w obwodzie archangielskim), zm. 15 stycznia 2005 w Moskwie) – rosyjski fizyk i oceanograf fizyczny.
Życiorys.
Urodził się w wielodzietnej rodzinie chłopskiej. Po skończeniu w 1929 czterech klas szkoły wyjechał z bratem do Krasnouralska, gdzie do 1934 skończył 8-letnią szkołę, po czym podjął studia na Wydziale Fizyczno-Matematycznym Permskiego Uniwersytetu Państwowego, które ukończył w 1939 z wyróżnieniem i wstąpił na aspiranturę do Instytutu Fizycznego im. Lebiediewa Akademii Nauk ZSRR. W październiku 1941 obronił pracę dyplomową i został kandydatem nauk fizyczno-matematycznych, w 1947 uzyskał stopień doktora, później został wykładowcą i profesorem Moskiewskiego Uniwersytetu Państwowego im. Łomonosowa, od 1953 był członkiem korespondentem Akademii Nauk ZSRR. W latach 1954–1980 pracował w Instytucie Akustycznym Akademii Nauk ZSRR, którego 1954–1964 był dyrektorem, a 1964–1980 kierownikiem jego wydziału, jednocześnie 1966–1969 przewodniczył Radzie Naukowej ds. Akustyki Akademii Nauk ZSRR, w 1968 został akademikiem Akademii Nauk ZSRR. W latach 1969–1991 był akademikiem-sekretarzem Wydziału Oceanologii, Fizyki atmosfery i Geografii Akademii Nauk ZSRR, 1975–1998 kierował katedrą Moskiewskiego Instytutu Fizyczno-Technicznego, w 1980 zorganizował wydział akustyki oceanu w Instytucie Oceanologii Akademii Nauk ZSRR, którym kierował do 1992. Napisał ponad 200 publikacji naukowych na temat akustyki (w tym rozchodzenia się fal dźwiękowych i elektromagnetycznych) i oceanologii. W 1977 został członkiem zagranicznym PAN, a w 1991 członkiem zagranicznym Narodowej Akademii Nauk USA, w 1999 został honorowym członkiem Amerykańskiego Towarzystwa Akustycznego.
Odznaczenia i nagrody.
I inne.

</doc>
<doc id="4181324" url="https://pl.wikipedia.org/wiki?curid=4181324" title="Tall Dam">
Tall Dam



</doc>
<doc id="4181325" url="https://pl.wikipedia.org/wiki?curid=4181325" title="Tall al-Audża">
Tall al-Audża

Tall al-Audża (arab. تل العوجه) – wieś w Syrii, w muhafazie Idlib. W 2004 roku liczyła 336 mieszkańców.

</doc>
<doc id="4181326" url="https://pl.wikipedia.org/wiki?curid=4181326" title="Parmelee">
Parmelee

Parmelee – jednostka osadnicza w Stanach Zjednoczonych, w stanie Dakota Południowa, w hrabstwie Todd.

</doc>
<doc id="4181330" url="https://pl.wikipedia.org/wiki?curid=4181330" title="Tall Halawa">
Tall Halawa

Tall Halawa (arab. تل حلاوة) – wieś w Syrii, w muhafazie Idlib. W 2004 roku liczyła 646 mieszkańców.

</doc>
<doc id="4181331" url="https://pl.wikipedia.org/wiki?curid=4181331" title="Q's Jook Joint">
Q's Jook Joint



</doc>
<doc id="4181332" url="https://pl.wikipedia.org/wiki?curid=4181332" title="Okreek">
Okreek

Okreek – jednostka osadnicza w Stanach Zjednoczonych, w stanie Dakota Południowa, w hrabstwie Todd.

</doc>
<doc id="4181334" url="https://pl.wikipedia.org/wiki?curid=4181334" title="Sulajdża">
Sulajdża

Sulajdża (arab. ثليجة) – wieś w Syrii, w muhafazie Idlib. W 2004 roku liczyła 741 mieszkańców.

</doc>
<doc id="4181335" url="https://pl.wikipedia.org/wiki?curid=4181335" title="Soldier Creek">
Soldier Creek

Soldier Creek – jednostka osadnicza w Stanach Zjednoczonych, w stanie Dakota Południowa, w hrabstwie Todd.

</doc>
<doc id="4181337" url="https://pl.wikipedia.org/wiki?curid=4181337" title="Umm Sihridż">
Umm Sihridż

Umm Sihridż (arab. أم صهريج) – wieś w Syrii, w muhafazie Idlib. W 2004 roku liczyła 559 mieszkańców.

</doc>
<doc id="4181338" url="https://pl.wikipedia.org/wiki?curid=4181338" title="Umm Tini">
Umm Tini

Umm Tini (arab. أم تيني) – wieś w Syrii, w muhafazie Idlib. W 2004 roku liczyła 701 mieszkańców.

</doc>
<doc id="4181340" url="https://pl.wikipedia.org/wiki?curid=4181340" title="Two Strike">
Two Strike

Two Strike – jednostka osadnicza w Stanach Zjednoczonych, w stanie Dakota Południowa, w hrabstwie Todd.

</doc>
<doc id="4181341" url="https://pl.wikipedia.org/wiki?curid=4181341" title="Zakrzepica żył miednicy">
Zakrzepica żył miednicy

Zakrzepica żył miednicy – przeważnie niezapalne, częściowe lub całkowite zamknięcie zakrzepami światła żył, zarówno żyły biodrowej wewnętrznej i jej dopływów, jak i żyły biodrowej zewnętrznej.
Etiologia.
We wczesnej ciąży występuje zwolnienie powrotu żylnego z kończyn dolnych, lecz dopiero w późnej ciąży ma znaczenie patogenetyczne ze względu na powiększoną macicę oraz po porodzie z powodu dłuższego wypoczynku w łóżku. Przyczyną zakrzepicy mogą być również zmiany w ścianach naczyń żylnych podczas połogu. Zmiany zwyrodnieniowe stwierdza się podczas ciąży w związku z żylakami, które mogą się rozszerzać na żyły miednicy.
Czynniki ryzyka.
Zwiększone ryzyko występuje u kobiet z dziedziczną mutacją czynnika V Leiden, mutacją genu protrombiny, niedoborem białka S lub białka C, niedoborem antytrombiny oraz nabytą trombofilią taką jak zespół antyfosfolipidowy.
Objawy kliniczne.
Wywiad obciążony powikłaniami zakrzepowo-zatorowymi: przebyte zakrzepice, nadwaga, nadciśnienie indukowane ciążą, żylaki, powikłania okresu łożyskowego, porody zakończone operacjami.
Objawy ogólne: Zwiększona częstość tętna (objaw Mahlera), podwyższona temperatura ciała do stanu podgorączkowego (objaw Michaelisa).
Objawy miejscowe: bolesność uciskowa przymacicz, wypełnienie lub zakrzepica żylaków odbytu, samoistna lub uciskowa bolesność pachwin oraz w przebiegu dużych naczyń kończyn dolnych, obrzęk zastoinowy kończyny dolnej, błyszcząca skóra lub zasinienie, ból podczas wypełniania mankietu sfigmomanometru (objaw Loewenberga).
Diagnostyka obrazowa.
Gdy wystąpi podejrzenie zakrzepicy żył miednicy, powinno się wykonać ultrasonograficzne badanie metodą Dopplera i flebografię. Dzięki tym badaniom możliwe jest zlokalizowanie zakrzepu oraz określenie jego wielkości i ewentualnego wieku.
Skutki.
Poprzez trudne rozpoznawanie zakrzepów w żyle biodrowej wewnętrznej, często powodują zjawiska takie jak zator płucny (nadciśnienie płucne), niewydolność sercowa ciężarnych i nagłe zatory płucne podczas połogu. Zakrzepy żyły biodrowej zewnętrznej często zstępują do żyły udowej, wówczas łatwo je rozpoznać na podstawie obrzęku chorej kończyny oraz bolesności w obrębie dużych naczyń żylnych. Obie postacie zakrzepicy mogą wstępować do żyły głównej dolnej. Zastawki żylne które zostały objęte zakrzepicą po kilku dniach ulegają nieodwracalnym uszkodzeniom co z reguły powoduje wystąpienie zespołu pozakrzepowego.
Leczenie.
Leczenie polega na podawaniu dużych dawek heparyny. W początkowej, ostrej fazie podaje się jednorazowo 5000 j.m. heparyny dożylnie, następnie 400 j.m./kg mc. na 24 h. Podczas ciąży zaleca się heparynę drobnocząsteczkową. Unieruchomienie i wysokie ułożenie pacjenta oraz ucisk chorej kończyny zmniejsza obrzęk i ból lecz nie zmniejsza ryzyka powstania zatoru i/lub zespołu pozakrzepowego. Po początkowej terapii wysoką dawką heparyny, zaleca się wtórną profilaktykę mniejszymi dawkami heparyny lub preparatami heparyny drobnocząsteczkowej. Następnie wdraża się kurację doustnymi antykoagulantami takimi jak pochodne kumaryny która stosuje się do 2 lat (przeciwwskazane podczas karmienia piersią). W czasie tej kuracji należy kontrolować stan układu krzepnięcia, oznaczając czas protrombinowy.

</doc>
<doc id="4181342" url="https://pl.wikipedia.org/wiki?curid=4181342" title="Piotr Czernyszow">
Piotr Czernyszow

Piotr Siergiejewicz Czernyszow (ros. Пётр Сергеевич Чернышёв, ur. 13 marca 1914 we wsi Bolszaja Wierda w obwodzie tambowskim, zm. 9 listopada 1979 w Leningradzie) – radziecki inżynier.
Życiorys.
Urodził się w rodzinie chłopskiej. Skończył szkołę wiejską, od 1931 pracował w Leningradzkim Zakładzie Metalowym im. Stalina jako uczeń tokarza, jednocześnie uczył się w szkole uniwersytetu fabrycznego, którą ukończył w 1932 i został tokarzem. Zajmował się również łyżwiarstwem figurowym, został czterokrotnym mistrzem ZSRR w łyżwiarstwie figurowym (1937, 1938, 1939 i 1941). W 1939 ukończył wyższą szkołę techniczną przy zakładzie metalurgicznym, później pracował jako inżynier i starszy inżynier w dziale konstrukcji turbin parowych, po ataku Niemiec na ZSRR w 1941 wraz z biurem konstrukcyjno-montażowym został ewakuowany za Ural, do miasta Wierchniaja Sałda. Po wojnie brał aktywny udział w odbudowie elektrowni, w 1951 został szefem biura technologicznego produkcji turbin, a w 1955 głównym inżynierem Leningradzkiego Zakładu Metalowego, którym pozostał ponad 20 lat. Zajmując to stanowisko, brał udział w opracowaniu wielu nowych modeli turbin wysokiego ciśnienia. Wniósł również wkład w rozwój energetyki Bułgarii, Węgier, Chin, Polski, ZRA, Rumunii i Jugosławii.
Odznaczenia i nagrody.
Oraz order ZRA i medale ZSRR.

</doc>
<doc id="4181344" url="https://pl.wikipedia.org/wiki?curid=4181344" title="Antelope (Dakota Południowa)">
Antelope (Dakota Południowa)

Antelope – jednostka osadnicza w Stanach Zjednoczonych, w stanie Dakota Południowa, w hrabstwie Todd.

</doc>
<doc id="4181345" url="https://pl.wikipedia.org/wiki?curid=4181345" title="Rosebud (Dakota Południowa)">
Rosebud (Dakota Południowa)

Rosebud – jednostka osadnicza w Stanach Zjednoczonych, w stanie Dakota Południowa, w hrabstwie Todd.

</doc>
<doc id="4181346" url="https://pl.wikipedia.org/wiki?curid=4181346" title="Spring Creek (Dakota Południowa)">
Spring Creek (Dakota Południowa)

Spring Creek – jednostka osadnicza w Stanach Zjednoczonych, w stanie Dakota Południowa, w hrabstwie Todd.

</doc>
<doc id="4181347" url="https://pl.wikipedia.org/wiki?curid=4181347" title="Herb gminy Budziszewice">
Herb gminy Budziszewice

Herb gminy Budziszewice przedstawia w polu złotym czerwony mur obronny z przejazdem i wieżą o trzech zębach blankowania. W przejeździe muru godło herbu Kopacz – czarne skrzydło sępie na szponie złotym.
Herb został ustanowiony przez Radę Gminy 30 listopada 2017 r.

</doc>
<doc id="4181348" url="https://pl.wikipedia.org/wiki?curid=4181348" title="Rugby 7 na Igrzyskach Boliwaryjskich 2017">
Rugby 7 na Igrzyskach Boliwaryjskich 2017

Turniej rugby 7 na Igrzyskach Boliwaryjskich 2017 odbył się w kolumbijskim mieście Santa Marta w dniach 20–22 listopada 2017 roku.
Informacje ogólne.
Rugby siedmioosobowe w programie tych zawodów pojawiło się po raz drugi. Pierwotne plany zakładały przeprowadzenie obydwu turniejów w ośmiozespołowej obsadzie, zarówno z krajów zrzeszonych w ODEBO, jak i zaproszonych spoza tej organizacji, liczba zapowiedzianych drużyn jednak stopniowo się zmniejszała, ostatecznie w turnieju wzięło udział pięć zespołów męskich i cztery żeńskie, które rywalizowały w pierwszej fazie systemem kołowym o rozstawienie przed fazą pucharową. Zespoły mogły się składać z maksymalnie dwunastu zawodników, dodatkowo każdy kraj mógł zgłosić także jednego arbitra.
Zawody zostały zorganizowane przez Sudamérica Rugby, a odbyły się w dniach 20–22 listopada na znajdującym się w "Parque Deportivo Bolivariano" boisku ze sztuczną nawierzchnią.
W zawodach zwyciężyli przedturniejowi faworyci – Kolumbijki i Chilijczycy – w obu finałach stroną przegraną były reprezentacje Paragwaju, brąz zdobyli zaś gospodarze i Peruwianki.

</doc>
<doc id="4181349" url="https://pl.wikipedia.org/wiki?curid=4181349" title="White Horse (Dakota Południowa)">
White Horse (Dakota Południowa)

White Horse – jednostka osadnicza w Stanach Zjednoczonych, w stanie Dakota Południowa, w hrabstwie Todd.

</doc>
<doc id="4181352" url="https://pl.wikipedia.org/wiki?curid=4181352" title="Hamill">
Hamill

Hamill – jednostka osadnicza w Stanach Zjednoczonych, w stanie Dakota Południowa, w hrabstwie Tripp.

</doc>
<doc id="4181355" url="https://pl.wikipedia.org/wiki?curid=4181355" title="Samuił Dienotkin">
Samuił Dienotkin

Samuił Moisiejewicz Dienotkin (ros. Самуил Моисеевич Деноткин, ur. 1899 w Berezynie, zm. 4 lutego 1940) – funkcjonariusz radzieckich służb specjalnych, kapitan bezpieczeństwa państwowego.
Życiorys.
Urodził się w żydowskiej rodzinie lekarza. W 1917 skończył męskie gimnazjum w Woroneżu, 1917-1918 studiował na Wydziale Medycznym Uniwersytetu Woroneskiego, od grudnia 1918 do października 1919 służył w Armii Czerwonej, później przez miesiąc ukrywał się. Następnie był wojskowym komisarzem szpitala i sekretarzem komitetu rewolucyjnego, od marca 1920 należał do RKP(b), od stycznia do listopada 1921 kierował klubem woroneskiej gubernialnej Czeki, później pracował w rejonowym komitecie RKP(b), m.in. jako kierownik wydziału ogólnego. Od 4 lutego 1925 pracował w Zarządzie Ekonomicznym OGPU ZSRR jako pełnomocnik jednego z oddziałów, od listopada 1930 do czerwca 1931 był pomocnikiem szefa Zarządu Ekonomicznego Pełnomocnego Przedstawicielstwa OGPU w Środkowej Azji, a od 12 czerwca 1931 do 1 czerwca 1934 szefem tego Zarządu, od 21 stycznia 1935 do 11 stycznia 1937 był szefem Zarządu NKWD Niemieckiej Nadwołżańskiej ASRR i jednocześnie szefem Wydziału Specjalnego NKWD 53 Dywizji Piechoty. 8 stycznia 1936 otrzymał stopień kapitana bezpieczeństwa państwowego, od 1 marca do października 1937 był szefem Oddziału 7 Wydziału 3 GUGB NKWD ZSRR, od sierpnia 1937 do 28 marca 1938 pomocnikiem szefa Wydziału 3 GUGB NKWD ZSRR i jednocześnie od października 1937 do 28 marca 1938 szefem Oddziału 8 Wydziału 3 GUGB NKWD ZSRR, od 28 marca do 29 września 1938 szefem Oddziału 3 i pomocnikiem szefa Wydziału 3 Zarządu 1 NKWD ZSRR, a od 29 września do 25 października 1938 pomocnikiem szefa Wydziału 3 GUGB NKWD ZSRR. 30 marca 1931 został odznaczony Orderem Czerwonego Sztandaru Pracy Uzbeckiej SRR, a 26 maja 1933 Odznaką "Honorowy Funkcjonariusz Czeki/GPU (XV)".
25 października 1938 został aresztowany, 3 lutego 1940 skazany na śmierć przez Wojskowe Kolegium Sądu Najwyższego ZSRR pod zarzutem udziału w kontrrewolucyjnej organizacji i przygotowywania aktów terrorystycznych i następnego dnia rozstrzelany. 17 maja 1994 pośmiertnie zrehabilitowany.

</doc>
<doc id="4181356" url="https://pl.wikipedia.org/wiki?curid=4181356" title="Letnie Mistrzostwa Estonii w Skokach Narciarskich 2017">
Letnie Mistrzostwa Estonii w Skokach Narciarskich 2017

Letnie Mistrzostwa Estonii w Skokach Narciarskich 2017 – zawody mające na celu wyłonić najlepszych zawodników kraju na igelicie. Odbyły się one 16 września 2017 roku na największej skoczni w kraju w Otepää.
Na początku został rozegrany konkurs indywidualny z udziałem reprezentantów obu płci. Pod koniec konkursu wyodrębniono obie tabele w celu wyłonienia mistrzów kraju z danej kategorii. 
Wśród pań najlepszą była Annemarii Bendi, która wyprzedziła srebrną medalistkę Triinu Hausenberg o dziesięć punktów. Trzecie miejsce zajęła Carena Roomets, której strata do drugiego miejsca wyniosła prawie czterdzieści punktów. Na liście startowej początkowo widniały cztery nazwiska pań, lecz Meriliis Kukk nie pojawiła się na starcie.
Kategorię mężczyzn wygrał Artti Aigro. Jego przewaga nad plasującym się na drugim miejscu Kristjanem Ilvesem wyniosła dwanaście punktów. Trzeci Martti Nõmme stracił zaledwie trzy i pół punktu do drugiego miejsca. Sklasyfikowanych zostało siedemnastu skoczków.
Po raz pierwszy w historii mistrzostw tego kraju rozegrano konkurs drużynowy kobiet. Tylko jedna drużyna stanęła na starcie. Zespół reprezentujący Võru SK i składający się z medalistek konkursu indywidualnego uzyskał łączną notę 187,5 punktu.
W konkursie drużynowym mężczyzn triumfował klub Otepää SK, w którego składzie znajdował się zwycięzca konkursu indywidualnego Artti Aigro. Zespół ten uzyskał przewagę prawie czterdziestu punktów nad będącą na drugim miejscu drużyną Elva SK. Trzecie miejsce zajęła pierwsza drużyna Nõmme SK, która do srebra straciła 101 punktów. Na czwartej pozycji sklasyfikowana została ich druga drużyna.

</doc>
<doc id="4181357" url="https://pl.wikipedia.org/wiki?curid=4181357" title="Christian Cannabich">
Christian Cannabich

Johann Christian Innocenz Bonaventura Cannabich (ochrzczony 28 grudnia 1731 w Mannheimie, zm. 20 stycznia 1798 we Frankfurcie nad Menem) – niemiecki kompozytor, skrzypek i dyrygent, przedstawiciel młodszej generacji szkoły mannheimskiej.
Życiorys.
Syn Martina Friedricha. Gry na skrzypcach i kompozycji uczył się u ojca oraz Johanna Stamitza. 6 maja 1744 roku wraz z bratem Matthiasem został przyjęty jako uczeń do mannheimskiej orkiestry dworskiej i od 1745/1746 roku występował w niej jako skrzypek. Jesienią 1750 roku, dzięki stypendium przyznanemu przez elektora Karola IV Teodora, wyjechał do Rzymu, gdzie pobierał naukę u Niccolò Jommellego. W 1753 roku wyjechał do Stuttgartu, rok później do Mediolanu, by ostatecznie w 1757 roku powrócić do Mannheimu, gdzie po śmierci Johanna Stamitza objął stanowisko koncertmistrza orkiestry mannheimskiej.
W latach 60. i 70. XVIII wieku święcił triumfy jako koncertmistrz i kompozytor, występując często na scenach paryskich. Dzięki wsparciu księcia Christiana IV drukował w Paryżu swoje utwory, zaś w 1772 roku zdobył w tym mieście złoty medal w konkursie na symfonię. Pisał muzykę do baletów wystawianych w Paryżu, Berlinie i Kassel. Przyjaźnił się z Leopoldem Mozartem oraz jego synem Wolfgangiem Amadeusem, który podziwiał jego muzykę i nawiązywał później do niej w swojej twórczości. Salzburski kompozytor udzielał także lekcji gry na fortepianie córce Cannabicha, trzynastoletniej Rosie, według jego słów: „bardzo ładnej, ułożonej panience” oraz sportretował ją w jednej ze swoich sonat (KV 309). W 1774 roku Cannabich objął posadę dyrektora muzyki instrumentalnej na dworze w Mannheimie. W 1778 roku wraz z dworem i większością orkiestry przeniósł się do Monachium. Pod koniec życia popadł w problemy finansowe, co zmusiło go do podróżowania z koncertami.
Skomponował m.in. ponad 90 symfonii, koncerty, kwintety, tria i duety, około 40 baletów, opery "Azakia" (1778) i "La Croisée" (1788) oraz melodramat "Elektra" (1780). Częściej od innych twórców szkoły mannheimskiej tworzył 4-częściowe kompozycje cykliczne i stosował powolne wstępy. Melodyka Cannabicha utrzymana była w stylu galant. Jako jeden z pierwszych kompozytorów przydzielał większe partie melodyczne klarnetom i wykorzystywał brzmienie liryczne fagotu. Dyrygując orkiestrą, zgodnie z ówczesnymi zwyczajami występował jako pierwszy skrzypek, udzielając muzykom wskazówek ruchami łokcia i głowy.

</doc>
<doc id="4181360" url="https://pl.wikipedia.org/wiki?curid=4181360" title="Richland (Dakota Południowa)">
Richland (Dakota Południowa)

Richland – jednostka osadnicza w Stanach Zjednoczonych, w stanie Dakota Południowa, w hrabstwie Todd.

</doc>
<doc id="4181361" url="https://pl.wikipedia.org/wiki?curid=4181361" title="Katarzyna Soborak">
Katarzyna Soborak

Katarzyna Soborak (ur. 29 kwietnia 1934) – polska dokumentalistka, założycielka i kierownik Ośrodka Dokumentacji Życia i Kultu Błogosławionego Księdza Jerzego Popiełuszki w Warszawie.
Życiorys.
Pochodzi z Ciechanowa. W czasie II wojny światowej jej ojciec był żołnierzem Armii Krajowej, za co został aresztowany i deportowany do niemieckiego obozu koncentracyjnego (zginął w KL Mauthausen-Gusen). W 1982 za udział w strajku została usunięta z pracy w Instytucie Chemii Przemysłowej i wtedy też zaprzyjaźniła się z ks. Jerzym Popiełuszko. Po śmierci duchownego była w zespole tworzącym Służbę Informacyjną, powołanym przy kościele św. Stanisława Kostki w Warszawie przez ówczesnego proboszcza parafii ks. Teofila Boguckiego. Od 1994 kieruje Służbą Informacyjną, a w 1997 weszła jako notariusz w skład Trybunału Beatyfikacyjnego ks. Jerzego Popiełuszki na szczeblu diecezjalnym. Jest założycielką i kierownikiem powołanego dekretem kard. Kazimierza Nycza w 2011, Ośrodka Dokumentacji Życia i Kultu Błogosławionego Księdza Jerzego Popiełuszki w Warszawie. Była także konsultantką licznych publikacji i filmów poświęconych ks. Popiełuszce.

</doc>
<doc id="4181362" url="https://pl.wikipedia.org/wiki?curid=4181362" title="Dakota Dunes">
Dakota Dunes

Dakota Dunes – jednostka osadnicza w Stanach Zjednoczonych, w stanie Dakota Południowa, w hrabstwie Todd.

</doc>
<doc id="4181363" url="https://pl.wikipedia.org/wiki?curid=4181363" title="Umm Sahridż">
Umm Sahridż



</doc>
<doc id="4181371" url="https://pl.wikipedia.org/wiki?curid=4181371" title="Revival (album Eminema)">
Revival (album Eminema)

Revival – dziewiąty studyjny album amerykańskiego rapera Eminema, wydany 15 grudnia 2017 roku. Nagrywanie albumu miało miejsce w latach 2016–2017 w kilku studiach nagraniowych, pod kierownictwem wielu producentów, m.in. Dr. Dre, Skylar Grey, Ricka Rubina czy samego Eminema. Na albumie pojawiają się gościnnie m.in. Ed Sheeran, Alicia Keys, Skylar Grey, Beyoncé czy P!NK.
Tło.
19 października tegoż roku raper wydał singiel „Campaign Speech” o tematyce politycznej oraz ujawnił, że pracuje nad nową płytą. Z okazji 20. rocznicy od wydania debiutanckiego albumu Eminema, w listopadzie opublikowany został krótki, niespełna 10-minutowy film dokumentalny ukazujący jego powstawanie, zatytułowany "Partners in Rhyme: The True Story of Infinite". W lutym 2017 Eminem pojawił się w utworze Big Seana „No Favors”, w którym ubliża on Donaldowi Trumpowi oraz jego zwolenniczce Ann Coulter. Raper skrytykował prezydenta oraz jego administrację po raz kolejny w trakcie BET Hip Hop Awards, kiedy to pod koniec swojego rapu obelżywie dał do zrozumienia, iż nie chce on zwolenników Donalda Trumpa wśród swoich fanów.
Wydanie i promocja.
12 listopada na gali MTV EMA 2017 wygrał w kategorii "Najlepszy wykonawca Hip-hopowy", pokonując Kendricka Lamara, Drake czy Post Malone co było zaskoczeniem dla rapera. "Nie do końca wiem, jak mi się to udało, bo nie nagrałem żadnego albumu kilku lat" – powiedział raper ze statuetką w rękach. Pierwsze przecieki informowały jakoby album miał się ukazać 17 listopada, tamtej nocy raper wykonał pierwszy singiel na żywo z Beyoncé w Saturday Night Live. 29 listopada na Twitterze Dr. Dre ukazał się filmik gdzie ujawnione datę premiery na 15 grudnia, a samą płytę porównywano do lekarstwa.
Okładka albumu ujrzała światło dzienne 8 grudnia 2017, na kanale YouTube Eminema. Na pierwszym planie ukazana jest flaga Stanów Zjednoczonych, zaś w tle widać zmartwionego Eminema, co jest nawiązaniem do występ na BET Hip Hop Awards i tematów politycznych na albumie.
Single.
Pierwszy singiel "Walk on Water" z gościnnym udziałem Beyoncé, pojawił się 10 listopada 2017. Utwór został wyprodukowany przez Ricka Rubina oraz Skylar Grey. Singel zadebiutował jako numer 22 na liście Canadian Hot 100 i jako numer 16 na US Billboard Hot 100. 23 grudnia 2017 roku w serwisie VEVO pojawił się teledysk do utworu.
14 grudnia 2017 na kanale YouTube Eminema pojawił się utwór "River" z gościnnym udziałem Eda Sheerana. Utwór został wyprodukowany przez Haynie. Singiel zadebiutował jako numer 3 na liście Canadian Hot 100 i jako numer 5 na US Billboard Hot 100. Doszedł również do 4. miejsca na polskiej liście przebojów Airplay.
Lista utworów.
Oficjalna lista utworów została potwierdzona 5 grudnia 2017.

</doc>
<doc id="4181375" url="https://pl.wikipedia.org/wiki?curid=4181375" title="Stopczatów">
Stopczatów

Stopczatów (ukr. Стопчатів) – wieś na Ukrainie, w obwodzie iwanofrankiwskim, w rejonie kosowskim.
Prywatna wieś szlachecka prawa wołoskiego, położona była w ziemi halickiej województwa ruskiego.

</doc>
<doc id="4181380" url="https://pl.wikipedia.org/wiki?curid=4181380" title="Radosław Grześkowiak">
Radosław Grześkowiak

Radosław Marcin Grześkowiak (ur. 1968) – prof. dr hab., pracownik naukowy Uniwersytetu Gdańskiego, współczesny historyk literatury i edytor, znawca literatury baroku.
W 2011 uzyskał stopień doktora habilitowanego na Wydziale Filologicznym Uniwersytetu Gdańskiego na podstawie cyklu publikacji pod tytułem „Barokowy erotyk jako przedmiot badań edytora i interpretatora”.
W 2013 roku Muzeum i Pałac w Wilanowie wydało zbiór Amor Curiosus Grześkowiaka, pracy na tematach dawnej poezji erotycznej. Autor wielu opracowań poświęconych Hieronimowi Morsztynowi. Jest profesorem Uniwersytetu Gdańskiego.

</doc>
<doc id="4181381" url="https://pl.wikipedia.org/wiki?curid=4181381" title="Medal Honorowy Miasta Torunia">
Medal Honorowy Miasta Torunia

Medal Honorowy Miasta Torunia – odznaczenie za wkład w rozwój miasta, przyznawane przez Radę Miasta Torunia.
Charakterystyka.
Medal Honorowy Miasta Torunia jest zaszczytnym wyróżnieniem przyznawanym przez Radę Miasta Torunia osobom prawnym i fizycznym bądź organizacjom, które wybitnie przyczyniły się do rozwoju miasta, przysporzyły mu dobrego imienia i chwały bądź zasłużyły się mieszkańcom Torunia.
Wyróżnieni.
Lista osób i podmiotów wyróżnionych medalem:

</doc>
<doc id="4181382" url="https://pl.wikipedia.org/wiki?curid=4181382" title="Mistrzostwa Austrii w Skokach Narciarskich 2017">
Mistrzostwa Austrii w Skokach Narciarskich 2017

Mistrzostwa Austrii w Skokach Narciarskich 2017 – zawody rozegrane w dniach 7-8 października 2017 roku na skoczni dużej w Bischofshofen oraz na skoczni normalnej w Villach w celu wyłonienia mistrza Austrii w skokach narciarskich. Obrońcami tytułu byli Manuel Fettner na skoczni dużej i normalnej oraz Jacqueline Seifriedsberger w rywalizacji kobiet.
Konkurs indywidualny na skoczni dużej wygrał Michael Hayböck z przewagą prawie półtora punktu nad Gregorem Schlierenzauerem. Trzecie miejsce zajął Stefan Kraft, który do zwycięzcy stracił niespełna pięć punktów. Tytułu nie zdołał obronić Manuel Fettner, który został sklasyfikowany dopiero na dziesiątej pozycji. W zawodach udział wzięło trzydziestu czterech zawodników.
Następnego dnia zawody przeniosły się na skocznię normalną Villacher Alpenarena. Na początku rozegrano zawody w kategorii panów. Tam ponownie najlepszym okazał się być Michael Hayböck, który z przewagą ponad siedmiu punktów wyprzedził drugiego Stefana Krafta. Podium uzupełnił Manuel Fettner, któremu do obrony tytułu zabrakło nieco ponad czternaście punktów. Na skoczni normalnej wystartowało pięćdziesięciu sześciu skoczków.
W rywalizacji kobiet zwyciężyła Chiara Hölzl. Drugie miejsce zajęła obrończyni tytułu Jacqueline Seifriedsberger ze stratą niecałych czterech punktów. Na trzecim miejscu zawody ukończyła Elisabeth Raudaschl. Straciła ona niespełna trzydzieści punktów do drugiej pozycji. W konkursie udział wzięło dziesięć zawodniczek.

</doc>
<doc id="4181385" url="https://pl.wikipedia.org/wiki?curid=4181385" title="Iwan Malcew">
Iwan Malcew

Iwan Aleksandrowicz Malcew (ros. Иван Александрович Мальцев, ur. 1898 w miejscowości Bilimbaj w guberni permskiej, zm. 24 sierpnia 1940 w Kotłasie) – radziecki funkcjonariusz służb specjalnych, major bezpieczeństwa państwowego.
Życiorys.
Do 1911 skończył dwuklasową szkołę, pracował m.in. jako odlewnik w hucie żelaza.
Od maja do września 1917 służył w rosyjskiej armii, a od października 1917 do lutego 1918 w Czerwonej Gwardii. Od października 1917 należał do SDPRR(b), od lutego 1918 do sierpnia 1921 służył w Armii Czerwonej, od sierpnia 1921 do września 1923 był pełnomocnikiem jekaterynburskiej gubernialnej Czeki/GPU na powiaty szadryński i tagilski, następnie do 1 października 1925 szefem okręgowego oddziału GPU w Wierchoturiu/Niżnym Tagile. Od 1 października 1925 do 1 kwietnia 1928 był szefem okręgowego oddziału GPU w Czelabińsku, od 1 kwietnia do 14 grudnia 1928 szefem okręgowego oddziału GPU w Permie, od 19 stycznia do listopada 1930 szefem okręgowego oddziału/sektora operacyjnego GPU w Tomsku, a od 30 listopada 1930 do 7 lipca 1931 p.o. szefa i szef Zarządu Administracyjno-Organizacyjnego Pełnomocnego Przedstawicielstwa OGPU na Uralu. Od 7 lipca 1931 do 20 lutego 1934 był szefem orenburskiego sektora operacyjnego GPU, od 20 lutego 1934 do 17 kwietnia 1934 pomocnikiem PP OGPU/szefa Zarządu NKWD Kraju Środkowo-Wołżańskiego, a od kwietnia do grudnia 1935 zastępcą szefa Zarządu NKWD Kirgiskiej ASRR, 25 grudnia 1935 otrzymał stopień majora bezpieczeństwa państwowego. Od 14 stycznia 1936 do 22 lutego 1937 był szefem Zarządu NKWD Adygejskiego Obwodu Autonomicznego i jednocześnie szefem Wydziału Specjalnego NKWD 9 Korpusu Piechoty oraz szefem Miejskiego Oddziału NKWD w Krasnodarze, od 31 marca do 15 sierpnia 1937 był pomocnikiem szefa Zarządu NKWD obwodu zachodniosyberyjskiego, od października 1937 do czerwca 1938 zastępcą szefa, a od 11 czerwca 1938 do 28 stycznia 1939 szefem Zarządu NKWD obwodu nowosybirskiego. Był deputowanym do Rady Najwyższej RFSRR 1 kadencji.
W styczniu 1939 został aresztowany, a 14 maja 1940 skazany przez na 8 lat łagru. Zmarł w łagrze w Kotłasie.

</doc>
<doc id="4181398" url="https://pl.wikipedia.org/wiki?curid=4181398" title="Szepit">
Szepit

Szepit (ukr. Шепіт) – wieś na Ukrainie, w obwodzie iwanofrankiwskim, w rejonie kosowskim. Przed 1939 r. cz. wsi Brustury.
We wsi znajduje się wodospad Huk Suczawski.

</doc>
<doc id="4181401" url="https://pl.wikipedia.org/wiki?curid=4181401" title="Asao (Kawasaki)">
Asao (Kawasaki)

 – jedna z 7 dzielnic Kawasaki, miasta w prefekturze Kanagawa, w Japonii.
Dzielnica została założona 1 lipca 1982 roku. Położona jest w północno-zachodniej części miasta. Graniczy z dzielnicami Tama, Miyamae, Aoba, a także miastami Machida, Tama i Inagi. Na terenie dzielnicy znajdują się prywatne uczelnie Den-en Chofu University i Showa Academia Musicae oraz siedziba firmy Sigma Corporation.

</doc>
<doc id="4181402" url="https://pl.wikipedia.org/wiki?curid=4181402" title="Proces stochastyczny progresywnie mierzalny">
Proces stochastyczny progresywnie mierzalny

Progresywna mierzalność – własność procesu stochastycznego, która jest silniejsza od adaptowania procesu do danej filtracji.
Definicja.
Niech
Proces formula_9 nazywany jest progresywnie mierzalnym względem filtracji formula_10 gdy dla każdego formula_11 odwzorowanie
określone wzorem
jest mierzalne względem σ-algebry produktowej formula_14.
W szczególności, proces formula_9 jest adaptowany do filtracji formula_16
Zbiory progresywnie mierzalne.
Podzbiór formula_17 jest progresywnie mierzalny, gdy proces
jest progresywnie mierzalny (zob. funkcja charakterystyczna zbioru). Zbiór progresywnie mierzalnych podzbiorów formula_19 tworzy σ-algebrę.

</doc>
<doc id="4181405" url="https://pl.wikipedia.org/wiki?curid=4181405" title="Kārlis Tenissons">
Kārlis Tenissons

Kārlis Tenissons (ros. Карл Яковлевич Тенисон, ur. 18 stycznia 1897 w guberni inflanckiej, zm. 10 września 1938 w Moskwie) – funkcjonariusz radzieckich służb specjalnych, major bezpieczeństwa państwowego.
Życiorys.
Urodził się w łotewskiej rodzinie chłopskiej. Uczył się w szkole miejskiej w Wolmarze, od grudnia 1916 do kwietnia 1918 służył w rosyjskiej armii, od czerwca 1917 należał do SDPRR(b), od grudnia 1918 do maja 1919 był milicjantem w Wolmarze (ówcześnie pod kontrolą Łotewskiej SRR). Od maja 1919 do maja 1920 pracował w wydziale rejestracyjnym sztabu 15 Armii, od czerwca 1920 do czerwca 1921 był pełnomocnikiem Wydziału Specjalnego Czeki 15 Armii Frontu Zachodniego i pracownikiem Wydziału Specjalnego 16 Armii w Czerykowie oraz 17 Dywizji Piechoty, od lipca 1921 do stycznia 1921 był w oddziale pogranicznym Czeki/GPU. Od stycznia 1923 do listopada 1924 kierował wydziałem gubernialnego oddziału GPU w Witebsku, od listopada 1924 do marca 1928 był pełnomocnikiem gubernialnego oddziału GPU w Smoleńsku na powiaty gżacki i wiaziemski i jednocześnie od kwietnia 1926 do marca 1928 szefem Wydziału Specjalnego GPU 29 Dywizji Piechoty, a później Wydziału Specjalnego GPU 4 Korpusu Piechoty i do czerwca 1931 27 Dywizji Piechoty. Od czerwca 1931 do 8 sierpnia 1933 był szefem mozyrskiego sektora operacyjnego GPU i szefem Wydziału Specjalnego GPU 3 Dywizji Piechoty, od 8 sierpnia 1933 do 28 września 1934 szefem homelskiego sektora operacyjnego GPU/NKWD, od 28 września 1934 do 2 lutego 1935 szefem Zarządu Milicji Robotniczo-Chłopskiej NKWD Białoruskiej SRR i jednocześnie od 1 stycznia do 2 lutego 1935 pomocnikiem ludowego komisarza spraw wewnętrznych Białoruskiej SRR ds. milicji. Od 2 lutego do 27 grudnia 1935 był szefem Zarządu Milicji Robotniczo-Chłopskiej Zarządu NKWD Kraju Wschodniosyberyjskiego i jednocześnie pomocnikiem szefa Zarządu NKWD Kraju Wschodniosyberyjskiego, od 27 grudnia 1935 do 16 lutego 1937 szefem Zarządu NKWD Karelskiej ASRR, a od 17 lutego 1937 do 31 stycznia 1938 ludowym komisarzem spraw wewnętrznych Karelskiej ASRR i jednocześnie od 14 marca do 28 kwietnia 1938 szefem Wydziału Leśnego Głównego Zarządu Poprawczych Obozów Pracy NKWD ZSRR. 15 września 1936 otrzymał stopień kapitana, a 26 maja 1937 majora bezpieczeństwa państwowego. W 1932 został odznaczony Orderem Czerwonego Sztandaru Pracy Białoruskiej SRR i Odznaką "Honorowy Funkcjonariusz Czeki/GPU (XV)".
28 kwietnia 1938 został aresztowany pod zarzutem bycia agentem łotewskiego wywiadu i uczestnikiem łotewskiej organizacji kontrrewolucyjnej, zmarł w czasie śledztwa w moskiewskim więzieniu Butyrki.

</doc>
<doc id="4181406" url="https://pl.wikipedia.org/wiki?curid=4181406" title="Tower City (Dakota Północna)">
Tower City (Dakota Północna)

Tower City – miasto w Stanach Zjednoczonych, w stanie Dakota Północna, w hrabstwie Barnes.

</doc>
<doc id="4181409" url="https://pl.wikipedia.org/wiki?curid=4181409" title="Szeszory">
Szeszory

Szeszory () – wieś na Ukrainie, w obwodzie iwanofrankiwskim, w rejonie kosowskim.
W 1937 w Szeszorach odkryto stare cmentarzysko.

</doc>
<doc id="4181410" url="https://pl.wikipedia.org/wiki?curid=4181410" title="Sardża Gharbijja">
Sardża Gharbijja

Sardża Gharbijja (arab. سرجة غربية) – miejscowość w Syrii, w muhafazie Idlib. W 2004 roku liczyła 1007 mieszkańców.

</doc>
<doc id="4181413" url="https://pl.wikipedia.org/wiki?curid=4181413" title="Sardża Szarkijja">
Sardża Szarkijja

Sardża Szarkijja (arab. سرجة شرقية) – wieś w Syrii, w muhafazie Idlib. W 2004 roku liczyła 473 mieszkańców.

</doc>
<doc id="4181415" url="https://pl.wikipedia.org/wiki?curid=4181415" title="Śnidawka">
Śnidawka

Śnidawka (ukr. Снідавка), Śniedówka – wieś na Ukrainie, w obwodzie iwanofrankiwskim, w rejonie kosowskim.

</doc>
<doc id="4181419" url="https://pl.wikipedia.org/wiki?curid=4181419" title="Tekucza">
Tekucza

Tekucza (ukr. Текуче) – wieś na Ukrainie, w obwodzie iwanofrankiwskim, w rejonie kosowskim.

</doc>
<doc id="4181420" url="https://pl.wikipedia.org/wiki?curid=4181420" title="Pomorze militarne">
Pomorze militarne

„Pomorze militarne” – seria wydawnicza o charakterze naukowym wydawana od 2004 r. przez Szczecińskie Towarzystwo „Pogranicze” we współpracy z Archiwum Państwowym w Szczecinie (do 2017 r.) oraz jednostkami organizacyjnymi Wydziału Humanistycznego Uniwersytetu Szczecińskiego .
Teksty publikowane w „Pomorzu militarnym” podejmują tematykę związaną z najnowszą historią oraz problematyką bezpieczeństwa Pomorza Zachodniego ze szczególnym uwzględnieniem okresu po 1945 r. 
Od 2013 r. w skład stałej redakcji „Pomorza militarnego” wchodzą: prof. dr hab. Kazimierz Kozłowski – redaktor, dr Dariusz Faszcza – zastępca redaktora, dr Piotr Chrobak – sekretarz, Zdzisław Pacała, dr Jan Pałgan – członkowie .

</doc>
<doc id="4181421" url="https://pl.wikipedia.org/wiki?curid=4181421" title="Zahrat Tallmannis">
Zahrat Tallmannis

Zahrat Tallmannis (arab. ظهرة تلمنس) – wieś w Syrii, w muhafazie Idlib. W 2004 roku liczyła 899 mieszkańców.

</doc>
<doc id="4181422" url="https://pl.wikipedia.org/wiki?curid=4181422" title="Ambasada Cypru przy Stolicy Apostolskiej">
Ambasada Cypru przy Stolicy Apostolskiej

Ambasada Republiki Cypryjskiej przy Stolicy Apostolskiej – misja dyplomatyczna Republiki Cypryjskiej przy Stolicy Apostolskiej. Ambasada mieści się w Rzymie.
Ambasador Cypru przy Stolicy Apostolskiej akredytowany jest również przy Zakonie Kawalerów Maltańskich oraz organizacjach wyspecjalizowanych i agencjach ONZ w Rzymie (ONZ ds. Wyżywienia i Rolnictwa, Międzynarodowym Funduszu Rozwoju Rolnictwa i Światowym Programie Żywnościowym).

</doc>
<doc id="4181423" url="https://pl.wikipedia.org/wiki?curid=4181423" title="Bronisław Jakubowski">
Bronisław Jakubowski

Bronisław Marian Jakubowski (ur. 22 sierpnia 1896 w Rozwadowie, zm. 16–19 kwietnia 1940 w Katyniu) – kapitan intendent Wojska Polskiego, działacz niepodległościowy.
Życiorys.
Urodził się w rodzinie Michała i Marii z Hilbów. Absolwent szkoły powszechnej i gimnazjum w Kołomyi. Członek drużyn skautowych i „Strzelca”. Od sierpnia 1914 w Legionach Polskich. Wcielony do 2 pułku piechoty. Uczestnik kampanii karpackiej. Po ukończył kursu podchorążych Legionów Polskich w 1915, skierowany do c. i k. 50 pułku piechoty jako tłumacz. Po kryzysie przysięgowym, jako poddany austriacki, wcielony do armii austriackiej i wysłany na front włoski. Dostał się do niewoli. Wraz z innymi Polakami wstąpił do 6 pułku piechoty im. Zawiszy Czarnego Armii gen. Hallera w La Mandria di Chivasso pod Turynem. Wraz z pułkiem przybył do Francji, a w czerwcu 1919 roku do kraju. W składzie pułku przemianowanego na 45 pułk Strzelców Kresowych uczestniczył w walkach z bolszewikami na froncie podolskim, m.in. zajęciu Kijowa. 
W okresie międzywojennym pozostał w wojsku. Służył początkowo w Ministerstwie Spraw Wojskowych. Wysłany w 1922 na kurs do Szkoły Podchorążych w Grudziądzu. Po jego ukończeniu został awansowany do stopnia podporucznika i skierowany do 1 pułku piechoty Legionów w Wilnie. W latach 1923–1925 służył w 41 pułku piechoty w Suwałkach jako oficer kompanii i oficer administracyjny. 1 stycznia 1925 roku otrzymał awans do stopnia porucznika. W latach 1925-1926 był młodszym oficerem i oficerem administracji koszar w 28 pułku Strzelców Kaniowskich w Łodzi. Od 1926 roku służył w 74 Górnośląskim pułku piechoty w Lublińcu jako oficer kompanii (był w 1928 i 1932). W 1937 roku został płatnikiem w Szkole Podchorążych dla Podoficerów w Bydgoszczy. Na stopień kapitana został mianowany ze starszeństwem z 19 marca 1939 i 138. lokatą w korpusie oficerów intendentów, grupa intendentów. W tym samym miesiącu pełnił służbę w batalionie KOP „Słobódka” na stanowisku oficera płatnika. Przed wybuchem wojny był płatnikiem batalionu Korpusu Ochrony Pogranicza „Słobódka II”. 24 sierpnia 1939 roku batalion wszedł w skład 3 pułku piechoty KOP, sformowanego w trybie mobilizacji alarmowej. 
We wrześniu 1939 walczył z Niemcami na Suwalszczyźnie w składzie SGO „Narew”. 13 września 3 pułk KOP został przesunięty w rejon Równego i Kostopola na Wołyniu. W dniach 21–22 września Jakubowski brał udział w walkach z Armią Czerwoną w rejonie wsi Borowicze. Następnego dnia w rejonie wsi Radoszyn jego pułk skapitulował po walce z oddziałami sowieckimi a on sam dostał się do niewoli. Po wzięciu do niewoli osadzono go w obozie NKWD w Kozielsku. Według stanu na grudzień 1939 był jeńcem obozu kozielskiego. Między 15 a 17 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa nr 032/1 z 14.04.1940 roku, pozycja 56. Został zamordowany między 16 a 19 kwietnia 1940 przez NKWD w lesie katyńskim. Zidentyfikowany podczas ekshumacji prowadzonej przez Niemców w 1943, zapis w dzienniku ekshumacji pod datą 24.05.1943. Figuruje na liście AM-243-2904 i liście Komisji Technicznej PCK pod numerem 02904. Przy szczątkach znaleziono: zaświadczenie ze szpitala polowego, świadectwo szczepień obozowych, medalik z łańcuszkiem, modlitewnik. Nazwisko Jakubowskiego znajduje się na liście ofiar (pod nr 2904) opublikowanej w Gońcu Krakowskim nr 153 i w Nowym Kurierze Warszawskim nr 156 z 1943 (pod nr 02904). Krewni do 1947 poszukiwali informacji przez Biuro Informacji i Badań Polskiego Czerwonego Krzyża w Warszawie. 
Był żonaty, miał syna.
5 października 2007 minister obrony narodowej Aleksander Szczygło mianował go pośmiertnie na stopień majora. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="4181424" url="https://pl.wikipedia.org/wiki?curid=4181424" title="Fulajfil">
Fulajfil

Fulajfil (arab. فليفل) – wieś w Syrii, w muhafazie Idlib. W 2004 roku liczyła 243 mieszkańców.

</doc>
<doc id="4181426" url="https://pl.wikipedia.org/wiki?curid=4181426" title="Tracz (obwód iwanofrankiwski)">
Tracz (obwód iwanofrankiwski)

Tracz (ukr. Трач) – wieś na Ukrainie, w obwodzie iwanofrankiwskim, w rejonie kosowskim.

</doc>
<doc id="4181431" url="https://pl.wikipedia.org/wiki?curid=4181431" title="Geulim (osiedle Jerozolimy)">
Geulim (osiedle Jerozolimy)



</doc>
<doc id="4181434" url="https://pl.wikipedia.org/wiki?curid=4181434" title="Dżibala">
Dżibala

Dżibala (arab. جبالا) – miejscowość w Syrii, w muhafazie Idlib. W 2004 roku liczyła 1875 mieszkańców.

</doc>
<doc id="4181436" url="https://pl.wikipedia.org/wiki?curid=4181436" title="Ein Kerem">
Ein Kerem



</doc>
<doc id="4181437" url="https://pl.wikipedia.org/wiki?curid=4181437" title="Kulesze (rejon mołodecki)">
Kulesze (rejon mołodecki)

Kulesze (biał. "Куляшы", ros. "Кулеши") – wieś na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów wieś włościańska w powiecie wilejskim, w guberni wileńskiej Imperium Rosyjskiego. W 1866 roku liczyła 22 mieszkańców w 3 domach.
W latach 1921–1945 wieś leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwały tu 34 osoby, wszystkie były wyznania prawosławnego. Jednocześnie 22 mieszkańców zadeklarowało polską a 12 białoruską przynależność narodową. Było tu 6 budynków mieszkalnych. W 1931 w 8 domach zamieszkiwało 47 osób.
Wierni należeli do parafii prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="4181439" url="https://pl.wikipedia.org/wiki?curid=4181439" title="Kafr Musa">
Kafr Musa



</doc>
<doc id="4181441" url="https://pl.wikipedia.org/wiki?curid=4181441" title="Kafr Musa (Idlib)">
Kafr Musa (Idlib)

Kafr Musa (arab. كفر موسى) – wieś w Syrii, w muhafazie Idlib. W 2004 roku liczyła 830 mieszkańców.

</doc>
<doc id="4181444" url="https://pl.wikipedia.org/wiki?curid=4181444" title="Migrasz HaRussim">
Migrasz HaRussim



</doc>
<doc id="4181446" url="https://pl.wikipedia.org/wiki?curid=4181446" title="Kursa’a">
Kursa’a

Kursa’a (arab. كرسعة) – wieś w Syrii, w muhafazie Idlib. W 2004 roku liczyła 969 mieszkańców.

</doc>
<doc id="4181447" url="https://pl.wikipedia.org/wiki?curid=4181447" title="Krasnaarmiejskaja">
Krasnaarmiejskaja

Krasnaarmiejskaja (biał. Краснаармейская; ros. Красноармейская, "Krasnoarmiejskaja"; do 1963 roku "Kabany") – wieś na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów w gminie Horodek, w powiecie wilejskim, w guberni wileńskiej Imperium Rosyjskiego. W 1866 roku liczyła 7 dusz rewizyjnych.
W latach 1921–1945 wieś leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwały tu 96 osób, 3 były wyznania rzymskokatolickiego a 93 prawosławnego. Jednocześnie 3 mieszkańców zadeklarowało polską a 93 białoruską przynależność narodową. Było tu 13 budynków mieszkalnych. W 1931 wyróżniono dwie wsie. Kabany I w 7 domach zamieszkiwało 41 osób, a Kabany II w 9 domach zamieszkiwało 48 osób.
Wierni należeli do parafii rzymskokatolickiej w Chołchle i prawosławnej w Dorach. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.

</doc>
<doc id="4181449" url="https://pl.wikipedia.org/wiki?curid=4181449" title="Kabany (Białoruś)">
Kabany (Białoruś)



</doc>
<doc id="4181450" url="https://pl.wikipedia.org/wiki?curid=4181450" title="Kaukaba (Idlib)">
Kaukaba (Idlib)

Kaukaba (arab. كوكبة) – wieś w Syrii, w muhafazie Idlib. W 2004 roku liczyła 593 mieszkańców.

</doc>
<doc id="4181451" url="https://pl.wikipedia.org/wiki?curid=4181451" title="Zasłonak olszynowy">
Zasłonak olszynowy

Zasłonak olszynowy ("Cortinarius iliopodius" (Bull.) Fr.) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Cortinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fung"i.
Po raz pierwszy opisał go w 1793 r. Christiaan Hendrik Persoon, nadając mu nazwę "Agaricus iliopodius". Obecną, uznaną przez Index Fungorum nazwę nadał mu w 1838 r. Elias Fries przenosząc go do rodzaju "Cortinarius".
Synonimy:
Nazwę polską nadał mu Władysław Wojewoda w 1999 r., Andrzej Nespiak w 1981 r. opisywał go jako zasłonak nibyolszowy.
Morfologia.
Średnica 1-4 cm. Początkowo dzwonkowaty z podwiniętym brzegiem, potem płaskowypukły. Jest higrofaniczny; w zależności od stopnia nasycenia wodą ma barwę od żółtobrązowej do brązowoszarej a nawet brązowoczarnej. Powierzchnia matowa z resztkami filcowatej, włóknistej zasnówki.
Wąsko przyrośnięte, rzadkie. U młodych owocników jasnobrązowo-szare, u starszych o purpurowym odcieniu, jaśniejsze na ostrzach.
Wysokość 3-8 cm, grubość 2-5 mm, walcowaty, równogruby. Powierzchnia pokryta jasnymi włókienkami, czasem purpurowa u góry, ciemniejąca w dół, pokryta białymi resztkami zasnówki ciemniejącymi z wiekiem.
Ciemny, brązowo-szary, czasem na szczycie trzonu purpurowy, u podstawy ciemnoczerwony.
Zarodniki o rozmiarach 8,5-10,5 × 5,5, 5 μm, mniej więcej elipsoidalne, nieco brodawkowate.
Występowanie i siedlisko.
Znane jest jego występowanie w Ameryce Północnej i Europie. W Europie występuje od Hiszpanii przez Anglię po północne krańce Półwyspu Skandynawskiego. Brak informacji o jego występowaniu w Europie Wschodniej i Południowowschodniej. W piśmiennictwie naukowym podano wiele jego stanowisk na terenie Polski. Jest jednak rzadki. Znajduje się na "Czerwonej liście roślin i grzybów Polski". Ma status E – gatunek wymierający.
Rośnie na ziemi w lasach, zaroślach i parkach pod olszami, zwłaszcza wśród mchów "Mnium undulatum". Częściej spotykany jest na terenach podmokłych, na bagnach i w pobliżu strumieni.
Znaczenie.
Grzyb mikoryzowy. Nie zaleca się zbierania w celach spożywczych żadnego gatunku zasłonaka; ich odróżnienie jest trudne, na ogół są to grzyby niejadalne lub trujące, niektóre nawet śmiertelnie
Gatunki podobne.
Charakterystycznymi cechami tego gatunku zasłonaka jest siedlisko, w którym występuje, ciemna barwa, szara zasnówka oraz dość wąskie zarodniki.

</doc>
<doc id="4181453" url="https://pl.wikipedia.org/wiki?curid=4181453" title="Zasłonak nibyolszowy">
Zasłonak nibyolszowy



</doc>
<doc id="4181454" url="https://pl.wikipedia.org/wiki?curid=4181454" title="Cortinarius iliopodius">
Cortinarius iliopodius



</doc>
<doc id="4181455" url="https://pl.wikipedia.org/wiki?curid=4181455" title="Cortinarius alnetorum">
Cortinarius alnetorum



</doc>
<doc id="4181457" url="https://pl.wikipedia.org/wiki?curid=4181457" title="Motza">
Motza



</doc>
<doc id="4181461" url="https://pl.wikipedia.org/wiki?curid=4181461" title="Talpiot">
Talpiot



</doc>
<doc id="4181464" url="https://pl.wikipedia.org/wiki?curid=4181464" title="Lalkowszczyzna">
Lalkowszczyzna

Lalkowszczyzna (biał. "Лялькаўшчына", ros. "Ляльковщина") – wieś na Białorusi, w obwodzie mińskim, w rejonie mołodeczańskim, w sielsowiecie Gródek.
Historia.
W czasach zaborów wieś w powiecie wilejskim, w guberni wileńskiej Imperium Rosyjskiego.
W latach 1921–1945 wieś leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwały tu 92 osoby, 48 było wyznania rzymskokatolickiego a 44 prawosławnego. Jednocześnie wszyscy mieszkańcy zadeklarowali polską przynależność narodową. Były tu 22 budynki mieszkalne. W 1931 w 22 domach zamieszkiwało 128 osób.
Wierni należeli do parafii rzymskokatolickiej w Chożowie i prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="4181465" url="https://pl.wikipedia.org/wiki?curid=4181465" title="Prees Higher Heath">
Prees Higher Heath

Prees Higher Heath – osada w Anglii, w hrabstwie Shropshire, w dystrykcie (unitary authority) Shropshire. Leży 26 km od miasta Shrewsbury. W 2016 miejscowość liczyła 1207 mieszkańców.

</doc>
<doc id="4181466" url="https://pl.wikipedia.org/wiki?curid=4181466" title="Teme (rzeka w Wielkiej Brytanii)">
Teme (rzeka w Wielkiej Brytanii)

Teme (ang. "River Teme") – rzeka we wschodniej Walii (hrabstwo Powys) i zachodniej Anglii (hrabstwa Shropshire, Herefordshire i Worcestershire), dopływ rzeki Severn. Długość rzeki wynosi 122 km, a powierzchnia dorzecza – 1640 km².
Źródło rzeki znajduje się na zachodnim zboczu wzgórza Bryn Coch w paśmie Kerry Hills, na południe od miasta Newtown w Walii, na wysokości 460 m n.p.m. Rzeka płynie w kierunku południowo-wschodnim przez tereny o charakterze wybitnie wiejskim. W górnym biegu wyznacza fragment granicy angielsko-walijskiej, którą następnie przekracza. Nad rzeką położone są miasta Knighton, Ludlow i Tenbury Wells. Uchodzi do rzeki Severn na południe od miasta Worcester, naprzeciw dzielnicy St Peter the Great.
Głównymi dopływami Teme są rzeki Clun, Onny, Corve i Rea.

</doc>
<doc id="4181468" url="https://pl.wikipedia.org/wiki?curid=4181468" title="Murzy (obwód miński)">
Murzy (obwód miński)

Murzy (biał. "Мурзы", ros. "Мурзы") – wieś na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów wieś w okręgu wiejskim Berezowce, w gminie Horodek, w powiecie wilejskim, w guberni wileńskiej Imperium Rosyjskiego. W 1866 roku liczyła 37 mieszkańców (20 dusz rewizyjnych) w 5 domach.
W latach 1921–1945 wieś leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwały tu 66 osób, 2 były wyznania rzymskokatolickiego a 64 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 14 budynków mieszkalnych. W 1931 w 19 domach zamieszkiwało 105 osób.
Wierni należeli do parafii rzymskokatolickiej i parafii prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="4181472" url="https://pl.wikipedia.org/wiki?curid=4181472" title="Tilstock">
Tilstock

Tilstock – wieś w Anglii, w hrabstwie Shropshire, w dystrykcie (unitary authority) Shropshire. Leży 4,5 km od miasta Whitchurch, 25,1 km od miasta Shrewsbury i 237 km od Londynu. W 2016 miejscowość liczyła 796 mieszkańców.

</doc>
<doc id="4181475" url="https://pl.wikipedia.org/wiki?curid=4181475" title="Eliyahu Sasson">
Eliyahu Sasson



</doc>
<doc id="4181477" url="https://pl.wikipedia.org/wiki?curid=4181477" title="Castle Peak">
Castle Peak

Castle Peak – szczyt w Górach Skalistych, o wysokości 4350 m n.p.m., w paśmie Elk Mountains, w stanie Kolorado w USA na terenie Gunnison National Forest, na granicy hrabstw Pitkin i Gunnison. Szczyt leży w pobliżu Aspen. Szczyt jest najwyższym w paśmie Elk Mountains oraz jest dwunasty pod względem wysokości w stanie Kolorado.

</doc>
<doc id="4181478" url="https://pl.wikipedia.org/wiki?curid=4181478" title="Blackford (Sedgemoor)">
Blackford (Sedgemoor)

Blackford – wieś w Anglii, w hrabstwie Somerset. Leży 11,2 km od miasta Burnham-on-Sea, 29,2 km od miasta Taunton i 194,7 km od Londynu. W 2016 miejscowość liczyła 719 mieszkańców.

</doc>
<doc id="4181479" url="https://pl.wikipedia.org/wiki?curid=4181479" title="SC Riessersee">
SC Riessersee

SC Riessersee – niemiecki klub sportowy z siedzibą w Garmisch-Partenkirchen. W jego ramach założono sekcje hokeja na lodzie, curlingu, bobslejową, łyżwiarstwa figurowego.
Szkoleniowcy.
Trzykrotnie drużynę prowadził Słowak Jozef Golonka Od listopada 1983 do 1985 trenerem zespołu był Czech Jan Eysselt. W 2017 trenerem został Fin Toni Söderholm.
Bobsleje.
Bobsleistami klubu byli: Fritz Schwarz, Sebastian Huber, Hans Nägle, Valentin Krempl, Hans Heß, Hanns Kilian, Hans Rösch, Michael Pössinger.
Curling.
Zawodnikami sekcji curlingu zostali Monika Wagner, Rainer Schöpp, Andrea Schöpp, Stella Heiß, Marie-Therese Rotter, Anna Hartelt
Łyżwiarstwo figurowe.
Łyżwiarką figurową klubu została Gundi Busch.

</doc>
<doc id="4181485" url="https://pl.wikipedia.org/wiki?curid=4181485" title="Salwan Jasim Abbood">
Salwan Jasim Abbood

Salwan Jasim Abbood (ur. 26 września 1991) – iracki sztangista, olimpijczyk. Reprezentant Iraku na letnich igrzyskach olimpijskich 2016 w Rio de Janeiro w podnoszeniu ciężarów do 105 kg.

</doc>
<doc id="4181487" url="https://pl.wikipedia.org/wiki?curid=4181487" title="Blagdon Hill">
Blagdon Hill

Blagdon Hill – osada w Anglii, w hrabstwie Somerset. Leży 6,3 km od miasta Taunton, 7,3 km od miasta Wellington i 220,9 km od Londynu. W 2016 miejscowość liczyła 534 mieszkańców.

</doc>
<doc id="4181494" url="https://pl.wikipedia.org/wiki?curid=4181494" title="Pożaryszcze (rejon mołodecki)">
Pożaryszcze (rejon mołodecki)

Pożaryszcze (biał. "Пажарышча", ros. "Пожарище") – wieś na Białorusi, w obwodzie mińskim, w rejonie mołodeczańskim, w sielsowiecie Gródek.
Historia.
W czasach zaborów w okręgu wiejskim Piotrowszczyzna, w gminie Horodek, w powiecie wilejskim, w guberni wileńskiej Imperium Rosyjskiego. W 1866 roku liczyła 76 mieszkańców w 11 domach. Część wsi należała do dóbr Piotrowszczyzna, własność Olędzkich, część do Kalinowskich. Była tu cerkiew prawosławna.
W latach 1921–1945 wieś leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwały tu 169 osób, 10 było wyznania rzymskokatolickiego a 159 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 30 budynków mieszkalnych. W 1931 w 36 domach zamieszkiwało 218 osób.
Wierni należeli do parafii rzymskokatolickiej i parafii prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="4181495" url="https://pl.wikipedia.org/wiki?curid=4181495" title="Henley (Bitterley)">
Henley (Bitterley)

Henley – osada w Anglii, w hrabstwie Shropshire, w dystrykcie (unitary authority) Shropshire. Leży 3,1 km od miasta Ludlow, 36,8 km od miasta Shrewsbury i 202,2 km od Londynu. Henley jest wspomniana w Domesday Book (1086) jako "Hanelau".

</doc>
<doc id="4181503" url="https://pl.wikipedia.org/wiki?curid=4181503" title="Hygge">
Hygge

Hygge (wym. ) – duńskie słowo oznaczające komfort, wygodę, przytulność, używane jako określenie osiągnięcia wewnętrznej równowagi, bezpieczeństwa i szczęścia, zwłaszcza przez społeczeństwa skandynawskie. Koncept narodził się w Danii w XIX wieku. Jest uważany za odpowiednik francuskiego "joie de vivre".
Filozofia "hygge".
"Hygge" jest rzeczownikiem, choć istnieją również czasownik "at hygge" i przymiotnik "hyggelig". Słowo "hygge", oznaczające dosłownie wygodę, rozumiane jest szerzej jako przytulność, błogostan, komfort bycia zarówno ze sobą, jak i z innymi. "Hygge" nie jest kojarzone z wartościami materialnymi i konsumpcjonizmem, stoi w opozycji do niego; dotyczy bardziej stanów i nastrojów niż rzeczy i składa się z drobnych rzeczy, których nie powinno się sobie odmawiać. Z "hygge" kojarzone są np. wieczór spędzony w ciepłym pokoju, zgromadzenia rodzinne na święta Bożego Narodzenia, drożdżówki z cynamonem, świece czy ciepłe skarpetki z kaszmiru. Krytycy uważają "hygge" za hołubienie przeciętności, poprzestawanie na małym i przejaw eskapizmu. Filozofia "hygge" kojarzona jest przede wszystkim z klasą średnią, choć sami Duńczycy uważają ją za wyróżnik dla wszystkich klas społecznych.
"Hygge" jako moda.
Koncept "hygge" zyskał uznanie również poza Danią, zwłaszcza w Wielkiej Brytanii, głównie na fali mody na Skandynawię. Ukazują się liczne publikacje na ten temat, a samo słowo zostało uznane za drugie słowo roku 2016 według wydawnictwa HarperCollins, pierwsze miejsce zajął Brexit. "Hygge" stał się punktem odniesienia, np. w jednym z felietonów BBC pojawiła się sugestia, że polskim odpowiednikiem "hygge" jest postawa "jakoś to będzie".
"Hygge" w wystroju wnętrz.
Filozofia "hygge" znajduje swoje odzwierciedlenie w wystroju wnętrz, głównie poprzez dobór naturalnych materiałów i kolorów oraz organizacji przestrzeni za pomocą praktycznych i stylowych dodatków. Podczas projektowania pomieszczeń bierze się przede wszystkim pod uwagę aspekty wspierające życie rodzinne i towarzyskie. Ważne są zatem przestrzeń oraz wygoda.

</doc>
<doc id="4181504" url="https://pl.wikipedia.org/wiki?curid=4181504" title="Edmund Perle">
Edmund Perle

Edmund Perle (ur. 27 października 1854 w Warszawie, zm. 18 października 1935 tamże) – polski malarz, rysownik-ilustrator, nauczyciel.
Życiorys.
Był synem Roberta, przemysłowca, i Marii z Lewanowiczów. Naukę malarstwa rozpoczął w 1872 roku w warszawskiej Szkole Rysunkowej pod kierunkiem Wojciecha Gersona; W 1878 roku otrzymał stypendium od Towarzystwa Zachęty Sztuk Pięknych, dzięki któremu mógł studiować w Akademii Sztuk Pięknych w Monachium pod kierunkiem Aleksandra von Wagnera (1879-80). Po powrocie do Warszawy zajął się nauczaniem rysunku; w swojej pracowni prowadził szkołę malowania dla kobiet. W 1899 roku otrzymał z Warszawskiego Okręgu Naukowego nominację na dyrektora Szkoły Techniczno-Rzemieślniczej. Zmarł w Warszawie 18 października 1935 roku; został pochowany na cmentarzu Powązkowskim.
Twórczość artystyczna.
Perle był płodnym artystą; bardzo dużo rysował i malował; głównym tematem jego obrazów były sceny rodzajowe, religijne oraz portrety; uprawiał malarstwo akwarelowe, wykonywał rysunki ołówkiem, tuszem i pastelem. W 1879 roku miał dużą wystawę indywidualną w Salonie Borkiewicza w Łodzi, w latach 1880-1905 jego obrazy były często wystawiane w warszawskim Salonie Aleksandra Krywulta, do roku 1906 wystawiał systematycznie swoje prace na wystawach Towarzystwa Zachęty Sztuk Pięknych.
Jako ilustrator od 1879 roku współpracował z „Tygodnikiem Ilustrowanym”, w latach 1878-83 z „Tygodnikiem Powszechnym”, w latach 1877-89 z „Kłosami”, w latach 1882-91 „Biesiadą Literacką”, w latach 1903-8 „Ziarnem”, „Tygodnikiem Polskim”, „Ogniskiem” i.in. W 1895 roku na wystawie litograficznej w Petersburgu otrzymał list pochwalny.

</doc>
<doc id="4181506" url="https://pl.wikipedia.org/wiki?curid=4181506" title="Mitsubishi Motors">
Mitsubishi Motors

 – japoński producent motoryzacyjny z siedzibą w dzielnicy Minato w Tokio, założony w 1917 roku.
W 2011 roku koncern Mitsubishi Motors był szóstym pod względem wielkości japońskim producentem samochodów oraz szesnastym pod względem produkcji producentem na świecie. Przedsiębiorstwo jest obecne na ponad 160 rynkach, ze szczególną reprezentacją w krajach Stowarzyszenia Narodów Azji Południowo-Wschodniej ASEAN.
MMC zatrudnia obecnie 30 tys. pracowników na całym świecie i wytwarza samochody w zakładach produkcyjnych w Japonii, Tajlandii, Chinach, Indonezji, Filipinach i Rosji. W roku fiskalnym 2016 przedsiębiorstwo sprzedało w ponad 160 państwach 926 000 egzemplarzy pojazdów, osiągając sprzedaż netto na poziomie 1,9 biliona jenów.
MMC jest częścią grupy spółek powiązanych Mitsubishi "keiretsu", która do lat stanowi największą grupę przemysłową w Japonii. Logo z trzema czerwonymi diamentami, pod którym działało ponad czterdzieści innych przedsiębiorstw wchodzących w skład grupy spółek powiązanych ("keiretsu"), pojawiło się niemal sto lat przed utworzeniem Mitsubishi Motors. Wybrał je osobiście Iwasaki Yatarō, założyciel Mitsubishi, bowiem kojarzyło mu się ono z godłem klanu Tosa, który jako pierwszy dał mu zatrudnienie, oraz dlatego, że herb jego własnej rodziny tworzyły trzy romby ułożone jeden na drugim. Nazwa ‘Mitsubishi’ (jap. 三菱) składa się z dwóch członów: „mitsu”, co oznacza „trzy” oraz „hishi” (które za sprawą rendaku, czyli udźwięcznienia pierwszej spółgłoski, ewoluuje w „bishi”), oznaczające „kotewkę” (zwaną również „orzechem wodnym”) i dalej „romb”, który znajduje się w logo Mitsubishi. Spółka MMC została utworzona w 1970 roku, w wyniku przekształcenia motoryzacyjnego oddziału Mitsubishi Heavy Industries.
Od października 2016 roku jedną trzecią udziałów (34%) w Mitsubishi Motors posiada Nissan, w związku z czym samochodowa marka Mitsubishi wchodzi obecnie w skład aliansu Renault–Nissan–Mitsubishi. Główni udziałowcy MMC to Nissan Motor Co., Mitsubishi Corporation, Mitsubishi Heavy Industries oraz The Bank of Tokyo-Mitsubishi UFJ. Spółka MMC jest notowana na giełdzie w Tokio.
Uprzednio, częścią Mitsubishi Motors była również spółka Mitsubishi Fuso Truck and Bus Corporation, która obecnie funkcjonuje jako odrębny podmiot gospodarczy, zajmuje się budową użytkowych samochodów ciężarowych, autobusów oraz ciężkiego sprzętu budowlanego i stanowi własność Daimler AG (przy niewielkim udziale Mitsubishi).
Historia.
Początki działalności Mitsubishi związanej z przemysłem motoryzacyjnym sięgają roku 1917, kiedy to spółka Mitsubishi Shipbuilding Co., Ltd. wprowadziła na rynek Mitsubishi Model A, czyli pierwszy w Japonii, seryjnie produkowany samochód osobowy. Montowany ręcznie, siedmiomiejscowy sedan bazujący na konstrukcji "Fiat Tipo 3", okazał się zbyt drogi w porównaniu z masowo produkowanymi konkurentami z Ameryki i Europy, co skutkowało zaprzestaniem jego produkcji w 1921 roku, po tym, jak z taśm montażowych zjechały zaledwie 22 egzemplarze.
W 1934 dokonano fuzji Mitsubishi Shipbuilding z Mitsubishi Aircraft Co., czyli spółką utworzoną w 1920 roku i zajmującą się produkcją silników oraz innych podzespołów dla branży lotniczej. Połączone przedsiębiorstwa otrzymały nazwę Mitsubishi Heavy Industries (MHI), stając się największym prywatnym przedsiębiorstwem w Japonii. MHI skupiało się na produkcji jednostek latających, pływających, taboru kolejowego i maszyn, jednak w 1936 roku opracowano tam model PX33, czyli prototypowy sedan, przeznaczony dla armii, który był jednocześnie pierwszą całkowicie japońską konstrukcją ze stałym napędem na cztery koła – technologią, do której przedsiębiorstwo miało powrócić po niemal 50-u latach, poszukując rozwiązań zapewniających sukcesy w sportach motorowych i masowej sprzedaży.
Era powojenna.
Przedsiębiorstwo powróciło do produkcji pojazdów natychmiast po zakończeniu II wojny światowej. Wznowiono produkcję autobusu Fuso oraz uruchomiono linie produkcyjne niewielkiego, trójkołowego pojazdu dostawczego Mizushima oraz skutera Silver Pigeon. Jednak rodzinne konglomeraty przemysłowe, tzw. zaibatsu, zostały w 1950 roku zlikwidowane przez Aliantów stacjonujących w Japonii, a Mitsubishi Heavy Industries podzielono na trzy przedsiębiorstwa o zasięgu regionalnym, z których każde miało swój udział w projektach dla branży motoryzacyjnej. Były to West Japan Heavy-Industries, Central Japan Heavy-Industries oraz East Japan Heavy-Industries.
W 1951 roku, East Japan Heavy-Industries rozpoczęła import drogiego amerykańskiego sedana Henry J (produkowanego przez Kaiser Motors), decydując się na system montażu CKD (ang. "completely-knocked-down"). Import trwał aż do zakończenia produkcji tego modelu trzy lata później. W tym samym roku, Central Japan Heavy-Industries podpisała podobną umowę z Willys-Overland (obecnie własność grupy Kaiser) na dostawę komponentów do montażu CKD Jeepa CJ-3B. Ta współpraca okazała się trwalsza, a licencjonowane Jeepy Mitsubishi produkowane były do 1998 r., czyli 30 lat po tym, gdy marka Willys zdecydował się już na zastąpienie tego modelu.
Na początku lat 60. XX wieku, gospodarka japońska nabierała rozpędu – rosły płace, a wraz z nimi zwiększało się zapotrzebowanie na rodzinne pojazdy. Już wcześniej, w 1953 roku, Central Japan Heavy-Industries, teraz znana już jako Shin Mitsubishi Heavy-Industries, powołała do życia własny dział samochodów osobowych, który mieścił się w siedzibie głównej spółki. Dzięki temu możliwa była premiera seryjnego Mitsubishi 500 i tym samym wyjście naprzeciw oczekiwaniom klientów. W 1962 roku, na rynku pojawił się kei car Minica, a w 1963 roku Colt 1000, czyli pierwsza generacja rodzinnego Mitsubishi Colt. Rok później zadebiutował największy sedan Mitsubishi, czyli luksusowy Debonair, przeznaczony na rynek japoński i wykorzystywany między innymi przez kierownictwo wyższego szczebla firmy Mitsubishi jako pojazd służbowy.
W latach 50., West Japan Heavy-Industries (teraz już jako Mitsubishi Shipbuilding &amp; Engineering) oraz East Japan Heavy-Industries (pod nową nazwą Mitsubishi Nihon Heavy-Industries) również rozbudowały swoje działy samochodów osobowych, a w 1964 roku wszystkie trzy spółki znów zjednoczyły siły tworząc grupę Mitsubishi Heavy Industries. W ciągu zaledwie trzech lat, roczny wolumen produkcji grupy MHI osiągnął pułap ponad 75 tys. pojazdów. Po udanym debiucie pierwszej generacji modelu Galant w 1969 roku oraz w obliczu dynamicznego wzrostu działu pojazdów użytkowych, podjęto decyzję o utworzeniu spółki, która miała się skupić wyłącznie na działalności w sektorze motoryzacyjnym. 22 kwietnia 1970 powołano do życia Mitsubishi Motors Corporation (MMC) jako spółkę zależną ze 100% udziałem MHI. Na czele MMC stanął Tomio Kubo, inżynier odnoszący dotąd znaczne sukcesy w dziale produktów lotniczych.
Powiązania z Chryslerem.
Lata 70. XX wieku.
Jednym z elementów strategii rozwoju przyjętej przez Tomio Kubo było zwiększenie eksportu poprzez nawiązywanie współpracy z uznanymi i dobrze prosperującymi przedsiębiorstwami zagranicznymi. Stąd też, w 1971 roku grupa MHI sprzedała 15% swoich udziałów w nowej spółce amerykańskiemu gigantowi. Dzięki temu posunięciu, Chrysler rozpoczął w Stanach Zjednoczonych sprzedaż modelu Galant, oferując go jako Dodge Colt (czyli pierwszy produkt Mitsubishi oferowany przez Chryslera pod zmienioną nazwą) i windując roczny wolumen produkcji MMC powyżej poziomu 250 tys. pojazdów. W 1977 roku, Galant dostępny był również na rynku australijskim jako Chrysler Sigma.
Do 1977 roku utworzono również sieć sprzedaży i dystrybucji marki „Colt” na terenie Europy, gdzie Mitsubishi planowało uruchomić bezpośrednią sprzedaż pojazdów. Do tego momentu roczna produkcja wzrosła już od 500 tys. sztuk w 1973 roku do 965 tys. w 1978 roku, gdy Chrysler uruchomił sprzedaż modeli Galant (jako Dodge Challenger) oraz Plymouth Sapporo. Jednakże tak dynamiczna ekspansja stała się z czasem źródłem nieporozumień, bowiem Chrysler zaczął postrzegać zagraniczną działalność swojego japońskiego partnera jako bezpośrednią konkurencję dla swoich działań w segmencie modeli subkompaktowych na rynkach zewnętrznych, a MMC miało poczucie, że Amerykanie próbują w zbyt znacznym stopniu ingerować w podejmowane przez nie decyzje korporacyjne.
Lata 80. XX wieku.
W 1980 roku produkcja Mitsubishi wreszcie osiągnęła roczny pułap miliona samochodów osobowych, jednak jej amerykańskiemu partnerowi nie wiodło się już tak dobrze. W tym samym roku, aby uniknąć bankructwa, Chrysler zmuszony był sprzedać MMC swoje udziały w australijskim dziale produkcyjnym. Nowy japoński właściciel przemianował spółkę na Mitsubishi Motors Australia Ltd (MMAL).
W 1982 roku, marka Mitsubishi po raz pierwszy zadebiutowała na rynku amerykańskim. W pierwszym okresie, sedan Tredia oraz dwa modele klasy coupé, czyli Cordia i Starion, sprzedawane były w sieci siedemdziesięciu salonów dilerskich w 22 stanach. Zgodnie z porozumieniem (VER) między rządami obu państw, łącznie w sieci dostępnych mogło być jednocześnie do 30 tys. pojazdów, zaliczanych na poczet 120-tysięcznego kontyngentu zarezerwowanego dla Chryslera. Jednak pod koniec lat 80. XX wieku MMC podjęło działania na rzecz zwiększenia swojej obecności na rynku amerykańskim, prowadząc pierwszą telewizyjną kampanię reklamową oraz planując rozbudowę sieci dilerskiej do 340 salonów sprzedaży.
W 1986 roku Mitsubishi doszło do porozumienia ze spółką Liuzhou Automotive, co umożliwiło japońskiemu producentowi montaż kompaktowego kei vana i ciężarówki Minicab na rynku chińskim. Oznaczało to, że Mitsubishi stała się trzecim przedsiębiorstwem z Kraju Kwitnącej Wiśni (po Daihatsu i Suzuki), który rozpoczął montaż swoich samochodów w Chinach. Jednak przed uzyskaniem oficjalnej rządowej zgody na ten projekt, Mitsubishi musiało wyrazić skruchę z powodu „wadliwych” ciężarówek importowanych do Chin w latach 1984–1985. Do 1989 roku, globalny wolumen produkcji Mitsubishi, po uwzględnieniu zagranicznych spółek powiązanych, osiągnął poziom 1,5 miliona sztuk.
Diamond-Star Motors.
Pomimo nieustannych napięć, Chrysler i Mitsubishi podjęły decyzję o otwarciu wspólnych zakładów produkcyjnych w miejscowości Normal, w stanie Illinois. Dzięki przedsięwzięciu, w którym każda ze stron miała 50-procentowy udział, możliwe było obejście ograniczeń w imporcie oraz zaoferowanie nowej linii kompaktowych i subkompaktowych modeli Chryslera. W październiku 1985 roku powstała spółka Diamond-Star Motors (DSM), której nazwa nawiązywała do trzech diamentów Mitsubishi oraz pięcioramiennej gwiazdy w logo Chryslera, a w kwietniu 1986 wbito w ziemię pierwszą symboliczną łopatę na placu budowy, gdzie miała powstać fabryka o łącznej powierzchni 177 tys. m². W 1987 roku roczna sprzedaż firmy w USA osiągnęła poziom 67 tys. pojazdów, a w chwili ukończenia budowy w marcu 1988 roku nowa fabryka gwarantowała roczną wydajność produkcyjną na poziomie 240 tys. sztuk. Jako pierwsze z taśm produkcyjnych zjechały trzy kompaktowe, 4-miejscowe coupé oparte na wspólnej platformie, czyli Mitsubishi Eclipse, Eagle Talon oraz Plymouth Laser, a w nadchodzących latach produkcję rozszerzano o kolejne modele.
Debiut giełdowy w 1988 roku.
Spółka Mitsubishi Motors weszła na giełdę w 1988 roku i tym samym nie była już jedyną prywatną spółką w gronie pozostałych jedenastu japońskich producentów samochodów. Grupa Mitsubishi Heavy Industries przystała na ograniczenie swych udziałów do 25%, nadal zachowując jednak status największego udziałowca. Jednocześnie udział Chryslera wzrósł do ponad 20%. Kapitał pozyskany dzięki debiutowi na giełdzie umożliwił Mitsubishi Motors częściową spłatę zobowiązań oraz poczynienie dodatkowych inwestycji na terenie Azji Południowo-Wschodniej, w takich krajach jak Filipiny, Malezja oraz Tajlandia.
Lata 90. XX wieku.
W 1989 roku prezesem Mitsubishi został Hirokazu Nakamura, który skierował firmę na bardzo obiecujące tory i to tuż przed “korektą rynku” dokonaną w obliczu pęknięcia bańki spekulacyjnej na rynku japońskim, skutkującej tzw. japońską straconą dekadą, do której przyczyniło się m.in. podpisanie w 1985 roku porozumienia o interwencji na rynkach walutowych (tzw. porozumienie z Plaza). Wbrew powszechnemu przekonaniu, że nowe Pajero jest zbyt duże i nie przyjmie się na rodzimym rynku, model ten sprzedawał się bardzo dobrze i zyskał popularność nawet na zatłoczonych drogach Japonii.
W latach 1992–1993 japońskie media szeroko spekulowały na temat planów wrogiego przejęcia Hondy przez Mitsubishi Motors. Podczas gdy Mitsubishi święciło rynkowe triumfy dzięki takim modelom, jak Diamante czy Pajero, Honda „przespała” początkowy okres boomu na SUV-y i półciężarówki, tracąc czujność po chorobie i śmierci swego założyciela. Jednak dyrektor generalny Hondy, Nobuhiko Kawamoto podjął wyjątkowo drastyczne kroki, m.in. wyprowadzając Hondę z Formuły 1 i rezygnując z kilku mało dochodowych modeli, dzięki czemu udało mu się skutecznie uniknąć przejęcia przez Mitsubishi.
Mimo iż na rynku amerykańskim sprzedaż SUV-ów i lekkich półciężarówek nieustannie rosła, większość japońskich producentów nawet nie dopuszczała do siebie myśli, że ten sam trend mógłby się pojawić w Kraju Kwitnącej Wiśni. Prezes Nakamura zdecydował się jednak podjąć ryzyko i zwiększył nakłady na modele klasy SUV, co okazało się strzałem w dziesiątkę. W pierwszej połowie lat 90. XX wieku, szeroka gama modeli Mitsubishi z napędem na cztery koła – od kei cara Mitsubishi Pajero Mini po vana Delica Space Gear, napędzała modę na SUV-y w Japonii i w 1995 roku pozwoliła Mitsubishi na zwiększenie ogólnego udziału w rynku do 11,6%.
Niezależność.
W 1991 roku Chrysler sprzedał japońskiemu partnerowi swoje udziały w kapitale spółki Diamond-Star Motors i od tej chwili obie firmy kontynuowały współpracę polegającą na współdzieleniu podzespołów i produkcji wyłącznie na mocy stosownych umów. Natomiast w 1992 roku udziały Chryslera w Mitsubishi zmniejszyły się poniżej 3%, a rok później Amerykanie podjęli decyzję o pozbyciu się wszelkich akcji MMC na wolnym rynku. Nieco później DMS i Mitsubishi zakończyły bliską współpracę z Chryslerem i zaprzestały produkcji podzespołów silnikowych i przekładni do modeli amerykańskiego koncernu.
Inne powiązania.
Volvo.
W 1991 roku Mitsubishi zawiązało spółkę typu joint venture z konkurencyjnym producentem samochodów osobowych, jakim było Volvo oraz z holenderskim rządem, podejmując produkcję swoich modeli w fabryce firmy DAF w miejscowości Born. W 1996 roku, zakład funkcjonujący pod nazwą NedCar rozpoczął produkcję pierwszej generacji modelu Carisma, który dzielił konstrukcję z Volvo S40/V40. W późniejszym okresie z linii produkcyjnych fabryki zjeżdżały również takie modele jak Colt oraz powiązany z nim technologicznie Smart Forfour (partnerska firma DaimlerChrysler wygasiła jego produkcję w 2006 roku). Zanim firma sprzedała fabrykę Grupie VDL, holenderskiemu producentowi autobusów i autokarów, do 2012 roku w Holandii powstawały również modele bliźniacze Mitsubishi Outlandera.
Po sprzedaniu swojego działu samochodów osobowych (Volvo Cars) Fordowi w styczniu 1999 roku, w listopadzie tego samego roku Grupa Volvo nabyła 5% akcji Mitsubishi Motors, jednak w marcu 2001 roku odsprzedała je koncernowi DaimlerChrysler.
Grupa PSA.
Grupą PSA trwa od 1999 roku, gdy zawarto porozumienie o współpracy przy budowie silników z wykorzystaniem oferowanej przez japońskiego producenta technologii bezpośredniego wtrysku benzyny (GDI). Kolejne porozumienie, zawarte w 2005 roku, skutkowało wspólnymi pracami nad takimi pojazdami klasy SUV jak Peugeot 4007 i Citroën C-Crosser, które były bliźniaczymi wersjami modelu Mitsubishi Outlander.
Współpracę zacieśniono w 2008 roku, gdy w Kałudze uruchomiono fabrykę produkującą rocznie do 160 tys. Outlanderów przeznaczonych na dynamicznie rozwijający się rynek rosyjski oraz rozpoczęto wspólne prace nad rozwojem i udoskonaleniem elektrycznych układów napędowych dla małych miejskich modeli Mitsubishi i MiEV.
Volkswagen.
Na rynku europejskim, Mitsubishi Motors korzystała z silników wysokoprężnych dostarczanych przez Volkswagena, montując te jednostki napędowe w modelach klasy średniej, m.in. Lancer, Grandis, i Outlander. Od 2010 roku zastąpiono je jednak własną konstrukcją, czyli silnikiem wysokoprężnym 4N1.
Colt oraz Lonsdale.
Nazwa Colt przewija się w historii Mitsubishi od początku lat 60. XX wieku, czyli od premiery sedana o tej właśnie nazwie z silnikiem o pojemności 600 cm³ montowanym przy tylnej osi. Dzisiaj, nazwa ta najczęściej kojarzona jest z ultrakompaktowym Mitsubishi Colt w gamie modeli japońskiego producenta, jednak trzeba pamiętać, że tak samo nazywa się utworzona w 1974 roku spółka MMC zajmująca się importem i dystrybucją produktów Mitsubishi na terenie Wielkiej Brytanii, czyli Colt Car Company. W ciągu pierwszej dekady swego istnienia, sprzedaż samochodów na Wyspach realizowana była pod marką „Colt”, a nie „Mitsubishi”, bowiem w owym czasie producenci z Dalekiego Wschodu nie mieli jeszcze w Europie zbyt ugruntowanej pozycji i reputacji.
W latach 1982–1983, aby ominąć brytyjskie limity importowe, Mitsubishi podjęła nieudaną próbę wprowadzenia na tamtejszy rynek modelu Mitsubishi Sigma, który produkowany był w Australii, a w Wielkiej Brytanii oferowany był jako Lonsdale Sigma. W latach 1983–1984 model ten przemianowano na Mitsubishi Sigma, ale ostatecznie samochód nie przyjął się na rynku i zrezygnowano z jego dalszej sprzedaży.
Proton.
Początkowo, malezyjski Proton był mocno zależny od Mitsubishi Motors, bowiem produkcja modelu Proton Saga (1985) w nowo otwartej fabryce w Shah Alam realizowana była wyłącznie z wykorzystaniem podzespołów dostarczanych przez MMC. Konstrukcje kolejnych samochodów Protona takich, jak Wira czy Perdana oparte były na modelach Mitsubishi (odpowiednio: Lancer/Colt oraz Galant/Eterna). Dopiero w 2001 roku Proton uruchomił produkcję własnego modelu Waja, a następnie, w 2004 roku, Protona Gen-2. W najlepszym dla siebie okresie, malezyjski producent kontrolował 75% krajowego rynku i to nawet po oficjalnym zakończeniu przez Mitsubishi 22-letniej współpracy w 2005 roku, gdy japoński koncern sprzedał posiadane 7,9% udziałów państwowemu funduszowi majątkowemu Khazanah Nasional Berhad za kwotę 384 milionów MYR. Jednak w październiku 2008 roku Proton i MMC podpisały nowe umowy o wymianie technologicznej. Na ich mocy Proton Inspira (następca modelu Waja), bazował na platformie modelu Lancer.
Hyundai.
W 1975 roku południowokoreański Hyundai wykorzystał silnik Saturna i przekładnię dostarczone przez MMC do budowy modelu Pony, czyli pierwszego koreańskiego samochodu osobowego, który produkowany był aż przez 13 lat. W szczytowym okresie, Mitsubishi posiadało 10% udziałów w koreańskiej marce, ale w marcu 2003 zbyło swoje ostatnie akcje Hyundaia.
W latach 1987–1994, Hyundai Excel (1985) sprzedawany był w USA jako Mitsubishi Precis, a kilka innych modeli Mitsubishi oferowanych było z logo Hyundaia, np. Mitsubishi Chariot (jako Hyundai Santamo), Mitsubishi Pajero (jako Hyundai Galloper) czy Mitsubishi Delica (jako Hyundai Porter).
Hindustan.
W 1998 roku indyjski producent Hindustan zawiązał z Mitsubishi spółkę typu joint venture, która posiada fabrykę w miejscowości Thiruvallur (stan Tamilnadu).
Wśród produkowanych modeli wspomnieć należy o 3 generacji Mitsubishi Pajero Sport (do 2016 roku).
Samcor.
Utworzony w 1985 roku, południowoafrykański Samcor (ang. South African Motor Corporation) posiadał status spółki joint venture i zajmował się produkcją modeli Forda, Mazdy oraz Mitsubishi na lokalny rynek, gdzie Mitsubishi Delica oferowane było jako Ford Husky, a Mitsubishi Canter jako Ford Triton.
Nissan.
W maju 2016 roku, w następstwie skandalu dotyczącego nieprawidłowości w pomiarze emisji spalin, Nissan rozpoczął procedurę przejęcia 34% udziałów w Mitsubishi Motors, co miało uczynić go największym akcjonariuszem i udziałowcem posiadającym pakiet kontrolny w MMC. W rezultacie Mitsubishi Motors zostało członkiem grupy Renault-Nissan Alliance. Nissan zadeklarował, że planuje wykorzystanie wspólnych platform oraz współpracę z Mistubishi Motors przy tworzeniu i budowie nowych modeli Mitsubishi Motors. Przejęcie akcji przez Nissana nastąpiło w październiku 2016 roku.
Spółki joint venture z udziałem kapitału chińskiego.
Według stanu na rok 2017, Mitsubishi Motors posiadała pięć spółek typu joint venture z chińskimi partnerami.
Kanały dystrybucji w Japonii.
Mitsubishi Motors utrzymywało dwa kanały dystrybucji detalicznej, tzn. „Car Plaza” oraz „Galant Shop”, których podmioty zajmowały się sprzedażą ściśle określonych modeli. Niektóre modele dostępne były wyłącznie w jednej sieci, a niektóre w obu, zależnie od potrzeb i specyfiki lokalnych rynków Japonii. Następnie, ze względu na rezygnację ze sprzedaży większych sedanów, oba kanały dystrybucji połączono w jedną sieć franczyzową, która zajmuje się sprzedażą wszystkich modeli, nie wyłączając kei carów i dostawczych pojazdów użytkowych.
Perturbacje na przełomie dziejów.
Azjatycki kryzys ekonomiczny.
Korzyści, jakie Mitsubishi odnosiło dzięki swej mocnej pozycji na rynku Azji Południowo-wschodniej skończyły się wraz z nadejściem kryzysu ekonomicznego (1991-1997), którego pierwsze oznaki odnotowano w 1991 roku, czyli w przededniu pęknięcia bańki spekulacyjnej na rynku japońskim, którą zapoczątkowała okres w Japonii określany mianem „straconej dekady”. Do załamania na rynku przyczyniło się m.in. podpisanie w 1985 roku porozumienia o interwencji na rynkach walutowych celem osłabienia dolara względem innych walut, a zwłaszcza niemieckiej marki i japońskiego jena (tzw. Plaza Accord). W sierpniu tego roku firma zmuszona była zamknąć fabrykę w Tajlandii, w odpowiedzi na załamanie na tamtejszym rynku walutowym oraz związanym z nim gwałtownym spadkiem popytu. Zakłady, które w samym tylko 1996 roku wyprodukowały 8,7 tys. dużych półciężarówek zostały czasowo zamknięte. Co więcej, Mitsubishi Motors nie mogło ratować się sprzedażą na rodzimym rynku, bowiem w 1997 roku gospodarka Japonii znacznie wyhamowała, a rok 1998 był wielką niewiadomą. Inni japońscy producenci, np. Toyota czy Honda, straty na rodzimym rynku wetowali sobie lepszymi wynikami sprzedaży w USA. Jednak Mitsubishi, przy stosunkowo niewielkim udziale w rynku północnoamerykańskim, znacznie mocniej od krajowych rywali odczuło skutki zarówno gorszej koniunktury na rynku domowym, jak i ogólnego kryzysu gospodarczego w Azji, w 1997 roku notując najgorsze wyniki w swojej historii. Ponadto koncern nie tylko stracił pozycję trzeciego producenta samochodów (na rzecz Mazdy), ale także uszczuplił swe udziały w rynkach zagranicznych. Cena akcji gwałtownie spadły, co zmusiło firmę do rezygnacji z wypłaty corocznych dywidend.
W listopadzie 1997 roku Katsuhiko Kawasoe zastąpił Takemune Kimura na stanowisku prezesa, ogłaszając plany szerokiego programu restrukturyzacji, którego celem była redukcja kosztów o 350 miliardów jenów w okresie trzech lat, likwidacja 1400 miejsc pracy oraz wypracowanie zysku do 1998 roku. Mimo iż program początkowo przynosił zamierzone rezultaty, nie udało się zakończyć okresu stagnacji sprzedaży bowiem azjatycka gospodarka nadal borykała się z ogromnymi problemami. W 1999 roku Mitsubishi po raz kolejny zmuszone było zrezygnować z wypłaty dywidend, a jej całkowite zadłużenie odsetkowe wyniosło 1,7 biliarda jenów.
Ukrywanie wad fabrycznych pojazdów.
W wyniku „jednego z największych skandali korporacyjnych w japońskiej historii”, Mitsubishi Motors dwukrotnie zmuszone było przyznać się do systematycznego ukrywania wad produkcyjnych swoich pojazdów. W 2000 roku po raz pierwszy nagłośniono informację o czterech takich usterkach, ale w 2004 roku firma przyznała, że od 1997 roku takich przypadków było jeszcze 26, w tym m.in. wadliwe układy hamulcowe, wycieki paliwa i nieprawidłowo działające sprzęgła. Dla Mitsubishi Motors miało to katastrofalne skutki, bowiem japoński producent musiał zorganizować darmową akcję przywoławczą dla 163 707 samochodów osobowych (156 433 w Japonii oraz 7274 zagranicą). Kolejne akcje serwisowe inicjowane przez Fuso Truck &amp; Bus zwiększyły liczbę pojazdów wymagających naprawy do niemal miliona sztuk. Skandal skutkował również rezygnacją ze stanowiska i późniejszym aresztowaniem prezesa Kawasoe oraz 23 innych pracowników. Trzech z nich zostało później oczyszczonych z zarzutów, na uzasadnienie czego sąd stwierdził, iż Ministerstwo Transportu nie wystąpiło z oficjalnym żądaniem dostarczenia raportu dotyczącego usterek.
0–0–0.
Aby zwiększyć sprzedaż w USA na początku pierwszej dekady XXI wieku, Mitsubishi Motors zaczęło oferować usługi finansowe typu 0–0–0, tzn. brak wpłaty własnej, oprocentowania oraz rat miesięcznych w pierwszym roku (wszystkie opłaty zawieszone na 12 miesięcy). Początkowo sprzedaż zauważalnie wzrosła, ale pod koniec okresu “ulgowego” wielu nabywców o ograniczonej zdolności kredytowej nie wywiązywało się z zobowiązań, w rezultacie czego firma została z używanymi samochodami, za które nie otrzymało żadnych pieniędzy, a których wartość była niższa od kosztów produkcji. W końcu instytucja finansowa MMC odpowiedzialna za usługi kredytowe, czyli MMCA (Mitsubishi Motors Credit of America), musiała pokryć straty w wysokości 454 milionów dolarów z własnego budżetu na rok 2003, co w konsekwencji doprowadziło do zapaści wskaźników sprzedaży w USA, która spadła do 243 tys. w 2003 roku, 139 tys. w 2004 roku, 124 tys. w 2005 roku i 119 tys. w 2006 roku.
Zakończenie produkcji w Australii.
W październiku 2005 roku, Mitsubishi Motors Australia Limited wprowadziło na rynek australijski Mitsubishi 380, zastępujące model Magna dostępny w sprzedaży od wielu lat i będące jedynym modelem montowanym w tamtejszych zakładach produkcyjnych w Clovelly Park. Mimo iż opracowanie modelu pochłonęło 600 mln dolarów australijskich, pierwotne prognozy dotyczące sprzedaży były optymistyczne. Niestety, w ciągu pół roku firma musiała stopniowo ograniczyć produkcję, schodząc poniżej wyjściowego poziomu 90 sztuk dziennie, oraz wprowadzić czterodniowy tydzień pracy zamiast pięciodniowego. Takie rozwiązania nadal nie dawały jednak pewności, że rentowność fabryki da się przywrócić i tym samym zapewnić jej długoterminowe przetrwanie na rynku.
Skutków spadku sprzedaży na rynku lokalnym nie można było zniwelować poprzez zwiększenie eksportu poza rynki Australii i Nowej Zelandii. 5 lutego 2008 roku spółka Mitsubishi Motors Australia ogłosiła, że do marca zmuszona jest zamknąć zakład produkcyjny w Adelajdzie, co oznaczało likwidację od 700 do 1000 miejsc pracy w samej firmie oraz do 2000 etatów w przedsiębiorstwach wspierających lokalną produkcję Mitsubishi na tamtejszym rynku.
Zakończenie produkcji w Europie.
W obliczu straty operacyjnej o wartości 22 miliardów jenów (287 milionów dolarów), zanotowanej na rynku europejskim w rozliczeniu rocznym do miesiąca marca i wynikającej ze stagnacji sprzedaży związanej z nękającym Stary Kontynent kryzysem zadłużenia i niepewnością finansowego jutra, w lutym 2012 roku firma Mitsubishi podjęła ostatecznie decyzję o wygaszeniu produkcji na rynku europejskim do końca tegoż roku. 1 października podano oficjalny komunikat o przejęciu zakładów NedCar przez Grupę VDL, przy zachowaniu dotychczasowego poziomu zatrudnienia (1500 miejsc pracy).
Zakończenie produkcji w Ameryce Północnej.
W 1988 roku w miejscowości Normal w stanie Illinois Mitsubishi otworzyła fabrykę Diamond-Star Motors, która w początkowym okresie swojej działalności posiadała status spółki joint venture z Chryslerem. Jednak w 1993 roku amerykański producent zdecydował się sprzedać swoje udziały japońskiemu partnerowi, a po 1995 roku zakład produkcyjny działał już pod szyldem Mitsubishi Motors Manufacturing America (MMMA). W 2000 roku, w szczytowym okresie swojej działalności, z taśm montażowych zjeżdżało tam ponad 222 tys. pojazdów rocznie, jednak w wyniku zmniejszenia udziału Mitsubishi w północnoamerykańskim rynku, w ciągu kolejnych lat zakład funkcjonował z mocno ograniczoną mocą produkcyjną.
Wreszcie, w lipcu 2015 roku Mitsubishi Motors poinformowało o planowanym zamknięciu fabryki w listopadzie tego samego roku, jednocześnie deklarując, iż samochody osobowe tej marki nadal będą tam dostępne w oficjalnej sprzedaży. W 2014 roku fabryka wyprodukowała zaledwie 69 tys. pojazdów, co stanowiło około ¼ jej całkowitej mocy produkcyjnej. Produkcję wygaszono całkowicie z dniem 30 listopada 2015 roku, wymawiając umowę o pracę niemal wszystkim tam zatrudnionym. Zakład funkcjonował jeszcze do maja 2016, a pozostała garstka pracowników zatrudniona była przy produkcji części zamiennych. Po tej dacie fabrykę zlikwidowano.
Skandal z danymi o zużyciu paliwa.
Na początku 2016 roku firma Nissan (partner Mitsubishi) wykryła rozbieżności pomiędzy deklarowanym przez Mitsubishi a faktycznym zapotrzebowaniem na paliwo. Nieprawidłowości wyszły na jaw podczas wspólnych prac nad nowymi mikrosamochodami, które miały się znaleźć w ofercie obu producentów, tzn. eK Wagon, eK Space, Nissan Dayz oraz Nissan Dayz Roox. Mitsubishi Motors produkuje mikrosamochody dla Nissana, bowiem ten nie zajmuje się już ich samodzielnym montażem. Mitsubishi przyznało, że nieprawidłowe dane przekazywane były od 2002 roku, a nieścisłości spowodowane były zastosowaniem niedokładnych testów. Później przyznano również, że korzystano z metod testowania zapotrzebowania na paliwo, które od 25 lat stoją w sprzeczności z przepisami obowiązującymi w Japonii, co oznaczało, że proceder ten trwał od o wiele dłuższego czasu niż pierwotnie przypuszczano. Zarząd Mitsubishi oświadczył, że nie posiadał wiedzy na ten temat, a nieprawidłowe dane dostarczane były przez dział rozwoju mikrosamochodów. Zlecono przeprowadzenie niezależnego śledztwa, a wynikły skandal skutkował przejęciem przez Nissana pakietu kontrolnego w MMC w maju 2016 roku. Nissan zgodził się wyłożyć kwotę 237,4 miliarda jenów (2,2 miliarda dolarów) w zamian za przejęcie 34-procentowego pakietu własnościowego w Mitsubishi Motors. W wyniku rozwodnienia istniejących udziałów, pozostałe spółki wchodzące w skład grupy Mitsubishi (Mitsubishi Heavy Industries, Mitsubishi Corp., oraz Bank of Tokyo-Mitsubishi UFJ) zantowały spadek łącznego udziału z obecnych 34 do około 22 procent.
Mitsubishi Motors North America wydała oświadczenie, w którym zapewniła, że pojazdy sprzedane na rynku USA do 2013 roku posiadały prawidłowe dane dotyczące poziomu spalania i w związku z tym skandal ich nie dotyczy. Nieprawidłowości nie dotyczyły także modeli produkowanych na wszystkie inne rynki poza japońskim.
W maju 2016 roku Mitsubishi Motors ogłosiła, że prezes Tetsuro Aikawa zrezygnuje ze swojego stanowiska w czerwcu tegoż roku. Zarówno Mitsubishi Motors, jak i sam prezes Aikawa, zaprzeczyli jakoby w skandal z danymi o zużyciu paliwa miało być zamieszane kierownictwo najwyższego szczebla. Firma poinformowała, że większość testów zużycia paliwa zlecana była podmiotowi zewnętrznemu, a nadzór nad jego działaniami był niedostateczny.
Plan rozwoju.
W 2006 roku, po okresie całkowitego braku nowych inwestycji, związanego z zakłóceniem przepływu gotówki w firmie, Mitsubishi zaprezentowała wielokrotnie nagradzany model Mitsubishi i, kei car, co oznaczało pierwszą premierę od 29 miesięcy. Ponadto na rynku globalnym pojawił się również odświeżony Outlander, który miał konkurować w popularnym segmencie XUV crossoverów. Natomiast w latach 2007–2008 zadebiutowała nowa generacja modeli Lancer oraz Lancer Evolution.
Z rynku amerykańskiego zniknęły modele o najniższych współczynnikach sprzedaży, zredukowano prognozy sprzedaży dla Global Engine Manufacturing Alliance oraz ograniczono wydatki, likwidując 10 tys. miejsc pracy, z zastrzeżeniem, że sytuacja kolejnych 3400 pracowników w australijskich zakładach oraz innych nierentownych fabrykach również była bardzo niepewna. Jednocześnie, aby zwiększyć produkcję w zakładach w USA, sondowane były nowe rynki zbytu dla modeli Eclipse oraz Galant, takie jak Ukraina, Bliski Wschód czy Rosja, gdzie działa salon dilerski notujący najwyższe współczynniki sprzedaży w całej firmie. Ponadto Mitsubishi pozostaje aktywne w sferze produkcji OEM dla Nissana, a w lipcu 2015 roku poinformowało o nawiązaniu podobnej współpracy z Grupą PSA, w której imieniu produkuje model klasy SUV.
W trzecim kwartale 2006 roku Mitsubishi zanotowało pierwszy od czterech lat zysk kwartalny, rok finansowy 2006 również zamknęło z zyskiem, utrzymując rentowność oraz globalny wolumen sprzedaży o wartości 1 524 000 sztuk w roku 2007 i później.
W styczniu 2011 roku firma przedstawiła swój średnioterminowy biznesplan, który zakładał, że do 2020 roku aż 20% wyprodukowanych modeli będzie miało napęd elektryczny lub hybrydowy. Ogłoszono, że najważniejsze strategicznie modele to auta typu SUV, crossover i pickup, które od lat stanowiły specjalność firmy.
W maju 2016 roku Nissan poinformował o przejęciu pakietu kontrolnego Mitsubishi Motors za kwotę 2 miliardów dolarów. W październiku 2016 r. Nissan sfinalizował przejęcie kontroli nad 34% akcji MMC, a przewodniczącym rady nadzorczej Mitsubishi Motors został Carlos Ghosn, prezes alliansu Nissan-Mitsubishi. Carlos Ghosn podczas konferencji prasowej oświadczył, że poprosił obecnego prezesa Osamu Masuko o pozostanie na stanowisku prezesa, który pełni obecnie także funkcję dyrektora zarządzającego Mitsubishi Motors.
15 września 2017 ogłoszony został 6-letni plan współpracy i rozwoju „Alliance 2022” dla koncernu Renault-Nissan-Mitsubishi, który stał się czwartą potęgą motoryzacyjną na świecie. Plan zakłada: wspólną produkcję ponad 9 mln pojazdów stworzonych na bazie 4 ujednoliconych platform, wzrost udziału popularnych układów napędowych do trzech czwartych całkowitej produkcji, zacieśnienie współpracy w dziedzinie elektryfikacji łączności i technologii pojazdów autonomicznych, przedstawienie 12 modeli z napędem elektrycznym, wykorzystujących platformy oraz podzespoły już dostępne dla tego typu aut (EV), przedstawienie 40 nowych modeli wykorzystujących technologię jazdy autonomicznej oraz wejście na rynek usług transportu publicznego związanych z obsługą pojazdów zrobotyzowanych.
Wśród celów technologicznych do 2022 r. koncern wyznaczył sobie m.in.: uzyskanie zasięgu ponad 600 km dla pojazdu elektrycznego, przyjęcie technologii PHEV opracowanej przez Mitsubishi Motors jako wspólnego rozwiązania PHEV w segmencie C/D, a także 30-procentowy spadek kosztów wytwarzania akumulatorów i czasu szybkiego ładowania do 15 min/230 km zasięgu.
W czasie 45. Tokyo Motor Show w roku 2017 Mitsubishi Motors Corporation na 100- lecie ogłosiło nową strategię marki i hasło przewodnie “Drive your Ambition”. W strategii „Ambition to Explore” czołowe miejsce zyskało zaangażowanie firmy MMC w innowacje wraz z postępującą wizją zrównoważonej przyszłości.
Zarząd.
W latach 1989–2004 firma MMC miała łącznie ośmiu prezesów. W 2014 roku na czele firmy stanął Tetsuro Aikawa, pierwszy od ponad dekady prezes, który całe swoje zawodowe życie spędził pracując dla Mitsubishi. Przez większość tego czasu Aikawa zatrudniony był w dziale rozwoju produktów, choć niedługo przed nominacją piastował również stanowiska związane z produkcją i sprzedażą na rynku japońskim. Kolejny prezes, czyli Osamu Masuko, który piastuje ten urząd do dziś, dołączył do firmy w 2004 roku, przechodząc z Mitsubishi Corp. Pozostał także prezesem spółki po dołączeniu MMC do aliansu Renault-Nissan-Mitsubishi.
Pojazdy z napędem elektrycznym i hybrydowe.
Mitsubishi Motors Corporation już w październiku 1966 roku rozpoczęła prace nad pojazdami elektrycznymi, które doprowadziły do stworzenia modelu i-MiEV w lipcu 2009 roku. W tym sensie, współczesne Mitsubishi Outlander PHEV to najnowsza wersja w długiej linii samochodów elektrycznych Mitsubishi i zapowiedź szerokiej gamy pojazdów, bazujących na architekturze SUV z napędem elektrycznym, zarówno z napędem w pełni elektrycznym, jak i hybrydowym typu plug-in.
Ponad 50 lat doświadczeń z EV
W latach sześćdziesiątych nastąpił dynamiczny wzrost zakupów prywatnych samochodów. W latach siedemdziesiątych towarzyszyła mu zwiększona gęstość ruchu w obszarach miejskich. Poważnym problemem społecznym stały się zanieczyszczenia gazami spalinowymi i hałas. Samochód elektryczny z zerową emisją spalin zaczął być postrzegany, jako środek służący zmniejszeniu zanieczyszczeń i zapobiegający ich powstawaniu. W roku 1966 roku, gdy wydzielono oddział motoryzacyjny Mitsubishi Heavy Industries, znany dziś jako Mitsubishi Motors Corporation (MMC) – Mitsubishi Heavy Industries (MHI) podpisał porozumienie z Tokyo Electric Power Company w sprawie „Budowy i testowania prototypowego pojazdu elektrycznego, wykorzystującego udoskonalenia w obecnej technologii akumulatorów”.
W tym samym czasie firma MHI współpracowała z Mitsubishi Electric i Japan Storage Battery Co., Ltd. w sprawie rozwoju przyszłego samochodu miejskiego i specjalnych pojazdów, które pomogłyby zapobiegać zanieczyszczaniu miast. Po ukończeniu prototypu, w maju 1971 roku, nowo powstała firma MMC dostarczyła dla Tokyo Electric dziesięć elektrycznych pojazdów E12 EV (Minica Van), bazujących na standardowych minivanach, zasilanych energią z akumulatorów ołowiowych, mogących poruszać się z maksymalną prędkością 80 km/h.
Następnie firma MMC dostarczyła pojazdy elektryczne na bazie modeli Minica Van, Minicab Van, Minicab Truck i Delica Van firmom z branży energetycznej.
1991 – technologia niklowo-kadmowa
W efekcie współpracy – między innymi z Tokyo Electric Power Company – firma MMC ukończyła w kwietniu 1991 roku prace rozwojowe nad Lancerem Van EV, lekkim samochodem dostawczym, zasilanym bateriami niklowo-kadmowymi o większej gęstości energii, niż tradycyjne akumulatory. Dwa lata później, firma opracowała dwa modele Libero EV. Część z nich była zasilana akumulatorami ołowiowymi, a pozostałe, niklowo-kadmowymi. 28 z nich dostarczono dla Tokyo Electric Power Company.
1994 – Technologia ogniw litowo-jonowych
MMC, już w początkach istnienia technologii EV, zainteresowało się baterią litowo-jonową, o nieporównywalnie wyższej gęstości energii i mocy wyjściowej od konwencjonalnych akumulatorów.
Wprowadzone w 1990 roku w amerykańskim stanie Kalifornia przepisy o pojazdach z zerową emisją spalin (ZEV), zainspirowały firmę MMC do podjęcia w 1994 roku próby opracowania Mitsubishi HEV – hybrydy plug-in, zasilanej modułem baterii litowo-jonowych, stworzonym przez Mitsubishi Chemical Corporation. W 1995 roku MMC była pierwszą firmą, która podpisała z Radą ds. Zasobów Powietrza Stanu Kalifornia (CARB) porozumienie w sprawie współpracy, dostarczając jej trzy testowe pojazdy elektryczne. Badania nad bateriami litowo-jonowymi zaowocowaływ grudniu 1999 roku rekordem odległości, pokonanej w 24 godziny pojazdem elektrycznym FTO-EV, zasilanym akumulatorami litowo-jonowo-manganowymi. Z 20 minutami szybkiego ładowania po każdych 50 minutach jazdy, FTO-EV pokonało dystans 2 142,3 km, bijąc poprzedni rekord o 442,3 km, i trafiając do Księgi Rekordów Guinnessa.
2005 – Technologie alternatywne
Inżynierowie MMC zaprezentowali w 2005 roku spektakularne rozwiązania, jakim był silnik wbudowany w koło (zarówno w przednionapędowym modelu Mitsubishi Colt EV – jak również później, w modelu Lancer Evolution MiEV z napędem na cztery koła). Concept-EZ-MIEV korzystający z takiego napędu, zaprezentowany na Salonie Samochodowym w Genewie w 2006 roku, był miejską kapsułą długości 3,70 m., niemal w całości wykorzystującą wnętrze jako przestrzeń pasażerską.
2006 – produkcja seryjna
W październiku 2006 roku ogłoszono rozpoczęcie projektu „i MiEV”, który ostatecznie doprowadził do powstania seryjnego modelu „i-MiEV” – pierwszego seryjnie produkowanego pojazdu elektrycznego, oferowanego w gamie samochodów dostępnych w katalogach i salonach. W lipcu 2009 roku firma MMC rozpoczęła sprzedaż modelu i-MIEV korporacjom, a następnie w 2010 roku, zgodnie z harmonogramem i zapowiedziami, samochód trafił na rynek do detalicznego odbiorcy, najpierw w Japonii, a następnie na wybranych rynkach zagranicznych.
2012: od EV do PHEV
Korzystając z technologii i-MiEV (w tym systemu operacyjnego „MiEV OS”, opracowanego przez MMC “elektronicznego mózgu” samochodu), MMC wykonało dwa lata później kolejny krok w realizacji programu elektromobilności, prezentując model Mitsubishi Outlander PHEV – pierwszą samodoładowującą się, trzysilnikową hybrydę plug-in na podwoziu SUV-a, oferowaną w podstawowej gamie samochodów. Outlander PHEV wyróżniał się pośród innych, dostępnych na rynku hybrydowych rozwiązań plug-in wykorzystaniem architektury samochodu elektrycznego (napęd z 2 silników elektrycznych, drive-by-wire, brak skrzyni biegów), zamiast napędu z konwencjonalnym silnikiem spalinowym połączonym z dodatkową, elektryczną jednostką.
Outlander od początku był opracowywany z myślą o podwójnej architekturze (tj. zdolnej przystosować się do napędu PHEV lub spalinowego), więc nie było konieczne szukanie konstrukcyjnych kompromisów – pojemność bagażnika zmniejszyła się o zaledwie 14 litrów w stosunku do Outlandera z klasycznym napędem.
Daleki zasięg
Outlander PHEV stał się sztandarowym produktem Mitsubishi Motors, dając solidną bazę dla przyszłych generacji pojazdów MMC, w których architektura SUV spotka się z technologią napędów EV – zarówno w pełni elektrycznych, jak również hybrydowych plug-in – połączonych z bezpieczeństwem i pewnością, jaką daje napęd na 4 koła. MMC skorzystała z okazji, by zaprezentować podczas Tokio Motor Show 2015 studyjną wersję pojazdu eX-Concept: wizję elektrycznego, kompaktowego SUV-a, napędzanego układem EV nowej generacji. Pojazd korzysta z baterii o dużej pojemności i wysokiej wydajności oraz niewielkich silników elektrycznych o dużej mocy, dzięki czemu jest lżejszy i bardziej energooszczędny od pojazdów, korzystających ze współczesnej nam technologii. Podczas 45. Salonu Samochodowego w Tokio w 2017 roku, Mitsubishi Motors Corporation przedstawiło rozwinięcie tej idei poprzez koncepcyjny model e-EVOLUTION CONCEPT – sportowego SUV-a z całkowicie elektrycznym napędem. Jeżdżący koncept jest napędzany silnikami elektrycznymi zapewniającymi wysokie wartości momentu obrotowego, zasilanymi z systemu akumulatorów o wysokiej pojemności. Główny akumulator trakcyjny jest umieszczony centralnie, pod podłogą samochodu, co pozwoliło obniżyć środek ciężkości i uzyskać bardzo wysoką stabilność w czasie jazdy. Wyjątkową dynamikę i własności jezdne uzyskano dzięki zastosowaniu napędu 4WD z trzema silnikami elektrycznymi. Jeden z nich napędza przednie koła, a system AYC (Active Yaw Control) odpowiada za dołączanie pozostałych dwóch silników przekazujących napęd na tylne koła.
Po dołączeniu Mitsubishi Motors do grupy Renault-Nissan-Mitsubishi, prace nad elektromobilnością zyskały nowy wymiar w wymianie doświadczeń i wspólnym planowaniu. Wśród planów uzgodnionych w ramach aliansu Renault-Nissan-Mitsubishi w roku 2017, do roku 2022 do produkcji trafi 12 nowych, zeroemisyjnych pojazdów elektrycznych, korzystających ze zdobyczy technologicznych trzech połączonych firm, a technologia PHEV opracowana przez MMC stanie się wspólną bazą rozwoju pojazdów typu plug-in hybrid EV segmentów C/D. Celem jest także uzyskanie zasięgu ponad 600 km dla pojazdów elektrycznych.
W roku 2017 Mitsubishi Motors Corporation ogłosiło wdrożenie w Amsterdamie pilotażowego interfejsu „Pojazd-Sieć” (V2G), z pierwszym punktem ładowania już wykorzystywanym przez akumulatory samochodowe Mitsubishi Outlander PHEV. MMC połączyło siły z firmami: NewMotion, jednym z największych europejskich dostawców rozwiązań do ładowania pojazdów elektrycznych i Nuvve, światowym liderem w dziedzinie wdrażania technologii V2G. Technologia V2G pozwoli lepiej zrównoważyć szczytowe zapotrzebowanie na energię elektryczną, co umożliwi pojazdom elektrycznym nie tylko pobieranie energii, ale również zwrot nadwyżki do sieci.
Sporty motorowe.
W sportach motorowych Mitsubishi posiada niemal pięćdziesięcioletnie doświadczenie, a jego początki sięgają czasów przed powstaniem MMC, czyli wyścigów ulicznych w latach 60. XX wieku. Dość szybko jednak firma jako swoje powołanie odkryła rajdy terenowe, w latach 70. ubiegłego stulecia dominując imprezy wytrzymałościowe, a od lat 80. rajd Dakar oraz Grupy A i Grupy N Rajdowych Samochodowych Mistrzostw Świata (WRC) w latach 90. Spółką zależną reprezentująca Mitsubishi w sportach motorowych był Ralliart (później przemianowany na Mitsubishi Motors Motor Sports), który oficjalnie wycofał się z rywalizacji w 2009 roku. Sport, będący od zawsze kluczowym elementem tożsamości marki Mitsubishi, jest ważnym poligonem doświadczalnym, który pozwala na testowanie najnowszych rozwiązań technicznych w celu wdrażania ich w seryjnych modelach. Mitsubishi zaskoczyło miłośników szybkiej jazdy wystawiając w roku 2012 do słynnegowyścigu Pikes Peak model elektryczny MiEV Evolution III – pojazd wykorzystujący pojemne akumulatory, sterowany elektrycznie układ napędu na cztery koła z czterema silnikami o łącznej mocy 450 kW. Szereg innowacji technologicznych zaowocował 2. i 3. miejscem w wyścigu w roku 2014. Mitsubishi Motors udowodniło, że elektryczna motoryzacja radzi sobie równie dobrze w wymagających wyścigach górskich, jak i rajdach terenowych. Rajdowa wersja SUV’a Plug-In Hybrid – Outlandera PHEV, w której dokonano tylko drobnych modyfikacji zwiększających bezpieczeństwo i wytrzymałość, wygrała w swojej klasie podczas Australasian Safari 2014, a następnie powtórzyła zwycięstwa startując w Asia Cross Country Rally 2014 i 2015, jednocześnie zajmując wysokie miejsca w klasyfikacji generalnej. Podczas rajdu Baja Portalegre 500 w roku 2015, zwanego „przedsionkiem Dakaru” z sukcesem zadebiutowało też nowe rajdowe Mitsubishi Outlander PHEV 2016.
Wyścigi torowe.
Mitsubishi zadebiutowało w wyścigach samochodów turystycznych w 1962 roku, wystawiając swoje Mitsubishi 500 Super DeLuxe w Grand Prix Makau w ramach kampanii promocyjnej mającej na celu zwiększenie sprzedaży swojego pierwszego powojennego samochodu osobowego. Podczas niezwykle obiecującego debiutu, niepozorny, tylnonapędowy sedan zajął pierwsze cztery lokaty w kategorii do 750 cm³, a Kazuo Togawa pierwsze miejsce wśród kierowców w tej klasie. Rok później firma powróciła z nowym modelem Colt 600, aby ponownie zająć pierwsze trzy lokaty na podium w klasie do 600 cm³. W 1966 roku, podczas swojego ostatniego sezonu zmagań w wyścigach samochodów turystycznych, Mitsubishi zajęło całe podium w klasie pojemności od 750 do 1000 cm³ podczas Grand Prix Japonii 1964, dzięki Mitsubishi Colt 1000, czyli swojemu pierwszemu wyczynowemu modelowi z silnikiem montowanym z przodu.
Od 1966 roku firma skupiła się na zmaganiach bolidów, których idea narodziła się podczas GP Japonii, wygrywając w kategorii „Exhibition”. Koncern święcił również triumfy w klasie 1 i 2 w latach 1967–1968 oraz zaliczył podium w latach 1969–1970. Podczas GP Japonii w 1971 roku, Mitsubishi zajmowało również wysokie lokaty w klasyfikacji ogólnej klas 1 i 2, gdy za kierownicą bolidu F2000 z dwulitrowym silnikiem DOHC zasiadł Kuniomi Nagamatsu.
Tryumfy w WRC i Dakarze.
Start w rajdzie East African Safari Rally był z pewnością najbardziej wyczerpującą imprezą w kalendarzu WRC w latach 70. XX wieku. Specjalnie na potrzeby tego morderczego maratonu, MMC opracowało model Lancer 1600 GSR i już podczas pierwszego startu, w 1974 roku, odniosło sukces. Szczytowym osiągnięciem było zajęcie całego podium w 1976 roku. Trzeba przy tym pamiętać, że impreza była tak wymagająca, że owym czasie zaledwie 20 procent uczestników docierało do mety. Natomiast w 1973 roku Mitsubishi zajęło pierwsze cztery lokaty podczas rajdu Southern Cross Rally, co oznaczało początek zwycięskiej, czteroletnie serii w tej imprezie. Kierowcami opowiedzianymi za ten sukces byli Andrew Cowan oraz Kenjiro Shinozuka.
W latach 80. Mitsubishi kontynuowało starty w WRC, wstawiając takie modele jak Lancer EX2000 Turbo, a potem Starion. Natomiast pod koniec lat 80. odnosiło przekonujące zwycięstwa w grupie A dzięki Galantowi VR-4. Po homologacji Mitsubishi Lancer Evolution, za jego kierownicą usiadł Fin Tommi Mäkinen, który przez cztery lata z rzędu (1996–1999) dominował w klasyfikacji kierowców i w 1998 roku wywalczył dla Mitsubishi pierwsze miejsce wśród producentów. Od 1973 roku Mitsubishi triumfowało w 34 imprezach WRC. Model Lancer Evo zdominował również mistrzostwa FIA w klasie modeli seryjnych, w latach 1995–2001 zdobywając siedem tytułów z rzędu w grupie N. W owym czasie za jego sterami zasiadało czterech różnych kierowców. Nawet w 2002 roku, po pamiętnej utracie tytułu, mistrzostwo wśród producentów przypadło Protonowi, który wystawił model Pert konstrukcyjnie oparty na Mitsubishi Lancer Evo.
Mitsubishi pozostaje również najbardziej utytułowanym producentem wśród uczestników Rajdu Dakar, w którym zadebiutowało w 1983 roku z nowym Pajero, a na pierwszy triumf musiało czekać zaledwie trzy lata. Od tego czasu Mistubishi wygrywało tam w latach 1992–1993, 1997-1998, oraz 2001-2007, odnosząc bezprecedensową serię siedmiu zwycięstw z rzędu oraz łącznie dwunastu triumfów w całej historii startów, przy udziale dziewięciu różnych kierowców. W roku 2001, kiedy rajd przebiegał tradycyjną trasą wiodącą z Paryża do Dakaru, pierwszą kobietą na świecie, która zwyciężyła w Dakarze, została niemiecka zawodniczka Jutta Kleinschmidt, jadąca wraz z pilotem Andreasem Schulzem Mitsubishi. Był to jej czwarty start w Dakarze samochodem marki Mitsubishi. Ponadto w 2003 roku japoński producent triumfował także w FIA Cross-Country Rally World Cup z kierowcą Carlosem Sousa.
Współpraca z Jackie Chanem.
Przez 30 lat Mitsubishi Motors współpracowała z aktorem Jackie Chanem, który przez cały ten czas w swoich filmach wykorzystuje niemal wyłącznie samochody tej marki. Od 1984 roku odbywała się również impreza Jackie Chan Cup. Co roku przyciągała ona azjatyckich dziennikarzy motoryzacyjnych i wchodzące gwiazdy filmowe, które w asyście zawodników startujących w mistrzostwach samochodów turystycznych ścigają się w samochodach marki Mitsubishi. Do 2004 roku impreza poprzedzała GP Makau, aby potem przenieść się do Szanghaju. We wrześniu 2005 roku zespół Ralliart przygotował 50 egzemplarzy Mitsubishi Lancer Evo IX w wersji specjalnej Jackie Chan Special Edition, natomiast sam Jackie Chan piastował stanowisko honorowego kierownika zespołu Team Ralliart China.
Lokalizacje.
Do Mitsubishi Motors należą fabryki samochodów w Japonii, Tajlandii, Indonezji, Rosji, Chinach i na Filipinach, w tym zakłady produkcyjne, których jest współwłaścicielem. W Brazylii zawarła umowę produkcyjną z lokalną grupą inwestycyjną bez bezpośredniego udziału kapitału MMC. Przedsiębiorstwo posiada 5 zakładów produkujących samochody w 5 państwach (skonsolidowane filie), 10 zakładów należących do spółek powiązanych oraz partnerów biznesowych w 9 państwaach i regionach, 7 fabryk produkujących silniki, skrzynie biegów i komponenty w 5 krajach (skonsolidowane filie, spółki powiązane, partnerzy biznesowi), a także 9 ośrodków badawczo-rozwojowych w 5 krajach (skonsolidowane filie) oraz 75 spółek zależnych, jednostek stowarzyszonych i partnerów. Pojazdy Mitsubishi są produkowane, montowane i sprzedawane w ponad 160 państwaach na całym świecie.

</doc>
<doc id="4181509" url="https://pl.wikipedia.org/wiki?curid=4181509" title="Draycott (South Somerset)">
Draycott (South Somerset)

Draycott – osada w Anglii, w hrabstwie Somerset. Leży 5,1 km od miasta Yeovil, 31,2 km od miasta Taunton i 188,6 km od Londynu. W latach 1870–1872 miejscowość liczyła 50 mieszkańców. Draycott jest wspomniana w Domesday Book (1086) jako "Draicote"/"Draecota"/"Dreicote"/"Dregecota".

</doc>
<doc id="4181511" url="https://pl.wikipedia.org/wiki?curid=4181511" title="Muzeum Archeologiczne w Olimpii">
Muzeum Archeologiczne w Olimpii

Muzeum Archeologiczne w Olimpii (gr. Αρχαιολογικό Μουσείο Ολυμπίας) – muzeum archeologiczne poświęcone historii sanktuarium w Olimpii w okresie od wczesnej epoki brązu do VI–VII w. n.e. oraz znalezionym tu artefaktom. W zbiorach muzeum znajdują się m.in. fragmenty bogatej dekoracji rzeźbiarskiej ze świątyni Zeusa Olimpijskiego, m.in. metopy przedstawiające dwanaście prac Heraklesa, posąg Nike z Olimpii oraz rzeźba Hermes z małym Dionizosem.
Historia.
Stare Muzeum.
Początkowo muzeum mieściło się w tzw. „Syngrejonie”, na wzgórzu na zachód od Altisu. Budynek ten, sfinansowany przez greckiego bankiera i filantropa Andreasa Syngrosa (1831–1899), został wzniesiony w 1888 roku z zamiarem prezentacji w nim znalezisk ze stanowiska archeologicznego w Olimpii. Projekt gmachu w stylu neoklasycznym sporządzili niemieccy architekci-archeolodzy – Friedrich Adler (1827–1908) i Wilhelm Dörpfeld (1853–1940) – którzy uczestniczyli w niemieckiej ekspedycji archeologicznej w Olimpii w latach 70. XIX wieku. W 1954 roku gmach został mocno uszkodzony podczas trzęsienia ziemi i pozostawał zamknięty. Wobec coraz większej liczby artefaktów znajdowanych w Olimpii podjęto decyzję o budowie nowej siedziby dla muzeum archeologicznego. „Syngrejon” stał się magazynem. Jego gmach wyremontowano przed Letnimi Igrzyskami Olimpijskimi w Atenach i w 2004 roku otwarto tu Muzeum Historii Starożytnych Igrzysk Olimpijskich.
Nowe Muzeum.
Gmach Nowego Muzeum został wzniesiony w latach 1966–1975 według projektu greckiego architekta Pátroklosa Karantinósa (1903–1976). Eksponaty stopniowo przenoszono ze Starego do Nowego Muzeum, które otwarto uroczyście w 1982 roku w obecności ówczesnej minister kultury Meliny Mercouri (1920–1994).
W 1994 roku udostępniono zwiedzającym posąg Nike z Olimpii dłuta Pajoniosa z Mende.
Przed Letnimi Igrzyskami Olimpijskimi w Atenach w 2004 roku wyremontowano wnętrza muzeum a wystawę przeorganizowano. Nowa wystawa została otwarta 24 marca 2004 roku. Obok, na nowo zaaranżowanych kolekcji, zaprezentowano publiczności „warsztat Fidiasza”.
Zbiory.
Wystawa stała muzeum ukazuje historię sanktuarium w Olimpii w okresie od wczesnej epoki brązu do VI–VII w. n.e.
W muzeum prezentowane są m.in. fragmenty bogatej dekoracji rzeźbiarskiej ze świątyni Zeusa Olimpijskiego, m.in. metopy przedstawiające dwanaście prac Heraklesa, posąg Nike z Olimpii oraz rzeźba Hermes z małym Dionizosem – uważana za dzieło Praksytelesa. Prezentowana tu kolekcja artefaktów z epoki brązu należy do najbogatszych zbiorów tego rodzaju na świecie.
Zbiory wystawiane są w dwunastu galeriach w porządku chronologicznym:
Galeria 1: okres prehistoryczny.
W pierwszej galerii prezentowane są znaleziska z okresu prehistorycznego, m.in. ceramika i narzędzia kamienne wczesnej kultury helladzkiej (2700–2000 p.n.e.) a także znaleziska z grobu legendarnego Pelopsa. Znajdują się tu również obiekty z terakoty, kamienia i brązu, a także biżuteria z grobów odkrytych na terenie Nowego Muzeum z okresu kultury mykeńskiej (1600–1100 p.n.e.).
Galeria 2: styl geometryczny i okres archaiczny.
W drugiej galerii znajduje się obszerna kolekcja darów wotywnych z okresów geometrycznego i archaicznego – jeden z najbogatszych zbiorów artefaktów z epoki brązu na świecie. Prezentowane są figurki ludzi i zwierząt, kociołki, trójnogi, naczynia i narzędzia, a także broń: hełmy, nagolenniki, tarcze i kirysy. Znajdują się tu również akroterion ze świątyni Hery i kamienna głowa Hery.
Galeria 3: późny okres archaiczny.
W trzeciej galerii wystawione są naczynia ceramiczne i biżuteria brązowa oraz kilka dekoracji rzeźbiarskich znalezionych w ruinach Olimpii, m.in. fronton skarbca Megary, gzyms skarbca Geli i rzygacz w formie głowy lwa.
Galeria 4: styl surowy.
Wystawa w czwartej galerii obejmuje ogromne dekoracje terakotowe z grupą Zeus z Ganimedesem, taran z głową barana oraz hełmy Miltiadesa i Hierona. Hełm Miltiadesa dedykowany jest Zeusowi po zwycięstwie Ateńczyków w bitwie pod Maratonem w 490 roku p.n.e.
Galeria 5: dekoracja rzeźbiarska świątyni Zeusa Olimpijskiego.
W tej galerii wystawiane są fragmenty bogatej dekoracji rzeźbiarskiej frontonu świątyni Zeusa Olimpijskiego, m.in. metopy przedstawiające dwanaście prac Heraklesa.
Galeria 6: posąg Nike z Olimpii.
W galerii wystawiony jest posąg Nike z Olimpii dłuta Pajoniosa z Mende z ok. 421 r. p.n.e., znaleziony w 1875 roku przez ekspedycję niemiecką. Posąg stał na masywnym, dziewięciometrowym piedestale z inskrypcjami: po jednej stronie z dedykacją posągu Zeusowi Olimpijskiemu przez mieszkańców Mesenii i Nafpaktos po ich zwycięstwie nad Lakonią w II wojnie peloponeskiej (ok. 421 p.n.e.) i nazwiskiem artysty, który posąg wykonał oraz drugą inskrypcją Meseńczyków z ok. 135 p.n.e. na prawym boku piedestału, upamiętniającą arbitraż pomiędzy Meseńczykami a Lakończykami w sprawie o sporny teren na górze Tajget – Dentheliatis. Bogini ukazana jest w locie – po raz pierwszy w sztuce greckiej – jak schodzi z Olimpu, by obwieścić tryumf Meseńczyków. Jest to najstarszy znany posąg Nike w sztuce greckiej i charakterystyczny przykład stylu bogatego.
Galeria 7: Fidiasz i jego warsztat.
Galeria poświęcona jest rzeźbiarzowi Fidiaszowi i jego pracy nad chryzelefantynowym posągiem Zeusa. Na wystawie prezentowane są m.in. pozostałości materiałów używanych do budowy posągu, wiele narzędzi oraz fragment ojnochoe z napisem ΦEIΔIO EIMI „Feidio eimi” – pol. „należę do Fidiasza” znalezione w warsztacie Fidiasza.
Galeria 8: rzeźba Hermesa z małym Dionizosem.
Galeria dedykowana jest rzeźbie Hermesa z małym Dionizosem uważanej za dzieło Praksytelesa z ok. 330 r. p.n.e. Marmurowa rzeźba została znaleziona w 1877 roku przez ekspedycję niemiecką w ruinach herajonu.
Galeria 9: późny okres klasyczny i hellenistyczny.
W galerii prezentowane są elementy architektury, rzeźby i ceramiki z późnego okresu klasycznego i okresu hellenistycznego.
Galeria 10–11: rzeźba rzymska.
Bogata kolekcja rzeźby rzymskiej prezentowana jest w dwóch galeriach, m.in. posągi z nimfajonu, znanego jako eksedra Heroda Attyka.
Galeria 12: ostatnie lata działalności sanktuarium.
Wystawa prezentuje historię sanktuarium w Olimpii, ostatnich lat jego świetności od II do VI–VII w. n.e., kiedy zostało opuszczone.

</doc>
<doc id="4181514" url="https://pl.wikipedia.org/wiki?curid=4181514" title="Kawasaki (Kawasaki)">
Kawasaki (Kawasaki)

 – jedna z 7 dzielnic Kawasaki, miasta w prefekturze Kanagawa, w Japonii.
Dzielnica została założona 1 kwietnia 1972 roku. Położona jest we wschodniej części miasta. Graniczy z dzielnicami Saiwai, Tsurumi i Ōta.

</doc>
<doc id="4181517" url="https://pl.wikipedia.org/wiki?curid=4181517" title="Barwick-in-Elmet">
Barwick-in-Elmet



</doc>
<doc id="4181518" url="https://pl.wikipedia.org/wiki?curid=4181518" title="Kościół św. Stanisława Biskupa w Fałkowicach">
Kościół św. Stanisława Biskupa w Fałkowicach

Kościół św. Stanisława Biskupa – rzymskokatolicki kościół parafialny w Fałkowicach. Świątynia należy do parafii św. Stanisława Biskupa w Fałkowicach, w dekanacie Zagwiździe, diecezji opolskiej.
Historia kościoła.
Pierwszy kościół w Fałkowicach wzmiankowany był w 1519 roku. Była to świątynia zbudowana z drewna. W 1703 roku kościółek doszczętnie spłonął. Mieszkańcy Fałkowic z ówczesnym proboszczem odbudowali kościół. W 1721 roku kościół ponownie doszczętnie spłonął, ale już w 1722 roku, ksiądz Franz Klimetzky z Opola rozpoczął odbudowę świątyni. Z czasem drewniany kościółek stał się zbyt ciasny, toteż w 1865 roku podjęto decyzję o budowie większej, murowanej świątyni. W 1868 roku, ksiądz proboszcz Adolph Kempski otrzymał z kurii biskupiej zezwolenie na budowę. 24 lipca 1878 roku ksiądz Kusch z Dobrzenia Wielkiego położył kamień węgielny pod budowę. Patronat objął król pruski Wilhelm I, cesarz niemiecki. Budowa została ukończona w 1881 roku. W 1886 roku zbudowano plebanię. W 1928 roku przebudowano wieżę z drewnianej na murowaną i umieszczono na niej zegar, który istnieje tam do dnia dzisiejszego.
8 maja 1978 roku kościół został konsekrowany przez biskupa W. Wyciska.

</doc>
<doc id="4181521" url="https://pl.wikipedia.org/wiki?curid=4181521" title="Piąty element (album)">
Piąty element (album)

Piąty element/The Fifth Element – anglojęzyczna wersja albumu Piąty żywioł polskiej grupy muzycznej Turbo.

</doc>
<doc id="4181523" url="https://pl.wikipedia.org/wiki?curid=4181523" title="Patrolowce typu Patrol 24 Baltic">
Patrolowce typu Patrol 24 Baltic



</doc>
<doc id="4181524" url="https://pl.wikipedia.org/wiki?curid=4181524" title="Jerzy Miziołek">
Jerzy Miziołek

Jerzy Miziołek (ur. 18 grudnia 1953 w Łowiczu) – polski historyk sztuki, profesor nauk humanistycznych (2008), w latach 2018–2019 dyrektor Muzeum Narodowego w Warszawie.
Życiorys.
Studiował historię sztuki i archeologię śródziemnomorską na Uniwersytecie Jagiellońskim – praca magisterska "Przedstawienia procesji w sztuce wczesnochrześcijańskiej" (1980). Studia uzupełniające odbył w Pontificio Istituto di Archeologia Cristiana w Rzymie (1981/1982). Stopień doktora uzyskał na Uniwersytecie Jagiellońskim w 1987 roku, na podstawie dysertacji "Sol verus. Studia nad ikonografią Chrystusa w sztuce pierwszego tysiąclecia" (pod kierunkiem prof. Lecha Kalinowskiego), która została opublikowana w 1991 przez Ossolineum i w postaci artykułów w pismach zagranicznych. Habilitacja na Uniwersytecie Warszawskim w 1996 ("Sogetti classici sui cassoni fiorentini alla vigilia del Rinascimento"). Od 2000 roku jest profesorem nadzwyczajnym, a od 2008 zwyczajnym.
W latach 1984–1988 był asystentem i adiunktem w Instytucie Historii Sztuki Uniwersytetu Jagiellońskiego; 1988–1992 adiunkt w Instytucie Sztuki PAN w Warszawie w Pracowni Sztuki Nowożytnej, jednocześnie przewodniczącym Komisji Bibliotecznej. Od 1992 zatrudniony jest na Uniwersytecie Warszawskim – najpierw w Instytucie Historii Sztuki, a od 1997 w Instytucie Archeologii. Od 2001 jest kierownikiem Zakładu Tradycji Antyku w Sztukach Wizualnych, który specjalizuje się w badaniach z pogranicza archeologii śródziemnomorskiej i historii sztuki polskiej i włoskiej. W latach 2002–2016 był profesorem w Szkole Wyższej Psychologii Społecznej, gdzie kierował Katedrą Komunikacji Wizualnej. W latach 2010–2018 był dyrektorem Muzeum Uniwersytetu Warszawskiego.
Odbył stypendia naukowe: Fundacja Lanckorońskich – 1981/1982, 1986, 1987, 1989; Instytutu Warburga w Londynie – 1989; The Getty Research Institute w Los Angeles – 1991, 2006; Harvard University Center for Italian Renaissance Studies – 1994/1995, Kunsthistorisches Institut we Florencji – 1995; Center for Advanced Study in the Visual Arts w Waszyngtonie – 1996, 1997,1998, 2001. W latach 1996–2017 brał udział w przeszło dwudziestu konferencjach międzynarodowych w Europie i USA oraz wygłaszał wykłady m.in. na uniwersytetach w Rochester, Pittsburgu, Cambridge, Londynie, Rzymie, Neapolu, Sienie, Florencji, Wenecji, Szeged, Ołomuńcu, Catanii, Los Angeles.
W 2013 otrzymał nagrodę Ministra Kultury za osiągnięcia w dziedzinie badań nad sztuką, w 2018 - tytuł Kawalera Orderu Zasługi Republiki Włoskiej. Jest członkiem College Art Association of America, Renaissance Society of America, ICOM i Stowarzyszenia Historyków Sztuki w Polsce.
23 listopada 2018 został przez ministra kultury Piotra Glińskiego powołany bez konkursu na stanowisko dyrektora Muzeum Narodowego w Warszawie (MNW) na kadencję 2018–2022. Powołanie nastąpiło z dniem 30 listopada 2018. Złożył rezygnację z tej funkcji 2 grudnia 2019.
Kontrowersje.
W kwietniu 2019 nakazał usunięcie z Galerii Sztuki XX i XXI wieku znajdujących się tam od kilku lat instalacji Natalii LL "Sztuka konsumpcyjna" (1975) i Katarzyny Kozyry "Pojawienie się Lou Salome" (2005), informując, że oczyszczenia wystawy ze „skandalizujących” prac domagało się Ministerstwo Kultury i Dziedzictwa Narodowego. Po fali krytyki w mediach i proteście-happeningu „Jedzenie bananów przed Muzeum Narodowym” (nawiązanie do tematu instalacji Natalii LL przedstawiającej młodą kobietę ostentacyjnie jedzącą m.in. banany) przywrócił obie instalacje jednocześnie zapowiadając zamknięcie całej galerii.
Jego odwołania domagali się związkowcy z NSZZ „Solidarność” zarzucając mu m.in. brak kompetencji w prowadzeniu instytucji kultury oraz chaotyczną politykę programową i kadrową. W czasie pełnienia przez niego funkcji dyrektora z muzeum odeszło ponad 50 osób. Zwolnił on Antoniego Ziembę, przewodniczącego Kolegium Kuratorów MNW, oraz Piotra Rypsona (został przez niego zwolniony w tzw. wieku ochronnym bez podania przyczyny).
Zainteresowania naukowe i praca dydaktyczna.
Jego zainteresowania naukowe koncentrują się na tematyce związanej z symboliką światła, sztuce świeckiej włoskiego Renesansu i recepcji antyku w sztuce włoskiej i polskiej, ze szczególnym uwzględnieniem włoskiego malarstwa świeckiego (cassoni i spalliere) i oddziaływaniem badań archeologicznych na sztukę epoki Oświecenia.
Wyniki badań opublikował m.in. w: "Journal of the Warburg and Courtauld Institutes, Prospettiva, I Tatti Studies, Pegasus, Arte Cristiana, Arte Lombarda, Renaissance Studies, Iconographica, Fontes. Od 2002 prowadzi intensywne badania nad dziejami Uniwersytetu Warszawskiego, co zaowocowało licznymi publikacjami; równolegle z pracą badawczą zajmuje się działalnością dydaktyczną. Był recenzentem siedmiu doktoratów, trzech habilitacji i jednej profesury; pod jego kierunkiem powstały cztery prace doktorskie.

</doc>
<doc id="4181525" url="https://pl.wikipedia.org/wiki?curid=4181525" title="MOK Rijeka">
MOK Rijeka

MOK Rijeka – chorwacki klub siatkarski z Rijeki założony pod obecną nazwą w 1974 roku. Nieprzerwanie od sezonu 1991/1992 występuje w najwyższej klasie rozgrywkowej w Chorwacji. Wicemistrz Chorwacji oraz trzykrotny finalista Pucharu Chorwacji.
Historia.
Dzisiejszy klub MOK Rijeka powstał w 1950 roku pod nazwą 3.maj. Od 1953 roku uczestniczył w rozgrywkach ligowych w Chorwacji, będącej ówcześnie częścią Jugosławii. W 1956 roku klub zmienił nazwę na Kvarnerske elektrane. Po roku klub powrócił do swojej pierwotnej nazwy - 3.maj. W kolejnych latach klub przeżywał kryzys, co ostatecznie doprowadziło, że dołączył on w 1963 roku do nowo powstałego klubu Kvarner.
W 1966 roku Kvarner Rijeka zadebiutował w pierwszej lidze jugosłowiańskiej, zajmując 7. miejsce. To samo miejsce zespół osiągnął rok później. W sezonie 1967/1968 Kvarner po raz pierwszy ligowe zmagania zakończył na podium, zajmując 3. miejsce, w sezonie 1969/1970 natomiast zdobył wicemistrzostwo Jugosławii.
W lutym 1974 roku klub Kvarner ogłosił upadłość, a w jego miejsce powstał nowy pod nazwą Rijeka. W latach 1974-1977 klub Rijeka występował w pierwszej lidze jugosłowiańskiej, jednak w sezonie 1966/1977 zajął 12. miejsce, spadając do drugiej ligi. Po jednym sezonie jednak powrócił do pierwszej ligi. W sezonie 1978/1979 zajął ostatnie, 12. miejsce, ponownie spadając do niższej klasy rozgrywkowej. Od tego czasu do końca funkcjonowania jugosłowiańskich rozgrywek klub Rijeka występował w I B (drugi poziom rozgrywek) lub II lidze (trzeci poziom rozgrywek).
Po powstaniu chorwackiej narodowej ligi w 1991 roku klub z Rijeki występuje w niej nieprzerwanie. W sezonie 1991/1992 występował pod nazwą Primorje Rijeka, zajmując 3. miejsce, natomiast od sezonu 1992/1993 jako MOK Rijeka.
Kadra.
Sezon 2017/2018

</doc>
<doc id="4181526" url="https://pl.wikipedia.org/wiki?curid=4181526" title="OK Rijeka">
OK Rijeka



</doc>
<doc id="4181528" url="https://pl.wikipedia.org/wiki?curid=4181528" title="Sofia Cziaureli">
Sofia Cziaureli



</doc>
<doc id="4181531" url="https://pl.wikipedia.org/wiki?curid=4181531" title="Whittington (Warwickshire)">
Whittington (Warwickshire)

Whittington – osada w Anglii, w hrabstwie Warwickshire. Leży 11 km od miasta Tamworth. W latach 1870–1872 miejscowość liczyła 109 mieszkańców.

</doc>
<doc id="4181533" url="https://pl.wikipedia.org/wiki?curid=4181533" title="Whittington (Staffordshire)">
Whittington (Staffordshire)



</doc>
<doc id="4181538" url="https://pl.wikipedia.org/wiki?curid=4181538" title="Paradowszczyzna">
Paradowszczyzna

Paradowszczyzna (biał. "Парадоўшчына", ros. "Порадовщина") – wieś na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów w powiecie wilejskim, w guberni wileńskiej Imperium Rosyjskiego. W 1866 roku liczyła 69 mieszkańców w 7 domach.
W latach 1921–1945 wieś leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwały tu 104 osoby, 39 było wyznania rzymskokatolickiego a 65 prawosławnego. Jednocześnie 95 mieszkańców zadeklarowało polską a 9 białoruską przynależność narodową. Było tu 28 budynków mieszkalnych. W 1931 w 22 domach zamieszkiwało 110 osób.
Wierni należeli do parafii rzymskokatolickiej i prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="4181541" url="https://pl.wikipedia.org/wiki?curid=4181541" title="Arie Lova Eliav">
Arie Lova Eliav



</doc>
<doc id="4181544" url="https://pl.wikipedia.org/wiki?curid=4181544" title="Holenderski ruch oporu">
Holenderski ruch oporu



</doc>
<doc id="4181545" url="https://pl.wikipedia.org/wiki?curid=4181545" title="Pronczejkowo">
Pronczejkowo

Pronczejkowo (biał. "Пранчэйкава", ros. "Прончейково") – wieś na Białorusi, w obwodzie mińskim, w rejonie mołodeckim, w sielsowiecie Gródek.
Dawniej wieś i folwark.
Historia.
W czasach zaborów wieś i folwark w gminie Horodek, w powiecie wilejskim, w guberni wileńskiej Imperium Rosyjskiego. W 1866 roku folwark liczył 21 mieszkańców w 1 domu, a wieś – 164 mieszkańców w 29 domach. Należały do dóbr Pronczejkowo, własność Tyszkiewiczów .
W latach 1921–1945 folwark i wieś leżały w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało:
Wierni należeli do parafii rzymskokatolickiej w Chołchle i parafii prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="4181547" url="https://pl.wikipedia.org/wiki?curid=4181547" title="Dżabala (Syria)">
Dżabala (Syria)



</doc>
<doc id="4181549" url="https://pl.wikipedia.org/wiki?curid=4181549" title="In the Court of the Lizard">
In the Court of the Lizard

In the Court of the Lizard – drugi album koncertowy polskiej grupy muzycznej Turbo.
Lista utworów.
CD 1
CD 2

</doc>
<doc id="4181550" url="https://pl.wikipedia.org/wiki?curid=4181550" title="Karsa">
Karsa



</doc>
<doc id="4181553" url="https://pl.wikipedia.org/wiki?curid=4181553" title="Piotrowszczyzna (obwód miński)">
Piotrowszczyzna (obwód miński)

Piotrowszczyzna (biał. "Пятроўшчына", ros. "Петровщина") – wieś na Białorusi, w obwodzie mińskim, w rejonie mołodeckim, w sielsowiecie Gródek.
W Imperium Rosyjskim siedziba okręgu wiejskiego.
Historia.
W czasach zaborów wieś w okręgu wiejskim Piotrowszczyzna, w gminie Horodek, w powiecie wilejskim, w guberni wileńskiej Imperium Rosyjskiego. W 1865 liczyła 73 mieszkańców w 10 domach..
W latach 1921–1945 wieś leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 150 osób, 6 było wyznania rzymskokatolickiego a 144 prawosławnego. Jednocześnie 148 mieszkańców zadeklarowało białoruską a 2 inną przynależność narodową. Było tu 25 budynków mieszkalnych. W 1931 w 30 domach zamieszkiwało 166 osób.
Wierni należeli do parafii rzymskokatolickiej i parafii prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="4181556" url="https://pl.wikipedia.org/wiki?curid=4181556" title="Aleksandr Burdonski">
Aleksandr Burdonski

Aleksandr Wasiljewicz Burdonski (ros. Александр Васильевич Бурдонский, ur. 14 października 1941, zm. 24 maja 2017) – rosyjski reżyser teatralny. Wnuk Józefa Stalina.
Starszy syn Wasilija Stalina. Pochowany na Cmentarzu Wagańkowskim w Moskwie.

</doc>
<doc id="4181559" url="https://pl.wikipedia.org/wiki?curid=4181559" title="Teme">
Teme



</doc>
<doc id="4181561" url="https://pl.wikipedia.org/wiki?curid=4181561" title="Nowomiejski Szpital Mieszczański w Toruniu">
Nowomiejski Szpital Mieszczański w Toruniu

Nowomiejski Szpital Mieszczański w Toruniu – dawny szpital Nowego Miasta, obecnie planuje się adaptację obiektu na cele hotelowo-restauracyjne.
Lokalizacja.
Kamienica znajduje się we wschodniej części Zespołu Staromiejskiego, na rogu ulic św. Katarzyny i Szumana.
Historia.
Budynek powstał w 1650 roku i pierwotnie pełnił funkcję szpitala dla Nowego Miasta. W latach 1836 - 1860 został on przebudowany i zaadaptowany na cele mieszkalne. 
1929 roku obiekt wpisano do rejestru zabytków.
Po II wojnie światowej także pełnił funkcje mieszkalne.
28 grudnia 2017 roku obiekt od miasta kupiła spółki ZEIKO i planuje w nim urządzić hotel i restaurację.

</doc>
<doc id="4181563" url="https://pl.wikipedia.org/wiki?curid=4181563" title="Marcin Schodowski">
Marcin Schodowski

Marcin Schodowski (ur. 28 grudnia 1987) – polski piłkarz ręczny, bramkarz, od 2019 zawodnik Zagłębia Lubin.
W latach 2006–2010 występował w Śląsku Wrocław, w tym w sezonach 2006/2007 i 2009/2010 w Ekstraklasie. Będąc zawodnikiem wrocławskiej drużyny, zdobył w najwyższej klasie rozgrywkowej jednego gola – 15 maja 2010 rzucił bramkę w przegranym meczu z NMC Powenem Zabrze.
W sezonie 2010/2011 występował w ŚKPR Świdnica. W 2011 powrócił do reaktywowanego Śląska Wrocław, z którym w sezonie 2011/2012 awansował do I ligi, a w sezonie 2013/2014 do Superligi. W sezonie 2014/2015 zmagał się z kontuzją, dlatego w najwyższej klasie rozgrywkowej rozegrał jedynie osiem meczów. W sezonie 2015/2016 był zawodnikiem pierwszoligowego Moto-Jelcz Oława. W latach 2016–2019 grał w Piotrkowianinie Piotrków Trybunalski. W sezonie 2017/2018, w którym rozegrał 27 meczów, bronił ze skutecznością 31,7% (208/657). W sezonie 2018/2019, w którym rozegrał 27 spotkań i zdobył jednego gola, bronił ze skutecznością 28,6% (192/671). W 2019 został zawodnikiem Zagłębia Lubin.
W październiku 2017 został powołany do reprezentacji Polski B na turniej towarzyski w Płocku. Zagrał w nim w meczach z Litwą, Rosją B i Słowacją B, otrzymując nagrodę dla najlepszego bramkarza imprezy. W kwietniu 2018 uczestniczył w turnieju drugich reprezentacji w węgierskim Siófok (wystąpił w dwóch meczach).
Do reprezentacji Polski A po raz pierwszy został powołany w sierpniu 2017 przez trenera Piotra Przybeckiego. W kadrze narodowej zadebiutował 28 grudnia 2017 w wygranym towarzyskim meczu z Bahrajnem (26:18).

</doc>
<doc id="4181564" url="https://pl.wikipedia.org/wiki?curid=4181564" title="Live (album Illusion)">
Live (album Illusion)

Live – drugi album koncertowy polskiej grupy muzycznej Illusion
Lista utworów.
CD
DVD

</doc>
<doc id="4181565" url="https://pl.wikipedia.org/wiki?curid=4181565" title="Kyōsuke Himuro">
Kyōsuke Himuro

  – japoński muzyk i piosenkarz. Był głównym wokalistą zespołu rockowego Boøwy od 1981/1982 do 1988. Po rozpadzie grupy rozpoczął z powodzeniem karierę solową, która trwała do 2016, stając się jednym z artystów z największą liczbą sprzedanych wydawnictw muzycznych w Japonii. W 2003 serwis HMV umieścił Himuro na 76. pozycji na liście 100 najwybitniejszych japońskich artystów wszech czasów.  Obecnie mieszka w Los Angeles w USA ー w rezydencji w Beverly Hills, którą nabył za 6,4 mln dolarów od znanego amerykańskiego koszykarza ligi NBA, Shaquille O'Neala.

</doc>
<doc id="4181568" url="https://pl.wikipedia.org/wiki?curid=4181568" title="Feliks Wojciech Araszkiewicz">
Feliks Wojciech Araszkiewicz



</doc>
<doc id="4181571" url="https://pl.wikipedia.org/wiki?curid=4181571" title="Sugar, Death and 222 Imperial Bitches">
Sugar, Death and 222 Imperial Bitches

Sugar, Death and 222 Imperial Bitches – trzeci album studyjny polskiej grupy muzycznej Tuff Enuff.

</doc>
<doc id="4181573" url="https://pl.wikipedia.org/wiki?curid=4181573" title="Ani Amiraghyan">
Ani Amiraghyan



</doc>
<doc id="4181575" url="https://pl.wikipedia.org/wiki?curid=4181575" title="Keta Palu">
Keta Palu

Keta Palu (z d. ‘Iongi; ur. 5 sierpnia 1947 w Nukunuku, zm. 22 lutego 2017) – tongijska lekkoatletka.
Kariera.
Reprezentowała Tonga w zawodach międzynarodowych w latach 1965–1974. W 1966 zakwalifikowała się do finału igrzysk Południowego Pacyfiku w biegu na 100 i 200 m, 80 m przez płotki, skoku w dal i pchnięciu kulą, ale nie wystartowała w żadnym z nich. W 1969 zdobyła 4 złote medale tych zawodów w biegu na 100 i 200 m, 80 m ppł i pięcioboju. Dwa lata później zdobyła kolejne 3 medale tych zawodów: złoty na 100 m, srebrny na 100 m ppł i brązowy na 200 m. W 1974 roku wystartowała na igrzyskach Brytyjskiej Wspólnoty Narodów, na których wystąpiła w biegu na 100 i 200 m oraz 100 m ppł, jednakże we wszystkich konkurencjach odpadła w eliminacjach.
W 2009 wpisana do Galerii Sław Tongijskiego Sportu.
Życie prywatne.
Siostra rugbysty Keia Siaosiego ‘Iongi, matka rugbysty Wycliffa Palu i ciocia Mo’oni Gerrard. Zmarła 22 lutego 2017.

</doc>
<doc id="4181576" url="https://pl.wikipedia.org/wiki?curid=4181576" title="Keta Iongi">
Keta Iongi



</doc>
<doc id="4181577" url="https://pl.wikipedia.org/wiki?curid=4181577" title="Silvia Soler-Espinosa">
Silvia Soler-Espinosa



</doc>
<doc id="4181580" url="https://pl.wikipedia.org/wiki?curid=4181580" title="Park Narodowy Dolnosaksońskiego Morza Wattowego">
Park Narodowy Dolnosaksońskiego Morza Wattowego

Park Narodowy Dolnosaksońskiego Morza Wattowego (niem. "Nationalpark Niedersächsisches Wattenmeer") – jeden z 16 parków narodowych i drugi co do wielkości (3450 km2) na terenie Niemiec. Znajduje się na części niemieckiego wybrzeża Morza Północnego, między zatoką Dollard na granicy z Holandią na zachodzie, a Cuxhaven u ujścia kanału żeglugowego Łaby na wschodzie. Od czerwca 2009 roku park jest wpisany na listę Światowego Dziedzictwa UNESCO.
Ekologia.
Siedliska chronione przez ten park to osuchy, słone mokradła, plaże, wydmy i ujścia rzek do Morza Północnego. Szczególną uwagę poświęcono dzikiej faunie i florze typowej dla Morza Wattowego, którego częścią jest park.
Strefy.
Park narodowy podzielony jest na trzy strefy o różnym statusie ochrony:
Wyspy w Parku Narodowym.
Park Narodowy obejmuje także obszary Wysp Wschodniofryzyjskich: Borkum, Lütje Horn, Memmert, Juist, Norderney, Baltrum, Langeoog, Spiekeroog, Wangerooge, Minsener oog i Mellum (w kolejności z zachodu na wschód). Duże części tych wysp należą do strefy ochrony I + II. Na niezamieszkałe wyspy (znajdujące się w strefie I – Lütje Horn, Memmert, Minsener oog i Mellum) nie można wejść bez zezwolenia. Całkowicie wyłączone z ochrony parku narodowego są tylko faktyczne obszary osadnicze i infrastrukturalne na zamieszkałych wyspach.

</doc>
<doc id="4181582" url="https://pl.wikipedia.org/wiki?curid=4181582" title="Ból porodowy">
Ból porodowy

Ból porodowy – jedno z najintensywniejszych nieprzyjemnych doznań czuciowych. Jedyny w swoim rodzaju, gdyż jego występowanie nie świadczy o chorobie, czy uszkodzeniu tkanek. Jest odczuciem subiektywnym, indywidualnym dla każdej kobiety. Ma charakter informacyjny- świadczy o postępie porodu. Pełni on funkcję fizjologiczną, psychologiczną, energetyczną oraz emocjonalną. Odczuwany przez rodzące ból jest motywujący do podjęcia instynktownych zachowań tzn: zmian pozycji, kontrolowanie oddechu. Ponadto powoduje wydzielanie hormonów: endorfin – łagodzących przebieg porodu oraz odpowiedzialnych za tworzenie więzi matki z dzieckiem.

</doc>
<doc id="4181584" url="https://pl.wikipedia.org/wiki?curid=4181584" title="John Laurens">
John Laurens

John Laurens (ur. 28 października 1754 w Charleston, zm. 27 sierpnia 1782 w Combahee River) był amerykańskim żołnierzem i politykiem z Karoliny Południowej w czasach wojny o niepodległość Stanów Zjednoczonych, najbardziej znany ze swoich poglądów krytykujących niewolnictwo i działań mających pomóc werbować niewolników, by mogli wywalczyć wolność dla siebie jako amerykańscy żołnierze.
W 1779 roku Laurens otrzymał pozwolenie Kongresu Kontynentalnego na zrealizowanie swojego planu rekrutacji oddziału złożonego z 3000 niewolników przez obiecanie im wolności w zamian za walkę. Projekt został udaremniony przez polityczną opozycję w Karolinie Południowej. Laurens zginął w bitwie przy Combahee River w sierpniu 1782.
Dzieciństwo i młodość.
John Laurens urodził się w 1754 roku jako dziecko Henry’ego Laurensa i Eleanory Ball w Charleston w Karolinie Południowej; rodziny obojga rodziców dorobiły się majątku jako plantatorzy, kultywując uprawę ryżu. Henry Laurens wraz z Richardem Oswaldem prowadzili jeden z największych w kraju punkt handlu niewolnikami.
John był najstarszym z pięciorga dzieci, które dożyło pełnoletności. On i dwóch jego braci było nauczanych indywidualnie, ale po śmierci matki ojciec wysłał ich do Anglii, by kontynuowali tam edukację.
W październiku 1771 roku Henry wraz z potomstwem przeprowadził się do Londynu, John gościł się na europejskich uczelniach od 16 do 22 roku życia. Przez dwa lata od czerwca 1772 roku razem z bratem uczęszczał na Uniwersytet Genewski (Szwajcaria), gdzie mieszkali u przyjaciela rodziny. Laurens „nigdy nie miał trudności w przyciąganiu uwagi kobiet ani mężczyzn". Głównie przebywał ze swoimi męskimi przyjaciółmi, gdyż byli dla niego bardzo ważni.
W młodości Laurens wykazywał niemałe zainteresowanie naukami ścisłymi i medycyną, ale kiedy powrócił do Londynu w sierpniu 1774 roku, jego ojciec posłał go na studia prawnicze. Zaczął naukę w listopadzie 1774 roku w Middle Temple. Ojciec powrócił do Charleston, zostawiając pod opieką Johna jego dwóch braci, uczęszczających do Brytyjskich szkół.
Laurens ożenił się z Marthą Manning, córką nauczyciela i przyjaciela rodziny, 26 października 1776 roku.
John był silnie zdeterminowany, by dołączyć do Armii Kontynentalnej i walczyć za swój kraj zamiast kończyć studia prawnicze w Anglii i wychowywać dziecko. Wypłynął do Charleston w grudniu 1776 roku, zostawiając ciężarną żonę w Londynie u jej rodziny.
Kariera militarna i polityczna.
Służba jako adiutant Jerzego Waszyngtona.
Latem 1777 roku Laurens towarzyszył ojcu, który miał służyć w Kongresie Kontynentalnym, w podróży z Charleston do Filadelfii. Henry Laurens widząc, że nie uda mu się zapobiec dołączeniu syna do Armii Kontynentalnej, używał swoich wpływów, by zapewnić wyższy stopień dla swojego 23-letniego syna, co w końcu było jakimś pozytywnym gestem z jego strony.
John Laurens został zaproszony do sztabu George’a Washingtona na początku sierpnia, w celu pełnienia ochotniczo roli adiutanta. Washington pisał:"Chciałbym opóźnić Wizytę czwartego z moich Adiutantów jeszcze trochę; aczkolwiek jeśli zaszczyci mnie pan dołączeniem do grona mojej Rodziny, rad niesamowicie będę wskutek pana Obecności i wsparcia na Linii Dodatkowej Pomocy i pragnę, by powierzono panu rolę, którą pan wybierze".We wrześniu, po tym, jak Laurens po raz pierwszy widział walkę podczas bitwy nad Brandywine, uczestniczył w oficjalnym spotkaniu jako jeden z adiutantów George’a Washingtona i nadano mu stopień pułkownika. Nawiązał bardzo przyjacielską relację ze współtowarzyszem, Alexandrem Hamiltonem i zaprzyjaźnił się z Lafayettem.
Laurens zasłynął ze swojej pochopnej odwagi. La Fayette zauważył, że „To, że nie został zabity albo zraniony nie było jego zasługą, robił wszystko, co było niezbędne, by doszło do jednego albo drugiego”. Laurens zachowywał się konsekwentnie na początku bitwy o Monmouth, kiedy zastrzelono konia, na którym jechał podczas gdy on analizował otoczenie dla Barona von Steubena i bitwy pod Germantown, na której został ranny 4 października 1777:Washington wymusił atak z zaskoczenia na Brytyjczyków na północ od Filadelfii. Z jednej strony Amerykanie byli zszokowani faktem, że ogromna kamienna posiadłość została przejęta przez wroga. Po kilku nieudanych próbach odzyskania budowli, Laurens i francuski ochotnik, młody Duplessis-Mauduit przedstawili swój własny śmiały plan. Zebrali trochę słomy, by wzniecić ogień i umieścili przed drzwiami domu. Według relacji innego oficera z działań Laurensa tamtego dnia: „Podbiegł do drzwi domu, które uchylił i z szablą w jednej ręce, w drugiej trzymał podpalony kawałek drewna, który miał zapalić stos. Najbardziej pamiętnym wydarzeniem tego dnia było wywołanie ogromnego pożaru domu, jednocześnie z niewielką szkodą odniesioną przez obiekt.” Laurens został postrzelony, która to kula przeszła przez jego prawe ramię, a on zrobił sobie temblak z własnego uniformu.23 grudnia 1778 roku Laurens odbył pojedynek z generałem Charlesem Lee tuż za Filadelfią po tym, jak Laurens wyzwał go za oszczerstwa wobec George’a Washingtona. Lee został zraniony w bok i rękę przez pierwszy strzał Johna, sprawa została zakończona przez sekundantów obu mężczyzn, Alexandra Hamiltona i Evana Edwardsa zanim przystąpili do drugiej tury.
Zwalczanie niewolnictwa i rekrutacja czarnoskórych żołnierzy.
Kiedy Brytyjczycy zintensyfikowali działania na południu, Laurens popierał ideę uzbrojenia niewolników i zagwarantowania im wolności w zamian za służbę. Pisał: „Jako Amerykanie, nawet z najbardziej wysuniętych na południe kolonii, nie możemy walczyć pod znakiem cudownej Łaski, Wolności, dopóki nie wyzwolimy naszych własnych niewolników.” Od innych przywódców z Karoliny Północnej za czasów Rewolucji różnił się swoim przekonaniem, że ludzie białej i czarnej karnacji mają bardzo podobną naturę i mają prawo pragnąć wolności dla całej republiki.
Na początku 1778 roku Laurens zaproponował ojcu, który w tym czasie był prezydentem Kongresu Kontynentalnego, by jego 40 odziedziczonych niewolników stało się częścią batalionu. Henry Laurens wyraził na to zgodę, jednak z pewnymi zastrzeżeniami, które ostatecznie udaremniły zrealizowanie projektu.
Kongres zatwierdził koncepcję pułku niewolników w marcu 1779 i wysłał Laurensa na południe, by zwerbował oddział 3000 czarnoskórych żołnierzy;, mimo że niewielu wierzyło w powodzenie planu, Laurens odniósł ogromny sukces. Po wygranej w wyborach na reprezentanta Karoliny Południowej, John zaprezentował oddział czarnoskórych w roku 1779, później znów w 1780 i po raz trzeci w 1782, za każdym razem spotykając kategoryczny sprzeciw. Gubernator John Rutledge i generał Christopher Gadsden byli pośród oponentów.
Bitwy w Karolinie Południowej.
W 1779, kiedy wojska Brytyjskie zagrażały Charleston, gubernator Rutledge zaproponował, by miasto poddało się, a Karolina Południowa stała się neutralna na czas wojny. Laurens zdecydowanie sprzeciwił się temu pomysłowi, sprzeczając się z Siłami Kontynentalnymi, że powinni odeprzeć Brytyjczyków.
Bitwa nad Coosawhatchie.
Dnia 3 maja 1779 roku wojsko pułkownika Wiliama Moultrie, dwukrotnie przewyższone liczebnie, stanęło do walki przeciw 2400 Brytyjczykom dowodzonym przez generała Augistine’a Prévosta, którzy przekroczyli rzekę Savannah. Około dwie mile na wschód od rzeki Coosawatchie Moultrie rozlokował grupę 100 mężczyzn,by strzegli przejścia przez rzekę i ostrzegli pozostałych, kiedy Brytyjczycy nadejdą.Kiedy wróg się zbliżył, Moultrie miał wysłać adiutanta, by przekazał stróżom rozkaz o powrocie do reszty wojska. Pułkownik John Laurens zaoferował, że to on poprowadzi ich z powrotem. Moultrie wierzył w oficera tak, że razem z nim wysłał 250 żołnierzy, by pomogli chronić tyły. Nie stosując się do rozkazów Laurens przeprawił się przez rzekę i kazał ludziom ustawić się w szeregu do bitwy. Nie udało mu się jednak podnieść ich morali i jego ludzie bardzo ucierpieli przez skuteczny ostrzał wrogich wojsk. Sam Laurens doznał kontuzji, a jego zastępca podążył z powrotem do głównych wojsk przy Tullifinny, gdzie Moultrie został zmuszony do odwrotu do Charleston.
Bitwy nad Savannah i Charleston.
Tamtej jesieni Laurens dowodził pułkiem piechoty podczas nieudanego ataku generała Benjamina Lincolna w Savannah w stanie Georgia.
Więzień wojenny.
Po upadku pod Charleston w maju 1780, został wzięty jako więzień wojenny przez Anglię. Jako jeniec został przetransportowany do Filadelfii gdzie został zwolniony, pod warunkiem nieopuszczania Pensylwanii.
W Filadelfii, Laurens mógł odwiedzić swojego ojca, który później wyjechał do Holandii jako amerykański ambasador. Podczas żeglugi statek Henry'ego Laurensa został zawładnięty przez Anglików, skutkując uwięzieniem starszego z Laurensów w Tower of London.
Zdeterminowany aby powrócić do Karoliny Południowej, oraz myślą zostania uwolnionym przez wymianę więźniów w listopadzie 1780 roku, Laurens napisał do Georga Washingtona i poprosił o zwolnienie z obecności na jego służbie:Drogi Generale,Zaabsorbowany przewodzeniem pułkom dzięki przywiązaniu do Waszej Ekscelencji oraz patronatowi którym mnie Pan otoczył, jednak zbliżające się krytyczne skrzyżowanie południowych spraw z przypuszczeniem, iż moi rodacy będą nakłaniali mnie do jeszcze dłuższej przerwy od pracy w razie mojego uwolnienia na skutek wymiany... Pozwalam sobie na nadzieję, że moje znajomości w ojczyźnie i południowa narodowość mogą pozwolić mi na wystąpienie na nowej dla mnie scenie wojennej – i obecny okres spokoju spędzany tutaj okaże się zbyt dużą szansą na zostanie przeoczonym – motywy, które przedstawiam Waszej Ekscelencji mają na celu wyrazić moją usilną prośbę uzyskania Pańskiego pozwolenie na dołączenie do zaistniałej na południu działań wojennych.Washington odpisał: "Motywy, które sprowadziły cię na południe są zbyt szlachetne i zbyt ważne, aby nie spotkały mojej aprobaty."
Dyplomatyczna misja we Francji.
Po uwolnieniu, Laurens, mimo własnej niechęci, w grudniu 1780 roku został wyznaczony przez Kongres jako specjalny minister w misji do Francji. Ponieważ wolał powrócić na południe, pierwotnie odrzucił propozycję, a jako lepszego kandydata do tej roli zaproponował Alexandra Hamiltona. Ostatecznie Laurens został przekonany do zaakceptowania odezwu, zarówno przez Kongres, jak i Hamiltona. Ponownie napisał do Washingtona, by poradzić, że "nieszczęśliwie dla Ameryki, Kongres nie ufał wystarczająco pułkownikowi Hamiltonowi, by powierzyć mu misję przedstawienia swoich planów wyborczych, toteż byłem przekonany, iż nie ma żadnej alternatywy i muszę się zgodzić, by nie zaszkodzić naszym interesom. Tak więc okoliczności, które przedstawiłem – to one zmusiły mnie do zrzeknięcia się udziału w kampanii na południu."
W marcu 1781 roku Laurens i Thomas Paine przybyli do Francji, by towarzyszyć Benjaminowi Franklinowi, który służył w Paryżu jako amerykański minister od 1777 roku. Razem spotkali między innymi króla Ludwika XVI. Laurens został zapewniony, że francuskie okręty wspomogą tamtoroczne operacje amerykańskie, obiecana pomoc okazała się później bezcenna podczas bitwy pod Yorktown.
Laurens został również poproszony, by przekazał Francuskim dyplomatom, iż bez odpowiedniego wsparcia z ich strony w rewolucji Amerykanie mogą zostać zmuszeni przez Brytanię do walki przeciw Francji. Wracając do Ameryki w sierpniu 1781 roku Laurens i Paine przywieźli ze sobą 2,5 miliona liwrów w srebrze, pierwszą część z 6 milionów podarowanych przez Francję i 10 milionów pożyczki.
Laurens miał również możliwość zaciągnięcia kredytu od Republiki Zjednoczonych Prowincji przed powrotem do domu. Jego ojciec, Henry Laurens, ówczesny ambasador Ameryki w Holandii, został schwytany przez Brytyjczyków, jednak został uwolniony przez wymianę na generała Cornwallisa w końcu 1781 r., by powrócić do Holandii i kontynuować negocjacje o zapomogach.
Oblężenie Yorktown.
Laurens przybył do Francji na czas, by zobaczyć przybycie francuskiej floty i dołączyć do Washingtona w Wirginii w oblężeniu pod Yorktown. 1 października 1781 r. otrzymał dowództwo nad batalionem piechoty, którego generał został zabity. Laurens, pod kierownictwem pułkownika Alexandra Hamiltona prowadził oddział podczas szturmu na Redutę nr 10.
Brytyjskie dywizjony poddały się 17 października 1781 r.; Washington wyznaczył Laurensa na amerykańskiego komisarza podczas opracowywania formalnych warunków kapitulacji Brytanii. Louis Marc Antoine de Noailles, krewny żony Lafayette'a, został wybrany przez Rochambeau, by reprezentować interesy Francji. W Moore House 18 października 1781 r. Laurens wraz z francuskim dyplomatą negocjowali z dwoma wysłannikami brytyjskimi. Tego samego dnia kapitulację podpisał generał Cornwallis.

</doc>
<doc id="4181585" url="https://pl.wikipedia.org/wiki?curid=4181585" title="Placówka Straży Granicznej I linii „Gorzeń”">
Placówka Straży Granicznej I linii „Gorzeń”



</doc>
<doc id="4181587" url="https://pl.wikipedia.org/wiki?curid=4181587" title="Ałła Diemidowa">
Ałła Diemidowa

Ałła Siergiejewna Diemidowa (ros. А́лла Серге́евна Деми́дова; ur. 29 września 1936) – radziecka i rosyjska aktorka filmowa.
W 1959 ukończyła studia na Wydziale Ekonomicznym Moskiewskiego Uniwersytetu Państwowego, występowała w teatrze studenckim tego uniwersytetu, od 1959 do 1963 uczyła się w Szkole Szczukińskiej. W filmie zadebiutowała w 1957 rolą w "Leningradzkiej Symfonii" Zachara Agranienki.
Odznaczenia i nagrody.
I inne.

</doc>
<doc id="4181588" url="https://pl.wikipedia.org/wiki?curid=4181588" title="Lagom">
Lagom

Lagom (wym. ) – szwedzkie idiomatyczne słowo o przybliżonym polskim znaczeniu "w sam raz", "akurat", "tyle, ile trzeba". Także rozumiane jako szwedzka sztuka równowagi – życie w zgodzie z naturą, unikanie skrajności, docenianie tego, co się ma, umiarkowanie, rezygnacja z wyścigu szczurów. "Lagom" ma pomóc osiągnąć zadowolenie, ale prowadząc przy tym zdrowy tryb życia. 
Idea "lagom" może dotyczyć budownictwa, odżywiania się, zarobków.

</doc>
<doc id="4181589" url="https://pl.wikipedia.org/wiki?curid=4181589" title="MOK Rijeka w europejskich pucharach">
MOK Rijeka w europejskich pucharach

MOK Rijeka w europejskich pucharach występował sześciokrotnie.

</doc>
<doc id="4181591" url="https://pl.wikipedia.org/wiki?curid=4181591" title="Portret Félixa de Azara">
Portret Félixa de Azara

Portret Félixa de Azara (hiszp. "Retrato de Félix de Azara") – obraz olejny hiszpańskiego malarza Francisca Goi (1746–1828). Portret przedstawiający wojskowego inżyniera i przyrodnika Félixa de Azara jest eksponowany w Museo Camón Aznar w Saragossie.
Félix de Azara.
Félix de Azara y Perera (1742–1821) pochodził z Aragonii, był inżynierem wojskowym i człowiekiem oświecenia. Kierował budową fortyfikacji w Figueras i na Majorce, został ciężko ranny w nieudanej inwazji morskiej na Algier w 1775. Spędził 21 lat w Paragwaju, wcielając w życie postanowienia traktatu z El Pardo o kolonialnych granicach. W tym czasie badał ekonomię, geografię, faunę i florę Paragwaju, które opisał w pracach naukowych. W 1801 wrócił do Hiszpanii, a następnie wyjechał do Paryża, gdzie jego prace zyskały aprobatę naukowców z Muzeum Historii Naturalnej i przyniosły mu międzynarodową sławę. W 1802 awansował na brygadiera marynarki wojennej, a w następnym roku chciał przejść na emeryturę i odrzucił stanowisko wicekróla Meksyku, które oferował mu Manuel Godoy. W 1805 został członkiem Rady Fortyfikacji i Obrony Indii. Po zakończeniu wojny niepodległościowej i przywróceniu monarchii absolutnej usunął się z życia publicznego i wyjechał do Barbuñales, gdzie prowadził badania nad rolnictwem dla "Real Sociedad Económica Aragonesa". Zmarł w 1821 w rodzinnym Barbuñales.
Opis obrazu.
Goya sportretował Félixa de Azara w 1805, kiedy ten wrócił do Hiszpanii i przyjął stanowisko w Radzie Fortyfikacji i Obrony Indii. Nie stworzył konwencjonalnego portretu wojskowego, lecz przedstawił go w odtworzonym gabinecie naukowym, nawiązując do jego działalności badawczo-przyrodniczej. Przedstawił go w całej postaci, na pierwszym planie, w mundurze brygadiera, opartego o laskę oficerską. W prawej dłoni trzyma kartkę z własnym imieniem, podpisem i datą ukończenia obrazu ("Don Félix de Azara por Goya 1805"). Na tle żółtych spodni odcina się szabla ze złotymi zdobieniami. Za nim widoczne jest biurko z trzema książkami, które reprezentują jego prace naukowe, zidentyfikowane na grzbietach: "Paxaros", "Quadrup" i "Histo. Natur". Na nich Goya umieścił bikorn z czerwoną kokardą narodową, a w tle zasłonę i półki pełne ptaków i wypchanych czworonogów.
Twarz jest pełna naturalizmu i witalności, uwagę zwraca badawcze spojrzenie. Goya przedstawia człowieka pewnego siebie i dumnego z wykonywanego zawodu. Ciekawa jest kombinacja żółci spodni z cynobrem klap, kołnierza i mankietów kaftana. Przedmioty w tle są namalowane bardziej swobodnymi pociągnięciami pędzla, podczas gdy twarz i mundur są oddane z dbałością o szczegóły. Kolorystyka tła opiera się na ciepłych różowych, żółtych, zielonkawych, niebieskawych i białych barwach, które nie odwracają uwagi od postaci portretowanego.
Proweniencja.
Obraz należał do potomków portretowanego przez wiele pokoleń, aż ok. 1955 José Jordán de Urriés y Azara zdeponował go w Museo de Zaragoza. Na początku lat 80. XX w. obraz zakupiła Ibercaja i znajdował się w jej głównej siedzibie, a w 2008 został przeniesiony do Museo Camón Aznar w Saragossie.

</doc>
<doc id="4181594" url="https://pl.wikipedia.org/wiki?curid=4181594" title="Adrian Mifsud">
Adrian Mifsud

Adrian Mifsud (ur. 11 grudnia 1974 w Rabacie) – maltański piłkarz występujący na pozycji napastnika, reprezentant kraju.
Życiorys.
Mifsud urodził się w Rabacie. Podstawową edukację odebrał w Sacred Heart School w Marsie, a następnie uczęszczał do Archbishop’s Seminary w Rabacie. Należał ponadto do szkółek piłkarskich Ħamrun Spartans i Żurrieq.
W 1991 roku, w wieku 16 lat, rozpoczął seniorską karierę, debiutując w trzecioligowym St. Venera Lightnings. W 1995 roku został zawodnikiem Rabat Ajax, grającego w najwyższej maltańskiej klasie rozgrywek. W lidze zadebiutował 9 września 1995 roku w meczu przeciwko Hibernians. Ogółem w sezonie 1995/1996 w 13 meczach zdobył 5 goli. Sezon później jego klub spadł z Premier League. W sezonie 1997/1998 Rabat Ajax powrócił do Premier League z pięciopunktową przewagą nad drugą drużyną, zaś Mifsud z 11 golami został najskuteczniejszym strzelcem zespołu.
W grudniu 1999 roku Mifsud przeszedł do Hibernians FC. W sezonie 2001/2002 Hibernians zdobyło mistrzostwo Malty, zaś Mifsud strzelił wówczas 27 goli ligowych, ustępując jedynie Danilo Dončiciowi (32 bramki) i bijąc rekord klubowy 22 goli Karla Zacchau z sezonu 1992/1993. Otrzymał ponadto tytuł piłkarza roku. W sezonie 2002/2003 zdobył 18 bramek, zostając wspólnie z Dončiciem i Michaelem Galeą królem strzelców ligi. W Hibernians grał do końca sezonu 2003/2004, stając się najskuteczniejszym piłkarzem w historii klubu (poprzedni rekord – 72 gole – należał do Ernesta Spiteriego-Gonziego).
Latem 2004 roku Mifsud został zawodnikiem Sliemy Wanderers. Z klubem tym zdobył w sezonie 2004/2005 mistrzostwo Malty. Na początku kolejnego sezonu przeszedł do Floriany, gdzie grał przez trzy lata, a następnie przeszedł do Hibernians. W 2008 roku powrócił do Rabatu Ajax. W 2012 roku zakończył karierę zawodniczą.
W latach 1999–2003 piętnastokrotnie wystąpił w reprezentacji Malty.

</doc>
<doc id="4181596" url="https://pl.wikipedia.org/wiki?curid=4181596" title="Ludmiła Sawieljewa">
Ludmiła Sawieljewa

Ludmiła Michajłowna Sawieljewa (ros. Людми́ла Миха́йловна Саве́льева; ur. 24 stycznia 1942 w Leningradzie) – radziecka i rosyjska aktorka filmowa i teatralna.
Ukończyła Szkołę Baletową im. Waganowej w Leningradzie w 1962 i w tym samym roku podjęła pracę w Leningradzkim Państwowym Akademickim Teatrze Opery i Baletu im. S.M. Kirowa. Jest żoną aktora Aleksandra Zbrujewa.

</doc>
<doc id="4181600" url="https://pl.wikipedia.org/wiki?curid=4181600" title="Jadwiga Smykowska">
Jadwiga Smykowska

Jadwiga Smykowska (ur. 1 marca 1945 w Czeskim Cieszynie, zm. 16 grudnia 2017 w Cieszynie) – polska graficzka i drzeworytniczka.
Życiorys.
Była absolwentką Wydziału Grafiki Akademii Sztuk Pięknych w Krakowie z 1971, gdzie w latach 1972–1975 prowadziła pracownię drzeworytu na Wydziale Grafiki w Katowicach. Następnie w latach 1974–1980 prowadziła pracownię druku wypukłego w Instytucie Kształcenia Plastycznego w cieszyńskiej filii Uniwersytetu Śląskiego w Katowicach. Należała do Związku Polskich Artystów Plastyków i Międzynarodowego Stowarzyszenia Drzeworytników XYLON. Swoje prace prezentowała na wystawach indywidualnych między innymi w rodzinnym Cieszynie, a także w Rzeszowie, Jastrzębiu-Zdroju, Ustroniu, Lublinie, Warszawie, Bielsku-Białej oraz poza granicami Polski w Adelaide w Australii, Kristianstad w Szwecji, a także wielokrotnie w Niemczech w tym w Bad Segeberg, Hamburgu, Mannheim, Heidelbergu i Tybindze. Była laureatką licznych konkursów krajowych i międzynarodowych. W roku 1984 została odznaczona "za upowszechnianie kultury" Srebrnym Krzyżem Zasługi, w latach 1978 i 1985 była laureatką Wielkiej Nagrody Ondraszka, a w 2010 nagrody zarządu okręgu ZPAP w Bielsku-Białej za całokształt pracy twórczej.
Prace Jadwigi Smykowskiej znajdują się między innymi w zbiorach muzeów w Cieszynie, Bielsku-Białej, Bytomiu, Katowicach, Lublinie, Olsztynie, Szczecinie, Zamku Królewskiego na Wawelu w Krakowie, Muzeum Wojska Polskiego w Warszawie oraz Biblioteki Narodowej w Warszawie, a także w zagranicznych placówkach muzealnych w tym rosyjskim Centralnym Muzeum Sił Zbrojnych w Moskwie, szwajcarskim muzeum we Fryburgu, a także niemieckim muzeum w Norymberdze.
Zmarła 16 grudnia 2017 w Cieszynie i tam też została pochowana na cmentarzu komunalnym.

</doc>
<doc id="4181602" url="https://pl.wikipedia.org/wiki?curid=4181602" title="Majia Bułgakowa">
Majia Bułgakowa

Majia Grigorjewna Bułgakowa (ros. Ма́йя Григо́рьевна Булга́кова; ur. 19 maja 1932, zm. 7 października 1994) – radziecka i rosyjska aktorka filmowa.

</doc>
<doc id="4181603" url="https://pl.wikipedia.org/wiki?curid=4181603" title="Maja Bułgakowa">
Maja Bułgakowa



</doc>
<doc id="4181607" url="https://pl.wikipedia.org/wiki?curid=4181607" title="Ludmiła Czursina">
Ludmiła Czursina

Ludmiła Aleksiejewna Czursina (ros. Людми́ла Алексе́евна Чурсина́; ur. 20 lipca 1941 w Duszanbe) – radziecka i rosyjska aktorka teatralna i filmowa.

</doc>
<doc id="4181610" url="https://pl.wikipedia.org/wiki?curid=4181610" title="Romuald Korus">
Romuald Korus

Romuald Korus (ur. 3 lutego 1942 w Łaziskach Dolnych, zm. 15 grudnia 2017 w Czeladzi) – polski malarz, plastyk i pedagog.
Życiorys.
Był absolwentem katowickiej filii Akademii Sztuk Pięknych w Krakowie z 1967. Jako artysta uprawiał malarstwo sztalugowe, grafikę artystyczną, prasową, malarstwo sakralne, witraż i rysunek, a swoje prace prezentował na wystawach krajowych i zagranicznych. Był między innymi autorem malarstwa w sali widowiskowej Państwowej Szkoły Muzycznej I stopnia w Będzinie, a także wielkoformatowej mozaiki na basenie w Łaziskach. W latach 1969–1981 był laureatem licznych nagród za grafikę i rysunek. Od października 1996 kierował pracownią malarstwa w Ośrodku Kultury w Będzinie.

</doc>
<doc id="4181614" url="https://pl.wikipedia.org/wiki?curid=4181614" title="Puchar Świata w Zapasach 2013 – styl wolny mężczyzn">
Puchar Świata w Zapasach 2013 – styl wolny mężczyzn

Zawody Pucharu Świata w 2013 roku w stylu wolnym odbyły się pomiędzy 21–22 lutego w Teheranie w Iranie.

</doc>
<doc id="4181615" url="https://pl.wikipedia.org/wiki?curid=4181615" title="Posiadanie (Francja)">
Posiadanie (Francja)

Posiadanie (fr. "possession", łac. "possessio", od "sedere" – siedzieć) – instytucja prawa rzeczowego; stan faktycznego władania rzeczą, sprawowany w sposób odpowiadający treści określonego prawa podmiotowego. W prawie francuskim, pojęcie odnosi się także do zachowania posiadacza rzeczy. Co do zasady, posiadacz jest uznawany za właściciela rzeczy. Stan pozostaje pod ochroną prawa. Przepisy prawa rzeczowego wiążą z instytucją posiadania określone konsekwencje prawne, np. możliwość nabycia własności poprzez zasiedzenie, domniemania.
Zgodnie z francuskim kodeksem cywilnym instytucja posiadania odnosi się zarówno do rzeczy, jak i praw. Posiadanie praw nazywane jest "quasi-posiadaniem". Do posiadania praw nie stosuje się identycznych zasad, jak w przypadku posiadania przedmiotów materialnych. W artykule 2255 "Code civil" została umieszczona legalna definicja instytucji posiadania – utrzymywanie lub korzystanie z rzeczy lub prawa, które posiadamy, przez siebie lub za pośrednictwem innej osoby, która utrzymuje lub korzysta z określonej rzeczy lub prawa w naszym imieniu.
Elementy stanu posiadania.
Zgodnie z prawem, posiadanie powstaje poprzez współistnienie dwóch elementów, mających swoją genezę w kodyfikacjach starożytnego Rzymu:
Artykuł 2261 "Code Civil" określa cztery wymagane przez prawo cechy posiadania, by mogło ono prowadzić do wystąpienia skutku prawnego – posiadanie powinno być nienaruszone, publiczne, stałe, jednoznaczne. Są to właściwości obligatoryjne. Dobra wiara posiadacza oraz tytuł własności mogą odgrywać subsydiarną rolę przy ustaleniu prawa do posiadania określonej rzeczy lub prawa. Francuskie prawo dopuszcza sytuację, gdy corpus realizowany jest przez osobę trzecią w imieniu posiadacza. Taki stan faktyczny nazywany jest "corpore alieno".
Nabycie posiadania.
Posiadanie można nabyć w sposób:
Ograniczenia posiadania.
Zgodnie z francuską kodyfikacją prawa cywilnego, przedmiotem posiadania mogą być materialne rzeczy lub zasoby, mogące stać się własnością prywatną.
Wyłączeniu podlegają:
Domniemania prawne w odniesieniu do instytucji posiadania.
Przepisy francuskiego "Code civil" zawierają kilka domniemań prawnych, dotyczących instytucji posiadania.
Ochrona posiadania.
Zgodnie z przepisami francuskiego kodeksu cywilnego, ochrona posiadania zastosowana jest jedynie do rzeczy nieruchomych, gdyż – zgodnie z artykułem 2276 "C.civ". – domniemywa się, iż posiadacz danej rzeczy ruchomej jest również jej właścicielem, toteż korzysta z zasad ochrony określonych dla ochrony własności. Ochrona posiadania przysługuje posiadaczowi, współposiadaczowi, lokatorowi, użytkownikowi oraz dzierżycielowi. Wyjątek występuje w przypadku utraty lub kradzieży rzeczy posiadacza, jednak konieczne jest udowodnienie, że obecny posiadacz nie ma objął posiadania zgodnie z prawem (brak dobrej wiary lub posiadanie niezgodne z prawem). Ochrona posiadania przysługuje jedynie, gdy jest nienaruszane. Przepisów nie stosuje się w sytuacji konfliktu z właścicielem. Co do zasady, przepisy "Code civil" chronią stan posiadania za pomocą trzech procedur, zwanych „"actions possessoires"”. Sądem właściwym do rozstrzygania spraw naruszenia posiadania jest "".
Samopomoc.
Przepisy "Code civil" nie przewidują żadnej formy samopomocy. Wszelkie spory są rozstrzygane przez sąd.

</doc>
<doc id="4181618" url="https://pl.wikipedia.org/wiki?curid=4181618" title="Cmentarz Centralny w Kiszyniowie">
Cmentarz Centralny w Kiszyniowie

Cmentarz Centralny (rum./mołd. Cimitirul Central) – wielowyznaniowy cmentarz w Kiszyniowie, najbardziej prestiżowa nekropolia w stolicy Mołdawii, historyczne miejsce pochówku przedstawicieli lokalnych elit politycznych, artystycznych i kupieckich.
Nekropolia jest popularnie nazywana Cmentarzem Ormiańskim (Cimitirul Armenesc), chociaż w rzeczywistości ma charakter wielowyznaniowy i wielonarodowościowy. Nieformalna nazwa nawiązuje do prowadzącej w kierunku cmentarza ul. Ormiańskiej, która z kolei bierze swoją nazwę od nieistniejącej już rezydencji arcybiskupa Kościoła ormiańskiego.
Historia.
Dokładny czas powstania cmentarza nie jest znany. Pierwsza wzmianka o nim pochodzi z 1811 r., natomiast w 1822 r. w jego granicach rozpoczęto budowę prawosławnej cerkwi Wszystkich Świętych, ukończonej w 1827 r. Z 1823 r. pochodzi najstarszy zachowany na terenie nekropolii nagrobek, natomiast w 1859 r. teren cmentarza otoczono murem.
Cmentarz w XIX w. był tradycyjnym miejscem pochówku najzamożniejszych Mołdawian, miejscowych posiadaczy ziemskich, inteligencji i kupców, a także oficerów armii Imperium Rosyjskiego i rosyjskich urzędników. Mimo jego prestiżowego statusu na początku XX w. był opisywany jako poważnie zaniedbany, wskazywano liczne przypadki niszczenia grobów w celu dokonania kolejnych pochówków. Pierwotnie graniczył z nieistniejącymi już nekropoliami staroobrzędowców (jej teren zajmuje od II poł. XX w. cmentarz wojenny z II wojny światowej oraz kompleks pomnikowy „Wieczność”) i protestantów (obecnie na jej miejscu znajduje się budynek kina Gaudeamus). Zniszczona została również część samego Cmentarza Centralnego.
W 2010 r. cmentarz został oficjalnie zamknięty. Od tej pory możliwe są na nim jedynie pochówki osób szczególnie zasłużonych, odznaczonych mołdawskimi orderami Stefana Wielkiego i Republiki lub równymi im orderami radzieckimi. Mer Kiszyniowa może również w indywidualnych przypadkach wyrazić zgodę na pochówek innej zasłużonej osoby. Możliwe są również pochówki najbliższych krewnych osób, których groby już znajdują się na nekropolii. W rzeczywistości przepisy te nie są respektowane, ponadto częste są przypadki niszczenia historycznych nagrobków, by zrobić miejsce dla kolejnych pochówków. Cmentarz nie jest wpisany do rejestru zabytków, ochroną konserwatorską objęta jest jedynie cerkiew Wszystkich Świętych, a jego ogólny stan opisywany jest jako zły.

</doc>
<doc id="4181630" url="https://pl.wikipedia.org/wiki?curid=4181630" title="Puchar Świata w Zapasach 2013 – styl klasyczny mężczyzn">
Puchar Świata w Zapasach 2013 – styl klasyczny mężczyzn

Zawody Pucharu Świata w 2013 roku w stylu klasycznym odbyły się pomiędzy 19–20 lutego w Teheranie w Iranie.

</doc>
<doc id="4181635" url="https://pl.wikipedia.org/wiki?curid=4181635" title="Sujmenkuł Czokmorow">
Sujmenkuł Czokmorow

Sujmenkuł Czokmorow (kirg. "Сүймөнкул Чокморов", ur. 9 listopada 1939, zm. 26 września 1992) – radziecki i kirgiski aktor filmowy.

</doc>
<doc id="4181637" url="https://pl.wikipedia.org/wiki?curid=4181637" title="Palestyński Front Walki Powszechnej">
Palestyński Front Walki Powszechnej



</doc>
<doc id="4181639" url="https://pl.wikipedia.org/wiki?curid=4181639" title="Krzysztof Mielcarek">
Krzysztof Mielcarek

Krzysztof Wojciech Mielcarek (ur. 25 września 1963 w Elblągu) – polski biblista, doktor habilitowany nauk teologicznych, profesor nadzwyczajny Katolickiego Uniwersytetu Lubelskiego Jana Pawła II.
Życiorys.
Ukończył IV Liceum Ogólnokształcące im. Tadeusza Kościuszki w Toruniu, a następnie w latach 1983–1987 studiował na Wydziale Teologii Katolickiego Uniwersytetu Lubel­skiego, zaś w latach 1987–­1989 odbył studia licencjackie w Instytucie Nauk Biblijnych na tejże uczelni. W latach 1989–1990 odbył roczny kurs w ekumenicznej szkole biblijnej w Holsbybrunn w Szwecji. W 1994 uzyskał stopień doktora nauk teologicznych na podstawie napisanej pod kierunkiem Józefa Kudasiewicza rozprawy pt. "Jezus – Ewangelizator ubogich (Łk 4,16-30). Studium z teologii św. Łukasza". W latach 1997­–1999 odbył studia licencjackie w Papieskim Instytucie Biblijnym w Rzymie. Od 1999 jest nauczycielem akademickim KUL, zaś od 2003 członkiem Stowarzyszenia Biblistów Polskich. W 2008 uzyskał stopień doktora habilitowanego nauk teologicznych ze specjalnością w zakresie biblistyki. W latach 2008–2012 pełnił funkcję kierownika Katedry Teologii Biblijnej Starego Testamentu, w latach 2012–2014 kierownika Katedry Egzegezy Ksiąg Narracyjnych Nowego Testamentu, zaś od 2017 jest kierownikiem Katedry Egzegezy Ewangelii i Pism Apostolskich KUL. Od 2022 jest dyrektorem Szkoły Doktorskiej KUL.
Brał udział między innymi w przygotowaniu ekumenicznego przekładu Biblii.

</doc>
<doc id="4181648" url="https://pl.wikipedia.org/wiki?curid=4181648" title="Post paschalny">
Post paschalny

Post paschalny – w chrześcijaństwie czas będący elementem przygotowania do świętowania misterium paschalnego Chrystusa podczas Triduum Paschalnego. Obejmuje dwa dni: Wielki Piątek oraz Wielką Sobotę. Następuje bezpośrednio po Wielkim poście i w przeciwieństwie do niego nie ma charakteru pokutnego.

</doc>
<doc id="4181666" url="https://pl.wikipedia.org/wiki?curid=4181666" title="Andrzej Kondracki">
Andrzej Kondracki

Andrzej Kondracki – polski biblista, duchowny katolicki, salezjanin, doktor nauk biblijnych.
Życiorys.
Należy do zgromadzenia salezjanów. Stopień doktora nauk biblijnych uzyskał w Papieskim Instytucie Biblijnym w Rzymie, na podstawie rozprawy pt. "La „zedaqah”, che espia e peccati. Studio esegetico di Sir 3,1-4,10". Od 1996 był pracownikiem naukowym Katolickiego Uniwersytetu Lubelskiego, gdzie był adiunktem w Instytucie Nauk Biblijnych Wydziału Teologii.
Był autorem między innymi haseł w "Encyklopedii katolickiej", a także brał udział w przygotowaniu ekumenicznego przekładu Biblii. Dokonał tłumaczenia Księgi Przysłów.

</doc>
<doc id="4181675" url="https://pl.wikipedia.org/wiki?curid=4181675" title="Lucas Souza">
Lucas Souza

Lucas Vieira de Souza (ur. 4 lipca 1990 w Santo André) – brazylijski piłkarz występujący na pozycji pomocnika. Od lipca 2017 jest zawodnikiem cypryjskiego zespołu APOEL FC.
Statystyki.
"aktualne na dzień 29 grudnia 2017"

</doc>
<doc id="4181676" url="https://pl.wikipedia.org/wiki?curid=4181676" title="Vinícius Oliveira Franco">
Vinícius Oliveira Franco

Vinícius Oliveira Franco (ur. 16 maja 1986 w Campo Grande) – brazylijski piłkarz występujący na pozycji pomocnika. Od lipca 2013 jest zawodnikiem cypryjskiego zespołu APOEL FC.

</doc>
<doc id="4181705" url="https://pl.wikipedia.org/wiki?curid=4181705" title="Puchar Świata w Zapasach 2012 – styl wolny mężczyzn">
Puchar Świata w Zapasach 2012 – styl wolny mężczyzn

Zawody Pucharu Świata w 2012 roku w stylu wolnym odbyły się pomiędzy 12–13 maja w Baku w Azerbejdżanie.

</doc>
<doc id="4181712" url="https://pl.wikipedia.org/wiki?curid=4181712" title="Porntip">
Porntip

Porntip albo Pornthip – tajskie imię żeńskie.

</doc>
<doc id="4181725" url="https://pl.wikipedia.org/wiki?curid=4181725" title="Zasłonak jaskrawy">
Zasłonak jaskrawy

Zasłonak jaskrawy ("Cortinarius balaustinus " Fr.) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Cortinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fung"i.
Nazwę polską nadał mu Andrzej Nespiak w 1981 r. 
Morfologia.
Średnica 3-8 cm. Początkowo kulisty, potem wypukły. Powierzchnia jedwabista, włókienkowata, o barwie od żółtobrązowej do pomarańczowobrązowej, na środku bardziej czerwona. Często kapelusz bywa popękany.
Umiarkowanie gęste, o barwie od żółtobrązowej do jaskrawo czerwonobrązowej, ostrza jaśniejsze, czasami nieregularnie ząbkowane.
Wysokość 5-11 cm, grubość do 1,2 cm walcowaty, często pogrubiony u podstawy, sztywny. Powierzchnia u młodych owocników pokryta białymi resztkami osłony, u starszych plamista lub żółtobrązowo nakrapiana, z czasem pomarszczona.
Miąższ:
Brązowoochrowy, zapach ziemisto-rzodkiewkowy, smak łagodny.
Zarodniki o rozmiarach 5,5–7 × 4,5–5,5 μm mniej więcej kuliste, nieco brodawkowate.
Występowanie i siedlisko.
Występuje głównie w Europie i jest tutaj szeroko rozprzestrzeniony od Hiszpanii przez Islandię po północne krańce Półwyspu Skandynawskiego. Brak informacji o jego występowaniu w Europie Wschodniej i Południowowschodniej. Ponadto podano jego występowanie w dwóch miejscach w Kanadzie. W piśmiennictwie naukowym do 2003 r. podano 5 stanowisk na terenie Polski. Nowsze stanowiska podaje internetowy atlas grzybów. Znajduje się na "Czerwonej liście roślin i grzybów Polski". Ma status E – gatunek wymierający. Znajduje się na listach gatunków zagrożonych także w Niemczech. 
Rośnie na ziemi w lasach liściastych. Owocniki wytwarza od lipca do listopada.
Znaczenie.
Grzyb mikoryzowy. Grzyb niejadalny.

</doc>
<doc id="4181726" url="https://pl.wikipedia.org/wiki?curid=4181726" title="Cortinarius balaustinus">
Cortinarius balaustinus



</doc>
<doc id="4181727" url="https://pl.wikipedia.org/wiki?curid=4181727" title="Wacław Czarnocki">
Wacław Czarnocki



</doc>
<doc id="4181728" url="https://pl.wikipedia.org/wiki?curid=4181728" title="Stefan Zygmunt Czarnowski">
Stefan Zygmunt Czarnowski



</doc>
<doc id="4181729" url="https://pl.wikipedia.org/wiki?curid=4181729" title="Color TV Game">
Color TV Game



</doc>
<doc id="4181731" url="https://pl.wikipedia.org/wiki?curid=4181731" title="Maria Zofia Czartoryska">
Maria Zofia Czartoryska



</doc>
<doc id="4181732" url="https://pl.wikipedia.org/wiki?curid=4181732" title="Zygmunt Florian Dziembowski">
Zygmunt Florian Dziembowski

Zygmunt Florian Dziembowski herbu Pomian (ur. 5 października 1858 w Goraninie, zm. 20 lipca 1918 w Poznaniu) – prawnik, adwokat, poseł do Reichstagu Cesarstwa Niemieckiego w latach 1889–1903 oraz 1907-1912.
Życiorys.
Syn adwokata Władysława Andrzeja Dziembowskiego i Heleny Róży Łaszczyńskiej. Po maturze, którą zdał w 1875 w Gimnazjum św. Marii Magdaleny w Poznaniu, studiował w latach 1876–1879 prawo we Wrocławiu. Doktoryzował się w Getyndze uzyskując w 1880 tytuł doktora prawa. Następnie pracował w Wyższym Sądzie Krajowym w Poznaniu jako aplikant i adwokat. W licznych procesach politycznych przeciwko Polakom był ich obrońcą między innymi w procesie po strajku szkolnym we Wrześni z 1901 roku. Od 1889 roku pełnił funkcję radnego miejskiego w Poznaniu. W okresie od kwietnia 1889 roku do czerwca 1903 kilkukrotnie uzyskał mandat posła z okręgu wyborczego Września-Pleszew do Koła Polskiego w Reichstagu, zdobywając od 79% do 82% głosów, w styczniu 1907 roku zdobył 66,56% głosów z okręgu Inowrocław-Strzelno-Mogilno. Zasiadał w wielu komisjach: ds. sądów przemysłowych, kodeksu postępowania karnego, lichwy, odszkodowań za nieuzasadniony pobyt w areszcie, sądownictwa, kodeksu karnego, przymusowych licytacji, ustaw w zakresie prawa bankowego. Od 1915 tłumacz, radca prawny niemieckiego zarządu cywilnego w Warszawie. Pochowany został w Mogilnie.

</doc>
<doc id="4181735" url="https://pl.wikipedia.org/wiki?curid=4181735" title="Filip z Kleve">
Filip z Kleve

Filip z Kleve (ur. 1456 zapewne w Brukseli lub Le Quesnoy, zm. 28 stycznia 1528 w Wijnendale) – pan Ravensteinu i Wijnendale z rodu książąt Kleve, dowódca wojskowy w służbie burgundzkiej, potem przywódca powstania przeciwko Maksymilianowi Habsburgowi w Niderlandach, następnie dowódca wojskowy w służbie francuskiej; mecenas sztuki.
Życiorys.
Filip był jedynym synem Adolfa z Kleve oraz Beatrycze, córki regenta Portugalii Piotra, księcia Coimbry. Wychowany został na dworze książąt Burgundii, Filipa Dobrego i Karola Zuchwałego, których bliskim współpracownikiem i krewnym był jego ojciec. Po śmierci Karola Zuchwałego na początku 1477 ojciec Filipa próbował doprowadzić do jego ślubu z jedyną córką i dziedziczką Karola, Marią, jednak ostatecznie wybrany został Maksymilian Habsburg, który dysponował siłą mogącą zapewnić przetrwanie księstwa burgundzkiego.
Mimo to już w 1478 Filip był dowódcą w armii burgundzkiej podczas wojny z królem Francji Ludwikiem XI i uczestniczył w bojach o Valenciennes, którego był gubernatorem. W kolejnych latach nadal pozostawał w armii książąt Burgundii, m.in. stanął na czele wojsk skierowanych przeciwko zbuntowanemu miastu Liège, które zdobył w 1483. Walczył także przeciwko mieszczanom Brugii, którzy wzięli do niewoli Maksymiliana Habsburga.
Po uwolnieniu Maksymiliana doszło jednak do rozłamu między nim a Filipem: Filip na mocy pokoju zawartego z mieszczanami Brugii i Gandawy został strażnikiem pokoju i w sporach pomiędzy Maksymilianem a miastami o wykonanie jego warunków, poparł mieszczan. Stojąc po stronie flandryjskich miast Filip z pomocą francuską zajął m.in. Brukselę i prowadził działania wojenne przeciwko Maksymilianowi. Dopiero po zawarciu pokoju między Maksymilianem i królem Francji Filip musiał ustąpić z tego miasta. W 1492 poddał się Maksymilianowi w Sluys.
Filip wyjechał wówczas do Francji. Wstąpił na służbę króla Ludwika XII i uczestniczył w jego wojnach w Italii. W tym okresie został m.in. wicekrólem Genui, a następnie dowódcą floty francuskiej, która uczestniczyła w nieudanym ataku na greckie wyspy należące do Imperium Osmańskiego. 
Po porzuceniu rzemiosła żołnierskiego i powrocie w 1506 do swych dóbr w Niderlandach (m.in. po śmierci ojca odziedziczył dobra Ravenstein i Wijnendale) napisał pracę na temat prowadzenia wojny. Zgromadził bogatą kolekcję sztuki i ksiąg. 
Był żonaty od 1485 z Franciszką z Luksemburga (zmarłą w 1523), córką hrabiego St. Pol Piotra II. Małżeństwo to było bezdzietne i po śmierci Filipa jego fortuna przypadła jego krewnemu Wilhelmowi, przyszłemu księciu Kleve, Jülich i Bergu (na dworze jego rodziców wychowywała się nieślubna córka Filipa, Małgorzata).

</doc>
<doc id="4181738" url="https://pl.wikipedia.org/wiki?curid=4181738" title="Roman Adam Czartoryski">
Roman Adam Czartoryski



</doc>
<doc id="4181739" url="https://pl.wikipedia.org/wiki?curid=4181739" title="Witold Adam Czartoryski">
Witold Adam Czartoryski



</doc>
<doc id="4181742" url="https://pl.wikipedia.org/wiki?curid=4181742" title="Zasławscy">
Zasławscy



</doc>
<doc id="4181748" url="https://pl.wikipedia.org/wiki?curid=4181748" title="Mateusz Gościński">
Mateusz Gościński

Mateusz Gościński (ur. 23 lipca 1997 w Toruniu) – polski hokeista, reprezentant Polski.
Kariera klubowa.
Wychowanek klubu MKS Sokoły Toruń. Absolwent NLO SMS PZHL Sosnowiec. Od 2016 zawodnik MH Automatyki Gdańsk. W maju 2017 został graczem GKS Tychy.
Kariera reprezentacyjna.
W barwach reprezentacji Polski do lat 18 uczestniczył w turniejach mistrzostwach świata juniorów do lat 18 w 2014 (Dywizja I), 2015 (Dywizja II, kapitan zespołu). W barwach reprezentacji Polski do lat 20 uczestniczył w turnieju turniejach mistrzostw świata juniorów do lat 20 w 2015, 2016, 2017 (Dywizja IB). W kadrze seniorskiej uczestniczył w turnieju mistrzostw świata edycji 2019, 2022 (Dywizja IB).

</doc>
<doc id="4181749" url="https://pl.wikipedia.org/wiki?curid=4181749" title="Ma’oz Cijjon">
Ma’oz Cijjon



</doc>
<doc id="4181750" url="https://pl.wikipedia.org/wiki?curid=4181750" title="Ma'oz Cijjon">
Ma'oz Cijjon



</doc>
<doc id="4181751" url="https://pl.wikipedia.org/wiki?curid=4181751" title="Mewasseret Jeruszalajim">
Mewasseret Jeruszalajim



</doc>
<doc id="4181752" url="https://pl.wikipedia.org/wiki?curid=4181752" title="Mevaseret Jerushalaim">
Mevaseret Jerushalaim



</doc>
<doc id="4181753" url="https://pl.wikipedia.org/wiki?curid=4181753" title="Maoz Syjon">
Maoz Syjon



</doc>
<doc id="4181755" url="https://pl.wikipedia.org/wiki?curid=4181755" title="Moca">
Moca



</doc>
<doc id="4181766" url="https://pl.wikipedia.org/wiki?curid=4181766" title="Siemierniki (rejon mołodecki)">
Siemierniki (rejon mołodecki)

Siemierniki (biał. "Семернікі", ros. "Семерники") – wieś na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów w gminie Horodek, w powiecie wilejskim, w guberni wileńskiej Imperium Rosyjskiego. W 1866 roku liczyła 58 dusz rewizyjnych. Należała do dóbr Poniatowszczyzna, własność Świętorzeckich.
W Imperium Rosyjskim siedziba okręgu wiejskiego.
W latach 1921–1945 wieś leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwały tu 244 osoby, 1 była wyznania rzymskokatolickiego a 243 prawosławnego. Jednocześnie 6 mieszkańców zadeklarowało polską a 238 białoruską przynależność narodową. Było tu 46 budynków mieszkalnych. W 1931 w 53 domach zamieszkiwało 248 osób.
Wierni należeli do parafii rzymskokatolickiej w Chołchle i parafii prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="4181773" url="https://pl.wikipedia.org/wiki?curid=4181773" title="Karmnik skalny">
Karmnik skalny

Karmnik skalny ("Sagina saginoides" (L.) H.Karst.) – gatunek rośliny z rodziny goździkowatych. Występuje w Eurazji i Ameryce Północnej.
W Polsce rośnie tylko w Sudetach i Karpatach Zachodnich.
Biologia i ekologia.
Bylina, hemikryptofit. Kwitnie od czerwca do sierpnia. Rośnie na skałach, wyleżyskach, źródliskach i górskich pastwiskach. Liczba chromosomów 2n =22. Gatunek charakterystyczny zespołu "Bryo-Saginetum saginoidis" oraz wysokogórskich wyleżysk śnieżnych z klasy "Salicetea herbaceae".
Zagrożenia i ochrona.
Roślina umieszczona na polskiej czerwonej liście w kategorii DD (stopień zagrożenia nie może być określony).

</doc>
<doc id="4181774" url="https://pl.wikipedia.org/wiki?curid=4181774" title="Sagina saginoides">
Sagina saginoides



</doc>
<doc id="4181776" url="https://pl.wikipedia.org/wiki?curid=4181776" title="Jadwiga Dawidowa">
Jadwiga Dawidowa



</doc>
<doc id="4181778" url="https://pl.wikipedia.org/wiki?curid=4181778" title="Tuczyno">
Tuczyno

Tuczyno (biał. "Тучына", ros. "Тучино") – wieś na Białorusi, w obwodzie mińskim, w rejonie mołodeckim, w sielsowiecie Gródek.
Historia.
Tuczyno było w 1526 roku attynencją dóbr Chołchło, które Mikołaj II Radziwiłł otrzymał od Aleksandra Jagiellończyka w 1495 roku. Wieś szlachecka położona była w końcu XVIII wieku w powiecie mińskim województwa mińskiego.
W czasach zaborów w gminie Horodek, w powiecie wilejskim, w guberni wileńskiej Imperium Rosyjskiego. W 1866 roku liczyła 63 mieszkańców i 10 domów. Należała do dóbr Pronczejkowo, własność Tyszkiewiczów.
W latach 1921–1945 wieś leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwały tu 104 osoby, 10 było wyznania rzymskokatolickiego a 94 prawosławnego. Jednocześnie 14 mieszkańców zadeklarowało polską, 89 białoruską a 1 inną przynależność narodową. Było tu 21 budynków mieszkalnych. W 1931 w 23 domach zamieszkiwały 133 osoby.
Wierni należeli do parafii rzymskokatolickiej w Chołchle i parafii prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="4181780" url="https://pl.wikipedia.org/wiki?curid=4181780" title="Geulim">
Geulim



</doc>
<doc id="4181790" url="https://pl.wikipedia.org/wiki?curid=4181790" title="Wilhelm Zukerkandel">
Wilhelm Zukerkandel



</doc>
<doc id="4181791" url="https://pl.wikipedia.org/wiki?curid=4181791" title="Stanisław Szelichowski">
Stanisław Szelichowski

Stanisław Teofil Szelichowski (ur. 3 czerwca 1930 w Krakowie, zm. 27 grudnia 2017 w Warszawie) – polski dziennikarz i działacz motoryzacyjny.
Życiorys.
Był absolwentem Wydziału Samochodowego Politechniki Warszawskiej. Od połowy lat 50. XX wieku związany był z redakcją tygodnika "Motor", gdzie pełnił między innymi funkcję zastępcy redaktora naczelnego. Był także wieloletnim działaczem Polskiego Związku Motorowego, którego był sekretarzem generalnym w latach 1979–1987, a w ostatnim okresie życia należał do zespołu do spraw wyróżnień i odznaczeń przy Zarządzie Głównym PZM. Reprezentował także PZM w Międzynarodowej Komisji Sportowej FISA. Należał do współtwórców polskiego kartingu, przez kilka kadencji piastując także funkcję wiceprezesa Międzynarodowej Komisji Kartingowej CIK. Był również obserwatorem w trakcie prestiżowych imprez światowych jak Rajd Monte Carlo 1985 czy Rajd Wybrzeża Kości Słoniowej. W ramach Automobilklubu Polskiego piastował funkcję przewodniczącego zespołu historycznego, natomiast w ramach Automobilklubu Warszawskiego w latach 60. XX wieku, kierował Komisją Propagandy. Od lat 90. XX wieku, związany był z redakcją magazynu "Transport Technika Motoryzacyjna". Należał do zarządu Auto Kluby Dziennikarzy Polskich. 10 listopada 2001 "za wybitne zasługi w pracy dziennikarskiej, za propagowanie tematyki motoryzacyjnej" został odznaczony Krzyżem Oficerskim Orderu Odrodzenia Polski i innymi odznaczeniami.

</doc>
<doc id="4181793" url="https://pl.wikipedia.org/wiki?curid=4181793" title="Kamil Mokrzki">
Kamil Mokrzki

Kamil Mokrzki (ur. 29 października 1991 w Płocku) – polski piłkarz ręczny, środkowy rozgrywający, od 2014 zawodnik Gwardii Opole.
Kariera sportowa.
Wychowanek Wisły Płock, w barwach której zadebiutował w sezonie 2009/2010 w Ekstraklasie. W sezonie 2010/2011, w którym rozegrał trzy mecze i rzucił pięć goli, zdobył z płockim klubem mistrzostwo Polski. Występował wtedy jednak przede wszystkim w drugim zespole Wisły, będąc jego najlepszym strzelcem w I lidze – w 16 meczach rzucił 115 bramek. W latach 2011–2014 był zawodnikiem Górnika Zabrze, z którym w sezonie 2013/2014 wywalczył brązowy medal mistrzostw Polski.
W 2014 przeszedł do Gwardii Opole, z którą w sezonie 2014/2015 awansował do Superligi. W sezonie 2015/2016, w którym rozegrał 27 meczów i zdobył 100 goli, był najlepszym strzelcem Gwardii w najwyższej klasie rozgrywkowej. W sezonie 2016/2017 wystąpił w 28 meczach i rzucił 86 bramek. W sezonie 2017/2018 rozegrał w Superlidze 34 spotkania, w których zdobył 136 goli, a także został nominowany, obok Deana Bombača i Jakuba Morynia, do nagrody dla najlepszego środkowego rozgrywającego ligi. Ponadto w sezonie 2017/2018 wystąpił w czterech meczach Pucharu EHF, w których rzucił 10 bramek. W sezonie 2018/2019 rozegrał w Superlidze 11 spotkań i zdobył 30 goli. W grudniu 2018 na treningu reprezentacji Polski uszkodził więzadła krzyżowe, co wykluczyło go z gry na kilka miesięcy.
W 2009 uczestniczył w otwartych mistrzostwach Europy U-19 w Göteborgu. W kwietniu 2010 wystąpił w dwóch meczach eliminacyjnych do mistrzostw Europy U-20, w których rzucił pięć bramek. W styczniu 2011 wziął udział w turnieju eliminacyjnym w belgijskim Angleur do mistrzostw świata U-21.
W grudniu 2011 wystąpił w barwach reprezentacji Polski B w turnieju Christmas Cup na Słowacji, podczas którego zdobył cztery bramki w trzech meczach. Do gry w kadrze B powrócił w kwietniu 2016 – wystąpił wówczas w dwumeczu z Norwegią B, w którym rzucił sześć goli, oraz dwumeczu z Węgrami B.
W grudniu 2018 został powołany przez trenera Piotra Przybeckiego do reprezentacji Polski na zgrupowanie i mecz towarzyski z Niemcami, w którym nie wystąpił ze względu na uraz kolana.

</doc>
<doc id="4181794" url="https://pl.wikipedia.org/wiki?curid=4181794" title="Pedagogika wstydu">
Pedagogika wstydu

Pedagogika wstydu – stosowane w publicystyce metaforyczne określenie opisujące sposób mówienia o historii Polski. Osoby stosujące „pedagogikę wstydu” mają wyolbrzymiać negatywne polskie cechy narodowe, ukazywać Polaków jako zbrodniarzy, uwypuklać ciemne plamy polskiej historii.
Zdaniem Michała Bilewicza pojawienie się w debacie pojęcia „pedagogiki wstydu” było reakcją korygującą emocję wstydu (w modelu emocjonalnej regulacji Jamesa Grossa). Zdaniem Eugeniusza Ponczka stosowanie pojęcia „pedagogiki wstydu” służy dla uzasadnienia negowania części wiedzy historycznej uznanej za dysfunkcjonalną dla danej orientacji ideologiczno-politycznej. Jacek Lindner odmawia określeniu „pedagogika wstydu” znaczenia, ironicznie definiując je jako "każda wersja historii, która nie pasuje do wersji oceniającego".
Związek Nauczycielstwa Polskiego zaapelował o zaprzestanie używania określenia „pedagogika wstydu”. Według ZNP „teoria pedagogiczna nie zna takiego terminu. Jest to pojęcie o charakterze propagandowym, które służy usprawiedliwianiu negowania części wiedzy historycznej”.
Przeciwieństwem dla „pedagogiki wstydu” ma być „pedagogika dumy”, objawiająca się aprobatą tożsamości kulturowej, religijnej i cywilizacyjnej, a także afirmacją patriotyzmu.
O uprawianie pedagogiki wstydu oskarżana była między innymi polska noblistka Olga Tokarczuk.

</doc>
<doc id="4181802" url="https://pl.wikipedia.org/wiki?curid=4181802" title="Liasy (przystanek kolejowy)">
Liasy (przystanek kolejowy)

Liasy (biał. "Лясы", ros. "Лясы") – przystanek kolejowy pomiędzy miejscowościami Charki a Sosnówka, w rejonie prużańskim, w obwodzie brzeskim, na Białorusi. Leży na linii Moskwa - Mińsk - Brześć.

</doc>
<doc id="4181806" url="https://pl.wikipedia.org/wiki?curid=4181806" title="Iosif Lerman">
Iosif Lerman

Iosif Rafaiłowicz Lerman (, ur. w styczniu 1905 w Homlu, zm. ?) – funkcjonariusz radzieckich służb specjalnych, starszy porucznik bezpieczeństwa państwowego.
Życiorys.
Urodził się w żydowskiej rodzinie. Uczył się w szkole miejskiej, w 1920 został pracownikiem gubernialnego Sownarchozu w Homlu, w 1923 był kancelistą kursów milicji, od maja 1923 pracował w gubernialnym oddziale GPU w Czernihowie. W latach 1920-1921 i ponownie 1923-1928 należał do Komsomołu, a od stycznia 1928 do WKP(b). W latach 1924-1925 był pomocnikiem pełnomocnika okręgowego oddziału GPU w Nieżynie, 1925-1930 pełnomocnikiem okręgowego oddziału GPU w Iziumie, w 1930 pełnomocnikiem okręgowego oddziału GPU w Odessie, a od 1 października 1930 do lutego 1932 pełnomocnikiem odeskiego sektora operacyjnego GPU. Od kwietnia do listopada 1932 uczył się w Centralnej Szkole OGPU ZSRR, potem pracował w centrali OGPU ZSRR jako pełnomocnik oddziału Zarządu Ekonomicznego, od 10 lipca 1934 do 25 maja 1935 był pełnomocnikiem Oddziału 6 Wydziału Ekonomicznego GUGB NKWD ZSRR, a od 25 maja 1935 do stycznia 1937 pełnomocnikiem operacyjnym Oddziału 8 Wydziału Ekonomicznego/Wydziału Kontrwywiadowczego GUGB NKWD ZSRR, 11 grudnia 1935 otrzymał stopień starszego porucznika bezpieczeństwa państwowego. Od stycznia do 1 listopada 1937 był pełnomocnikiem operacyjnym Oddziału 14 Wydziału 3 GUGB NKWD ZSRR, od 1 listopada 1937 do kwietnia 1938 pomocnikiem szefa Oddziału 13 Wydziału 3 GUGB NKWD ZSRR, od kwietnia do czerwca 1938 pomocnikiem szefa Wydziału 3 Zarządu 1 NKWD ZSRR, a w czerwcu 1938 zastępcą szefa Oddziału 6 Wydziału 8 Zarządu 1 NKWD ZSRR. Od czerwca do września 1938 był p.o. szefa tego oddziału, od września do grudnia 1938 p.o. szefa oddziału Wydziału 2 Głównego Zarządu Ekonomicznego NKWD ZSRR, a od grudnia 1938 do stycznia 1939 szefem Wydziału 2 Głównego Zarządu Ekonomicznego NKWD ZSRR.

</doc>
<doc id="4181808" url="https://pl.wikipedia.org/wiki?curid=4181808" title="Przyłuszczyzna (przystanek kolejowy)">
Przyłuszczyzna (przystanek kolejowy)

Przyłuszczyzna (biał. "Прылутчына", ros. "Прилутчина") – przystanek kolejowy w miejscowości Przyłuszczyzna, w rejonie prużańskim, w obwodzie brzeskim, na Białorusi. Leży na linii Moskwa - Mińsk - Brześć.

</doc>
<doc id="4181814" url="https://pl.wikipedia.org/wiki?curid=4181814" title="Tomasz Wierzbicki (ujednoznacznienie)">
Tomasz Wierzbicki (ujednoznacznienie)



</doc>
<doc id="4181816" url="https://pl.wikipedia.org/wiki?curid=4181816" title="Kształt wody">
Kształt wody

Kształt wody (ang. "The Shape of Water") – amerykański film fantasy z 2017 roku w reżyserii Guillermo del Toro.
Premiera filmu odbyła się 31 sierpnia 2017 podczas 74. MFF w Wenecji, gdzie zdobył on główną nagrodę, Złotego Lwa.
27 lutego 2018 ukazała się adaptacja powieściowa filmu napisana przez Guillermo del Toro i Daniela Krausa. Polskie tłumaczenie Tomasza Bieronia wydała oficyna Zysk i S-ka tego samego dnia.
Fabuła.
Akcja filmu rozgrywa się na początku lat 60. XX wieku w Baltimore. Elisa Esposito pracuje jako woźna w tajnym rządowym centrum badawczym. Monotonne życie urozmaicają jej spotkania z Zeldą, która również pracuje w ośrodku, oraz z homoseksualnym sąsiadem Gilesem. Pewnego dnia do laboratorium zostaje przywiezione tajemnicze stworzenie, które schwytano w Ameryce Południowej. Okazuje się, że to humanoidalny płaz, z którym Elisa potajemnie się zaprzyjaźnia. Gdy dowiaduje się, że wojskowi chcą go uśmiercić w celu dalszych badań, postanawia z pomocą Gilesa pomóc mu w ucieczce. Jej plan zostaje jednak odkryty przez jednego z naukowców, dr. Roberta Hoffstetlera, który w rzeczywistości jest sowieckim szpiegiem.
Produkcja.
Pomysł na film powstał w 2011 roku podczas spotkania del Toro i Krausa. Główną inspiracje stanowił film "Potwór z Czarnej Laguny" z 1954 roku, który del Toro oglądał w dzieciństwie. Reżyser początkowo chciał nakręcić jego remake, lecz podczas rozmów prowadzonych z wytwórnią Universal nie przekonał jej szefów, by ukazać historię z perspektywy tytułowego potwora. Razem z Vanessą Taylor napisał więc nowy scenariusz, a akcję filmu osadził w czasach zimnej wojny.
Zdjęcia rozpoczęły się 15 sierpnia 2016 roku w Hamilton w Kanadzie, a zakończono je 6 listopada tego samego roku.
Odbiór.
Box office.
Budżet filmu jest szacowany na 19,5 miliona dolarów. W Stanach Zjednoczonych i Kanadzie film zarobił blisko 64 mln USD. W innych krajach przychody wyniosły prawie 132 mln, a łączny przychód z biletów niecałe 196 milionów dolarów.
Krytyka w mediach.
Film spotkał się z dobrą reakcją krytyków. W serwisie Rotten Tomatoes 92% z 443 recenzji jest pozytywne, a średnia ocen wyniosła 8,36/10. Na portalu Metacritic średnia ocen z 53 recenzji wyniosła 87 punktów na 100.
Nagrody i nominacje.
"Kształt Wody" na 90. ceremonii wręczenia Oscarów zdobył cztery statuetki – za „najlepszy film”, „najlepszą reżyserię”, „najlepszą scenografię” i „najlepszą muzykę”. Był również nominowany do tej nagrody w kategoriach: „najlepszy scenariusz oryginalny”, „najlepszy dźwięk”, „najlepszy montaż dźwięku”, „najlepsze kostiumy”, „najlepszy montaż”, „najlepsze zdjęcia”, „najlepsza drugoplanowa rola męska” (Richard Jenkins), „najlepsza drugoplanowa rola kobieca” (Octavia Spencer) i „najlepsza pierwszoplanowa rola kobieca” (Sally Hawkins).

</doc>
<doc id="4181818" url="https://pl.wikipedia.org/wiki?curid=4181818" title="Beit Yisrael">
Beit Yisrael



</doc>
<doc id="4181822" url="https://pl.wikipedia.org/wiki?curid=4181822" title="Stymulacja porodu">
Stymulacja porodu

Stymulacja porodu – metoda indukcji porodu polegająca na farmakologicznym nasileniu czynności skurczowej macicy w sytuacji, gdy własna czynność skurczowa nie powoduje właściwego postępu porodu.
Wedle Polskiego Towarzystwa Ginekologicznego zalecanym postępowaniem jest stosowanie wlewu dożylnego roztworu oksytocyny, podawanego za pomocą pompy infuzyjnej. U pacjentki przed jego rozpoczęciem wykonuje się zapis kardiotokograficzny, który następnie kontynuowany jest w sposób ciągły do pojawienia się regularnej, efektywnej czynności skurczowej macicy. Służy on monitorowaniu czynności serca płodu, a także aktywności skurczowej macicy. Stosowanie oksytocyny pozwala skrócić średni czas trwania porodu o ok. 3 godziny.
Przeciwwskazania dla podania oksytocyny to m.in. dysproporcja płodowo-miednicza, a także wszelkie pozostałe przeciwwskazania dla porodu naturalnego. Podanie oksytocyny statystycznie zwiększa ryzyko zakończenia porodu cesarskim cięciem ze względu na większe ryzyko wystąpienia zamartwicy wewnątrzmacicznej, jednocześnie ogranicza liczbę przypadków operacyjnego zakończenia porodu ze względu na zatrzymanie akcji porodowej. Najczęściej występującym działaniem ubocznym oksytocyny jest możliwość hiperstymulacji płodu, co może prowadzić do hipoksji, a w skrajnych przypadkach – do skurczu tężcowego.
5 jednostek oksytocyny rozpuszczonych w 500 ml roztworu Ringera lub płynu fizjologicznego podaje się w dawce od 1 do 6mIU na minutę, przy dawce maksymalnej 25mIU na minutę. Podanie zaczyna się od minimalnej dawki 1mIU/minutę i zwiększa się ją stopniowo co 20 do 40 minut.
Po rozpoczęciu porodu aktywnego nie ma potrzeby kontynuowania stymulacji porodu.

</doc>
<doc id="4181824" url="https://pl.wikipedia.org/wiki?curid=4181824" title="Puchar Świata w biegach narciarskich w Seefeld">
Puchar Świata w biegach narciarskich w Seefeld

Zawody Pucharu Świata w biegach narciarskich w Seefeld – zawody w biegach narciarskich, przeprowadzane w ramach Pucharu Świata w biegach narciarskich od sezonu 1984/1985. Zawody odbywają się na trasach narciarskich w austriackim kompleksie narciarskim Casino Arena w Seefeld.
Pierwsze zawody PŚ w Seefeld odbyły się w dniach 18-21 stycznia 1985, były to jednocześnie Mistrzostwa Świata w Narciarstwie Klasycznym.

</doc>
<doc id="4181826" url="https://pl.wikipedia.org/wiki?curid=4181826" title="Ramot (osiedle Jerozolimy)">
Ramot (osiedle Jerozolimy)



</doc>
<doc id="4181827" url="https://pl.wikipedia.org/wiki?curid=4181827" title="Pawieł Smirnow (funkcjonariusz)">
Pawieł Smirnow (funkcjonariusz)

Pawieł Pietrowicz Smirnow (ros. Павел Петрович Смирнов, ur. 1896 we wsi Gusiewo w guberni moskiewskiej, zm. w grudniu 1983 w Moskwie) – funkcjonariusz radzieckich służb specjalnych, generał major.
Życiorys.
Uczył się w szkole wiejskiej i później na wieczorowym fakultecie robotniczym (rabfaku), pracował jako zecer w drukarni w Moskwie, Rydze i Tule, od sierpnia 1915 służył w rosyjskiej armii w Tambowie, od maja do grudnia 1917 uczestniczył w I wojnie światowej w walkach na Łotwie. Od kwietnia 1918 do maja 1925 służył w Armii Czerwonej, od lipca 1918 należał do RKP(b), od maja 1925 do września 1934 służył w wojskach konwojowych m.in. jako szef Zarządu Zaopatrzenia Wojsk Konwojowych w Moskwie od grudnia 1929 do września 1934. We wrześniu 1934 przeszedł do wojsk konwojowych NKWD ZSRR, od października 1935 pracował w organach NKWD ZSRR, od 3 lipca 1938 do 28 lutego 1941 był pomocnikiem szefa, a od 28 lutego do 13 sierpnia 1941 zastępcą szefa Zarządu Administracyjno-Gospodarczego NKWD ZSRR. Od 13 sierpnia 1941 do 20 stycznia 1943 był zastępcą szefa Zarządu Gospodarczego NKWD ZSRR, od 20 stycznia do 7 maja 1943 pomocnikiem szefa Zarządu NKWD obwodu uljanowskiego, a od 18 maja 1943 do 3 października 1946 szefem Finansowego Zarządu Administracyjno-Gospodarczego NKGB\MGB ZSRR. Od 3 października 2946 do 14 lutego 1952 był szefem Zarządu Gospodarczego MGB ZSRR, a od 14 marca 1952 do 14 marca 1953 p.o. szefa Zarządu Administracyjno-Gospodarczego MGB ZSRR, następnie został zwolniony ze służby.
Odznaczenia.
I 6 medali.

</doc>
<doc id="4181828" url="https://pl.wikipedia.org/wiki?curid=4181828" title="Gilo (osiedle Jerozolimy)">
Gilo (osiedle Jerozolimy)



</doc>
<doc id="4181831" url="https://pl.wikipedia.org/wiki?curid=4181831" title="Kolonia Niemiecka (osiedle Jerozolimy)">
Kolonia Niemiecka (osiedle Jerozolimy)



</doc>
<doc id="4181832" url="https://pl.wikipedia.org/wiki?curid=4181832" title="Kolonia Niemiecka">
Kolonia Niemiecka



</doc>
<doc id="4181833" url="https://pl.wikipedia.org/wiki?curid=4181833" title="Kolonia Grecka (osiedle Jerozolimy)">
Kolonia Grecka (osiedle Jerozolimy)



</doc>
<doc id="4181834" url="https://pl.wikipedia.org/wiki?curid=4181834" title="Kolonia Amerykańska (osiedle Jerozolimy)">
Kolonia Amerykańska (osiedle Jerozolimy)



</doc>
<doc id="4181835" url="https://pl.wikipedia.org/wiki?curid=4181835" title="Mordechai Maklef">
Mordechai Maklef



</doc>
<doc id="4181836" url="https://pl.wikipedia.org/wiki?curid=4181836" title="Kerem Avraham">
Kerem Avraham



</doc>
<doc id="4181837" url="https://pl.wikipedia.org/wiki?curid=4181837" title="RAM Café 2 Lounge &amp; Chillout">
RAM Café 2 Lounge &amp; Chillout

RAM Café 2 Lounge &amp; Chillout – drugi z serii albumów wchodzących w skład RAM Café, wydany w 2007 roku.
16 stycznia 2008 składanka uzyskała status złotej płyty, a 29 listopada 2011 – platynowej. Wydanie składa się 2 krążków CD i zawiera 31 utworów. Wyboru utworów dokonał Piotr Bartyś.

</doc>
<doc id="4181840" url="https://pl.wikipedia.org/wiki?curid=4181840" title="Mieczysław Jakubowski (1883–1940)">
Mieczysław Jakubowski (1883–1940)

Mieczysław Jakubowski (ur. 22 kwietnia 1883 w majątku Córków, woj. wołyńskie zm. wiosną 1940 w Katyniu) – chorąży artylerii Wojska Polskiego, kawaler Krzyża Walecznych, ofiara zbrodni katyńskiej.
Życiorys.
Urodził się w rodzinie Kazimierza i Celiny. Absolwent gimnazjum w Chyrowie. Jako żołnierz I Korpusu Polskiego w Rosji brał udział w I wojnie światowej. W wojnie 1920 w szeregach 1 dywizjonu artylerii konnej, następnie w 4 dywizjonie artylerii konnej. 
W okresie międzywojennym pozostał w wojsku. Od 1921 służył w 4 dywizjonie artylerii konnej. Od grudnia 1934 podoficer poligonowy w Komendzie Obozu Ćwiczeń Pohulanka. 
W kampanii wrześniowej wzięty do niewoli przez Sowietów, osadzony w Kozielsku. 22 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa 040/3 z 20.04.1940. Został zamordowany między 23 a 24 kwietnia 1940 przez NKWD w lesie katyńskim. Nie został zidentyfikowany podczas ekshumacji prowadzonej przez Niemców w 1943. 

</doc>
<doc id="4181842" url="https://pl.wikipedia.org/wiki?curid=4181842" title="Jesús Vidal Chamorro">
Jesús Vidal Chamorro

Jesús Vidal Chamorro (ur. 6 maja 1974 w Madrycie) – hiszpański duchowny katolicki, biskup pomocniczy Madrytu od 2018.
Życiorys.
Prezbiterat.
Święcenia kapłańskie otrzymał 8 maja 2004 i został inkardynowany do archidiecezji madryckiej. Pracował głównie jako duszpasterz kilku madryckich parafii i rektoratów, był też m.in. kapelanem madryckiej Akcji Katolickiej, delegatem ds. duszpasterstwa dzieci i młodzieży oraz rektorem madryckiego seminarium duchownego.
Episkopat.
29 grudnia 2017 papież Franciszek mianował go biskupem pomocniczym archidiecezji madryckiej, ze stolicą tytularną "Elepla". Sakry udzielił mu 17 lutego 2018 kardynał Carlos Osoro.

</doc>
<doc id="4181843" url="https://pl.wikipedia.org/wiki?curid=4181843" title="Szklany most w Pingshan">
Szklany most w Pingshan

Szklany most w Pingshan – najdłuższy na świecie most wiszący, którego nawierzchnia wykonana jest z przezroczystego szkła. Obiekt, znajdujący się w chińskim powiecie Pingshan (prefektura Shijiazhuang, prowincja Hebei) jest atrakcją turystyczną dla pieszych. Mierzy 488 metrów długości, 4 metry szerokości, a zainstalowany jest nad około 220-metrową przepaścią. Most został otwarty w grudniu 2017.
Podobne konstrukcje w Chinach znajdują się w Zhangjiajie (Szklany most w Zhangjiajie) i w górach Taihang Shan ().

</doc>
<doc id="4181844" url="https://pl.wikipedia.org/wiki?curid=4181844" title="Mistrzostwa Jugosławii w piłce siatkowej mężczyzn">
Mistrzostwa Jugosławii w piłce siatkowej mężczyzn

Mistrzostwa Jugosławii w piłce siatkowej mężczyzn – cykliczne, krajowe rozgrywki sportowe, organizowane od 1945 roku przez Jugosłowiański Związek Piłki Siatkowej, mające na celu wyłonienie najlepszego siatkarskiego zespołu w Jugosławii.
Mistrzostwa odbywały się w latach 1945-1991. W 1945 roku o mistrzostwo walczyły drużyny narodowe. Po rozpadzie SFR Jugosławii poszczególne państwa byłej Jugosławii zaczęły organizować własne krajowe rozgrywki.
Od sezonu 1991/1992 organizowane były rozgrywki o mistrzostwo Federalnej Republiki Jugosławii.

</doc>
<doc id="4181845" url="https://pl.wikipedia.org/wiki?curid=4181845" title="I liga jugosłowiańska w piłce siatkowej mężczyzn">
I liga jugosłowiańska w piłce siatkowej mężczyzn



</doc>
<doc id="4181847" url="https://pl.wikipedia.org/wiki?curid=4181847" title="José Cobo Cano">
José Cobo Cano

José Cobo Cano (ur. 20 września 1965 w Sabiote) – hiszpański duchowny katolicki, biskup pomocniczy Madrytu od 2018.
Życiorys.
Prezbiterat.
Święcenia kapłańskie otrzymał 23 kwietnia 1994 i uzyskał inkardynację do archidiecezji madryckiej. Pracował w stołecznych parafiach św. Leopolda (1995–2000) oraz św. Alfonsa Liguoriego (2000–2015). W 2015 mianowany wikariuszem biskupim dla Wikariatu II.
Episkopat.
29 grudnia 2017 papież Franciszek mianował go biskupem pomocniczym archidiecezji madryckiej, ze stolicą tytularną "Beatia". Sakry udzielił mu 17 lutego 2018 kardynał Carlos Osoro.

</doc>
<doc id="4181848" url="https://pl.wikipedia.org/wiki?curid=4181848" title="Santos Montoya Torres">
Santos Montoya Torres

Santos Montoya Torres (ur. 22 czerwca 1966 w Solana del Pino) – hiszpański duchowny katolicki, biskup Calahorry i La Calzada-Logroño od 2022.
Życiorys.
Święcenia kapłańskie otrzymał 18 czerwca 2000 roku i został inkardynowany do archidiecezji madryckiej. Przez wiele lat pracował w stołecznym niższym seminarium jako wychowawca, wicedyrektor oraz dyrektor. W 2012 mianowany proboszczem madryckiej parafii bł. Marii Anny od Jezusa.
29 grudnia 2017 papież Franciszek mianował go biskupem pomocniczym archidiecezji madryckiej, ze stolicą tytularną "Horta". Sakry udzielił mu 17 lutego 2018 kardynał Carlos Osoro.
12 stycznia 2022 został mianowany ordynariuszem diecezji Calahorra i La Calzada-Logroño. 5 marca 2022 kanonicznie objął urząd.

</doc>
<doc id="4181850" url="https://pl.wikipedia.org/wiki?curid=4181850" title="Talbiya">
Talbiya



</doc>
<doc id="4181852" url="https://pl.wikipedia.org/wiki?curid=4181852" title="Cristóbal López Romero">
Cristóbal López Romero

Cristóbal López Romero SDB (ur. 19 maja 1952 w Vélez-Rubio) – hiszpański duchowny rzymskokatolicki, salezjanin, arcybiskup Rabatu od 2017, administrator apostolski archidiecezji Tangeru od 2019 do 2022, kardynał prezbiter od 2019.
Życiorys.
Od dwunastego roku życia związany z salezjanami, w którym to zakonie złożył w 1968 pierwsze śluby, zaś sześć lat później śluby wieczyste. W 1973 rozpoczął studia filozoficzno-teologiczne w salezjańskim seminarium w Barcelonie, a następnie dziennikarskie na Uniwersytecie Autonomicznym w Barcelonie.
Święcenia kapłańskie otrzymał 19 maja 1979. Piastował m.in. funkcję prowincjała w Paragwaju (1994-2000), w Boliwii (2011-2014) oraz w hiszpańskiej Inspektorii Maryi Wspomożycielki (2014-2018).
Episkopat.
29 grudnia 2017 papież Franciszek mianował go arcybiskupem stołecznej archidiecezji Rabat. Sakry biskupiej udzielił mu 10 marca 2018 arcybiskup Barcelony, kard. Juan José Omella Omella.
1 września 2019 podczas modlitwy Anioł Pański papież Franciszek ogłosił, że mianował go kardynałem. Na konsystorzu 5 października 2019 został kreowany kardynałem prezbiterem, z tytułem San Leone I.

</doc>
<doc id="4181853" url="https://pl.wikipedia.org/wiki?curid=4181853" title="Aleksiej Dołguszew">
Aleksiej Dołguszew

Aleksiej Romanowicz Dołguszew (ros. Алексей Романович Долгушев, ur. 13 lutego 1902 w stanicy Paczełma, zm. ?) – funkcjonariusz radzieckich służb specjalnych, kapitan bezpieczeństwa państwowego.
Życiorys.
Od kwietnia 1924 do grudnia 1929 służył w Armii Czerwonej, od 1929 należał do WKP(b), od stycznia 1930 do kwietnia 1934 pracował w OGPU Ukraińskiego Okręgu Wojskowego kolejno jako pomocnik pełnomocnika Wydziału Informacyjnego, pełnomocnik Wydziału Specjalnego 14 Korpusu Piechoty, pełnomocnik i pełnomocnik operacyjny Wydziału Specjalnego Kijowskiego Sektora Operacyjnego/Obwodowego Oddziału GPU i pełnomocnik operacyjny Wydziału Specjalnego 45 Korpusu Zmechanizowanego. Następnie był pełnomocnikiem operacyjnym Wydziału Specjalnego OGPU/NKWD 18 Brygady Lotniczej, a od września 1934 do listopada 1936 p.o. szefa Wydziału Specjalnego NKWD 18 Brygady Lotniczej w Ukraińskim Okręgu Wojskowym, 23 marca 1936 otrzymał stopień młodszego porucznika bezpieczeństwa państwowego, od listopada 1936 do czerwca 1937 był pomocnikiem szefa Oddziału V Wydziału V/Wydziału Specjalnego Zarządu Bezpieczeństwa Państwowego (UGB) Zarządu NKWD obwodu dniepropetrowskiego. Od czerwca do października 1937 był pomocnikiem szefa, a od 23 października do grudnia 1937 p.o. szefa Oddziału VI Wydziału V UGB NKWD Ukraińskiej SRR, 17 listopada 1937 został awansowany na porucznika bezpieczeństwa państwowego, od grudnia 1937 do 24 lutego 1938 kierował Oddziałem VI Wydziału V UGB Ukraińskiej SRR. Od 24 lutego do 22 marca 1938 był p.o. szefa Wydziału I UGB NKWD Ukraińskiej SRR, od 22 marca do 28 maja 1938 szefem tego wydziału (od 14 kwietnia 1938 w stopniu starszego porucznika bezpieczeństwa państwowego), a od 28 maja 1938 do 15 stycznia 1939 szefem Zarządu NKWD obwodu kijowskiego, 13 czerwca 1938 otrzymał stopień kapitana bezpieczeństwa państwowego. 19 grudnia 1937 został odznaczony Orderem Czerwonej Gwiazdy, a 22 lutego 1938 Medalem 20-lecia Armii Czerwonej.
W 1939 został aresztowany, w 1942 skazany na 10 lat pozbawienia wolności.

</doc>
<doc id="4181855" url="https://pl.wikipedia.org/wiki?curid=4181855" title="Alfie Curtis">
Alfie Curtis

Alfie Curtis (ur. 28 lipca 1930 w Londynie, zm. 30 listopada 2017 w Billericay) – brytyjski aktor filmowy i telewizyjny. W filmie "" (1977) zagrał postać doktora Corneliusa Evazana, chorego psychicznie, zdeformowanego lekarza w Kantynie w Mos Eisley, z którym Luke Skywalker zostaje skonfrontowany ("„Mam wyrok śmierci na dwanaście systemów”"), skłaniając Obi-Wana Kenobiego do interweniowania i pierwszego użycia miecza świetlnego w walce. Zmarł w 2017 roku w wieku 87 lat.
Miał 178 cm wzrostu.

</doc>
<doc id="4181857" url="https://pl.wikipedia.org/wiki?curid=4181857" title="Puchar Jugosławii w piłce siatkowej mężczyzn">
Puchar Jugosławii w piłce siatkowej mężczyzn

Puchar Jugosławii w piłce siatkowej mężczyzn – cykliczne krajowe rozgrywki sportowe, organizowane corocznie przez Jugosłowiański Związek Piłki Siatkowej dla jugosłowiańskich męskich klubów siatkarskich.
W 1950 roku rozegrany został tzw. puchar zimowy. Rozgrywki o Puchar Jugosławii po raz pierwszy odbyły się w sezonie 1958/1959.
Po rozpadzie SFR Jugosławii poszczególne państwa byłej Jugosławii zaczęły organizować własne krajowe rozgrywki pucharowe.
Od 1992 roku organizowane były rozgrywki o Puchar Federalnej Republiki Jugosławii.

</doc>
<doc id="4181859" url="https://pl.wikipedia.org/wiki?curid=4181859" title="Wierzba czarniawa">
Wierzba czarniawa

Wierzba czarniawa ("Salix myrsinifolia" Salisb.) – gatunek rośliny z rodziny wierzbowatych. Występuje w Europie, zachodniej Syberii i w Ontario w Ameryce Północnej.
W Polsce rośnie na niżu, głównie na wschód od linii Wisły.
Biologia i ekologia.
Krzew, fanerofit. Kwitnie od kwietnia do maja. Rośnie w miejscach wilgotnych. Liczba chromosomów 2n =114. Roślina dwupienna, choć występują również osobniki jednopienne. Pod koniec XX w. częstość występowania jednopienności wzrosła do ok. ¼–⅓. 
Zagrożenia i ochrona.
Roślina umieszczona na polskiej czerwonej liście w kategorii NT (bliski zagrożenia).
Nazewnictwo.
W polskiej literaturze często występuje pod nazwą „wierzba czerniejąca”, a często używanym synonimem nazwy naukowej jest "Salix nigricans" .

</doc>
<doc id="4181860" url="https://pl.wikipedia.org/wiki?curid=4181860" title="Salix myrsinifolia">
Salix myrsinifolia



</doc>
<doc id="4181861" url="https://pl.wikipedia.org/wiki?curid=4181861" title="Henryk Hugo Gramowski">
Henryk Hugo Gramowski

Henryk Hugo Gramowski (ur. ?, zm. 31 stycznia 1863 w Tomaszów Lubelski) leśnik, dowódca partii powstańczej w powstaniu styczniowym. 
Gramowski pochodził z miejscowości Dąbrówka, położonej na terenie Księstwa Poznańskiego. W 1860 r. przeniósł się na Lubelszczyznę i podjął pracę leśnika w Ordynacji Zamojskiej. Po wybuchu powstania styczniowego Henryk Gramowski został pierwszym dowódcą wojskowym w obwodzie biłgorajskim. 24 stycznia 1863 roku jego dziesięcioosobowy oddział rozbił kozacki posterunek w Józefowie, zdobywając konie i broń. Umożliwiło to powołanie oddziału kawaleryjskiego. Z czasem partia powstańcza zwiększała się o ochotników Biłgoraja, Szczebrzeszyna i okolicznych miejscowości dochodząc do ponad 60 kiepsko uzbrojonych powstańców.
Nocą z 30 na 31 stycznia 1863 roku oddział Gramowskiego zaatakował Tomaszów Ordynacki (Tomaszów Lubelski). Celem ataku był dom zajezdny, który pełnił funkcję garnizonu sotni dońskich kozaków z 10 pułku. W czasie ataku Henryk Hugo Gramowski został śmiertelnie ranny.
Legenda zmarłego leśnika dotarła do malarza Artura Grottgera, który uwiecznił powstanie styczniowe w dwóch cyklach obrazów („Polonia" i „Lituania"). Jedno z jego dzieł powstało w trakcie pobytu malarza w Dyniskach, nieopodal dzisiejszego Tomaszowa Lubelskiego. Prawdopodobnie na obrazie zatytułowanym „Duch" znajduje się Hugo Henryk Gramowski, który wyruszając do walki pozostawił w leśnej osadzie żonę i nowo narodzonego syna.

</doc>
<doc id="4181867" url="https://pl.wikipedia.org/wiki?curid=4181867" title="Pawieł Wołodźko">
Pawieł Wołodźko

Pawieł Wasiljewicz Wołodźko (ros. Павел Васильевич Володзько, ur. 1888, zm. 1951) – funkcjonariusz radzieckich służb specjalnych, major bezpieczeństwa państwowego.
Życiorys.
Od 1918 należał do RKP(b), w 1919 został funkcjonariuszem Czeki, a w 1922 szefem sekcji tajno-operacyjnej dońskiego obwodowego oddziału GPU, później do 14 marca 1924 był szefem sekcji tajno-operacyjnej Górskiego Obwodowego Oddziału GPU. Od 20 do 30 listopada 1923 był p.o. szefa, a od marca 1924 szefem górskiego obwodowego oddziału GPU, od 1926 szefem Wydziału Tajnego Pełnomocnego Przedstawicielstwa OGPU Kraju Północnokaukaskiego, następnie do 1934 pomocnikiem szefa Zarządu Tajno-Operacyjnego PP OGPU Kazachskiej ASRR i do 1938 zastępcą ludowego komisarza spraw wewnętrznych Kazachskiej SRR.
W 1938 został aresztowany, następnie skazany na 15 lat pozbawienia wolności, zmarł w łagrze.

</doc>
<doc id="4181868" url="https://pl.wikipedia.org/wiki?curid=4181868" title="Tuczyna">
Tuczyna



</doc>
<doc id="4181869" url="https://pl.wikipedia.org/wiki?curid=4181869" title="Maksim Sałasz">
Maksim Sałasz

Maksim Sałasz (ur. 6 maja 1996 w Mińsku) – białoruski koszykarz grający na pozycji silnego skrzydłowego w białoruskiej drużynie Cmoki Mińsk.

</doc>
<doc id="4181872" url="https://pl.wikipedia.org/wiki?curid=4181872" title="Puchar Świata w biegach narciarskich w Otepää">
Puchar Świata w biegach narciarskich w Otepää

Zawody Pucharu Świata w biegach narciarskich w Otepää – zawody w biegach narciarskich, przeprowadzane w ramach Pucharu Świata w biegach narciarskich od sezonu 1998/1999. Zawody odbywają się na trasach narciarskich w okolicy stadionu Tehvandi w estońskim Otepää.
Pierwsze zawody PŚ w Otepää odbyły się 5 stycznia 1999.

</doc>
<doc id="4181880" url="https://pl.wikipedia.org/wiki?curid=4181880" title="Jan Zamoyski (biskup łucki)">
Jan Zamoyski (biskup łucki)



</doc>
<doc id="4181882" url="https://pl.wikipedia.org/wiki?curid=4181882" title="Rodzina wie lepiej">
Rodzina wie lepiej

Rodzina wie lepiej – teleturniej emitowany od poniedziałku do soboty o 18.30 od 28 sierpnia do 2 grudnia 2017 r. w TVP1 i prowadzony przez Marcina Ramsa.
Program oparty jest na izraelskim formacie „Sure or Insure” produkcji Keshet International. Początkowo miał nosić nazwę "Ryzyk-fizyk" ().
Wyprodukowano 81 dwudziestominutowych odcinków.
Według AGB Nielsen program śledziło średnio 877 tys. widzów, a najchętniej oglądany odcinek zobaczyło 1,59 mln osób.
Zasady gry.
Każda drużyna występująca w programie składa się z pięciorga zawodników. Na początek gracze dostają 20 000 zł. Następnie czworo uczestników wchodzi do specjalnej kabiny, przez co nie mają możliwości obserwacji gry kapitana. Zawodnik, który został w centrum sceny otrzymuje pytanie z czterema możliwymi odpowiedzi. Jego zadaniem jest wskazać właściwy wariant. Następnie drużynie przedstawiane jest pytanie i musi ona ocenić czy ich znajomy znał odpowiedź. Jeżeli mają co do tego wątpliwości, mogą użyć jednego z dwóch rodzajów "ubezpieczeń":
Każdego z rodzajów ubezpieczeń można wykorzystać w ciągu gry dwukrotnie.
Za przejście przez kolejne rundy (czyli jedno pytanie) zawodnicy otrzymują pieniądze:
Najwyższa możliwa wygrana to 40 000 zł. Jeżeli na którekolwiek pytanie nie padnie prawidłowa odpowiedź lub Rodzina nie użyje ubezpieczenia 50% – drużyna kończy grę i odchodzi z niczym.
Nagroda główna padła dwa razy – w odc. nr 16 z 14.09.2017 i w odc. nr 63 z 9.11.2017.

</doc>
<doc id="4181883" url="https://pl.wikipedia.org/wiki?curid=4181883" title="Góra Scopus">
Góra Scopus



</doc>
<doc id="4181885" url="https://pl.wikipedia.org/wiki?curid=4181885" title="Block B">
Block B

Block B () – południowokoreański boysband założony przez Cho PD w 2011 roku. Grupa składa się z siedmiu członków: Taeil, B-Bomb, Jaehyo, U-Kwon, Park Kyung, Zico oraz P.O.
Historia.
2011: debiut z "Do U Wanna B?".
W lutym 2011 roku Cho PD ogłosił, że zainwestuje 1,5 miliarda wonów w utworzenie siedmioosobowej grupy hip-hopowej w ramach projektu „Creating Korea's Eminem”. 13 kwietnia 2011 roku swoją premierę miał debiutancki teledysk do piosenki „Freeze!” (kor. 그대로 멈춰라!, ale został zakazany przez Komisję Ochrony Młodzieży, która uważała go za zbyt seksowny dla koreańskiej telewizji. W rezultacie piosenka nie mogła być sprzedawana nieletnim w wieku poniżej 19 lat, a teledysk nie mógł zostać wyemitowany przed 22:00. 14 kwietnia ukazał się CD singel "Do U Wanna B?", zawierający „Freeze!”. 15 kwietnia Block B zadebiutowali na żywo w programie "Music Bank". Minialbum, zatytułowany "New Kids on the Block", ukazał 23 czerwca.
22 czerwca został wyemitowany pierwszy z ośmiu odcinków programu "Match Up!" stacji MTV Korea, z udziałem zespołów Block B i B1A4. 16 października MTV rozpoczęło emitować serię specjalnych odcinków z serii "Match Up", które ukazywały Block B podczas promocji w Japonii.
2012: "Welcome to the Block" i "Blockbuster".
Na początku stycznia Block B zapowiedzieli wydanie kolejnego minialbumu. "Welcome to the Block" ukazał się 2 lutego 2012 roku, wraz z głównym singlem „NalinA”. Jednakze dwie piosenki z płyty („LOL” i „Did You or Did You Not” (kor. 했어 안했어)) zostały zakazane, ponieważ zostały uznane za nieodpowiednie dla nieletnich słuchaczy przez Korean Family Gender Equality &amp; Prosperity Ministry oraz kanały KBS.
W lutym 2012 roku transmisja informacyjna wyemitowała kontrowersyjny wywiad między Block B i tajskimi mediami kilka miesięcy wcześniej. Wywiad wzbudził oburzenie obywateli Tajlandii za niewrażliwe komentarze członków grupy. W odpowiedzi członkowie zespołu wystosowali listy przeprosin i wydali nagranie wideo na kanale YouTube wytwórni. W wyniku tego incydentu lider Block B, Zico, również ogolił głowę, aby zademonstrować swoją skruchę. 30 kwietnia ukazał się repackage album "'Welcome to the BLOCK' Repackage", który zawierał dodatkowo kilka nowych piosenek, w tym główny singel „Close My Eyes” (kor. 눈감아줄께).
17 października ukazał się pierwszy album studyjny grupy, pt. "Blockbuster". Główny singel „Nillili Mambo” (kor. 닐리리맘보) został dobrze przyjęty, a album zajął 10. miejsce w rankingu Billboard World Albums.
2013: pozew przeciwko Stardom Entertainment i powrót z nową wytwórnią płytową.
3 stycznia ogłoszono, że Block B złożyli pozew przeciwko swojej agencji w celu anulowania kontraktu na wyłączność. Według doniesień mediów, członkowie Block B złożyli pozew przeciwko Stardom w Centralnym Sądzie Rejonowym w Seulu. Żądali dochodu, który nie został im wypłacony za rok. Ponadto, Block B oskarżyli także dyrektora generalnego agencji o posiadanie sumy pieniędzy w wysokości 70 milionów wonów – pieniędzy zebranych od rodziców członków w celu sfinansowania działań produkcyjnych i promocyjnych grupy. 20 maja 2013 roku były dyrektor generalny agencji popełnił samobójstwo w piwnicy własnego domu.
7 czerwca Centralny Sąd Rejonowy w Seulu odrzucił pozew złożony przez Block B przeciwko agencji. Sąd stwierdził, że z dowodów Block B trudno jest wywnioskować, czy Stardom naruszyła umowę, więc zdecydował, że nie udowodniono winy agencji. Blok B wydali oświadczenie w odpowiedzi na orzeczenie, przepraszając fanów i mówiąc, że nie będą już pracować ze Stardom Entertainment. Grupa powiedziała również, że będą nadal walczyć o swoje prawa i przygotowują niezależne promocje.
Po długiej walce obie strony w końcu osiągnęły porozumienie i zgodziły się zakończyć spór prawny. 29 sierpnia Block B ogłosili, że grupa wynegocjowała przeniesienie umowy do nowej agencji – Seven Seasons. Przedstawiciele tej agencji zapowiedzieli, że grupa planuje wydać nowy album w październiku.
Seven Seasons utworzył następnie oficjalny kanał YouTube grupy. 31 sierpnia agencja opublikowała teaser z U-Kwonem, a następnie 4 września z Jaehyo i P.O.
17 września Block B zapowiedzieli swój przedpremierowy singel „Be the light” przez teaser opublikowany na kanale YouTube agencji. Teledysk został wydany 22 września 2013 roku. Piosenka uplasowała się na 14 pozycji listy Gaon Digital Chart w pierwszym tygodniu od premiery. 2 października ukazał się nowy minialbum, "Very Good", zawierający pięć piosenek z głównym singlem „Very Good”. Teledysk do piosenki został wydany 7 października. 3 października odbył się showcase w Hwajeong Stadium Korea University, w Seulu. "Very Good" zadebiutował na pierwszym miejscu listy Gaon Album Chart, natomiast single „Very Good”, „When Where Where How” i „Nice Day” zadebiutowały na pozycjach 6, 20 i 26 listy Gaon Digital Chart. Płyta zadebiutowała także na 6 pozycji listy Billboard World Albums.
2014: "HER".
Block B wystąpili we własnym reality show zatytułowanym "Five Minutes Before Chaos" (kor. 개판 5 분전), którego premiera odbyła się 10 kwietnia na kanale Mnet. Na początku kwietnia Block B zapowiedzieli nowe wydawnictwo, pt. "Jackpot". Teledysk do utworu tytułowego „Jackpot” został wydany 15 kwietnia, a premiera płyty miała odbyć się 17 kwietnia. CD singel ukazał się 17 kwietnia, ale comeback grupy został odwołany po katastrofie promu Sewol przewożącego ponad 400 osób.
W maju odbyła się pierwsza seria koncertowa Block B w Olympic Park, zatytułowana "Blockbuster 2014", na którą bilety zostały wyprzedane pierwszego dnia sprzedaży. Koncerty odbyły się 17 i 18 maja w Seulu, a 23 i 24 maja w Pusanie.
11 lipca Seven Seasons ogłosiło, że 24 lipca Block B wyda minialbum zatytułowany "HER". Sześć dni później agencja wydała cyfrowy singel i film zza kulis kręcenia teledysku w ramach przygotowań do wydania "HER". „Jackpot” uplasował się na dziesiątej pozycji na listy Gaon Digital Chart w pierwszym tygodniu od premiery.
24 lipca ukazał się minilbum "HER" i nowa wersja teledysku „Jackpot”. Tytułowa piosenka uplasowała się na trzecim miejscu listy Gaon Digital Chart, a „Jackpot” – na piątym. Album zadebiutował na drugim miejscu listy Gaon Album Chart i szóstym listy Billboard World Albums.
22 i 23 listopada odbyły się dwa koncerty z serii "2014 Blockbuster Remastering", które przyciągnęły ponad 10 tys. fanów w Olympic Gymballium w Seulu.
2015: Debiut w Japonii, trasa europejska i debiut podgrupy.
Block B oficjalnie zadebiutowali Japonii 21 stycznia 2015 roku, wydając singel „Very Good”. Singel zadebiutował na piątym miejscu listy Oricon Weekly Singles Chart i siódmym listy Japan Hot 100. Po premierze, 16 i 17 stycznia, odbyły się dwa koncerty w Tokio, które przyciągnęły ponad 5000 fanów.
Pierwszy oficjalny fanmeeting odbył się 15 lutego w SK Olympic Handball Gymnasium w Seulu, zgromadził około 8000 fanów.
Pierwsza europejska trasa koncertowa Block B trwała od 27 lutego do 8 marca, odwiedzając Paryż, Helsinki, Warszawę i Mediol. Większość koncertów z trasy zostało wyprzedanych.
W dniach 5 i 6 kwietnia, Block B ogłosili poprzez opublikowane zdjęcia, że P.O, U-Kwon i B-Bomb utworzą podgrupę Bastarz. Pierwszy minialbum wydali 13 kwietnia, wraz z teledyskiem do utworu tytułowego „Conduct Zero”. Minialbum zadebiutował na trzecim miejscu na liście albumów Gaon. W celach promocyjnych podgrupy B-Bomb i U-Kwon zagrali w internetowym serialu "Jumping Girl" u boku Luny z f(x) i Hany z Secret.
1 maja na oficjalnej stronie japońskiej zespołu ogłoszono, że 27 maja grupa wyda swój drugi singel – japońską wersję „HER”. 14 maja Block B rozpoczęli trasę po Japonii; chociaż pierwotnie zaplanowano cztery koncerty, ze względu na duże zapotrzebowanie na bilety, trasa została rozszerzona o kolejne siedem koncertów, z przystankami w Tokio, Osace, Fukuoce i Nagoi, które przyciągnęły około 20 tys. fanów. Singel „HER” zadebiutował na pozycji siódmej na cotygodniowej liście singli Oricon.
2 sierpnia Block B wystąpili w Los Angeles na KCON-ie. "The Los Angeles Times" doniósł, że „Block B mieli jedno z najbardziej udanych połączeń koreańskiego hip-hopu z dynamiką boysbandu”.
23 września ogłoszono, że Block B odbędą drugie tournée po Stanach Zjednoczonych z cyklem koncertów zorganizowanych przez SubKulture Entertainment. Zespół wystąpił w San Francisco 11 listopada, w Chicago 13 listopada i Los Angeles 15 listopada.

</doc>
<doc id="4181886" url="https://pl.wikipedia.org/wiki?curid=4181886" title="Orańczyce (stacja kolejowa)">
Orańczyce (stacja kolejowa)

Orańczyce (biał. "Аранчыцы", ros. "Оранчицы") – stacja kolejowa pomiędzy miejscowościami Orańczyce i Linowo, w rejonie prużańskim, w obwodzie brzeskim, na Białorusi. Leży na linii Moskwa – Mińsk – Brześć.
Historia.
Stacja powstała w XIX w. na drodze żelaznej moskiewsko-brzeskiej pomiędzy stacjami Bereza (Pogodino) i Tewle. Początkowo nosiła nazwę "Liniewo". W II Rzeczypospolitej nosiła już obecną nazwę.

</doc>
<doc id="4181887" url="https://pl.wikipedia.org/wiki?curid=4181887" title="Jan Zamoyski (zm. 1619)">
Jan Zamoyski (zm. 1619)



</doc>
<doc id="4181889" url="https://pl.wikipedia.org/wiki?curid=4181889" title="Martin Rapold">
Martin Rapold

Martin Rapold (ur. 23 sierpnia 1973 w Szafuzie) – szwajcarski aktor filmowy i telewizyjny.
Życiorys.
Urodził się w Szafuzie w Szwajcarii. Jego młodszy brat Patrick (ur. 1975) to także aktor i pianista. Uczył się klasycznego śpiewu i pracował jako wolny dziennikarz. W latach 1995–1998 studiował na wydziale aktorskim w European Film Actor School w Zurychu. Zadebiutował jako Mike Bärtschi w filmie "Ekskluzywny" ("Exklusiv", 1998). W 2000 roku został nagrodzony Europejską Nagrodą Filmową na Berlinale jako szwajcarska gwiazda EFP Shooting Star. Od tego czasu był zaangażowany w ponad 40 produkcjach filmowych i telewizyjnych w Szwajcarii i całej Europie. Odkąd został współautorem scenariusza do dramatu "Nocturne" z 2003 roku, napisał scenariusz dla kilku innych projektów.

</doc>
<doc id="4181894" url="https://pl.wikipedia.org/wiki?curid=4181894" title="Tkacze (przystanek kolejowy)">
Tkacze (przystanek kolejowy)

Tkacze (biał. "Ткачы", ros. "Ткачи") – przystanek kolejowy w miejscowości Tkacze, w rejonie prużańskim, w obwodzie brzeskim, na Białorusi. Leży na linii Moskwa - Mińsk - Brześć.

</doc>
<doc id="4181895" url="https://pl.wikipedia.org/wiki?curid=4181895" title="Maksym Sałasz">
Maksym Sałasz



</doc>
<doc id="4181896" url="https://pl.wikipedia.org/wiki?curid=4181896" title="Pawłowicze (przystanek kolejowy)">
Pawłowicze (przystanek kolejowy)

Pawłowicze (biał. "Паўлавічы", ros. "Павловичи") – przystanek kolejowy w miejscowości Pawłowicze, w rejonie bereskim, w obwodzie brzeskim, na Białorusi. Leży na linii Moskwa - Mińsk - Brześć.

</doc>
<doc id="4181908" url="https://pl.wikipedia.org/wiki?curid=4181908" title="Kabaki (przystanek kolejowy)">
Kabaki (przystanek kolejowy)

Kabaki (biał. "Кабакі", ros. "Кабаки") – przystanek kolejowy w miejscowości Kabaki, w rejonie bereskim, w obwodzie brzeskim, na Białorusi. Leży na linii Moskwa - Mińsk - Brześć.

</doc>
<doc id="4181909" url="https://pl.wikipedia.org/wiki?curid=4181909" title="Krwiściąg średni">
Krwiściąg średni

Krwiściąg średni ("Sanguisorba minor" subsp. "balearica" (Bourg. ex Nyman) Mu¤oz Garm. &amp; C.Navarro) – podgatunek rośliny z rodziny różowatych. Występuje w Europie, Azji, Afryce, Ameryce Północnej i Australii.
W Polsce rośnie w rozproszeniu na terenie całego kraju.
Biologia i ekologia.
Bylina, hemikryptofit. Kwitnie od maja do lipca. Rośnie w murawach kserotermicznych i żwirowiskach. Liczba chromosomów 2n =28, 56.
Zagrożenia i ochrona.
Roślina umieszczona na polskiej czerwonej liście w kategorii DD (stopień zagrożenia nie może być określony).

</doc>
<doc id="4181910" url="https://pl.wikipedia.org/wiki?curid=4181910" title="Sanguisorba minor subsp. balearica">
Sanguisorba minor subsp. balearica



</doc>
<doc id="4181911" url="https://pl.wikipedia.org/wiki?curid=4181911" title="Sanguisorba muricata">
Sanguisorba muricata



</doc>
<doc id="4181917" url="https://pl.wikipedia.org/wiki?curid=4181917" title="Mieczysław Cybiński">
Mieczysław Cybiński

Mieczysław Cybiński (ur. 29 kwietnia 1902 w Krotoszynie, zm. w 1979) – polski artysta fotograf. Członek Związku Polskich Artystów Fotografików. Członek założyciel oddziału Polskiego Towarzystwa Fotograficznego w Katowicach.
Życiorys.
Mieczysław Cybiński był aktywnym animatorem działalności katowickiego środowiska fotograficznego. Zdał maturę w 1922 roku w Kępnie. W 1934 roku był (wspólnie z Józefem Hawliczkiem, Aleksandrem Bushem, Wojciechem Wytrychem) członkiem założycielem Śląskiego Towarzystwa Miłośników Fotografii. W 1946 roku był współzałożycielem oddziału Polskiego Towarzystwa Fotograficznego w Katowicach, gdzie od 1949 roku pełnił funkcję wiceprezesa. Od 1950 roku był wykładowcą w Technikum Fototechnicznym w Katowicach. W 1951 roku został przyjęty w poczet członków Związku Polskich Artystów Fotografików, gdzie od 1952 roku pełnił funkcję sekretarza ówczesnej Delegatury ZPAF w Katowicach – w 1975 roku przekształconej w Okręg Śląski ZPAF, w którym (w 1975 roku) pełnił obowiązki prezesa Zarządu.
Mieczysław Cybiński jest autorem i współautorem wielu wystaw fotograficznych; indywidualnych, zbiorowych; krajowych i międzynarodowych, w Polsce i za granicą oraz współorganizatorem wielu wystaw (w zdecydowanej większości prezentowanych w ramach działalności w Śląskim Towarzystwie Miłośników Fotografii) – m.in. wystawy fotografii radzieckiej w 1935 roku w Katowicach. Na przełomie lat 1977/1978 roku był współzałożycielem pierwszej stałej galerii fotograficznej – „Galerii Katowice”.
Mieczysław Cybiński zmarł w 1979 roku.

</doc>
<doc id="4181919" url="https://pl.wikipedia.org/wiki?curid=4181919" title="Jurij Wotincew">
Jurij Wotincew

Jurij Wsiewołodowicz Wotincew (ros. Юрий Всеволодович Вотинцев, ur. 23 października 1919 w Taszkencie, zm. 29 listopada 2005 w Moskwie) – radziecki generał pułkownik artylerii.
Życiorys.
Był synem przewodniczącego Centralnego Komitetu Wykonawczego (CIK) Turkiestańskiej ASRR Wsiewołoda Wotincewa, zabitego podczas antykomunistycznego powstania w Taszkencie w 1919. Dzieciństwo i młodość spędził z matką w Piotrogrodzie/Leningradzie, gdzie w 1936 skończył szkołę, od lipca 1936 służył w Armii Czerwonej, w październiku 1938 ukończył szkołę artylerii w Sumach. Był dowódcą plutonu szkolnego w szkole artylerii w Tbilisi, od stycznia 1940 pomocnikiem dowódcy baterii i wykładowcą w szkole artylerii, od lipca 1941 wykładał w szkole artylerii w Penzie, gdzie był poza tym dowódcą baterii, od listopada 1942 dowodził dywizjonem moździerzy w Rybińsku. Od marca 1940 należał do WKP(b). Od marca 1943 uczestniczył w walkach na Froncie Woroneskim, walczył w bitwie pod Kurskiem, brał udział w operacji biełgorodzko-charkowskiej, sumsko-połtawskiej, newelsko-gorodokskiej, witebskiej i białoruskiej, w sierpniu 1943 został szefem sztabu pułku moździerzy, od października 1943 walczył na 1 Froncie Nadbałtyckim. Od lutego 1944 był zastępcą dowódcy pułku 71 Dywizji Piechoty Gwardii, w maju-czerwcu 1944 szefem sztabu artylerii, następnie dowódcą artylerii 90 Dywizji Piechoty Gwardii na 1 Froncie Nadbałtyckim, wyróżnił się podczas operacji witebsko-orszańskiej i połockiej, w grudniu 1944 został ciężko kontuzjowany. Po wyleczeniu wrócił do pracy w szkole artylerii w Penzie, w 1947 ukończył ze złotym medalem Akademię Wojskową im. Frunzego i został szefem wydziału operacyjnego sztabu artylerii 5 Armii Nadmorskiego Okręgu Wojskowego w mieście Spask Dalni, a od grudnia 1948 szefem wydziału operacyjnego sztabu artylerii Nadmorskiego Okręgu Wojskowego. Podczas wojny w Korei wielokrotnie wyjeżdżał do Korei i Chin w celu organizowania przygotowania bojowego artylerii armii Korei Północnej i Chin do działań bojowych. W październiku 1953 objął dowództwo artylerii 2 Dywizji Pancernej w Dalekowschodnim Okręgu Wojskowym, w 1955 ukończył ze złotym medalem Akademię Wojskową im. Woroszyłowa, później sprawował funkcje dowódcze w wojskach obrony przeciwlotniczej Moskiewskiego Okręgu Wojskowego, w maju 1959 objął dowództwo samodzielnego Turkiestańskiego Korpusu Obrony Przeciwlotniczej w Taszkencie. Od maja 1963 dowodził samodzielną 12 Armią Wojsk Obrony Przeciwlotniczej, od maja 1967 do lipca 1986 dowodził Wojskami Przeciwrakietowymi Obrony Przeciwlotniczej Kraju. W 1961 został członkiem KC KPK, 1963-1971 był deputowanym do Rady Najwyższej Uzbeckiej SRR. Jego imieniem nazwano ulicę w Kubince.

</doc>
<doc id="4181920" url="https://pl.wikipedia.org/wiki?curid=4181920" title="Zakład Higieny Weterynaryjnej">
Zakład Higieny Weterynaryjnej

Zakład Higieny Weterynaryjnej (w skrócie ZHW) – laboratorium urzędowe wchodzące w skład systemu laboratoriów urzędowych.
Jest to jednostka inspekcji weterynaryjnej powołana na mocy ustawy z dnia 29 stycznia 2004 r. o Inspekcji Weterynaryjnej.
Na terenie Rzeczypospolitej Polski znajduje się 16 laboratoriów wchodzących w skład wojewódzkich inspektoratów weterynarii, na czele których stoją wojewódzcy lekarze weterynarii. Niektóre z nich posiadają dodatkowe oddziały poza siedzibą główną, które zlokalizowane są na terenie danego województwa.
Zakładem Higieny Weterynaryjnej kieruje kierownik ZHW. Pracownikami ZHW są lekarze weterynarii oraz osoby z wykształceniem wyższym i średnim o profilu pokrewnym (np. zootechnika).
ZHW biorą czynny udział w zapewnieniu odpowiedniego poziomu ochrony zdrowia publicznego i ochrony zdrowia zwierząt. Przeprowadzają badania laboratoryjne w zakresie monitorowania skażenia żywności pochodzenia zwierzęcego substancjami toksycznymi, hormonami, produktami leczniczymi, zanieczyszczeniami środowiskowymi (metalami ciężkimi, pestycydami), zanieczyszczenia żywności drobnoustrojami chorobotwórczymi i larwami pasożytów, badania pasz, jak również diagnostyki chorób zakaźnych zwierząt, w tym zoonoz (wścieklizny, brucellozy czy pasażowalnych encefalopatii gąbczastych i innych).
Poza działalnością urzędową poszczególne Zakłady Higieny Weterynaryjnej prowadzą działalność usługową w zakresie weterynaryjnych badań laboratoryjnych (np. badania mięsa zwierząt łownych na obecność włośni).

</doc>
<doc id="4181921" url="https://pl.wikipedia.org/wiki?curid=4181921" title="Czerniewo (obwód miński)">
Czerniewo (obwód miński)

Czerniewo (biał. "Чэрнева", ros. "Чернево") – wieś na Białorusi, w obwodzie mińskim, w rejonie mołodeczańskim, w sielsowiecie Gródek.
Historia.
W czasach zaborów w gminie Hermaniszki, w powiecie wilejskim, w guberni wileńskiej Imperium Rosyjskiego.
W latach 1921–1945 folwark a następnie majątek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 20 osób, 12 było wyznania rzymskokatolickiego a 8 prawosławnego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. W 1931 w 5 domach zamieszkiwało 45 osób.
Wierni należeli do parafii rzymskokatolickiej w Chołchle i prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1960 roku do 2013 roku w sielsowiecie Chołchło. 
Od 1991 w składzie niepodległej Białorusi.

</doc>
<doc id="4181922" url="https://pl.wikipedia.org/wiki?curid=4181922" title="Bobby soxer">
Bobby soxer

Bobby soxer – socjologiczne określenie z lat 40./ 50. XX wieku, opisujące bardzo emocjonalnie reagujące fanki muzyki pop, wielbicielki piosenkarzy, takich jak Frank Sinatra, Frankie Avalon, Elvis Presley. 
Były to zwykle nastoletnie dziewczęta, względnie młode kobiety, w wieku od 12 do 25 lat. Nosiły rozkloszowane spódniczki z wyhaftowanym pudlem tzw. "poodle skirts" i charakterystycznie zawinięte skarpetki. Typowa "bobby soxer" została przedstawiona przez Shirley Temple w filmie "The Bachelor and the Bobby-Soxer" z 1947r. Piosenka Frankie Avalona z 1959 r. „Bobby Sox to Stockings" również odnosiła się do tego zjawiska.

</doc>
<doc id="4181924" url="https://pl.wikipedia.org/wiki?curid=4181924" title="Czerniewszczyzna">
Czerniewszczyzna

Czerniewszczyzna (biał. "Чэрнеўшчына", ros. "Черневщина") – wieś na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów w powiecie wilejskim, w guberni wileńskiej Imperium Rosyjskiego
W latach 1921–1945 wieś leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwały tu 107 osób, 1 była wyznania rzymskokatolickiego a 106 prawosławnego. Jednocześnie wszyscy mieszkańcy zadeklarowali białoruską przynależność narodową. Było tu 17 budynków mieszkalnych. W 1931 w 24 domach zamieszkiwało 117 osób.
Wierni należeli do parafii rzymskokatolickiej w Chołchle i prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.
Od 1960 do 2013 roku w sielsowiecie Chołchło.

</doc>
<doc id="4181926" url="https://pl.wikipedia.org/wiki?curid=4181926" title="Szałygi (obwód miński)">
Szałygi (obwód miński)

Szałygi (biał. "Шалыгі", ros. "Шалыги") – wieś na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów w okręgu wiejskim Horodek, w gminie Horodek, w powiecie wilejskim, w guberni wileńskiej Imperium Rosyjskiego. W 1866 roku liczyła 44 dusze rewizyjne. Należała do dóbr Pronczejkowo, własność Tyszkiewiczów.
W latach 1921–1945 wieś leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwały tu 154 osoby, 9 było wyznania rzymskokatolickiego a 145 prawosławnego. Jednocześnie 11 mieszkańców zadeklarowało polską a 143 białoruską przynależność narodową. Było tu 26 budynków mieszkalnych. W 1931 w 30 domach zamieszkiwało 169 osób.
Wierni należeli do parafii rzymskokatolickiej w Chołchle i prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="4181927" url="https://pl.wikipedia.org/wiki?curid=4181927" title="Ulica Podkarpacka w Krośnie">
Ulica Podkarpacka w Krośnie

Ulica Podkarpacka w Krośnie – ulica w Krośnie, przebiegająca przez dzielnice i osiedla: Polanka, os. Południe, os. Traugutta, os. Grota-Roweckiego. Jej przedłużeniem w kierunku Przemyśla jest ul. Bieszczadzka, a w kierunku Nowego Sącza Aleja Jana Pawła II. Jest częścią krośnieńskiej linii średnicowej zwanej potocznie obwodnicą. Jest częścią drogi krajowej nr 28.
Bibliografia.
Urząd Miasta Krosna - Plan Miasta Krosna

</doc>
<doc id="4181931" url="https://pl.wikipedia.org/wiki?curid=4181931" title="Gaj Siewierin">
Gaj Siewierin

Gaj Iljicz Siewierin (ros. Гай Ильи́ч Севери́н, ur. 24 lipca 1926 w Czudowie, zm. 7 lutego 2008 w Moskwie) – konstruktor generalny NPP Zwiezda (1964-2008).
Życiorys.
W 1949 ukończył Moskiewski Instytut Lotniczy, pracował w Instytucie Lotniczo-Badawczym im. M. Gromowa, gdzie zajmował się badaniami i testowaniem sprzętu dla załóg samolotów i systemów zasilania samolotów. Od 1958 wykładał w Moskiewskim Instytucie Lotniczym, którego w 1976 został profesorem, w styczniu 1964 został mianowany głównym konstruktorem i dyrektorem zakładu nr 918 (późniejszego NPP Zwiezda) w miejscowości Tomilino w obwodzie moskiewskim. Był tam konstruktorem generalnym, a 1982-2008 jednocześnie dyrektorem generalnym i konstruktorem generalnym. Pod jego kierunkiem opracowano skafandry, systemy podtrzymywania życia i środki awaryjnego opuszczania statków kosmicznych i stacji orbitalnych, zastosowanych w statkach kosmicznych Wostok. Uczestniczył w przygotowaniu do lotu Jurija Gagarina, a także opracowywał sprzęt, dzięki któremu Aleksiej Leonow wyszedł w otwartą przestrzeń kosmiczną. Był autorem i współautorem ponad stu prac naukowych, wypromował ponad 40 kandydatów i doktorów nauk. W 2000 został akademikiem RAN. Pochowany na Cmentarzu Trojekurowskim w Moskwie.
Odznaczenia i nagrody.
i medale.

</doc>
<doc id="4181935" url="https://pl.wikipedia.org/wiki?curid=4181935" title="Begović">
Begović



</doc>
<doc id="4181937" url="https://pl.wikipedia.org/wiki?curid=4181937" title="Henry Wallace McLeod">
Henry Wallace McLeod

Henry Wallace McLeod (ur. 17 grudnia 1915 w Regina, zm. 27 września 1944 w Wesel) – kanadyjski lotnik, as myśliwski okresu II wojny światowej.
Życiorys.
Urodził się w kanadyjskiej Reginie jako syn Jamesa Archibalda McLeoda i Hannah Elizabeth McLeod. Jego ojciec, absolwent uniwersytetu Acadia pochodził z Brooklynu w Nowej Szkocji. Gdy Henry miał trzy lata jego matka zmarła na grypę podczas pandemii. Henry był przeciętnym, nie wyróżniającym się uczniem lecz radził sobie z nauką. Miał również opinię, że uczy się szybko.
Karierę wojskową rozpoczął w wojskach lądowych, w 5. pułku Saskatchewan oraz w Królewskim Pułku Strzelców Regina. 2 września 1940 wstąpił do Royal Canadian Air Force (Kanadyjskich Sił Powietrznych). Szkolenie ukończył 1 kwietnia 1941, a 9 maja przybył do Wielkiej Brytanii, gdzie został skierowany do 57 OTU (Operational Training Unit). 21 lipca otrzymał przydział do 132 dywizjonu, 28 sierpnia został przeniesiony do 485 dywizjonu. 27 września uszkodził messerschmitta Bf 109. Od 2 do 23 grudnia służył w 602 dywizjonie, następnie w 411 dywizjonie. 1 maja 1942 prawdopodobnie strącił Focke-Wulfa Fw 190. 3 czerwca 1942 został skierowany do 603 dywizjonu stacjonującego na Malcie. Pierwsze pewne zwycięstwo osiągnął 23 czerwca 1942, strącając włoski myśliwiec Macchi MC.202. Od lipca do końca października 1942 walczył w 1435 dywizjonie. 13 października 1942 otrzymał Distinguished Flying Cross. 3 dni później zestrzelił Bf 109, którego najprawdopodobniej pilotował niemiecki as Heinz Golinski. Podczas walk na Malcie zniszczył na pewno 13 nieprzyjacielskich samolotów, 2 prawdopodobnie i uszkodził 8, zyskując pseudonim Orzeł z Malty ("The Eagle of Malta"). 4 grudnia 1942 został odesłany na odpoczynek do Wielkiej Brytanii. Do latania bojowego powrócił 12 lutego 1942 wraz z przydziałem do 443 dywizjonu. 23 czerwca 1944 strącił 2 Fw 190. 5 września otrzymał Distinguished Service Order. W 443 dywizjonie zestrzelił łącznie 8 maszyn przeciwnika.
27 września 1944 prowadził eskadrę (6 samolotów) swojego dywizjonu w składzie skrzydła dowodzonego przez Johnniego Johnsona nad Nijmegen w Holandii. McLeod zaginął w akcji, Johnson wzywał go przez radio, lecz nie otrzymał odpowiedzi. Po wylądowaniu było pewne, że Mcleod nie powrócił. Johnson pytał reszty pilotów, czy nie wiedzą, co się mogło stać. Jeden z nich widział Kanadyjczyka w pościgu za samotnym messerschmittem.
Spitfire McLeoda (nr fabryczny NH425) został odnaleziony w 1949 na przedmieściach Wesel już po niemieckiej stronie granicy. Jego ciało znajdowało się we wraku. Został pochowany na Cmentarzu Wojennym Wspólnoty Brytyjskiej w Rheinberg.
Podczas II wojny światowej Henry Wallace McLeod zestrzelił na pewno 21 samolotów wroga, 3 prawdopodobnie, 12 uszkodził oraz jeden uszkodził zespołowo.

</doc>
<doc id="4181941" url="https://pl.wikipedia.org/wiki?curid=4181941" title="Ulica Bieszczadzka w Krośnie">
Ulica Bieszczadzka w Krośnie

Ulica Bieszczadzka w Krośnie – ulica w Krośnie, przebiegająca przez os. Grota-Roweckiego i Suchodół. Jej przedłużeniem w kierunku Przemyśla jest ul. Krośnieńska w Miejscu Piastowym, a w kierunku Nowego Sącza ul. Podkarpacka. Jest częścią krośnieńskiej linii średnicowej zwanej potocznie obwodnicą. Jest częścią drogi krajowej nr 28.

</doc>
<doc id="4181943" url="https://pl.wikipedia.org/wiki?curid=4181943" title="Dzień Świętego Szczepana">
Dzień Świętego Szczepana

Dzień Świętego Szczepana – święto obchodzone na pamiątkę świętego Szczepana (pierwszego chrześcijańskiego męczennika) 26 grudnia w Kościele rzymskokatolickim i 27 grudnia w Kościołach wschodnich. Kościół prawosławny obchodzi Dzień Świętego Szczepana 27 grudnia według kalendarza juliańskiego, tzn. obecnie 9 stycznia według kalendarza gregoriańskiego. W wierze chrześcijańskiej dzień Świętego Szczepana przypada na drugi dzień świąt Bożego Narodzenia.
Jest to oficjalne święto państwowe w Alzacji i Mozeli (Francja), Austrii, Balearach, Bośni i Hercegowinie, Katalonii, Chorwacji, Czechach, Danii, Estonii, Finlandii, Niemczech, Irlandii, we Włoszech, Luksemburgu, Macedonii Północnej, Czarnogórze, Norwegii, Filipinach, w Polsce, Rumunii, Serbii, Słowacji, Słowenii, Szwecji, Ukrainie i Szwajcarii. Dzień ten jest także dniem wolnym od pracy w Australii, Kanadzie i Wielkiej Brytanii, gdzie zamiast dnia Świętego Szczepana obchodzi się Boxing Day.
Irlandia.
W Irlandii jest to jedno z dziewięciu oficjalnych świąt.
W języku irlandzkim nazywa się Lá Fhéile Stiofáin lub Lá an Dreoilín - Wren Day. W tym kontekście słowo "wren" jest często wymawiane jako "ran". Nazwa ta wiąże się z wieloma legendami, pochodzącymi nawet z mitologii irlandzkiej, łączącymi epizody z życia Jezusa i strzyżyka. W tym dniu ludzie zakładają stare ubrania, słomiane kapelusze i wędrują od drzwi do drzwi wraz ze sztucznymi strzyżykami (pierwotnie były one zabijane), śpiewają kolędy i tańczą. Obecnie tradycja ta jest zdecydowanie mniej popularna niż kilka pokoleń temu. Irlandzcy kolędnicy zwani są "wrenboys". W hrabstwach Galway i Kerry obchodzony jest także Mummer's Festival. Mumming to także tradycja obchodzona w hrabstwie Fermanagh w irlandzkiej prowincji Ulster. Dzień Świętego Szczepana to dzień, w którym rodziny nawzajem się odwiedzają oraz chodzą do teatru na pantomimę.
W przeważającej części prowincji Ulster dzień ten zazwyczaj nazywany jest Boxing Day, zwłaszcza w Irlandii Północnej i hrabstwie Donegal (głównie East Donegal i Inishowen).
Walia.
Dzień Świętego Szczepana w Walii znany jest jako Gŵyl San Steffan, obchodzony co roku 26 grudnia. Jeden ze zwyczajów walijskich, przerwany w XIX wieku, polegał na upuszczaniu krwi bydłu i biciu gałęziami ostrokrzewu śpiochów i służących. Ceremonia podobno miała przynieść szczęście.
Katalonia.
Dzień Świętego Szczepana (Sant Esteve) obchodzony 26 grudnia jest tradycyjnym katalońskim świętem. Jest obchodzony zaraz po świętach Bożego Narodzenia, uświęcony świąteczną ucztą, na którą składa się cannelloni. Jest on najczęściej nadziewany indykiem lub mięsem z zupy escudelli.
Austria, Czechy, Niemcy i Polska.
Stephanitag jest dniem wolnym od pracy głównie w katolickiej Austrii. W Archidiecezji Wiedeńskiej święto Świętego Szczepana obchodzone jest w niedzielę podczas Oktawy Narodzenia Pańskiego. Na terenach Bawarii do dziś zachowane są liczne starożytne zwyczaje, takie jak uroczyste przejażdżki konne, błogosławieństwo koni lub tzw. rytuał picia, świętowany głównie przez młodych mężczyzn tuż po obrzędach kościelnych. 
Drugi dzień Świąt Bożego Narodzenia (z niemieckiego "Zweiter Weihnachtsfeiertag", z czeskiego "druhý svátek vánoční") obchodzony 26 grudnia jest świętem państwowym w Polsce, Niemczech i Czechach.
Serbia.
Święty Szczepan jest patronem Serbii. Dzień Świętego Szczepana przypada na 9 stycznia, ponieważ Serbski Kościół Prawosławny przestrzega kalendarza juliańskiego. Średniowieczni władcy Serbii na koronacjach przybierali imię Stefan (Stephen). Ten dzień nie jest świętem państwowym w Serbii.
Republika Serbska.
Święty Szczepan (Stefan) jest także patronem Republiki Serbskiej, jednej z dwóch części składowych Bośni i Hercegowiny. Dzień Świętego Szczepana jest obchodzony 9 stycznia jako Dzień Republiki Serbskiej. W głównej mierze jest to dzień upamiętniający wydarzenia z 1992 roku, a nie święto religijne. 
Finlandia.
Najbardziej znaną tradycją związaną z tym dniem są organizowane kuligi. W przeciwieństwie do Bożego Narodzenia (i Wigilii), które były obchodzone w sposób podniosły i spokojny, drugi dzień świętowano radośnie.
Kolejną tradycją były parady. W niektórych rejonach, ich celem było przetestowanie przyszłego małżonka. W dzień św. Szczepana odbywało się też wiele wesel. Na obecne tradycje składają się tańce z okazji dnia św. Szczepana, które odbywają się w restauracjach i w salach tanecznych.

</doc>
<doc id="4181944" url="https://pl.wikipedia.org/wiki?curid=4181944" title="Sielsowiet Gródek">
Sielsowiet Gródek

Sielsowiet Gródek (biał. "Гарадзілаўскі сельсавет", ros. "Городиловский сельсовет") – sielsowiet na Białorusi, w obwodzie mińskim, w rejonie mołodeczańskim. Siedziba urzędu mieści się w Gródku.

</doc>
<doc id="4181947" url="https://pl.wikipedia.org/wiki?curid=4181947" title="Yehoshua Rabinowitz">
Yehoshua Rabinowitz



</doc>
<doc id="4181950" url="https://pl.wikipedia.org/wiki?curid=4181950" title="Poniatowszczyzna">
Poniatowszczyzna

Poniatowszczyzna – dawna osada. Tereny, na których była położona leżą obecnie na Białorusi, w obwodzie mińskim, w rejonie mołodeczańskim, w sielsowiecie Gródek.
Historia.
W czasach zaborów folwark i dobra w okręgu wiejskim Siemierniki, w powiecie wilejskim, w guberni wileńskiej Imperium Rosyjskiego. W 1866 roku liczył 3 mieszkańców w 1 domu, własność Świętorzeckich.
W latach 1921–1945 folwark a następnie osada leżała w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 9 osób, 6 było wyznania rzymskokatolickiego, 3 prawosławnego. Jednocześnie 5 mieszkańców zadeklarowało polską a 4 białoruską przynależność narodową. Był tu 1 budynek mieszkalny. W 1931 w 8 domach zamieszkiwało 51 osób.
Wierni należeli do parafii rzymskokatolickiej i parafii prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="4181953" url="https://pl.wikipedia.org/wiki?curid=4181953" title="Bilta">
Bilta

Bilta (łac. "Diocesis Biltensis") – stolica historycznej diecezji w Cesarstwie rzymskim w prowincji Afryka Prokonsularna, sufragania metropolii Kartagina. Współcześnie w Tunezji. Obecnie katolickie biskupstwo tytularne.

</doc>
<doc id="4181954" url="https://pl.wikipedia.org/wiki?curid=4181954" title="Dońki">
Dońki

Dońki – dawny folwark. Tereny, na których był położony leżą obecnie na Białorusi, w obwodzie mińskim, w rejonie mołodeczańskim, w sielsowiecie Gródek.
Historia.
W czasach zaborów folwark prywatny w gminie Horodek, w powiecie wilejskim, w guberni wileńskiej Imperium Rosyjskiego. W 1865 w 1 domu zamieszkiwało 9 osób, należała do Karnickiego.
W latach 1921–1945 folwark leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwało tu 13 osób, wszystkie były wyznania rzymskokatolickiego i zadeklarowały polską przynależność narodową. Był tu 1 budynek mieszkalny. W 1931 w 3 domach zamieszkiwały 23 osoby.
Wierni należeli do parafii rzymskokatolickiej w Chołchle. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.

</doc>
<doc id="4181958" url="https://pl.wikipedia.org/wiki?curid=4181958" title="Dekanat Augustów - Matki Bożej Królowej Polski">
Dekanat Augustów - Matki Bożej Królowej Polski



</doc>
<doc id="4181960" url="https://pl.wikipedia.org/wiki?curid=4181960" title="Dekanat Augustów - św. Bartłomieja Apostoła">
Dekanat Augustów - św. Bartłomieja Apostoła



</doc>
<doc id="4181963" url="https://pl.wikipedia.org/wiki?curid=4181963" title="Hołoszeń główkowaty">
Hołoszeń główkowaty

Hołoszeń główkowaty ("Scirpoides holoschoenus" (L.) Soják) – gatunek rośliny z rodziny ciborowatych. Jako gatunek rodzimy występuje w Europie, Azji i Afryce.
W Polsce gatunek rzadki; rośnie głównie w południowo-zachodniej części kraju.
Biologia i ekologia.
Bylina, geofit. Kwitnie od czerwca do lipca. Rośnie na wilgotnych łąkach i brzegach wód. Liczba chromosomów 2n =164.
Zagrożenia i ochrona.
Roślina umieszczona na polskiej czerwonej liście w kategorii EN (zagrożony). Znajduje się także w czerwonej księdze gatunków zagrożonych w kategorii LC (najmniejszej troski).

</doc>
<doc id="4181964" url="https://pl.wikipedia.org/wiki?curid=4181964" title="Dowcewicze">
Dowcewicze

Dowcewicze – dawna wieś. Od 1973 roku część agromiasteczka Gródek na Białorusi, w obwodzie mińskim, w rejonie mołodeczańskim, w sielsowiecie Gródek.
Historia.
W czasach zaborów folwark prywatny w gminie Horodek, w powiecie wilejskim, w guberni wileńskiej Imperium Rosyjskiego. W 1866 roku należał do Borsuków.
W latach 1921–1945 folwark a następnie majątek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Według Powszechnego Spisu Ludności z 1921 roku zamieszkiwały tu 18 osób, 13 było wyznania rzymskokatolickiego a 6 prawosławnego. Jednocześnie wszyscy mieszkańcy zadeklarowali polską przynależność narodową. Były tu 2 budynki mieszkalne. W 1931 w 4 domach zamieszkiwało 41 osób.
Wierni należeli do parafii rzymskokatolickiej w Chołchle i prawosławnej w Gródku. Miejscowość podlegała pod Sąd Grodzki w Rakowie i Okręgowy w Wilnie; właściwy urząd pocztowy mieścił się w Gródku.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="4181965" url="https://pl.wikipedia.org/wiki?curid=4181965" title="Dekanat Ełk - Matki Bożej Fatimskiej">
Dekanat Ełk - Matki Bożej Fatimskiej



</doc>
<doc id="4181966" url="https://pl.wikipedia.org/wiki?curid=4181966" title="Scirpoides holoschoenus">
Scirpoides holoschoenus



</doc>
<doc id="4181967" url="https://pl.wikipedia.org/wiki?curid=4181967" title="Dekanat Ełk - Miłosierdzia Bożego">
Dekanat Ełk - Miłosierdzia Bożego



</doc>
<doc id="4181968" url="https://pl.wikipedia.org/wiki?curid=4181968" title="Dekanat Giżycko - św. Krzysztofa">
Dekanat Giżycko - św. Krzysztofa



</doc>
<doc id="4181969" url="https://pl.wikipedia.org/wiki?curid=4181969" title="Dekanat Giżycko - św. Szczepana Męczennika">
Dekanat Giżycko - św. Szczepana Męczennika



</doc>
<doc id="4181970" url="https://pl.wikipedia.org/wiki?curid=4181970" title="Dekanat Olecko - Niepokalanego Poczęcia Najświętszej Maryi Panny">
Dekanat Olecko - Niepokalanego Poczęcia Najświętszej Maryi Panny



</doc>
<doc id="4181971" url="https://pl.wikipedia.org/wiki?curid=4181971" title="Dekanat Olecko - św. Jana Apostoła">
Dekanat Olecko - św. Jana Apostoła



</doc>
<doc id="4181972" url="https://pl.wikipedia.org/wiki?curid=4181972" title="Dekanat Suwałki - Ducha Świętego">
Dekanat Suwałki - Ducha Świętego



</doc>
<doc id="4181973" url="https://pl.wikipedia.org/wiki?curid=4181973" title="Dekanat Suwałki - Miłosierdzia Bożego">
Dekanat Suwałki - Miłosierdzia Bożego



</doc>
<doc id="4181976" url="https://pl.wikipedia.org/wiki?curid=4181976" title="Aleja Jana Pawła II w Krośnie">
Aleja Jana Pawła II w Krośnie

Aleja Jana Pawła II w Krośnie – ulica w Krośnie, przebiegająca przez os. Turaszówka. Jej przedłużeniem w kierunku Przemyśla jest ul. Podkarpacka, a w kierunku Nowego Sącza ul. Bema. Jest częścią krośnieńskiej linii średnicowej zwanej potocznie obwodnicą. Jest częścią drogi krajowej nr 28.

</doc>
<doc id="4181977" url="https://pl.wikipedia.org/wiki?curid=4181977" title="Duszczyce">
Duszczyce

Duszczyce – dawny majątek. Obecnie część wsi Waśkowce na Białorusi, w obwodzie mińskim, w rejonie mołodeckim, w sielsowiecie Gródek.
Historia.
W czasach zaborów folwark w powiecie wilejskim, w guberni wileńskiej Imperium Rosyjskiego.
W latach 1921–1945 folwark a następnie majątek leżał w Polsce, w województwie wileńskim, w powiecie wilejskim, od 1927 roku w powiecie mołodeczańskim, w gminie Gródek.
Powszechny Spis Ludności z 1921 roku nie podał danych dotyczących miejscowości. W 1931 w 3 domach zamieszkiwało 20 osób.
W wyniku napaści ZSRR na Polskę we wrześniu 1939 miejscowość znalazła się pod okupacją sowiecką. 2 listopada została włączona do Białoruskiej SRR. Od czerwca 1941 roku pod okupacją niemiecką. W 1944 miejscowość została ponownie zajęta przez wojska sowieckie i włączona do Białoruskiej SRR.
Od 1991 w składzie niepodległej Białorusi.

</doc>
<doc id="4181979" url="https://pl.wikipedia.org/wiki?curid=4181979" title="Ulica Krakowska w Krośnie">
Ulica Krakowska w Krośnie

Ulica Krakowska w Krośnie – ulica w Krośnie, przebiegająca przez Białobrzegi i os. Tysiąclecia. Jej przedłużeniem w kierunku Śródmieścia jest ul. I. Łukasiewicza, a w kierunku Polanki ul. ks. J. Popiełuszki.

</doc>
<doc id="4181983" url="https://pl.wikipedia.org/wiki?curid=4181983" title="Dekanat Suwałki - św. Benedykta i Romualda">
Dekanat Suwałki - św. Benedykta i Romualda



</doc>
<doc id="4181984" url="https://pl.wikipedia.org/wiki?curid=4181984" title="Moshe Baram">
Moshe Baram



</doc>
<doc id="4181987" url="https://pl.wikipedia.org/wiki?curid=4181987" title="Dekanat Ełk - Świętej Rodziny">
Dekanat Ełk - Świętej Rodziny



</doc>
<doc id="4181989" url="https://pl.wikipedia.org/wiki?curid=4181989" title="Irena Wilhelmina Łukomska">
Irena Wilhelmina Łukomska

Irena Wilhelmina Łukomska z d. Gerke (ur. 30 września 1912 w Warszawie, zm. 6 grudnia 2017) – polska nauczycielka, członkini Armii Krajowej.
Życiorys.
Dzieciństwo spędziła w Słupcy, Kaliszu oraz Kole, w którym to mieście ukończyła prywatną pensję dla dziewcząt (1919–1925) oraz Koedukacyjne Gimnazjum Towarzystwa „Oświata” (1925–1931). Po zdaniu egzaminu gimnazjalnego w 1931 roku wraz z rodziną przeniosła się do Warszawy. Tu została przyjęta na Wydział Filologiczny Uniwersytetu Warszawskiego. Naukę na tej uczelni przerwała w 1933 roku, by przenieść się do warszawskiego Państwowego Studium Pomaturalnego im. Stanisława Konarskiego. Po ukończeniu Studium w 1934 roku zdała egzamin dyplomowy na nauczyciela szkół powszechnych i rozpoczęła pracę dydaktyczną w szkołach w Milanówku (bezpłatna praktyka nauczycielska), Grodzisku Mazowieckim oraz Dębem Wielkim. W 1937 roku zdała egzamin praktyczny, kwalifikujący do nauczania w publicznych szkołach powszechnych.
Po wybuchu II wojny światowej udało się jej uzyskać zatrudnienie w szkole w Wiciejowie, gdzie pracowała do września 1941 roku. W tym czasie zorganizowała tajne nauczanie dla dzieci w okolicznych wsi, ucząc języków: polskiego, łacińskiego i niemieckiego. Była również członkinią Tajnej Organizacji Nauczycielskiej. W 1941 roku poznała Jana Łukomskiego - również nauczyciela, z którym wzięła ślub w grudniu 1942 roku. Wcześniej, bo od października 1942 roku została członkinią Armii Krajowej. Po przeprowadzce do Warszawa pełniła rolę łączniczki między Warszawą a Mińskiem Mazowieckim, organizowała dostarczanie paczek żywnościowych więźniom Pawiaka oraz udział w wyrabianiu dokumentów chroniących Polaków przed wywozem na roboty przymusowe do Niemiec.
Po zakończeniu działań zbrojnych, lata 1948-1966 spędziła w Kutnie oraz pobliskich Gosławicach, pracując w tamtejszych szkołach oraz pełniąc funkcję kierownika Biura Powiatowego Komitetu Koordynacyjnego Społecznego Funduszu Budowy Szkół przy Wydziale Oświaty i Kultury Prezydium Powiatowej Rady Narodowej w Kutnie (1959-1964). W 1966 roku została zatrudniona w Szkole Podstawowej nr 5 w Wołominie, gdzie pracowała aż do 1973 roku (od 1968 roku - na pół etatu).
Od 1995 roku pozostawała w kontakcie z londyńskim Instytutem im. Marszałka Józefa Piłsudskiego. Była również darczyńcą Muzeum Powstania Warszawskiego, której to placówce podarowała pamiątki po swych braciach: Witoldzie, Waldemarze i Leszku Gerke, którzy byli uczestnikami powstania oraz własne dokumenty dotyczące okresu konspiracji podczas okupacji hitlerowskiej. Była członkinią Stowarzyszenia Polskich Kombatantów.
Małżeństwo Łukomskich miało trzech synów: Krzysztofa, Lecha i Andrzeja. Jan Łukomski zmarł we wrześniu 1990 roku. Po jego śmierci Irena Łukomska nawiązała kontakty z Marianem Przedpełskim - mazowieckim regionalistą i pasjonatem etnografii, jej pierwszą miłością z czasów studenckich. Marian Przedpełski zmarł w 1998 roku, a w 2000 roku Irena Łukomska wydała książkę o jego życiu i twórczości.
Pochowana na cmentarzu ewangelicko-augsburskim w Warszawie (aleja 66, grób 34/36).
Odznaczenia i nagrody.
W uznaniu swych zasług Irena Łukomska została odznaczona Krzyżem Kawalerskim Orderu Odrodzenia Polski, Złotym Krzyżem Zasługi (1983), Medalem Komisji Edukacji Narodowej (1980), Odznaką Za Tajne Nauczanie (1985), Złotą Odznaką ZNP (1974) oraz Medalem 90-lecia Miasta Wołomin (2010) i tytułem „Przyjaciela Muzeum Powstania Warszawskiego”, a w 2012 została wyróżniona medalem „Pro Masovia”.

</doc>
<doc id="4181991" url="https://pl.wikipedia.org/wiki?curid=4181991" title="Przyrost w prawie spadkowym">
Przyrost w prawie spadkowym

Przyrost w prawie spadkowym – instytucja prawa spadkowego uregulowana w art. 965 kodeksu cywilnego, zgodnie z którym, jeżeli spadkodawca powołał kilku spadkobierców testamentowych, a jeden z nich nie chce lub nie może być spadkobiercą, przeznaczony dla niego udział, w braku odmiennej woli spadkodawcy, przypada pozostałym spadkobiercom testamentowym w stosunku do przypadających im udziałów. Przyrost można wyłączyć albo zmodyfikować, np. w drodze podstawienia testamentowego zwykłego z art. 963 k.c. Zgodnie tym ostatnim przepisem można powołać spadkobiercę testamentowego na wypadek, gdyby inna osoba powołana jako spadkobierca ustawowy lub testamentowy nie chciała lub nie mogła być spadkobiercą.

</doc>
<doc id="4181997" url="https://pl.wikipedia.org/wiki?curid=4181997" title="Aharon Abuhatssira">
Aharon Abuhatssira



</doc>
<doc id="4181999" url="https://pl.wikipedia.org/wiki?curid=4181999" title="Bereza Miasto">
Bereza Miasto

Bereza Miasto (biał. "Бяроза-Горад", ros. "Берёза-Город") – przystanek kolejowy w miejscowości Bereza, w rejonie bereskim, w obwodzie brzeskim, na Białorusi. Leży na linii Moskwa - Mińsk - Brześć.

</doc>
<doc id="4182002" url="https://pl.wikipedia.org/wiki?curid=4182002" title="Maria Nietyksza">
Maria Nietyksza

Maria Teresa Nietyksza (ur. 12 sierpnia 1936 w Warszawie, zm. 29 grudnia 2017) – polska historyk, doktor habilitowana nauk humanistycznych, profesor nadzwyczajny Uniwersytetu Warszawskiego, specjalistka w zakresie historii XIX wieku.
Życiorys.
W 1960 uzyskała na Uniwersytecie Warszawskim tytuł zawodowy magistra. Tam też w 1969 otrzymała stopień naukowy doktora. Stopień naukowy doktora habilitowanego nauk humanistycznych nadano jej w 1981. W 1991 objęła stanowisko profesora nadzwyczajnego UW.
5 stycznia 2018 została pochowana na cmentarzu Powązkowskim w Warszawie (kwatera 7-1-12)

</doc>
<doc id="4182006" url="https://pl.wikipedia.org/wiki?curid=4182006" title="Bronna Góra (stacja kolejowa)">
Bronna Góra (stacja kolejowa)

Bronna Góra (biał. "Бронная Гара", ros. "Бронная Гора") – stacja kolejowa w miejscowości Bronna Góra, w rejonie bereskim, w obwodzie brzeskim, na Białorusi. Leży na linii Moskwa – Mińsk – Brześć. Rozpoczyna się tu linia do Białoozierska.
Przed II wojną światową był to przystanek kolejowy. W czasie wojny Niemcy wysadzali tu transporty ludności, głównie Żydów m.in. z gett w Brześciu, Berezie, Janowie, Kobryniu i Horodeczu, których następnie rozstrzeliwano w pobliskim lesie. Przystanek otoczony był wtedy drutem kolczastym.

</doc>
<doc id="4182011" url="https://pl.wikipedia.org/wiki?curid=4182011" title="Emanuele Zanini">
Emanuele Zanini

Emanuele Zanini (ur. 15 kwietnia 1965 w San Giovanni del Dosso) – włoski trener siatkarski.
Kariera.
Ukończył studia na Uniwersytecie Bolońskim. W 1995 roku został asystentem Andrei Anastasiego w Gabece Montichiari, w 1999 roku zaś podjął pracę jako asystent szkoleniowca i trener przygotowania fizycznego reprezentacji Włoch. W 1999 roku drużyna ta wygrała Ligę Światową i zdobyła mistrzostwo Europy. W roku 2000 ponownie zwyciężyła w Lidze Światowej i zdobyła też brązowy medal na igrzyskach olimpijskich.
W 2000 roku Zanini podjął pracę jako pierwszy trener w Gabece Montichiari. Był ponadto szkoleniowcem takich klubów jak Estense 4 Torri Ferrara, Codyeco Santa Croce, RPA-LuigiBacchi.It Perugia, Marmi Lanza Werona i Trenkwalder Modena. W 2008 roku objął posadę selekcjonera reprezentacji Słowacji, z którą w latach 2008 i 2011 wygrał Ligę Europejską, a w 2011 roku zajął piąte miejsce na mistrzostwach Europy, co było największym osiągnięciem w historii słowackiej siatkówki.
Poza Włochami był również trenerem w klubach w Austrii, Słowacji i we Francji. W latach 2013–2016 był selekcjonerem reprezentacji Turcji. 
W sezonie 2017/2018 roku prowadził drużynę Aluron Virtu Warta Zawiercie, z którą zajął 9 miejsce w PlusLidze. Po zakończeniu sezonu odszedł z klubu.
Sukcesy trenerskie.
klubowe.
Puchar Austrii:
Mistrzostwo Austrii:
Puchar Słowacji:
Mistrzostwo Słowacji:
Mistrzostwo Chorwacji:
reprezentacyjne.
Liga Europejska:

</doc>
<doc id="4182013" url="https://pl.wikipedia.org/wiki?curid=4182013" title="Negatywiści">
Negatywiści

Negatywiści – polska grupa poetycka działająca w Krakowie w 1922.
Grupa zaznaczyła swoją obecność na Powszechnym Meetingu w Sprawie Sztuki. Związani byli z nią debiutanci poetyccy jak Jan Brzękowski, Julian Przyboś, Jan Alfred Szczepański i Józef Edward Dutkiewicz. Na imprezie, wpisującej się w nurt dadaizmu, młodzi poeci zapowiadali dwuletnie powstrzymywanie się od twórczości poetyckiej. Z jednej strony miał być to protest przeciwko tradycyjnej sztuce, a z drugiej – wywołanie zainteresowania nieznanymi jeszcze nazwiskami. Członkowie grupy ogłaszali jednak swoje wiersze w pismach jak „Hiperbola” czy „Twórczość Młodej Polski”. Z czasem Przyboś i Brzękowski dołączyli do Awangardy Krakowskiej.

</doc>
<doc id="4182014" url="https://pl.wikipedia.org/wiki?curid=4182014" title="RAM Café 3 Lounge &amp; Chillout">
RAM Café 3 Lounge &amp; Chillout

RAM Café 3 Lounge &amp; Chillout – trzeci z serii albumów wchodzących w skład RAM Café, wydany w 2008 roku.
14 września 2017 album uzyskał status złotej płyty. Wydanie składa się 2 krążków CD i zawiera 31 utworów. Wyboru utworów dokonał Piotr Bartyś.

</doc>
<doc id="4182015" url="https://pl.wikipedia.org/wiki?curid=4182015" title="Liv Lisa Fries">
Liv Lisa Fries

Liv Lisa Fries (ur. 10 października 1990) – niemiecka aktorka urodzona w Berlinie. Grała główną rolę Charlotty Ritter w serialu telewizyjnym "Babylon Berlin".
Zadebiutowała w 2006 roku u boku Horsta Schimanskiego. Jej pierwsza rola w filmie "Cząstki elementarne" (2006) (niem.: Elemantarteilchen) została wycięta.
Fries studiowała w ramach wymiany studenckiej w Pekinie. Poza swoim ojczystym językiem niemieckim posługuje się także j. angielskim i j. mandaryńskim. Zaczęła studiować filozofię i literaturę, lecz przerwała studia z powodu rozwijającej się kariery.

</doc>
<doc id="4182017" url="https://pl.wikipedia.org/wiki?curid=4182017" title="Dekanat Iława - Wschód">
Dekanat Iława - Wschód



</doc>
<doc id="4182018" url="https://pl.wikipedia.org/wiki?curid=4182018" title="Haim Meir Druckman">
Haim Meir Druckman



</doc>
<doc id="4182019" url="https://pl.wikipedia.org/wiki?curid=4182019" title="Dekanat Iława - Zachód">
Dekanat Iława - Zachód



</doc>
<doc id="4182023" url="https://pl.wikipedia.org/wiki?curid=4182023" title="Elk Mountains">
Elk Mountains

Elk Mountains – pasmo w południowej części Gór Skalistych (w grupie Elk Range Area), ciągnące się na długości 80 km, w środkowo-zachodniej części stanu Kolorado, na terenie hrabstw Pitkin i Gunnison. Góry leżą na południowy zachód od znanego kurortu Aspen. W górach Elk Mountains jest wiele trudnych szlaków pieszych oraz trasy narciarskie o najwyższym stopniu trudności.
Podział.
Elk Mountains dzieli się na trzy regiony. Pierwszy to Maroon Bells Snowmass Wilderness (należą do niego takie szczyty jak Maroon Bells, Capitol Peak/Snowmass Mountain oraz Conundrum). Drugi rejon to Raggeds Wilderness (z górami Chair Mountain, Ragged Mountain i masywem Treasure Mountain). Trzeci to zachodnie Elks Wilderness (ze szczytami Beckwith’s, masywem Owens Mountain, masywem West Elk oraz łańcuchem Anthracite).
Pod względem geologicznym góry Elk Mountains składają się głównie z dwóch rodzajów skał trzeciorzędowych skał żyłowych oraz warstwowych skał osadowych.
Najwyższe szczyty.
Najwyższy szczyt pasma to Castle Peak (4350 m n.p.m.), natomiast w łańcuchu znajduje się osiem szczytów o wysokości przekraczających 4200 m n.p.m.

</doc>
<doc id="4182024" url="https://pl.wikipedia.org/wiki?curid=4182024" title="Dekanat Kętrzyn II - Północny Wschód">
Dekanat Kętrzyn II - Północny Wschód



</doc>
<doc id="4182026" url="https://pl.wikipedia.org/wiki?curid=4182026" title="Dekanat Olsztyn I - Śródmieście">
Dekanat Olsztyn I - Śródmieście



</doc>
<doc id="4182027" url="https://pl.wikipedia.org/wiki?curid=4182027" title="Dekanat Olsztyn II - Zatorze">
Dekanat Olsztyn II - Zatorze



</doc>
<doc id="4182028" url="https://pl.wikipedia.org/wiki?curid=4182028" title="Dekanat Ostróda - Wschód">
Dekanat Ostróda - Wschód



</doc>
<doc id="4182029" url="https://pl.wikipedia.org/wiki?curid=4182029" title="Dekanat Ostróda - Zachód">
Dekanat Ostróda - Zachód



</doc>
<doc id="4182030" url="https://pl.wikipedia.org/wiki?curid=4182030" title="Dekanat Olsztyn IV - Jaroty">
Dekanat Olsztyn IV - Jaroty



</doc>
<doc id="4182031" url="https://pl.wikipedia.org/wiki?curid=4182031" title="Dekanat Olsztyn V - Kormoran">
Dekanat Olsztyn V - Kormoran



</doc>
<doc id="4182036" url="https://pl.wikipedia.org/wiki?curid=4182036" title="Hertz">
Hertz

Biografie:

</doc>
<doc id="4182038" url="https://pl.wikipedia.org/wiki?curid=4182038" title="Skolochloa trzcinowata">
Skolochloa trzcinowata

Skolochloa trzcinowata ("Scolochloa festucacea" (Willd.) Link) – gatunek rośliny z rodziny wiechlinowatych. Występuje w Europie, Azji i Ameryce Północnej, w strefie klimatów umiarkowanych.
W Polsce gatunek rzadki; rośnie w rozproszeniu, głównie w północnej części kraju.
Biologia i ekologia.
Bylina, hydrofit. Kwitnie od czerwca do lipca. Rośnie na brzegach wód. Liczba chromosomów 2n =28.
Zagrożenia i ochrona.
Roślina umieszczona na polskiej czerwonej liście w kategorii VU (narażony). Znajduje się także w czerwonej księdze gatunków zagrożonych w kategorii LC (najmniejszej troski).

</doc>
<doc id="4182039" url="https://pl.wikipedia.org/wiki?curid=4182039" title="Scolochloa festucacea">
Scolochloa festucacea



</doc>
<doc id="4182050" url="https://pl.wikipedia.org/wiki?curid=4182050" title="Abramowszczyzna (obwód miński)">
Abramowszczyzna (obwód miński)

Abramowszczyzna (biał. "Абрэмаўшчына", ros. "Абремовщина") – wieś na Białorusi, w obwodzie mińskim, w rejonie mołodeczańskim, w sielsowiecie Kraśne.
Dawniej zaścianek.

</doc>
<doc id="4182051" url="https://pl.wikipedia.org/wiki?curid=4182051" title="Fort Totten">
Fort Totten

Fort Totten – jednostka osadnicza w Stanach Zjednoczonych, w stanie Dakota Północna, w hrabstwie Benson.

</doc>
<doc id="4182062" url="https://pl.wikipedia.org/wiki?curid=4182062" title="Øivind Christensen">
Øivind Christensen

Øivind Christensen (ur. 10 października 1899 w Aker, zm. 21 lipca 1988 w Oslo) – norweski żeglarz, trzykrotny olimpijczyk.
Na regatach rozegranych podczas Letnich Igrzysk Olimpijskich 1936 wystąpił w klasie Star zajmując 6 pozycję. Załogę jachtu "KNS" tworzył również Sigurd Herbern.
Dwanaście lat później zajął zaś 8 lokatę w klasie Swallow na jachcie "Nora". Załogę tworzył z nim wówczas Knut Bengtson.
Po raz trzeci na igrzyskach olimpijskich wystąpił w Rzymie. W załodze jachtu "Lett", który uplasował się na czwartym miejscu w klasie Dragon, znajdowali się także Arild Amundsen i Carl Svae.

</doc>
<doc id="4182063" url="https://pl.wikipedia.org/wiki?curid=4182063" title="Stanisław Haręzga">
Stanisław Haręzga

Stanisław Haręzga (ur. 30 sierpnia 1949 w Krośnie) – polski duchowny katolicki, biblista, doktor habilitowany nauk teologicznych, profesor nadzwyczajny Katolickiego Uniwersytetu Lubelskiego Jana Pawła II.
Życiorys.
W latach 1967–1973 odbył studia filozoficzno-teologiczne w Wyższym Seminarium Duchownym w Przemyślu. W 1973 uzyskał święcenia kapłańskie i został kapłanem archidiecezji przemyskiej. W latach 1973–1975 odbył studia w Papieskiej Akademii Teologicznej w Krakowie (filia w Rzeszowie) zakończone uzyskaniem tytułu magistra teologii. Następnie w latach 1978–1982 studiował na Wydziale Teologii KUL, gdzie w 1983 uzyskał stopień naukowy doktora nauk teologicznych w zakresie nauk biblijnych. W latach 1984–1986 studiował w Papieskim Instytucie Biblijnym w Rzymie, gdzie w 1987 uzyskał licencjat nauk biblijnych. W 1982 został wykładowcą w Wyższym Seminarium Duchownym w Przemyślu (był jego rektorem w latach 1991–1996). Wykładał także w innych seminariach duchownych.
W 2001 rozpoczął pracę na Wydziale Teologii KUL. W 2006 otrzymał stopień naukowy doktora habilitowanego nauk teologicznych. W 2007 objął stanowisko kierownika Katedry Proforystyki Biblijnej KUL. Został tam profesorem nadzwyczajnym.

</doc>
<doc id="4182068" url="https://pl.wikipedia.org/wiki?curid=4182068" title="Portal (Dakota Północna)">
Portal (Dakota Północna)

Portal – miasto w Stanach Zjednoczonych, w stanie Dakota Północna, w hrabstwie Burke.

</doc>
<doc id="4182070" url="https://pl.wikipedia.org/wiki?curid=4182070" title="Widziewszczyzna">
Widziewszczyzna

Widziewszczyzna (biał. "Відзеўшчына", ros. "Видевщина") – agromiasteczko na Białorusi, w obwodzie mińskim, w rejonie mołodeczańskim, w sielsowiecie Kraśne.
Dawniej wieś i folwark.

</doc>
<doc id="4182072" url="https://pl.wikipedia.org/wiki?curid=4182072" title="Larson">
Larson

Larson – jednostka osadnicza w Stanach Zjednoczonych, w stanie Dakota Północna, w hrabstwie Burke.

</doc>
<doc id="4182074" url="https://pl.wikipedia.org/wiki?curid=4182074" title="Puchar Serbii i Czarnogóry w piłce siatkowej mężczyzn">
Puchar Serbii i Czarnogóry w piłce siatkowej mężczyzn

Puchar Serbii i Czarnogóry w piłce siatkowej mężczyzn – cykliczne krajowe rozgrywki sportowe, organizowane corocznie przez Związek Piłki Siatkowej Serbii i Czarnogóry dla męskich klubów siatkarskich. Rozgrywki powstały po utworzeniu w 2003 roku państwa Serbia i Czarnogóra i przestały funkcjonować po sezonie 2005/2006 wraz z uzyskaniem przez Czarnogórę niepodległości.
Wcześniej w latach 1992-2002 rozgrywany był Puchar FR Jugosławii.

</doc>
<doc id="4182076" url="https://pl.wikipedia.org/wiki?curid=4182076" title="Magura (Beskidy Skolskie)">
Magura (Beskidy Skolskie)

Magura (ukr. "Маґура", 1362,7 m n.p.m.) – najwyższy szczyt Beskidów Skolskich będących częścią Bieszczadów Wschodnich. Znajduje się w południowo-zachodniej części Ukrainy, na wschód od wsi Libochora.

</doc>
<doc id="4182080" url="https://pl.wikipedia.org/wiki?curid=4182080" title="Félix de Azara">
Félix de Azara

Félix de Azara y Perera (ur. 18 maja 1742 w Barbuñales, zm. 20 października 1821 tamże) – hiszpański inżynier wojskowy, przyrodnik i człowiek oświecenia. Był bratem dyplomaty José Nicolása.
Życiorys.
Félix Francisco José Pedro de Azara y Perera pochodził z prowincji Huesca w Aragonii. Był synem Alejandra de Azara y Loscertale i Maríi de Perera. Studiował na Uniwersytecie Sertoriańskim w Huesce, a następnie w Akademii Wojskowej w Barcelonie, skąd wyjechał jako kadet w 1764. Kierował budową fortyfikacji w Figueres i na Majorce, został ciężko ranny w nieudanej inwazji morskiej na Algier w 1775. W tym samym roku uzyskał stopień porucznika, a w 1780 awansował do stopnia pułkownika porucznika i został przydzielony do San Sebastián w Galicji. W 1815 odrzucił Order Izabeli Katolickiej w proteście przeciwko absolutystycznym ideałom panującym w Hiszpanii.
Hiszpania i Portugalia, na mocy traktatu z El Pardo z 1778, ustaliły granice swoich posiadłości w Ameryce Południowej. Azara został mianowany komisarzem odpowiedzialnym za precyzyjne zdefiniowanie hiszpańskich granic na miejscu. Wyjechał do Ameryki Południowej w 1781 na misję mającą trwać kilka miesięcy, lecz pozostał tam 21 lat. W tym czasie badał ekonomię, geografię, faunę i florę Paragwaju, które opisał w pracach naukowych. Ponieważ nie miał wykształcenia przyrodniczego, popełniał wiele błędów. W sumie opisał 448 gatunków, z których około połowy nie zostało wcześniej opisanych. Sporządził mapy regionu estuarium La Plata.
W 1801 wrócił do Hiszpanii, a następnie wyjechał do Paryża, gdzie spotkał się z bratem José Nicolásem de Azara, ambasadorem Napoleona. Jego prace zyskały aprobatę naukowców z Muzeum Historii Naturalnej w Paryżu i przyniosły mu międzynarodową sławę. W 1802 awansował na brygadiera marynarki wojennej, a w następnym roku chciał przejść na emeryturę i odrzucił stanowisko wicekróla Meksyku, które oferował mu Manuel Godoy. W 1805 został członkiem Rady Fortyfikacji i Obrony Indii. Po zakończeniu wojny niepodległościowej i przywróceniu monarchii absolutnej usunął się z życia publicznego i wyjechał do Barbuñales, gdzie prowadził badania nad rolnictwem dla "Real Sociedad Económica Aragonesa". Zmarł na zapalenie płuc w 1821 w Barbuñales. Został pochowany w rodzinnym grobowcu w katedrze w Huesce.

</doc>
<doc id="4182085" url="https://pl.wikipedia.org/wiki?curid=4182085" title="Menoken (Dakota Północna)">
Menoken (Dakota Północna)

Menoken – jednostka osadnicza w Stanach Zjednoczonych, w stanie Dakota Północna, w hrabstwie Burleigh.

</doc>
<doc id="4182086" url="https://pl.wikipedia.org/wiki?curid=4182086" title="Wołgogradtielefilm">
Wołgogradtielefilm

Wołgogradtielefilm (ros. Волгоградтелефильм) – radzieckie studio filmów animowanych z siedzibą w Wołgogradzie.

</doc>
<doc id="4182089" url="https://pl.wikipedia.org/wiki?curid=4182089" title="Driscoll (Dakota Północna)">
Driscoll (Dakota Północna)

Driscoll – jednostka osadnicza w Stanach Zjednoczonych, w stanie Dakota Północna, w hrabstwie Burleigh.

</doc>
<doc id="4182092" url="https://pl.wikipedia.org/wiki?curid=4182092" title="Kościół św. Bartłomieja Apostoła w Zbyszycach">
Kościół św. Bartłomieja Apostoła w Zbyszycach

Kościół świętego Bartłomieja Apostoła – rzymskokatolicki kościół parafialny należący do dekanatu Nowy Sącz Centrum diecezji tarnowskiej.
Historia.
Jest to świątynia wzniesiona na początku XV wieku i ufundowana przez Bartłomieja Kempińskiego. Konsekrowana została w 1447 roku przez kardynała Zbigniewa Oleśnickiego. W latach 1565-1596 była w posiadaniu arian. Po odzyskaniu przez katolików została rekoncyliowana około 1597 roku przez prepozyta tarnowskiego Krzysztofa Kazimierskiego, późniejszego biskupa kijowskiego (od 1598 roku). Budowla została odnowiona w XVIII wieku, w tym czasie również została zbudowana drewniana dzwonnica. W 2003 roku świątynia została uszkodzona przez pożar, który zniszczył dzwonnicę, dachy oraz strop nad nawą. 
Architektura.
Kościół reprezentuje styl gotycki, został wzniesiony z kamienia i jest otynkowany. Składa się z kwadratowej nawy i węższego prezbiterium, zamkniętego trójbocznie, przy którym od strony północy znajduje się niewielka zakrystia. Na zewnątrz ściany opięte są szkarpami i zwieńczone są drewnianym gzymsem profilowanym pochodzącym z XVIII wieku. Wnętrze jest oświetlone przez ostrołukowe okna. Świątynia nakryta jest dachami dwuspadowymi, nad nawą jest umieszczona barokowa wieżyczka na sygnaturkę. Wnętrze prezbiterium jest nakryte gotyckim sklepieniem krzyżowo-żebrowym powstałym w XV wieku, posiadającym zworniki ozdobione kartuszami z herbami Niesobia, należącymi do fundatorów Kempińskich oraz wsporniki z tarczami herbowymi, głową ludzką i psem. Wnętrze nawy jest nakryte płaskim stropem, a wnętrze zakrystii jest nakryte zaostrzonym sklepieniem kolebkowym. Nawa od prezbiterium jest oddzielona tęczą ostrołukową. Przetrwały trzy portale w stylu gotyckim. Portal zachodni jest prostokątny, nad nim znajduje się tarcza z herbem Niesobia, portal północny posiada wykrój ostrołukowy i jest ozdobiony analogicznym herbem. Polichromia o charakterze figuralnym i ornamentalnym, w stylu neobarokowym pochodzi z 2. połowy XIX wieku, pod nią jest umieszczona odsłonięta fragmentarycznie polichromia w stylu renesansowym pochodząca z przełomu XVI i XVII wieku. Polichromia została częściowo zniszczona przez pożar w 2003 roku.

</doc>
<doc id="4182093" url="https://pl.wikipedia.org/wiki?curid=4182093" title="Zasłonak fioletowobrzegi">
Zasłonak fioletowobrzegi

Zasłonak fioletowobrzegi ("Phlegmacium balteatum" (Fr.) A. Blytt) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Phlegmacium, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy gatunek ten opisany został w 1838 r. przez E. M. Friesa jako "Agaricus balteatus". Jeszcze w tym samym roku ten sam autor przeniósł go do rodzaju "Cortinarius" jako "C. balteatus". Obecną nazwę nadał mu Axel Gudbrand Blytt w 1904 r.
Niektóre synonimy:
Nazwę polską nadał Andrzej Nespiak w 1981 r., wcześniej (w 1975 r.) gatunek ten opisywał jako zasłonak jasny. Obydwie nazwy polskie są niespójne z aktualną nazwą naukową.
Morfologia.
Średnica kapelusza 4–10 cm, kształt u młodych owocników półkulisty, później łukowaty, płaski, w końcu płaskowklęsły. Brzeg pozostaje podwinięty nawet u starszych owocników. Powierzchnia podczas suchej pogody pilśniowa lub włóknista, podczas wilgotnej śluzowata. Barwa od różowofioletowej do różowofioletowobrązowej, przy brzegu z odcieniami różowofioletowymi lub fioletowymi.
Wąsko przyrośnięte i wąskie, początkowo jasnosiwe, potem siwobrązowe, na koniec czerwonobrązowe. Ostrza nieco pofalowane.
Wysokość 5–8 cm, grubość 1,5–3,5 cm, kształt walcowaty lub pałkowaty, pełny. Powierzchnia podłużnie włóknista, początkowo biała, potem ochrowa, przy podstawie czasami czerwonobrązowa.
Gruby, mięsisty, biały, bez wyraźnego zapachu i smaku.
Występowanie i siedlisko.
Opisano jego występowanie w Ameryce Północnej, Europie i w Maroku. W Europie jest szeroko rozprzestrzeniony, jednak w wielu miejscach jest rzadki. W Polsce jest gatunkiem rzadkim. W piśmiennictwie naukowym do 2003 r. podano 2 jego stanowiska. Rzadki jest również w Słowacji, Niemczech, Holandii i Anglii.
Rośnie na ziemi, w lasach iglastych i mieszanych, głównie na kwaśnej glebie pod świerkami i modrzewiami. W Polsce owocniki tworzy od sierpnia do października.
Grzyb mikoryzowy.
Gatunki podobne.
Podobny jest zasłonak różnobarwny ("Cortinarius variicolor"). Młode okazy mają blaszki różowofioletowe i różowoniebieski trzon. Wyróżniany przez W. Wojewodę zasłonak gajowy ("Cortinarius nemorensis") według Index Fungorum jest synonimem zasłonaka różnobarwnego.

</doc>
<doc id="4182096" url="https://pl.wikipedia.org/wiki?curid=4182096" title="Mistrzostwa Serbii i Czarnogóry w piłce siatkowej mężczyzn">
Mistrzostwa Serbii i Czarnogóry w piłce siatkowej mężczyzn

Mistrzostwa Serbii i Czarnogóry w piłce siatkowej mężczyzn – cykliczne, krajowe rozgrywki sportowe, organizowane od 2003 roku przez Związek Piłki Siatkowej Serbii i Czarnogóry, mające na celu wyłonienie najlepszego siatkarskiego zespołu w Serbii i Czarnogórze.
Mistrzostwa odbywały się w latach 2003–2006. Wraz z uzyskaniem przez Czarnogórę niepodległości krajowe federacje zaczęły organizować oddzielne rozgrywki w Serbii i w Czarnogórze.
W latach 1991–2003 rozgrywane były mistrzostwa FR Jugosławii.

</doc>
<doc id="4182097" url="https://pl.wikipedia.org/wiki?curid=4182097" title="Cortinarius balteatus">
Cortinarius balteatus



</doc>
<doc id="4182099" url="https://pl.wikipedia.org/wiki?curid=4182099" title="Ayr (Dakota Północna)">
Ayr (Dakota Północna)

Ayr – miasto w Stanach Zjednoczonych, w stanie Dakota Północna, w hrabstwie Cass.

</doc>
<doc id="4182100" url="https://pl.wikipedia.org/wiki?curid=4182100" title="Michaił Gromow (matematyk)">
Michaił Gromow (matematyk)

Michaił Leonidowicz Gromow (ros. Михаил Леонидович Громов, ur. 23 grudnia 1943 w Boksitogorsku) – rosyjski matematyk, profesor Uniwersytetu Nowojorskiego. Laureat najwyższych wyróżnień w tej nauce jak Nagroda Wolfa (1993) i Nagroda Abela (2009). Zasłużył się głównie w geometrii i algebrze, zwłaszcza geometrii metrycznej i geometrycznej teorii grup.
Życiorys.
Studiował na Leningradzkim Uniwersytecie Państwowym, który ukończył w 1965. W 1969 obronił pracę kandydacką, a w 1973 doktorską. W 1974 wyemigrował do Francji, której obywatelstwo uzyskał w 1992. W 1982 został wykładowcą w Instytucie Wyższych Studiów Naukowych w Bures-sur-Yvette oraz na Uniwersytecie Nowojorskim.
Wyróżnienia.
Oprócz tego Gromow kilkukrotnie wygłaszał wykłady na Międzynarodowym Kongresie Matematyków – w Nicei (1970), Helsinkach (1978), Warszawie (1983) i Berkeley (1986).

</doc>
<doc id="4182102" url="https://pl.wikipedia.org/wiki?curid=4182102" title="Szew wieńcowy">
Szew wieńcowy

Szew wieńcowy, szew czołowo-ciemieniowy () – szew łączący kości czołowe z kośćmi ciemieniowymi. U człowieka, po zrośnięciu się obu kości czołowych w jedną (które następuje między pierwszym a drugim rokiem życia), szew wieńcowy łączy tylny, zazębiony brzeg łuski czołowej z brzegami czołowymi obu kości ciemieniowych, tworząc szew piłowaty. Na skrzyżowaniu szwu wieńcowego, strzałkowego i czołowego (łączącego u płodu i noworodka obie kości czołowe) leży ciemiączko przednie, zanikające u człowieka podobnie jak szew czołowy około drugiego roku życia. Szew wieńcowy zarasta około 2–3 roku życia u konia, 4–5 roku u owcy, 5–7 roku u świni, 7–10 roku u psa, a 30–40 roku u człowieka.

</doc>
<doc id="4182108" url="https://pl.wikipedia.org/wiki?curid=4182108" title="Brooktree Park">
Brooktree Park

Brooktree Park – jednostka osadnicza w Stanach Zjednoczonych, w stanie Dakota Północna, w hrabstwie Cass.

</doc>
<doc id="4182114" url="https://pl.wikipedia.org/wiki?curid=4182114" title="Grigorij Mylnikow">
Grigorij Mylnikow

Grigorij Michajłowicz Mylnikow (ros. Григорий Михайлович Мыльников, ur. 25 maja 1919 we wsi Jegorjewka w guberni woroneskiej (obecnie w obwodzie kurskim), zm. 26 września 1979 w Moskwie) – radziecki lotnik wojskowy, major, dwukrotny Bohater Związku Radzieckiego (1945).
Życiorys.
W 1938 skończył szkołę fabryczną w Woroneżu, pracował w fabryce syntetycznego kauczuku, od grudnia 1939 służył w Armii Czerwonej, w 1940 ukończył wojskową lotniczą szkołę pilotów w Borisoglebsku. Był lotnikiem rezerwowych pułków lotniczych w Moskiewskim Okręgu Wojskowym, uczestniczył w wojnie z Niemcami od sierpnia 1941 do lutego 1945 kolejno jako lotnik, dowódca klucza, zastępca dowódcy i dowódca eskadry 174 pułku lotnictwa szturmowego/15 gwardyjskiego pułku lotnictwa szturmowego 277 Dywizji Lotnictwa Szturmowego na Froncie Zachodnim (sierpień 1941), Briańskim (sierpień 1941), Leningradzkim (wrzesień 1941 - październik 1944) i 3 Białoruskim (październik 1944 - luty 1945). Brał udział m.in. w obronie Leningradu, operacji krasnoborskiej, przełamaniu blokady Leningradu, operacji krasnosielsko-ropszyńskiej, leningradzko-nowogrodzkiej, wyborskiej, narwskiej, tallińskiej i wschodniopruskiej. Podczas wojny wykonał 226 lotów bojowych samolotem Ił-2, dokonując nalotów na siłę żywą i technikę wroga. 21 lutego 1945 w Prusach Wschodnich został zestrzelony i ciężko ranny trafił do szpitala. Po wojnie, w listopadzie 1945 został zwolniony do rezerwy z powodu stanu zdrowia w stopniu majora. Jego imieniem nazwano ulicę w Kursku.
Odznaczenia.
I medale.

</doc>
<doc id="4182115" url="https://pl.wikipedia.org/wiki?curid=4182115" title="Sąd Konstytucyjny (Chorwacja)">
Sąd Konstytucyjny (Chorwacja)

Sąd Konstytucyjny Chorwacji (chorw. "Ustavni sud Republike Hrvatske") – to instytucja, która stoi na straży zgodności przepisów aktów prawnych z Konstytucją Republiki Chorwacji z 22 grudnia 1990 roku, przestrzegania praw i wolności człowieka, a także rozwiązuje spór jurysdykcyjny między organami władzy ustawodawczej, wykonawczej lub sądowej. Wszelkie regulacje dotyczące jej znajdują się w Konstytucji Republiki Chorwacji, w Ustawie Konstytucyjnej Republiki Chorwacji o Sądzie Konstytucyjnym oraz w Regulaminie Sądu Konstytucyjnego.
Pozycja ustrojowa.
Sąd Konstytucyjny to instytucja, która stoi na straży zgodności przepisów aktów prawnych z Konstytucją Republiki Chorwacji z 22 grudnia 1990 roku, przestrzegania praw i wolności człowieka, a także rozwiązuje spór jurysdykcyjny między organami władzy ustawodawczej, wykonawczej lub sądowej. Jako instytucja gwarantuje przestrzeganie i stosowanie Konstytucji Republiki Chorwacji i właśnie na nią powołuje się w swoich wyrokach. Sąd Konstytucyjny jest niezależny od wszystkich organów państwowych. Stanowi odrębny i samodzielny organ obok sadów powszechnych.
Podstawy prawne.
Wszelkie regulacje znajdują się w nowelizowanej Konstytucji Republiki Chorwacji z 22 grudnia 1990 roku w rozdziale V „Sąd Konstytucyjny”, w „Ustawie Konstytucyjnej o Sądzie Konstytucyjnym Republiki Chorwacji” z 1999 roku oraz w Regulaminie Sądu Konstytucyjnego Republiki Chorwacji” z 2003 roku.
Kompetencje.
Zgodnie z art. 125 Konstytucji
Jeśli Sąd Konstytucyjny stwierdzi, że właściwy organ nie wydał przepisu wykonawczego do Konstytucji, ustaw i innych aktów, mimo iż był do tego zobowiązany, powiadamia o tym Rząd, a w sprawie przepisów wykonawczych należących do kompetencji Rządu powiadamia Chorwacki Parlament.
Sąd Konstytucyjny uchyla ustawę, inny przepis lub stwierdza jego nieważność, jeżeli stwierdzi, że jest ona niezgodna z Konstytucją albo z ustawami.
Skład.
Tryb i warunki wyboru sędziów Sądu Konstytucyjnego Republiki Chorwacji oraz ustania ich funkcji, przesłanki i terminy określa Ustawa Konstytucyjna o Sądzie Konstytucyjnym Republiki Chorwacji z 1999 r.
Organy.
Kwestię tę reguluje art. 8 Regulaminu Sądu Konstytucyjnego.
Funkcje sędziów.
Kwestię tę reguluje art. 9 Regulaminu Sądu Konstytucyjnego.
Sędzia wybrany na funkcję prezesa Sądu Konstytucyjnego na czas swojej kadencji nie pełni żadnej innej funkcji.
Odpowiedzialność sędziów.
Odpowiedzialność tę reguluje art. 4 Ustawy Konstytucyjnej o Sądzie Konstytucyjnym.
Siedziba.
Siedzibą Sądu Konstytucyjnego jest Zagrzeb, Trg sv. Marka 4.
Jeżeli podejmie taką decyzję, może wyjątkowo zasiąść w innych miejscach w Republice Chorwacji.
Publiczny dostęp o informacji o orzeczeniach.
Jest zapewniony zgodnie z art. 4 Regulaminu Sadu Konstytucyjnego:

</doc>
<doc id="4182123" url="https://pl.wikipedia.org/wiki?curid=4182123" title="Grigorij Dmitriuk">
Grigorij Dmitriuk

Grigorij Fiedosiejewicz Dmitriuk (ros. Григорий Федосеевич Дмитрюк, ur. 12 marca 1920 we Władywostoku, zm. 27 kwietnia 1982 w Leningradzie) – radziecki lotnik, generał major lotnictwa, Bohater Związku Radzieckiego (1944).
Życiorys.
Skończył 9 klas szkoły i aeroklub we Władywostoku, od grudnia 1938 służył w Armii Czerwonej, w 1940 ukończył wojskową lotniczą szkołę pilotów w Batajsku i został młodszym lotnikiem 168 rezerwowego pułku lotniczego. We wrześniu 1941 został dowódcą klucza pułku myśliwców, w styczniu 1942 przeniesiono go na dowódcę klucza pułku lotniczego w Moskiewskim Okręgu Wojskowym, od maja 1942 uczestniczył w wojnie z Niemcami. We wrześniu 1942 został zastępcą dowódcy eskadry, w marcu 1944 szturmanem (nawigatorem) eskadry, a w kwietniu 1944 jej dowódcą. W 1943 został lekko ranny w walce, a w 1944 zestrzelony. Do listopada 1944 wykonał 206 lotów bojowych, stoczył 37 walk powietrznych (w tym 61 zwiadowczych), strącił 18 samolotów wroga. W marcu 1946 został dowódcą eskadry 821 pułku lotniczego pułku myśliwskiego 9 Armii Powietrznej w Nadmorskim Okręgu Wojskowym, później służył w 494 pułku tamże, a od września 1950 w 190 Dywizji Lotniczej 54 Armii Powietrznej na Dalekim Wschodzie, w grudniu 1951 został dowódcą 821 pułku myśliwskiego. Od stycznia do sierpnia 1952 walczył w wojnie koreańskiej, wykonując ok. 50 lotów bojowych i strącając osobiście 5 amerykańskich samolotów. W 1956 ukończył Akademię Wojskowo-Powietrzną w Monino, od listopada 1956 do września 1957 był zastępcą dowódcy 27 Lotniczej Dywizji Myśliwskiej 37 Armii Północnej Grupy Wojsk stacjonującej w Polsce, później dowódcą 131 Lotniczej Dywizji Myśliwskiej, a od kwietnia 1959 do sierpnia 1961 zastępcą dowódcy 41 Lotniczej Dywizji Myśliwskiej 76 Armii Powietrznej w Leningradzkim Okręgu Wojskowym. Od sierpnia 1961 dowodził 303 Lotniczą Dywizją Myśliwską (od 22 lutego 1963 w stopniu generała majora lotnictwa), od sierpnia 1966 do listopada 1969 był zastępcą dowódcy Sił Wojskowo-Powietrznych Leningradzkiego Okręgu Wojskowego, następnie zakończył służbę wojskową. Jego imieniem nazwano szkołę we Władywostoku.
Odznaczenia.
I inne.

</doc>
<doc id="4182126" url="https://pl.wikipedia.org/wiki?curid=4182126" title="Herb gminy Michałowice (województwo mazowieckie)">
Herb gminy Michałowice (województwo mazowieckie)

Herb gminy Michałowice przedstawia w polu złotym na podstawie łukowej czarnej, lipę
o trzech wierzchołkach i dwóch konarach odciętych czarną, z zielonymi liśćmi. W podstawie złote korzenie złożone w kształcie majuskuły „M" z dwóch zawias kotłowych spiętych pierścieniem.
Herb został ustanowiony przez Radę Gminy 25 czerwca 2001 r.

</doc>
<doc id="4182128" url="https://pl.wikipedia.org/wiki?curid=4182128" title="Jerzy Wyszomirski">
Jerzy Wyszomirski

Jerzy Wyszomirski, pseudonim „Wysz” (ur. 23 października 1897 w Zambrowie, zm. 2 czerwca 1955 w Łodzi) – polski poeta i prozaik, krytyk literacki i filmowy, felietonista, nauczyciel, tłumacz literatury rosyjskiej.
Życiorys.
Przed 1918.
Jako rok urodzin Jerzego Wyszomirskiego, w wielu publikacjach podawany jest 1900. Jest to celowy zabieg samego Wyszomirskiego, który według relacji jego córki, „nie chciał być człowiekiem z XIX wieku”. Jego ojciec, Gabriel Wyszomirski, był generałem wojsk rosyjskich, komendantem carskiego garnizonu w Zambrowie. Matka, Walentyna z Borowskich, pochodziła ze szlachty. Ponieważ ojciec nie chciał przejść na prawosławie, został przesunięty z czynnej służby na stanowisko namiestnika Aszchabadu w Turkiestanie, a następnie przeniesiony do Petersburga w 1914 r., gdzie zmarł na raka jelita grubego. Jerzy Wyszomirski z matką i siostrami cały czas pozostawali w Zambrowie. W trakcie pierwszej wojny światowej, rodzina przeniosła się do Mohylewa, gdzie Jerzy ukończył gimnazjum, a następnie, został skierowany do szkoły artylerii w Petersburgu. Początkowo pełnił służbę w armii rosyjskiej, po czym dołączył od korpusu gen. Józefa Dowbor-Muśnickiego, osiągając w wojsku polskim stopień podporucznika.
II Rzeczpospolita.
Po wybuchu rewolucji w Rosji, Wyszomirscy przenieśli się do Łomży. W 1925 r. Wyszomirski ukończył studia polonistyczne na Uniwersytecie im. Stefana Batorego w Wilnie. Po ukończeniu studiów pracował jako nauczyciel w gimnazjach w Nowej Wilejce (jego uczniem był Jerzy Putrament), Baranowiczach i Wilnie (w Gimnazjum im. Lelewela jego uczniami byli Igor Śmiałowski i Teodor Bujnicki). W Wilnie, ze względu na znajomość hebrajskiego i jidysz, uczył także w gimnazjach żydowskich: Towarzystwa Pedagogów Adolfa Hirszberga i Cypy Epsteina.
Od 1930 r. poświęcił się karierze krytyka literackiego i felietonisty, wiążąc się z czołowym wileńskim dziennikiem „Słowo”. Współpracował także z „Wiadomościami Literackimi”, „Gazetą Polską” (której był korespondentem w latach 1935-1937) i Kurierem Powszechnym (po 1936 r.).
W całym okresie międzywojennym pisał i publikował swoje poezje.
W 1935 r. planował małżeństwo z Anną Nieławicką, poetką wileńską. Jedną z przeszkód była jego awersja do hierarchów kościoła katolickiego, w wyniku której przeszedł na kalwinizm. W 1938 r. ożenił się z, pochodzącą z podwileńskiej wsi i młodszą od niego o ponad 20 lat, Anastazją Żygis. Z tego związku, 20 sierpnia 1939 r. urodziło się jego jedyne dziecko, córka Krystyna.
II wojna światowa.
Po wybuchu wojny, Wyszomirski z żoną i córką przenieśli się do Baranowicz, a w 1940 r. do Warszawy, gdzie spędził resztę okupacji, współpracując z wydawcami prasy konspiracyjnej. Pracował w referacie literackim Podwydziału Propagandy Mobilizacyjnej Biura Informacji i Propagandy AK „Rój”, którego szefem był Stanisław Ryszard Dobrowolski a Jerzy Wyszomirski został jego zastępcą. W konspiracji nosił pseudonim „Tański”. Jego teksty ukazywały się w dzienniku „Demokrata” i jego dodatku „Moskit”.
W 1944, żona Wyszomirskiego została wywieziona na roboty do Niemiec. Powstanie Warszawskie zastało go, wraz z córką, w Warszawie. Zostali zatrzymani przez Niemców i skierowani do obozu koncentracyjnego. Uciekli z transportu i zatrzymali się w posiadłości Radziwiłłów w Nieborowie, a następnie w Stawisku u Iwaszkiewiczów. Praktycznie do końca wojny Wyszomirski przebywał w Borysławiu koło Łowicza, gdzie, w zamian za schronienie, uczył wiejskie dzieci. Tuż przed nadejściem armii sowieckiej, Wyszomirski z córką przeszli do Skierniewic, a następnie do Łodzi.
Okres powojenny.
Po wojnie, Wyszomirski osiadł w Łodzi. Współpracował z „Rzeczpospolitą”, „Odrodzeniem”, „Dziennikiem Łódzkim”, „Dziennikiem Bałtyckim” i „Polską Wyzwoloną”. W 1946 r. powróciła z Niemiec jego żona. Rozpoczął regularną współpracę z magazynem „Tydzień”. Ze względu na swoje bezkompromisowe poglądy, stał się szybko izolowany w środowisku kulturalnym nowej rzeczywistości, której był bezwzględnym krytykiem. Nie mogąc publikować felietonów, zajął się tłumaczeniami literatury rosyjskiej. Chorował, podobnie jak ojciec, na raka jelita grubego, popadł w alkoholizm. 2 czerwca 1955 popełnił samobójstwo, trując się gazem z piecyka. Czesław Miłosz, znajomy i dawny podopieczny Wyszomirskiego, tak skomentował tą śmierć: „Uważam go za ofiarę, po prostu nie mógł wytrzymać tego życia w ustroju stalinowskim."
Dorobek literacki.
Poezja.
W 1921 r. publikował swoje wiersze w magazynach „Gospoda Poetów" i, w 1922 r., „Ponowa”. W 1923 r. opublikował w Wilnie swój debiutancki tomik poezji „Całopalenie”. Debiut ten otrzymał zróżnicowane recenzje. Pozytywnie o poezji Wyszomirskiego wypowiadał się Karol Wiktor Zawodziński, bardzo krytycznie Julian Tuwim (co było tym bardziej dotkliwe, że sam Wyszomirski stawiał Tuwima za wzór poety). Rok później ukazał się w Wilnie kolejny zbiór Wyszomirskiego, zatytułowany „Chwila niepokoju”, odebrany nieco lepiej przez krytykę. W 1930 r. ukazał się kolejny tomik, „Niewczesne”, ponownie otrzymując różne recenzje. Po roku 1930 Wyszomirski nadal pisze poezje, ale poezja stanowi dla niego temat krytyki i felietonów, które stają się jego głównym zajęciem.
Publicystyka i krytyka.
Wyszomirski od początku swojej publicystycznej kariery związał się z wileńskim „Słowem”, pod redakcją Stanisława „Cata” Mackiewicza. „Słowo” było w opozycji do drugiego wileńskiego dziennika, „Kuriera Wileńskiego” (przezwanego przez Wyszomirskiego „Kurwilem”), wspieranego przez rząd sanacyjny. „Kurier Wileński”, współpracując ze Związkiem Zawodowym Literatów, lansował „regionalizm” i mitologizację „miłego miasta” Wilna. Wyszomirski i redakcja „Słowa” uważała te poglądy za staroświeckie, produkujące literaturę „wtórną i epigońską”. Wyszomirski gorąco popierał grupę „Żagary” (Miłosz, Zagórski, Bujnicki), promującą nową jakość w poezji, nieskrępowaną urzędowymi zaleceniami czy trzymającą się ustalonych szablonów. W 1934 r. polemika Wyszomirskiego z Erwuzą (Radą Wileńskich Zrzeszeń Artystycznych), klubem Smorgonia i Kurierem Wileńskim przybrała charakter otwartej wojny, której kulminacją stał się pojedynek z Witoldem Hulewiczem (największym antagonistą Wyszomirskiego) 9 stycznia 1935 r.
Oprócz literatury, Wyszomirski był zapalonym krytykiem filmowym; nie stronił od omawiania malarstwa czy rzeźby.
Felietony Wyszomirskiego odzwierciedlały jego poglądy (sam określał siebie demokratą i liberałem). Był zdecydowanym przeciwnikiem zawłaszczania kultury przez państwo oraz, przybierającego w tym czasie na sile, antysemityzmu. Bezkompromisowość jego poglądów powodowała, że nie brakowało mu wrogów, zarówno przed, jak i po wojnie.
Jako felietonista, Wyszomirski porównywany był z Antonim Słonimskim. Sam Słonimski, w 1939 r., wyraził się o „Słowie” i Wyszomirskim tak: „Mackiewicz jest redaktorem bardzo dobrym, i jedną z jego cech, która nas godzi z wieloma wadami Mackiewicza, jest jego niewątpliwe wyczucie talentu i umiejętność dobierania sobie współpracowników. Umiał pozyskać Wyszomirskiego, jednego z najwybitniejszych dziś felietonistów.”
Proza.
Pierwszą prozatorską próbą Wyszomirskiego była powieść „Szukamy ojczyzny”, której fragmenty wydrukowało „Słowo”.
W 1933 r. Wyszomirski był jednym z współautorów ukrywających się pod pseudonimem Felicja Romanowska (pozostałymi byli Józef Mackiewicz, Stanisław Mackiewicz i Walerian Charkiewicz), odpowiedzialnych za opublikowaną w odcinkach w „Słowie” serię pt. „Wileńska powieść kryminalna”, która była satyrą na sanacyjną rzeczywistość z kryminalno-sensacyjną historią (po wojnie, na łamach magazynu „Tydzień”, Wyszomirski opublikował kilka odcinków przeróbki powieści, dostosowanej do stalinowskich realiów, pt. „Agatko, a gdzie ty?”).
Pierwsza pełna samodzielna powieść, „Trud Prawdy”, ukazała się w 62 cotygodniowych odcinkach na łamach „Słowa” od 7 lipca 1936 r.
W 1944 r. Wyszomirski sprzedał maszynopis powieści „Klucz do przepaści” Władysławowi Ryńcy, który miał zamiar wydać ją po wojnie. Pośrednikiem w transakcji był Czesław Miłosz, który tak opisuje powieść: „Czytałem tę powieść, tytułu nie pamiętam. Nie kupowałem powieści, której by nie można było wydać. Kupowałem tylko wartościowe rzeczy. Jeżeli kupiłem, to znaczyło, że ceniłem tą książkę.” Jeszcze w 1954 r. Wyszomirski pisał w Łódzkim Ekspresie Ilustrowanym, że nadal pracuje nad tą powieścią, którą zaczął jeszcze przed wojną. Powieść nigdy się nie ukazała.
Przekłady.
Doskonała znajomość języka rosyjskiego - cała edukacja Wyszomirskiego aż do studiów odbywała się w j. rosyjskim - plus zamiłowanie do literatury rosyjskiej spowodowały, że Wyszomirski jest uważany za jednego z najlepszych tłumaczy z rosyjskiego (m.in. przez Ziemowita Fedeckiego). Przekłady były koniecznością zawodową, jako że odcięty od publikowania felietonów, Wyszomirski nie miał innego źródła utrzymania. Tłumaczył Gogola, Czechowa, Leskowa, Tołstoja i Gorkiego. Jego tłumaczenia znajdują się w większości antologii wymienionych autorów.

</doc>
<doc id="4182129" url="https://pl.wikipedia.org/wiki?curid=4182129" title="Herb gminy Michałowice">
Herb gminy Michałowice



</doc>
<doc id="4182131" url="https://pl.wikipedia.org/wiki?curid=4182131" title="Szalwa Gedewaniszwili">
Szalwa Gedewaniszwili

Szalwa Gedewaniszwili (gruz. შალვა მიხეილის ძე გედევანიშვილი; ur. 23 lutego 1897, zm. 21 stycznia 1990) – radziecki aktor oraz reżyser filmów animowanych. Zasłużony Działacz Sztuk Gruzińskiej SRR (1967).

</doc>
<doc id="4182136" url="https://pl.wikipedia.org/wiki?curid=4182136" title="Aleksiej Mazurienko">
Aleksiej Mazurienko

Aleksiej Jefimowicz Mazurienko (ros. Алексей Ефимович Мазуренко, ur. we wsi Leninka w obwodzie kirowohradzkim, zm. 11 marca 2004 w Petersburgu) – radziecki wojskowy, generał major lotnictwa, dwukrotny Bohater Związku Radzieckiego (1942 i 1944).
Życiorys.
Urodził się w ukraińskiej rodzinie chłopskiej. Pracował jako ślusarz w kopalni, uczył się w aeroklubie, od 1938 służył w Armii Czerwonej, w 1940 skończył wojskowo-morską szkołę lotniczą im. Stalina w Jejsku. Od czerwca 1941 uczestniczył w wojnie z Niemcami, jako pilot, starszy lotnik i dowódca klucza walczył w składzie 57 lotniczego pułku szturmowego Sił Wojskowo-Powietrznych Floty Bałtyckiej, brał udział w walkach obronnych w krajach bałtyckich i obronie Leningradu. W 1942 ukończył kursy doskonalenia kadry dowódczej i w styczniu 1943 został starszym inspektorem lotnictwa szturmowego Głównego Zarządu Sił Powietrznych Marynarki Wojennej, od lutego do czerwca 1943 szkolił lotników Sił Powietrznych Floty Północnej w Archangielsku, później ponownie walczył na froncie, bombardując okręty, barki, czołgi, samochody i sprzęt wroga, uczestniczył m.in. w operacji leningradzko-nowogrodzkiej, narwskiej, nadbałtyckiej, wschodniopruskiej, pomorskiej i berlińskiej. Wykonał 237 lotów bojowych, zatapiając osobiście 10 i w grupie 32 okrętów wroga; wojnę zakończył ze stopniem podpułkownika. Po wojnie ukończył wyższe kursy oficerskie i w latach 1947-1948 dowodził 15 Mieszaną Dywizją Lotniczą w Sowieckiej Gawani, a 1953-1959 dywizją myśliwców. Później pracował w centrali Sił Powietrznych Marynarki Wojennej (w 1962 otrzymał stopień generała majora lotnictwa), w latach 1969-1972 był zastępcą naczelnika Akademii Wojskowo-Morskiej, następnie zakończył służbę wojskową. W 1999 otrzymał honorowe obywatelstwo Petersburga. Jego imieniem nazwano ulicę w Sewastopolu.
Odznaczenia.
I medale.

</doc>
<doc id="4182137" url="https://pl.wikipedia.org/wiki?curid=4182137" title="Naprawa (powiat suski)">
Naprawa (powiat suski)



</doc>
<doc id="4182138" url="https://pl.wikipedia.org/wiki?curid=4182138" title="Vita (stolica tytularna)">
Vita (stolica tytularna)

Vita (łac. "Dioecesis Vitensis") – diecezja historyczna w Cesarstwie rzymskim w prowincji Byzacena, współcześnie w Tunezji. Obecnie katolickie biskupstwo tytularne.

</doc>
<doc id="4182144" url="https://pl.wikipedia.org/wiki?curid=4182144" title="Tefroseris całolistny główkowaty">
Tefroseris całolistny główkowaty

Tefroseris całolistny główkowaty, starzec główkowaty ("Tephroseris integrifolia" subsp. "capitata" ) – podgatunek rośliny z rodziny astrowatych. Występuje w górach południowej i środkowej Europy: Pirenejach, Alpach, Apeninach, Karpatach i na Półwyspie Bałkańskim. W Polsce podgatunek ten jest bardzo rzadki; rośnie tylko w Tatrach.
Biologia i ekologia.
Bylina, hemikryptofit. Kwitnie od lipca do sierpnia. Rośnie w murawach na skałach wapiennych w piętrze halnym. Gatunek charakterystyczny nawapiennych muraw wysokogórskich piętra halnego z zespołu "Festuco versicoloris-Seslerietum tatrae".
Zagrożenia i ochrona.
Takson umieszczony jest na polskiej czerwonej liście w kategorii VU (narażony).

</doc>
<doc id="4182145" url="https://pl.wikipedia.org/wiki?curid=4182145" title="Tephroseris integrifolia subsp. capitata">
Tephroseris integrifolia subsp. capitata



</doc>
<doc id="4182146" url="https://pl.wikipedia.org/wiki?curid=4182146" title="Senecio capitatus">
Senecio capitatus



</doc>
<doc id="4182147" url="https://pl.wikipedia.org/wiki?curid=4182147" title="Druga liga SR Јugoslavije u fudbalu (1992/1993)">
Druga liga SR Јugoslavije u fudbalu (1992/1993)

Sezon 1992/93 Drugiej ligi SR Јugoslavije – 1. edycja rozgrywek jugosłowiańskiej Drugiej ligi (srb. Дpугa caвeзнa лига – Druga savezna liga) w piłce nożnej po rozpadzie Socjalistycznej Federacyjnej Republiki Jugosławii (8 września 1991 r. niepodległość ogłosiła Macedonia, a 5 kwietnia 1992 r. niepodległość ogłosiła Bośnia i Hercegowina, dlatego 27 kwietnia 1992 r. formalnie powstało państwo związkowe Federalna Republika Jugosławii (srb. Савезна Република Југославија – Savezna Republika Jugoslavija), obejmujące tylko Serbię (razem z Kosowem i z Wojwodiną) i Czarnogórę, w związku z tym przed startem sezonu wszystkie macedońskie i bośniackie zespoły wystąpiły z ligi jugosłowiańskiej, a w rozgrywkach pozostały już tylko drużyny serbskie i czarnogórskie).
Rozgrywki toczyły się w jednej grupie i występowało w nich 20 drużyn. Po zakończeniu sezonu mistrz oraz wicemistrz awansowali bezpośrednio do Prvej ligi SR Јugoslavije, a drużyny z 3. i 4. miejsca w tabeli zagrają w barażu o awans z 17. i 18. drużyną Prvej ligi. Trzy ostatnie drużyny spadły do Srpskiej ligi, a drużyny z miejsc od 14. do 17. w tabeli zagrają w barażu o pozostanie w Drugiej lidze z wicemistrzami trzech grup Srpskiej ligi oraz z wicemistrzem Crnogorskiej ligi.
Druga liga SR Јugoslavije.
Drużyny.
W Drugiej lidze w sezonie 1992/93 występowało 20 drużyn.

</doc>
<doc id="4182153" url="https://pl.wikipedia.org/wiki?curid=4182153" title="Lugg">
Lugg

Lugg (ang. "River Lugg") – rzeka we wschodniej Walii (hrabstwo Powys) i zachodniej Anglii (hrabstwo Herefordshire), dopływ rzeki Wye. Długość rzeki wynosi 83 km.
Źródło rzeki znajduje się na zachodnim zboczu wzgórza Pool Hill, na północny zachód od wsi Llangunllo w Walii, na wysokości około 470 m n.p.m. Rzeka płynie w kierunku południowo-wschodnim do granicy angielskiej, którą przekracza w pobliżu miasta Presteigne, następnie przepływa przez Leominster, gdzie rzeka skręca na południe. W końcowym biegu od wschodu opływa Hereford i uchodzi do Wye nieopodal wsi Mordiford.

</doc>
<doc id="4182154" url="https://pl.wikipedia.org/wiki?curid=4182154" title="Patrick Rapold">
Patrick Rapold

Patrick Rapold (ur. 21 maja 1975 w Szafuzie) – szwajcarski aktor i pianista.
Życiorys.
Urodził się w Szafuzie w Szwajcarii. Jego starszy brat Martin (ur. 1973) to także aktor i scenarzysta. W latach 1998-2000 studiował w European Film Actor School w Zurychu. Był współautorem scenariusza do dramatu "Nocturne" z 2003 roku.
W marcu 2008 roku przeniósł się do Los Angeles na rok, mając na celu zdobycie przyczółka w Hollywood jako aktor. Ponadto odbyły się rozmowy z Bertelsmann Music Group, aby wydać jego album w Stanach Zjednoczonych.

</doc>
<doc id="4182159" url="https://pl.wikipedia.org/wiki?curid=4182159" title="Peter Okpaleke">
Peter Okpaleke

Peter Ebere Okpaleke (ur. 1 marca 1963 w Amesi) – nigeryjski duchowny katolicki, biskup elekt Ahiary w latach 2012–2018, biskup Ekwulobii od 2020, kardynał od 2022.
Życiorys.
Prezbiterat.
Święcenia kapłańskie przyjął 22 sierpnia 1992 i został inkardynowany do diecezji Awka. Był m.in. pomocniczym sekretarzem biskupim, kapelanem uniwersytetu w Awce, kanclerzem kurii oraz sędzią trybunału prowincji kościelnej Onitsha.
Nominacja na biskupa Ahiary i kontrowersje z nią związane.
7 grudnia 2012 papież Benedykt XVI mianował go biskupem ordynariuszem Ahiary. Nominacja ta jednak spotkała się ze sprzeciwem miejscowego duchowieństwa z racji innej przynależności etnicznej nominata. Sakry biskupiej udzielił mu 21 maja 2013 metropolita Owerri – arcybiskup Anthony Obinna, jednak z powodu protestów nie zdołał objąć stolicy biskupiej. Z tej racji papież Franciszek mianował w Ahiarze administratora apostolskiego w osobie kard. Johna Onaiyekana. W czerwcu 2017 papież zagroził suspensą tym księżom, którzy będą trwać w uporze wobec Okpalekego, jednak napięta sytuacja sprawiła, że Okpaleke złożył rezygnację z funkcji biskupiej, przyjętą przez papieża 19 lutego 2018.
Dalsza działalność biskupia.
5 marca 2020 papież Franciszek mianował go pierwszym ordynariuszem nowej diecezji Ekwulobia. Ingres odbył się 29 kwietnia 2020. 29 maja 2022 podczas modlitwy Regina Coeli papież Franciszek ogłosił jego nominację kardynalską. 27 sierpnia Okpaleke został kreowany kardynałem prezbiterem i otrzymał kościół tytularny Santi Martiri dell'Uganda a Poggio Ameno.

</doc>
<doc id="4182162" url="https://pl.wikipedia.org/wiki?curid=4182162" title="Peter Ebere Okpaleke">
Peter Ebere Okpaleke



</doc>
<doc id="4182164" url="https://pl.wikipedia.org/wiki?curid=4182164" title="Godfrey Onah">
Godfrey Onah

Godfrey Igwebuike Onah (ur. 18 sierpnia 1956 w Imilike Ani) – nigeryjski duchowny katolicki, biskup Nsukki od 2013.
Życiorys.
Prezbiterat.
Święcenia kapłańskie przyjął 28 lipca 1984 i został inkardynowany do diecezji Enugu. Po kilkuletnim stażu wikariuszowskim został wykładowcą seminarium w Owerri. W 1988 rozpoczął studia na Papieskim Uniwersytecie Urbaniana w Rzymie, uwieńczone doktoratem w 1992. W 1990 został prezbiterem nowo utworzonej diecezji Nsukka, jednak po obronie doktoratu związał się z Uniwersytetem Urbaniana, wykładając na nim filozofię. W 2008 został wicerektorem uczelni.
Episkopat.
13 kwietnia 2013 papież Franciszek biskupem ordynariuszem Nsukki. Sakry biskupiej udzielił mu 4 lipca 2013 metropolita Abudży - kardynał John Onaiyekan.

</doc>
<doc id="4182165" url="https://pl.wikipedia.org/wiki?curid=4182165" title="Elan (rzeka)">
Elan (rzeka)



</doc>
<doc id="4182167" url="https://pl.wikipedia.org/wiki?curid=4182167" title="The Joshua Tree Tour 2017">
The Joshua Tree Tour 2017

The Joshua Tree Tour – światowa trasa koncertowa U2, która odbyła się w 2017 r. z okazji 30-lecia wydania albumu "The Joshua Tree". Trasa została podzielona na trzy części; zespół występował na scenie 51 razy.
Program koncertów.
Część 1:
Część 2:
Bisy:

</doc>
<doc id="4182170" url="https://pl.wikipedia.org/wiki?curid=4182170" title="Bojary (sielsowiet Kraśne)">
Bojary (sielsowiet Kraśne)

Bojary (biał. "Баяры", ros. "Бояры") – wieś na Białorusi, w obwodzie mińskim, w rejonie mołodeczańskim, w sielsowiecie Kraśne.
Znajduje się tu przystanek kolejowy Bojary na linii Mińsk - Mołodeczno.

</doc>
<doc id="4182172" url="https://pl.wikipedia.org/wiki?curid=4182172" title="Michael Gokum">
Michael Gokum

Michael Gobal Gokum (ur. 18 lutego 1964 w Kadyis) – nigeryjski duchowny katolicki, biskup Pankshin od 2014.
Życiorys.
Prezbiterat.
Święcenia kapłańskie przyjął 16 listopada 1991 i został inkardynowany do archidiecezji Jos. Po killuletnim stażu duszpasterskim został misjonarzem "fidei donum", wspomagając duszpastersko wiele parafii archidiecezji Abudży. Pracował też jako przewodniczący tamtejszej komisji katechetycznej oraz jako archidiecezjalny duszpasterz młodzieży.
Episkopat.
18 marca 2014 papież Franciszek prekonizował go biskupem ordynariuszem Pankshin. Sakry biskupiej udzielił mu 12 czerwca 2014 metropolita Abudży - kardynał John Onaiyekan.

</doc>
<doc id="4182173" url="https://pl.wikipedia.org/wiki?curid=4182173" title="Jorge (piłkarz)">
Jorge (piłkarz)

Jorge (właśc. Jorge Marco de Oliveira Moraes; ur. 28 marca 1996 w Rio de Janeiro) – brazylijski piłkarz występujący na pozycji obrońcy. W portugalskim klubie FC Porto, do którego jest wypożyczony z AS Monaco.
Statystyki.
"aktualne na dzień 29 grudnia 2017"

</doc>
<doc id="4182175" url="https://pl.wikipedia.org/wiki?curid=4182175" title="Soualiho Meïté">
Soualiho Meïté

Soualiho Meïté (ur. 17 marca 1994 w Paryżu) – francuski piłkarz iworyjskiego pochodzenia występujący na pozycji pomocnika w portugalskim klubie Benfica. Wychowanek Gobelins, w trakcie swojej kariery grał także w takich zespołach, jak Auxerre, Lille, Zulte Waregem, Monaco, Bordeaux, Torino oraz Milan. Młodzieżowy reprezentant Francji.
Statystyki.
"aktualne na dzień 18 maja 2018"

</doc>
<doc id="4182176" url="https://pl.wikipedia.org/wiki?curid=4182176" title="Pawieł Taran">
Pawieł Taran

Pawieł Andriejewicz Taran (ros. Павел Андреевич Таран, ur. we wsi Szołochowo w guberni jekaterynosławskiej (obecnie w rejonie nikopolskim), zm. 14 września 2005 w Moskwie) – radziecki lotnik wojskowy, generał porucznik lotnictwa, dwukrotny Bohater Związku Radzieckiego (1942 i 1944).
Życiorys.
Był narodowości ukraińskiej. W 1933 skończył szkołę fabryczną w Zaporożu, a w 1934 w Nikopolu, 1934-1937 pracował jako elektryk w zakładzie metalurgicznym, od listopada 1937 służył w Armii Czerwonej. W 1938 skończył Kaczyńską Wyższą Wojskową Szkołę Lotniczą dla Pilotów, był lotnikiem pułku bombowców w Leningradzkim Okręgu Wojskowym, we wrześniu 1939 uczestniczył w zajmowaniu zachodniej Ukrainy, czyli agresji ZSRR na Polskę, a 1939–1940 w wojnie z Finlandią. Od czerwca 1941 do kwietnia 1944 jako dowódca klucza, zastępca dowódcy i dowódca eskadry 81 pułku Lotnictwa Dalekiego Zasięgu brał udział w wojnie z Niemcami, uczestnicząc m.in. w walkach na Ukrainie, w Donbasie, bitwie o Kaukaz, walkach na Kubaniu, bitwie pod Kurskiem i likwidacji blokady Leningradu. W 1941 został zestrzelony, jednak wyskoczył na spadochronie, w 1942 był lekko ranny. W lipcu 1944 został inspektorem w 6 Korpusu Lotnictwa Dalekiego Zasięgu, w kwietniu 1945 dowodził 240 gwardyjskim lotniczym pułkiem bombowców. Brał udział w operacji białoruskiej, sandomiersko-śląskiej, nadbałtyckiej, królewieckiej i berlińskiej. Wykonał 356 lotów bojowych (w tym 316 nocą), prowadząc naloty na siłę żywą i technikę wojskową wroga. Po wojnie do kwietnia 1946 dowodził 240 gwardyjskim lotniczym pułkiem bombowców w Północnej Grupie Wojsk stacjonującej w Polsce, później służył w Lotnictwie Dalekiego Zasięgu na Ukrainie, 1951-1954 dowodził 251 gwardyjskim lotniczym pułkiem bombowców ciężkich w Boryspolu, potem był zastępcą dowódcy, a od lipca 1955 do listopada 1956 dowódcą 15 Lotniczej Dywizji Bombowców Ciężkich w Żytomierzu. W 1958 ukończył Wojskową Akademię Sztabu Generalnego i został dowódcą 79 Lotniczej Dywizji Bombowców Ciężkich w Semipałatyńsku, 1959−1960 był zastępcą dowódcy, a w 1960 zastępcą szefa sztabu 5 Armii Powietrznej w Błagowieszczeńsku, później pracował w Głównym Zarządzie Operacyjnym Sztabu Generalnego Sił Zbrojnych ZSRR (od 1967 w stopniu generała porucznika lotnictwa) do maja 1979, gdy zakończył służbę wojskową.
Odznaczenia.
I inne.

</doc>
<doc id="4182178" url="https://pl.wikipedia.org/wiki?curid=4182178" title="Paweł Bojakowski">
Paweł Bojakowski

 
Paweł Roman Bojakowski (ur. 30 czerwca 1879 w Kowalu, zm. 25 września 1960 we Włocławku) – polski kompozytor, dyrygent i nauczyciel muzyki.
Życiorys.
Syn Jana i Marianny z Bojakowskich. W rodzinnym Kowalu ukończył szkołę podstawową, a następnie gimnazjum we Włocławku i Seminarium Nauczycielskie w Sienicy.
Po ukończeniu tych szkół udał się na studia muzyczne do Krakowa, gdzie uczył się w klasie organów i kompozycji w tamtejszym Konserwatorium Muzycznym. Jego wykładowcą był Władysław Żeleński. Szkołę ukończył w 1907 roku z oceną celującą.
Po ukończeniu Konserwatorium rozpoczął pracę nauczyciela śpiewu i muzyki w Państwowym Gimnazjum w Tarnopolu. Pracował tam do 1918 roku. Wtedy to powrócił do Włocławka. Tutaj także do 1927 roku pracował jako nauczyciel, m.in. w Gimnazjum im. Jana Długosza, Gimnazjum im. Marii Konopnickiej, Gimnazjum Janiny Steinbokówny, Seminarium Nauczycielskim i Szkole Kupieckiej.
W 1914 roku w Tarnopolu poślubił Stanisławę Feiner (1892-1978), z którą miał ośmioro dzieci. Czterej spośród jego synów - Stanisław, Kazimierz, Zygmunt i Roman także zostali muzykami. Zygmunt Bojakowski był w latach 1960-1979 dyrektorem Zespołu Szkół Muzycznych we Włocławku. Później był wicedyrektorem tej szkoły.
W 1922 roku biskup Stanisław Zdzitowiecki powołał go na stanowisko organisty we włocławskiej katedrze. Grał też m.in. w Kościele św. Jana i nieistniejącej już Kaplicy Najświętszego Zbawiciela. Bojakowski był też dyrygentem chóru Włocławskiego Towarzystwa Wioślarskiego oraz Chórów Rzemieślniczych „Lutnia” i „Spójnia”. Jako dyrygent osiągał wiele sukcesów w konkursach.
W 1927 roku Bojakowski przeprowadził się do Wilna, gdzie pozostawał do 1945 roku. Uczył tam w szkołach: Gimnazjum im. Mickiewicza, Gimnazjum im. Słowackiego, Gimnazjum im. Lelewela i Państwowej Szkole Technicznej. Został też dyrygentem chóru w Ostrej Bramie.
Po zakończeniu II wojny światowej powrócił do Włocławka. Ponownie rozpoczął pracę jako nauczyciel, tym razem w Liceum Pedagogicznym, Technikum Przemysłowo-Pedagogicznym, Szkole Mechanicznej, Państwowym Liceum dla Pracujących, Liceum im. Marii Konopnickiej, Liceum Handlowym, Państwowej Szkole Muzycznej oraz Ognisku Muzycznym. Ponownie zajął się też prowadzeniem lokalnych chórów.
Angażował się w działalność Pomorskiego Związku Śpiewaczego. Był też członkiem sekcji kompozytorów muzyki poważnej Stowarzyszenia Autorów ZAiKS.
Zmarł 25 września 1960 roku we Włocławku. Został pochowany na miejscowym cmentarzu komunalnym, w kw. 22/01/10.
Spuścizna.
Paweł Bojakowski był autorem wielu utworów muzycznych, m.in. dramatu muzycznego "Fenicjanki" czy pieśni chóralnych (np. "Kujawiak", "Pastorałka", "Wieczorna cisza"). Pisał także wskazówki dla śpiewaków i mówców.
Wśród jego uczniów byli m.in. Stefan Bolesław Poradowski i Maryla Rodowicz.
Uchodzi za prawdopodobnego współautora hejnału Włocławka. Obecnie hejnał jest odgrywany codziennie w południe z zabytkowej remizy Ochotniczej Straży Pożarnej we Włocławku.
W 1947 roku wydrukowano jego poradnik pt. "Kierowanie dźwięku na "maskę": wskazówki dla śpiewaków, młodzieży deklamatorów, mowców itd". W 2010 roku wydano rękopisy jego utworów pod tytułem "Pieśni kościelne : kopie rękopisów Pawła Bojakowskiego nauczyciela muzyki i śpiewu w szkołach średnich w Tarnopolu, Wilnie i we Włocławku : 1879-1960".
Jego nazwisko nosi jedna z ulic we Włocławku.

</doc>
<doc id="4182179" url="https://pl.wikipedia.org/wiki?curid=4182179" title="Konstytucja Cypru">
Konstytucja Cypru

Konstytucja Cypru – ustawa zasadnicza Cypru ustanowiona 16 sierpnia 1960 r., składająca się z 199 artykułów w 13 rozdziałach i dołączonych do niej aneksów.
Budowa Konstytucji.
Poszczególne części noszą następujące tytuły:
Prace nad Konstytucją.
Głównym celem stworzenia Konstytucji było zapewnienie pokojowego współistnienia i współrządzenia w ramach jednego państwa dwóch wspólnot narodowościowych tj. wspólnoty Greków cypryjskich i wspólnoty Turków cypryjskich. Obu tym wspólnotom zagwarantowano prawo do utrzymywania związków z Grecją i Turcją, w tym prawo do otrzymywania od tych krajów środków finansowych na działalność kulturową, oświatową, sportową i charytatywną oraz prawo do sprowadzania i zatrudniania greckich i tureckich nauczycieli, profesorów i duchownych. Obu wspólnotom Konstytucja nadała prawo do obchodzenia greckich i tureckich świąt narodowych.
I. Postanowienia ogólne.
Zawierają się od art. 1 do art. 5.
Zgodnie z postanowieniami konstytucyjnymi państwo cypryjskie jest niezależną i suwerenną Republiką, systemu prezydenckiego, w którym prezydentem jest Grek a wiceprezydentem Turek(art. 1). Społeczność państwa cypryjskiego tworzą zarówno osoby pochodzenia greckiego, jak i osoby pochodzenia tureckiego (art. 2). Ustalono, iż językami urzędowymi w Republice są: język grecki i język turecki (art. 3). Ponadto wszelkie dokumenty państwowe, w tym akty prawne podlegają promulgacji w Dzienniku Urzędowym nazwanym "Official Gazette of the Republica" (art. 3 pkt. 2). Obu wspólnotom Konstytucja nadała prawo do obchodzenia greckich i tureckich świąt narodowych (art. 5).
II. Podstawowe prawa i wolności. System podstawowych praw i wolności człowieka i obywatela.
Zawierają się od art. 6 do art. 35.
Podstawowe prawa i wolności jednostki uregulowano w części II, nawiązując w dużej mierze do Konwencji o ochronie praw człowieka i podstawowych wolności. Prawa i wolności te są zagwarantowane każdemu, niezależnie od posiadanego obywatelstwa, przynależności narodowej czy też religijnej. Wszystkim również zagwarantowano równość wobec prawa, administracji i wymiaru sprawiedliwości oraz prawo do równej ochrony i równego traktowania. Konstytucyjne korzystanie z praw i wolności jest zapewnione bez jakiejkolwiek dyskryminacji (art. 6). Władza ustawodawcza, wykonawcza i sądownicza zostały zobligowane do zagwarantowania w granicach swoich kompetencji, efektywnego stosowania przepisów konstytucyjnych (art. 35). Jedynie dla obywateli Republiki Cypryjskiej zastrzeżono zakaz wydalania z kraju (art. 14) oraz prawo do udziału w wyborach (art. 31). Każdy ma zagwarantowane prawo do życia i nietykalności osobistej (art. 7), z tym, że konstytucja dopuszcza możliwość pozbawienia życia w wyniku wykonania wyroku sądowego. Karą śmierci mogą być zagrożone tylko następujące rodzaje przestępstw:
Konstytucja również zakazuje tortur, okrutnego lub poniżającego traktowania albo karania (art. 8), niewolnictwa oraz przymusowej lub obowiązkowej pracy (art. 10), a ponadto przyznaje prawo do wolności i bezpieczeństwa osobistego (art. 11). Konstytucja wprowadza zakaz karania bez podstawy prawnej (art. 12), co w konsekwencji stanowi, iż w świetle tej regulacji nikt nie może być uznany za winnego popełnienia przestępstwa, jeżeli czyn jego polegający na działaniu lub zaniechaniu nie był przestępstwem w momencie jego popełnienia.
Następne regulacje zawarte w Konstytucji zawierają prawo do poszanowania życia prywatnego i rodzinnego (art. 15), mieszkania (art. 16) oraz korespondencji (art. 17), prawo do wolności myśli, sumienia i religii (art. 18). Gwarantuje każdej dorosłej osobie prawo do zawarcia związku małżeńskiego i założenia rodziny (art. 22).
Wspomniane wyżej mniejszości religijne mają konstytucyjnie zagwarantowane prawo zadeklarowania przynależności do jednej z dwóch największych wspólnot narodowościowych Cypru tj. Greków cypryjskich lub Turków cypryjskich.
Przepisy konstytucyjne dotyczące parytetu reprezentacji wspólnot narodowych w sprawowaniu władzy państwowej, które nie mogą być w praktyce stosowane z uwagi na wycofanie się Turków cypryjskich z życia politycznego kraju, muszą ustąpić miejsca wartości najwyższej jaką jest dobro narodu.
Dalej konstytucja gwarantuje każdemu prawo do wolności słowa i wyrażania opinii (art. 19), swobodnego stowarzyszania się w tym prawo tworzenia związków zawodowych i przystępowania do nich dla ochrony swoich interesów (art. 21). Art. 30 gwarantuje każdemu prawo do rzetelnego procesu sądowego. Ponadto katalog praw i wolności został rozszerzony poza unormowania znajdujące się w Konwencji o ochronie praw człowieka i podstawowych wolności. Owe prawa, oprócz prawa do swobodnego poruszania się po terytorium Republiki oraz do przebywania w jakiejkolwiek jej części (art. 13), mają charakter praw ekonomicznych i socjalnych.
Każdemu przyznano prawo do:
Obowiązki jednostki względem państwa i społeczeństwa.
Konstytucja Republiki Cypryjskiej zawiera tylko dwa takie obowiązki:
III. Prezydent Republiki, Wiceprezydent Republiki i Rada Ministrów.
Zawierają się od art. 36 do art. 60.
Konstytucja przewiduje, że na czele Republiki stoi Prezydent, ma on wyłączne prawo reprezentacji państwa na zewnątrz oraz ustanawiania i nadawania odznaczeń. Urzędu Prezydenta i Wiceprezydenta Republiki nie można łączyć ze stanowiskiem ministra, deputowanego, członka Izby Komunalnej, członka rady miejskiej, włączając stanowisko burmistrza, członka sił zbrojnych lub sił bezpieczeństwa Republiki lub z innym urzędem publicznym lub komunalnym. Artykuł 37 Konstytucji opisuje kompetencje głowy państwa, natomiast art. 38 wyznacza prawa jakie otrzymuje Prezydent. Co ważne konstytucja również określa wymagania jakie musi spełnić kandydat na prezydenta art. 40 Każdy ma prawo kandydować w wyborach na Prezydenta i Wiceprezydenta Republiki, jeżeli w dniu wyborów:
(a) jest obywatelem Republiki,
(b) ukończył trzydzieści pięć lat,
(c) nie był skazany w momencie wejścia w życie Konstytucji lub po tej dacie za przestępstwo o charakterze haniebnym lub niemoralnym ani nie jest objęty żadnym zakazem orzeczonym przez właściwy sąd za przestępstwo wyborcze,
(d) nie cierpi na chorobę umysłową uniemożliwiającą mu sprawowanie obowiązków Prezydenta lub Wiceprezydenta Republiki.
Kadencja Prezydenta trwa 5 lat, poczynając od dnia zaprzysiężenia w Izbie Reprezentantów, głowa państwa stoi na czele Rady Ministrów i zajmuje się organizacją działalności rządu oraz posiada liczne uprawnienia w zakresie reprezentacji państwa. Prezydent w czasie sprawowania urzędu nie ponosi odpowiedzialności karnej za swoje czyny (wyjątek prezydent może zostać pociągnięty do odpowiedzialności przed Sądem Najwyższym za zdradę stanu na podstawie uchwały Izby reprezentantów).
Rada Ministrów i centralna administracja rządowa.
Rada Ministrów składa się z powołanych przez prezydenta Republiki, Konstytucja przewiduje, że trzech ministrów spośród 10 osobowego składu Rady będzie wywodziło się z tureckiej wspólnoty narodowej.
Członkami Rady Ministrów mogą być:
Uprawnienia władzy wykonawczej sprawowane przez każdego z ministrów obejmują:
Posiedzeniom Rady Ministrów przewodniczy bez prawa głosu prezydent Republiki oraz ustala porządek dzienny posiedzenia (art. 55 i 56)
W Republice Cypryjskiej zostało przyjęte oryginalne rozwiązanie, polegające na tym, że głowa państwa stoi na czele rządu, nie będąc jego członkiem.
IV. Izba Reprezentantów.
Uregulowania zawierają się od art. 61 do art. 85.
Jest to jednoizbowy parlament, w którym zasiada pięćdziesiąt deputowanych, jednakże można ją zmienić uchwałą Izby Reprezentantów podjętą większością dwóch trzecich głosów deputowanych wybranych przez społeczność grecką i dwóch trzecich głosów deputowanych wybranych przez społeczność turecką. Trzy dodatkowe miejsca mają zagwarantowane mniejszości religijne (katolicy łacińscy, Ormianie, katolicy maroniccy). Są oni wybierani na pięcioletnią kadencję.
Artykuł 64 Każdy ma prawo kandydować na deputowanego, jeżeli w dniu wyborów:
Poza powyższymi regulacjami, rozdział ten reguluje sposób samorozwiązania, uregulowania mandatu deputowanego, wszelkie kwestie dotyczące procedury parlamentarnej i funkcjonowania jej biur, posiedzeń, organizacji i kompetencji.
V. Izby Wspólnot (Komunalne).
Uregulowanie zawierają się od art. 86 do art. 111.
Społeczności grecka i turecka wybierają spośród swoich członków Izby Komunalne, które mają uprawnienia wyraźnie określone przepisami Konstytucji. (art. 86). Izby te mają szerokie kompetencje nadane im w akcie najwyższym, czyli w Konstytucji Cypru. Kadencja Izby Komunalnej trwa pięć lat, począwszy od daty, którą określa odpowiednie prawo komunalne (art. 96).
Dalszymi uregulowaniami są kwestie dotyczące mandatów, kompetencji oraz struktury.
VI. Niezależni urzędnicy Republiki.
Regulacja zawarta jest w art. 112 do art. 121.
Urzędnicy administracji publicznej według konstytucji są rekrutowani zarówno spośród Greków, jak i Turków w proporcji siedem do trzech.
Urzędnicy Republiki dzielą się na:
Prokurator Generalny stoi na czele Urzędu Prawnego Republiki. Prokurator ten jest doradcą prawnym Republiki, w szczególności prezydenta, Rady Ministrów i ministrów. Może on wszczynać, przejąć i kontynuować wszelkie postępowania karne przeciwko każdej osobie w Republice (art. 113 ust. 1 i 2). Jest on także honorowym przewodniczącym Cypryjskiej Rady Adwokackiej. Prokurator Generalny jest powoływany przez prezydenta Republiki na czas nieokreślony.
Audytor Generalny stoi na czele Urzędu Audytu. Jego kompetencje opierają się na kontroli wszystkich wydatków i przychodów państwa oraz dokonuje inspekcji państwowych rachunków bankowych i innych aktów oraz zaciągniętych przez państwo zobowiązań (art. 116 ust. 1). Audytora powołuje prezydent Republiki na czas nieokreślony. Konstytucja reguluje również możliwość powstania urzędu zastępcy Audytora Generalnego. Urząd Audytu jest podzielony na trzy wydziały:
Wydziały A i B są odpowiedzialne za sprawy finansowe i audyt działalności, oznacza to, iż mają kompetencję do przeprowadzania oceny skuteczności oraz gospodarności finansów
Wydział C opiera swą działalność na doradztwie technicznym.
Prezes Banku Emisyjnego Republiki zarządza Bankiem Emisyjnym Republiki, a Wiceprezes jest jego zastępcą. Bank Emisyjny nie podlega żadnemu ministerstwu. Rozdział ten zawiera również kompetencje, strukturę urzędu Prezesa i Wiceprezesa Banku.
VII. Służba Państwowa (publiczna).
Uregulowania zawarte są od art. 122 do art. 128.
Służba państwowa składa się w siedemdziesięciu procentach z Greków i w trzydziestu procentach z Turków (Art. 123). Zostaje powołana również Komisja Służby Państwowej składająca się z przewodniczącego oraz dziewięciu członków mianowanych wspólnie przez Prezydenta i Wiceprezydenta Republiki.
Na służbę państwową składa się: Główny Księgowy i Zastępca Głównego Księgowego. Główny Księgowy z pomocą Zastępcy Głównego Księgowego zarządza i nadzoruje wszelkie operacje księgowe związane z finansami i innymi aktywami oraz zobowiązaniami zarządzanymi przez Republikę lub w jej imieniu i zgodnie z przepisami Konstytucji lub ustawy przyjmuje i dokonuje wypłat ze środków Republiki (art. 127). Zastępca Głównego Księgowego posiada uprawnienia i wykonuje takie obowiązki, jakie należą do jego urzędu oraz może, na podstawie dyspozycji Głównego Księgowego, posiadać wszelkie uprawnienia i wykonywać wszystkie funkcje i obowiązki nałożone na Głównego Księgowego w przypadku jego nieobecności lub przejściowej niezdolności do pełnienia urzędu.
VIII. Siły Republiki.
Regulacja zawarta w art. 129 do art. 132.
Armia Republiki liczy dwa tysiące ludzi, z których sześćdziesiąt procent stanowią Grecy i czterdzieści procent Turcy. Obowiązkowa służba wojskowa może być wprowadzona tylko na podstawie wspólnej zgody Prezydenta i Wiceprezydenta Republiki (art. 129). Dowódcy i zastępcy dowódców wojska, policji i żandarmerii Republiki są mianowani wspólnie przez Prezydenta i Wiceprezydenta Republiki (art. 131).
IX. Wysoki Sąd Konstytucyjny (Trybunał Konstytucyjny).
Uregulowany w art. 133-151.
Tworzy się Trybunał Konstytucyjny Republiki składający się z jednego Greka, jednego Turka i jednego sędziego neutralnego. Sędzia neutralny jest Przewodniczącym Trybunału (art. 133). Siedzibą Trybunału Konstytucyjnego jest stolica Republiki. Prezes i pozostali sędziowie Trybunału Konstytucyjnego są mianowani wspólnie przez Prezydenta i Wiceprezydenta Republiki. Sędzia neutralny nie może być obywatelem Republiki, Królestwa Grecji, Republiki Turcji, Zjednoczonego Królestwa i jej kolonii. Sędziowie Trybunału Konstytucyjnego, Grek i Turek, powinni być obywatelami Republiki. Prezes i pozostali sędziowie Trybunału Konstytucyjnego są powoływani spośród prawników o najwyższym poziomie zawodowym i moralnym.
Pozostałe uregulowania dotyczą kompetencji, struktury, sposobie orzekania oraz prawa Trybunału.
X. Sąd Najwyższy i podległe mu sądy.
Regulacja zawarta jest w art. 152 do art. 164.
Powszechnymi sądami są tzw. sądy roków ("asyzy") oraz sądy dystryktowe. Na strukturę sądownictwa Cypryjskiego składają się również sądy rodzinne, sądy kontroli czynszowej, sąd wojskowy, sąd pracy oraz gospodarczy Sąd Sporów Przemysłowych. Na czele stoi Sąd Najwyższy, jest on najwyższą instancja apelacyjną w sprawach karnych i cywilnych. Pełni on funkcję sądu administracyjnego oraz orzeka o konstytucyjności aktów prawnych w ramach przewidzianej kontroli prewencyjnej i następczej, a także rozstrzyga spory kompetencyjne pomiędzy organami państwowymi oraz rozpatruje protesty wyborcze. W skład Sądu Najwyższego wchodzi prezes i 12 sędziów powoływanych przez prezydenta Republiki na czas nieokreślony, nie dłużej niż do ukończenia 68 roku życia. Dalsze artykuły dotyczą posiedzeń sądu oraz jego szczegółowych kompetencji.
XI. Postanowienia finansowe.
Uregulowane w art. 165 do art. 168.
Cypr posiada Centralny Bank Cypru działający na podstawie konstytucji oraz ujednoliconej ustawy z lat 2002–2007. Bank ten uczestniczy w określaniu i wdrażaniu polityki monetarnej Europejskiego Systemu Banków Centralnych. Do obowiązków tej instytucji należą ponadto m.in. prowadzenie operacji walutowych, utrzymywanie i zarządzanie rezerwami finansowymi, nadzorowanie banków, zapewnianie stabilności systemu finansowego oraz zapewnienie płynności operacji płatniczych. Organami Banku są:
W skład zarządu wchodzą: prezes i wiceprezes banku oraz 5 dalszych członków.
Każdy dochód i kwota w jakikolwiek sposób pobrana lub uzyskana przez Republikę, jest wpłacana na jeden rachunek określany jako Skonsolidowany Fundusz Republiki (art. 165). Uregulowane zostały ponadto kwestie związane z dochodami, wydatkami, subwencjami, sposobami wydatkowania państwa i ogólny budżet.
XII. Postanowienia różne.
Zostały uregulowane od art. 169 do art. 178.
Postanowienia różne dotyczą kwestii nadania klauzul najwyższego uprzywilejowania (art. 170), nadawania audycji radiowych i telewizyjnych, zapewnienie, iż Republika jest odpowiedzialna za każdy czyn zakazany lub zaniechanie powodujące szkodę wyrządzoną w następstwie wykonywania, lub usiłowania wykonania, obowiązków przez urzędników lub urzędy Republiki (art. 172). Zawarte są też informacje o radach miejskich, koncesjach i pozwoleniach.
XIII. Postanowienia końcowe.
Uregulowane od art. 179 do art. 199.
Postanowienia końcowe zawierają regulacje dotyczące m.in. tekstów Konstytucji sporządzonych w języku greckim i tureckim które, są oryginalne, jednakowo autentyczne i mają taką samą moc prawną (art. 180).
Ważnym elementem tych postanowień jest art. 183 dotyczący stanów nadzwyczajnych. W świetle tej regulacji Rada Ministrów, w przypadku wojny lub innego niebezpieczeństwa zagrażającemu istnieniu Republiki lub jej części, jest uprawniona do podjęcia decyzji o wprowadzeniu stanu nadzwyczajnego, w tym celu wydaje odpowiedni dekret. Powinien on wskazywać przepisy konstytucji, które zostają zawieszone na czas trwania stanu nadzwyczajnego. Jednak nie wszystkie przepisy mogą stanowić podstawę do wprowadzenia stanu nadzwyczajnego, tylko te wymienione w art. 183 ust. 2:
Dekret ten powinien zostać opublikowany w Dzienniku Urzędowym.
Dalsze uregulowania postanowień końcowych dotyczą wejścia Konstytucji w życie.
Aneksy.
Są nimi dwie umowy międzynarodowe dołączone do konstytucji:
Traktat o gwarancji.
Zawiera zapewnienia Republiki Cypru do zapewnienia i utrzymania swojej niepodległości, integralności terytorialnej i bezpieczeństwa, a także poszanowania swojej Konstytucji, poszanowania integralności terenów pozostających w suwerennej władzy, do nieuczestniczenia, w całości lub w części, w żadnej unii politycznej lub ekonomicznej z żadnym innym państwem. W związku z tym deklaruje, że zakazana jest wszelka działalność mogąca, bezpośrednio lub pośrednio, propagować albo unię z jakimkolwiek innym państwem, albo podział wyspy.
Traktat wchodzi w życie z dniem jego podpisania. Oryginalne teksty niniejszego Traktatu będą zdeponowane w Nikozji.
Traktat o przymierzu.
Republika Cypru, Grecja i Turcja zobowiązują się do współpracy dla ich wspólnej obrony, a także, że będą się wspólnie konsultować w kwestiach związanych z obroną, do oporu przeciw każdej bezpośredniej lub pośredniej napaści lub agresji skierowanej przeciwko niepodległości lub integralności terytorialnej.
Traktat wchodzi w życie z dniem jego podpisania. Wysokie Umawiające się Strony zawrą dodatkowe porozumienia, jeśli wymagać tego będzie wykonanie Traktatu.

</doc>
<doc id="4182182" url="https://pl.wikipedia.org/wiki?curid=4182182" title="Nowa Prywatność">
Nowa Prywatność

Nowa Prywatność – polska pokoleniowa formacja poetycka istniejąca w drugiej połowie lat 70. i na początku lat 80. XX wieku.
Autorką nazwy „nowa prywatność” była Maria Janion. Formację określano także jako „Nowe Roczniki”.
Formacja związana była głównie z dwoma ośrodkami: Gdańskiem (Grupa Sytuacyjna Poetów i Artystów „Wspólność”) i Krakowem (grupa „My”). Za prekursorów formacji można uznać Aleksandra Jurewicza, Stanisława Esden-Tempskiego, Antoniego Pawlaka i Stanisława Gostkowskiego, którzy sami nie byli członkami formacji, ale wywarli wpływ na poetykę grupy „Wspólność”. Grupę tę wspierali także Stefan Chwin i Stanisław Rosiek. Przedstawicielami formacji „Nowa Prywatność” byli m.in.:
Członkowie formacji publikowali przede wszystkim w czasopismach „Litteraria” i „Punkt”. Ich utwory pojawiały się również w almanachach, takich jak "Nowy transport posągów" (1977), "Debiuty poetyckie" (1976, 1977, 1978, 1979), "Gdańskie arkusze poetyckie" oraz w serii "Pokolenie, które wstępuje" (1976–1980).
Główne założenia światopoglądowe i estetyczne formacji zawarte były manifestach grupy „Wspólność” ("Młoda Sztuka", „Nowy Medyk” 1976/9, "Ostatni komunikat", „Poezja”, 1979/3) i grupy „My” ("Poezja nigdy nie była i nie jest sztuką masową", „Poezja”, 1976/9). Charakter programowy miały także dyskusja w czasopiśmie „Punkt” (1978/2), szkic "Kilka tez na temat: światopogląd estetyczny młodego pokolenia" („Nowy Medyk”, 1978/17) oraz artykuły z książki Stefana Chwina i Stanisława Rośka "Bez autorytetu" (1981).
Zdaniem członków formacji poezja w Polsce zatraciła walory artystyczne i estetyczne. Kultura masowa przejęła funkcje komunikacyjne, więc w tej sytuacji sztuka ma szansę nabrać głębi, uwalniając się od zobowiązań obywatelskich i zewnętrznych. Twórcy z kręgu „Nowej Prywatności” zrywali z zaangażowaniem społecznym poezji Nowej Fali. Głosili autonomiczność literatury i twórcy, potrzebę odsłaniania życia prywatnego, problemów i niepokojów.

</doc>
<doc id="4182184" url="https://pl.wikipedia.org/wiki?curid=4182184" title="Andrzej Gieniusz">
Andrzej Gieniusz

Andrzej Gieniusz (ur. 7 grudnia 1958 w Szczecinie) – polski biblista, duchowny katolicki, zmartwychwstaniec, wykładowca akademicki.
Życiorys.
Jest członkiem Zgromadzenia Zmartwychwstania Pana Naszego Jezusa Chrystusa. Studiował w Papieskiej Akademii Teologicznej w Krakowie i Papieskim Instytucie Biblijnym w Rzymie, gdzie uzyskał stopień doktora. Od 2002 jest profesorem Papieskiego Uniwersytetu Urbaniana. Jest także członkiem redakcji kwartalnika "Biblica". Jako tłumacz brał udział w przygotowaniu ekumenicznego przekładu Biblii. Dokonał tłumaczenia 2. Listu do Koryntian. W 2016 został wybrany członkiem nowej redakcji naukowej "Biblii Tysiąclecia" (wydanie VI), odpowiedzianym za Nowy Testament. 
Należy do Międzynarodowego Towarzystwa Naukowego „Fides et ratio”.

</doc>
<doc id="4182186" url="https://pl.wikipedia.org/wiki?curid=4182186" title="Jin Goo">
Jin Goo

Jin Goo (hangul: 진구, ur. 20 lipca 1980) – południowokoreański aktor. Jest znany z ról m.in. w filmie "Matka" i serialu "Taeyang-ui huye".
Jin Goo ukończył Sahmyook University na kierunku reklama. Zadebiutował jako aktor w serialu "All In" w 2003 roku.

</doc>
<doc id="4182188" url="https://pl.wikipedia.org/wiki?curid=4182188" title="Michael Gobal Gokum">
Michael Gobal Gokum



</doc>
<doc id="4182189" url="https://pl.wikipedia.org/wiki?curid=4182189" title="Godfrey Igwebuike Onah">
Godfrey Igwebuike Onah



</doc>
<doc id="4182192" url="https://pl.wikipedia.org/wiki?curid=4182192" title="Elektrokardiografia płodowa">
Elektrokardiografia płodowa

Elektrokardiografia płodowa – rejestracja czynności serca płodu metodą bezpośrednią (z elektrody umiejscowionej bezpośrednio na części przodującej płodu) lub w sposób pośredni (z wykorzystaniem elektrod zewnętrznych, umiejscowionych na skórze powłok jamy brzusznej matki).
Opis badania.
Sygnał płodowego EKG uzyskany bezpośrednio z powierzchni ciała płodu jest dobrej jakości. Badanie można przeprowadzić tylko śródporodowo, po odpłynięciu płynu owodniowego oraz przy rozwarciu kanału szyjki na co najmniej dwóch centymetrów. Uzyskuje się czytelny obraz zespołu QRS i załamków P i T. Zapisy analizowane są za pomocą systemów, które automatycznie obliczają wartości istotnych parametrów, takich jak stosunek T/QRS, zachowanie się linii podstawowej współczynnika T/QRS lub morfologii odcinków ST, których dwufazowy kształt jest objawem niedotlenienia mięśnia sercowego.
Metoda pośrednia jest nieinwazyjna. Jednakże jakość uzyskiwanych sygnałów jest gorsza w porównaniu z metodą bezpośrednią. Pomiędzy 26. a 36. tygodniem ciąży maź płodowa posiada właściwości izolujące, powodując dodatkowe obniżenie jakości zapisów.

</doc>
<doc id="4182194" url="https://pl.wikipedia.org/wiki?curid=4182194" title="Elizabeth Schuyler Hamilton">
Elizabeth Schuyler Hamilton

Elizabeth Hamilton z domu Schuyler, nazywana też „Elizą” lub „Betsey” (ur. 9 sierpnia 1757 w Albany, zm. 9 listopada 1854 w Waszyngtonie) – współzałożycielka i wicedyrektorka pierwszego prywatnego sierocińca w Nowym Jorku. Jej mężem był Alexander Hamilton, ojciec założyciel Stanów Zjednoczonych.
Życiorys.
Dzieciństwo i rodzina.
Urodziła się w Albany jako druga córka Philipa Schuylera, generała z czasów wojny o niepodległość Stanów Zjednoczonych, i Catherine, z domu Van Rensselaer. Miała czternaścioro rodzeństwa, z którego siedmioro dożyło wieku dorosłego, w tym Angelica Schuyler Church i Margarita „Peggy” Schuyler Van Rensselaer.
Rodzina Van Rensselaer była jedną z najbogatszych i najbardziej wpływowych w stanie Nowy Jork. Wywodziła się z bogatych posiadaczy ziem, którzy osiedlili się w Albany w połowie XVII wieku. Jej ojciec posiadał niewolników, więc Elizabeth dorastała wśród niewolniczego środowiska. Pomijając niepokój podczas wojny o panowanie w Ameryce Północnej, w której walczył jej ojciec, nieopodal rodzinnego domu, dzieciństwo Elizabeth przebiegało spokojnie, na nauce czytania i szycia pod okiem matki.
W młodości poznała Benjamina Franklina, który często zostawał w gości u rodziny Schuyler podczas swoich podróży. Była także nazywana „chłopczycą”, przez całe życie była osobą impulsywną i o silnej woli, co często zauważali ludzie z jej otoczenia. James McHenry, jeden z adiutantów George’a Washingtona, powiedział, że „była silną osobowością, o niezwykłej głębi i cieple, bez względu na to, czy kontrolowaną, czy święcącą od wewnątrz, przebijającą się przez wybuchową ekspresję uczuć”.
Małżeństwo.
W 1780 roku wyjechała do swojej ciotki Gertrude Schuyler Cochran w Morristown, gdzie poznała Alexandra Hamiltona, jednego z adiutantów Washingtona, który stacjonował z wojskiem w Morristown; zetknęli się już raz około dwa lata wcześniej, gdy Hamilton spotkał się z rodziną Schuyler, wracając z negocjacji w imieniu Washingtona. Przebywając w Morristown, Elizabeth zaprzyjaźniła się także z Marthą Washington, przyjaźń ta utrzymywała się przez całą długość karier politycznych ich mężów.
Związek Elizabeth z Hamiltonem szybko się rozwijał, nawet gdy opuścił on Morristown na krótką misję w celu negocjacji wymiany więźniów, zaledwie miesiąc po przyjeździe Elizy. Po powrocie do Morristown, gdzie zdążył przybyć już Philip Schuyler, jako reprezentant na Kongres Kontynentalny, para zdążyła się już zaręczyć. Ojciec pobłogosławił te zaręczyny (dwie siostry Elizabeth, Angelika i Catherine, uciekły, aby wziąć ślub). Hamilton, wraz z armią, opuścił miasto w czerwcu 1780 roku. We wrześniu tego samego roku Eliza dowiedziała się, że major John André, dowódca Brytyjskich Służb Specjalnych, został wzięty w niewolę wskutek udaremnionego spisku, obmyślonego przez generała Benedicta Arnolda, mającego na celu poddanie twierdzy West Point Brytyjczykom. André był gościem w domu rodziny Schuylerów jako jeniec wojenny na drodze do Pensylwanii w 1775 roku. Eliza, wówczas siedemnastolatka, mogła wpaść w młodzieńcze zauroczenie widząc młodego oficera. Hamilton obiecał Elizabeth, że zrobi wszystko co może, aby potraktować Brytyjczyka łagodnie. Poprosił nawet Washingtona, aby spełnić ostatnie życzenie André, którym była śmierć przez rozstrzelanie, lecz nie odniosło to skutku. Po dwóch miesiącach rozłąki, wypełnionej listami, 14 grudnia 1780 roku, Alexander Hamilton i Elizabeth Schuyler wzięli ślub w posiadłości rodzinnej Schuylerów.
Po krótkim miesiącu miodowym Hamilton wrócił do służby wojskowej na początku stycznia 1781 roku. Eliza wkrótce dołączyła do niego w New Windsor, gdzie stacjonowała wówczas armia Washingtona, oraz odnowiła swoją przyjaźń z Marthą Washington. Niedługo później, Hamilton i Washington się pokłócili, przez co nowożeńcy znowu się przenieśli, tym razem do domu Philipa Schuylera w Albany, po czym do nowego domu w okolicy New Windsor. W tym miejscu Eliza zajęła się tworzeniem ogniska domowego oraz pomagała Alexandrowi w pisaniu. Części liczącego 31 stronic listu do Roberta Morrisa, przedstawiającego znaczną część wiedzy ekonomicznej, która później przysłużyła się Alexandrowi w karierze politycznej, są pisane pismem Elizabeth.
Jednak niedługo Eliza musiała się po raz kolejny przeprowadzić, tym razem znowu do domu swoich rodziców w Albany. Było to prawdopodobnie podyktowane ciążą. W styczniu urodziła pierworodnego syna Philipa, nazwanego po ojcu Elizabeth. Wówczas Alexander pisał do niej wiele listów, zapewniając ją o swoim bezpieczeństwie, oraz zdradzając niektóre tajemnice wojskowe, takie jak zamiar oblężenia Yorktown tej jesieni. W międzyczasie brytyjscy żołnierze przeprowadzali atak na Pastures, gdzie mieszkała Eliza, Angelica i pozostali członkowie rodziny. Wszyscy wyszli z tego zdarzenia bez szwanku, dzięki szybkiej reakcji ich siostry Peggy.
Po oblężeniu Yorktown Alexander wrócił do Elizy w Albany, gdzie mieszkali przez następne dwa lata, aż do przenosin do Nowego Jorku pod koniec 1783 roku. Wcześniej w tym roku, Angelica i jej mąż, John Barker Church, z powodów finansowych byli zmuszeni do wyprowadzenia się do Londynu. Angelica mieszkała za granicą przez ponad czternaście lat, wracając z wizytą do Ameryki w 1785 i 1789. 25 września 1784 roku urodziło się drugie dziecko Elizabeth, Angelica, nazwana po starszej siostrze swojej matki.
W 1787 roku Ralph Earl namalował portret Elizabeth. W tym czasie miała trójkę małych dzieci (trzecie, syn Alexander Jr., urodziło się w maju 1786) i była już w ciąży z czwartym, Jamesem Alexandrem, który urodził się w kwietniu 1788 roku.
Poza własnymi dziećmi, Alexander i Eliza w 1787 roku przyjęli do swojego domu Frances Antill, sierotę, Edwarda Antilla, którego żona niedawno zmarła. Dwa lata później, porucznik Antill zmarł w Kanadzie. Frances, nazywana też „Fanny”, mieszkała z państwem Hamilton przez kolejne dziesięć lat; gdy jej starsza siostra wzięła ślub, zabrała ją do własnego domu.
Hamiltonowie prowadzili aktywne życie publiczne, często uczęszczając do teatru i na bale. „Miałam niewiele z prywatnego życia w tych czasach”, wspominała Elizabeth. Gdy Thomas Jefferson wrócił z Paryża w 1790 roku, ona i Alexander urządzili dla niego ucztę. Kiedy jej mąż został Sekretarzem Skarbu w 1789 roku, jej społeczne obowiązki znacznie wzrosły.
Elizabeth stale pomagała swojemu mężowi przez całą jego polityczną karierę, służąc jako pośrednik między nim a wydawcą podczas pisania przez Alexandra „Federalisty”, kopiując części jego argumentacji wobec utworzenia Pierwszego Banku Stanów Zjednoczonych, czy też siedząc z nim, aby mógł czytać jej na głos „Adres pożegnalny George’a Washingtona”, gdy go pisał. W międzyczasie zajmowała się wychowywaniem dzieci (piąte z nich, John Church Hamilton, urodziło się w sierpniu 1792 roku) i doglądała ich siedzib poprzez stałe przeprowadzki między Nowym Jorkiem, Filadelfią oraz Albany. Przebywając w Filadelfii, w okolicach 24 listopada 1794 roku, Elizabeth poroniła. W tym czasie jej najmłodsze dziecko było ciężko chore, a ona sama przeżywała nadmierny stres, martwiąc się o swojego męża, gdy ten wyruszył z armią aby spacyfikować Whiskey Rebellion. Hamilton wówczas natychmiast zrezygnował ze swojego stanowiska Sekretarza Skarbu, aby pracować jako prawnik w Nowym Jorku i być bliżej swojej rodziny.
W lipcu 1804 roku Alexander Hamilton wdał się w publiczną dysputę z trzecim wiceprezydentem Stanów Zjednoczonych, Aaronem Burrem, co ostatecznie doprowadziło do słynnego pojedynku Burr–Hamilton, który zakończył się śmiercią małżonka Elizabeth. Alexander Hamilton zmarł 12 lipca 1804 roku, ze swoją żoną i dziećmi obok niego.
Późniejsze życie.
Rok przed śmiertelnym dla Alexandra pojedynkiem niespodziewanie zmarła matka Elizy, Catherine Schuyler, a zaledwie kilka miesięcy po nim zmarł też jej ojciec, Philip Schuyler. W tym czasie zmarła także dwójka jej rodzeństwa: Peggy i John.
Po śmierci męża w 1804 Eliza musiała sama spłacić długi Hamiltonów. Ich dom, nazywany „The Grange”, który stanowiła 35-akrowa posiadłość na górnym Manhattanie, został sprzedany na publicznej aukcji, jednakże później była ona go w stanie odkupić za pół ceny. W listopadzie 1833 roku, w wieku 76 lat, Eliza ostatecznie sprzedała ten dom za 25 tysięcy dolarów, sama zakupując Hamilton-Holly House, gdzie mieszkała przez dziewięć lat z dwójką swoich dorosłych dzieci, Alexandrem Hamiltonem Jr. i Elizą Hamilton-Holly, oraz ich małżonkami. W 1848 roku opuściła Nowy Jork, aby przenieść się do Waszyngtonu, gdzie mieszkała ze swoją owdowiałą córką Elizą do 1854 roku.
Eliza podtrzymywała pamięć o swoim mężu. Uporządkowała wszystkie jego listy i pisma z pomocą syna Johna Churcha Hamiltona; wiele z nich się zachowało dzięki publikacji biografii Alexandra Hamiltona autorstwa Johna Churcha. Była tak wierna pismom Alexandra, że wokół swojej szyi nosiła mały pakunek, zawierający fragmenty sonetu, który napisał dla niej Hamilton we wczesnym okresie ich zalotów. Mając już ponad dziewięćdziesiąt lat, stale była oddana działalności charytatywnej. Po przeprowadzce do Waszyngtonu pomagała Dolley Madison zbierać środki finansowe w celu budowy pomnika Waszyngtona.
Zmarła 9 listopada 1854 roku w wieku 97 lat. Przeżyła swojego męża o pięćdziesiąt lat i całe swoje rodzeństwo, z wyjątkiem jednej siostry, Catherine, młodszej od Elizy o dwadzieścia cztery lata. Została pochowana na cmentarzu obok kościoła św. Trójcy w Nowym Jorku.
Dzieci.
Elizabeth i Alexander Hamilton mieli ośmioro dzieci:
Hamiltonowie wychowali także Frances (Fanny) Antill, córkę przyjaciela Alexandra, która mieszkała z nimi przez dziesięć lat, począwszy od 1787 roku, gdy miała dwa lata.

</doc>
<doc id="4182196" url="https://pl.wikipedia.org/wiki?curid=4182196" title="Stephen Mamza">
Stephen Mamza

Stephen Dami Mamza (ur. 30 listopada 1969 w Bazza) – nigeryjski duchowny katolicki, biskup Yola od 2011.
Życiorys.
Prezbiterat.
Święcenia kapłańskie przyjął 13 kwietnia 1996 i został inkardynowany do diecezji Maiduguri. Pracował głównie jako duszpasterz parafialny, a w latach 1997-2003 kierował także kurialnym wydziałem ds. powołań. W latach 2009-2011 studiował w Irlandii.
Episkopat.
18 lutego 2011 papież Benedykt XVI biskupem ordynariuszem Yola. Sakry biskupiej udzielił mu 7 kwietnia 2011 nuncjusz apostolski w Nigerii - arcybiskup Augustine Kasujja.

</doc>
<doc id="4182198" url="https://pl.wikipedia.org/wiki?curid=4182198" title="Stephen Dami Mamza">
Stephen Dami Mamza



</doc>
<doc id="4182200" url="https://pl.wikipedia.org/wiki?curid=4182200" title="Donatus Ogun">
Donatus Ogun

Donatus Aihmiosion Ogun OSA (ur. 12 października 1966 w Sapele) – nigeryjski duchowny katolicki, biskup Uromi od 2015.
Życiorys.
Prezbiterat.
Święcenia kapłańskie przyjął 31 lipca 1993 w zakonie augustianów. Pracował głównie jako ekonom kilku augustiańskich klasztorów. Był także m.in. opiekunem studiujących zakonników oraz dyrektorem instytutu teologicznego w Makurdi.
Episkopat.
6 listopada 2014 papież Franciszek biskupem ordynariuszem Uromi. Sakry biskupiej udzielił mu 31 stycznia 2015 metropolita Benin City - arcybiskup John Onaiyekan.

</doc>
<doc id="4182201" url="https://pl.wikipedia.org/wiki?curid=4182201" title="Donatus Aihmiosion Ogun">
Donatus Aihmiosion Ogun



</doc>
<doc id="4182202" url="https://pl.wikipedia.org/wiki?curid=4182202" title="Anatolij Niedbajło">
Anatolij Niedbajło

Anatolij Konstantinowicz Niedbajło (ros. Анатолий Константинович Недбайло, ur. 28 stycznia 1923 w Iziumie, zm. 13 maja 2008 w Kijowie) – radziecki generał major lotnictwa, dwukrotny Bohater Związku Radzieckiego (1945).
Życiorys.
Urodził się w ukraińskiej rodzinie robotniczej. Skończył niepełną szkołę średnią i aeroklub w Kramatorsku, od maja 1941 służył w Armii Czerwonej, uczył się w wojskowo-lotniczej szkole pilotów w Woroszyłowgradzie i Czkałowie. Od marca 1943 uczestniczył w wojnie z Niemcami na Froncie Południowym, od października 1943 4 Ukraińskim, a od czerwca 1944 do końca wojny na 3 Białoruskim jako dowódca klucza i od lata 1944 dowódca eskadry 75 gwardyjskiego lotniczego pułku szturmowego. Brał udział w operacji miuskiej, donbaskiej, dnieprowskiej, nikopolsko-krzyworoskiej, krymskiej, białoruskiej, wschodniopruskiej, królewieckiej i zemlandzkiej. Do października 1944 wykonał 130 lotów bojowych, a do końca wojny jeszcze 89 lotów bojowych, prowadząc naloty na siłę żywą i technikę wojskową wroga. Strącił 3 samoloty wroga, był trzykrotnie zestrzelony, a 5 lutego 1944 ciężko ranny w walce. W 1951 ukończył Akademię Wojskowo-Powietrzną i został zastępcą naczelnika wyższej szkoły oficerskiej, a w 1953 wykładowcą Akademii Wojskowo-Powietrznej, następnie w 1956 szefem sztabu lotniczego pułku bombowców ciężkich. W 1957 objął katedrę taktyki i historii sztuki wojennej w wyższej wojskowej szkole inżynieryjnej w Charkowie, w latach 1962-1964 był zastępcą naczelnika kazańskiej szkoły wojskowej, a 1968-1983 zastępcą naczelnika kijowskiej wyższej wojskowej lotniczej szkoły inżynieryjnej, we wrześniu 1983 zakończył służbę wojskową. Od 1970 miał stopień generała majora lotnictwa, po rozpadzie ZSRR prezydent Ukrainy awansował go na generała porucznika.
Odznaczenia.
I medale.

</doc>
<doc id="4182204" url="https://pl.wikipedia.org/wiki?curid=4182204" title="Aleksiej Mazurenko">
Aleksiej Mazurenko



</doc>
<doc id="4182216" url="https://pl.wikipedia.org/wiki?curid=4182216" title="Marcus Hanna">
Marcus Hanna



</doc>
<doc id="4182220" url="https://pl.wikipedia.org/wiki?curid=4182220" title="Wybory parlamentarne we Włoszech w 2018 roku">
Wybory parlamentarne we Włoszech w 2018 roku

Wybory parlamentarne we Włoszech w 2018 roku odbyły się 4 marca 2018. W ich wyniku wybranych zostało 630 członków Izby Deputowanych i 315 członków Senatu XVIII kadencji.
Podłoże.
Decyzję w sprawie terminu wyborów na mocy artykułu 60 konstytucji z dnia 22 grudnia 1947 podjął prezydent Sergio Mattarella zaraz po rozwiązaniu parlamentu w dniu 28 grudnia 2017. 
Kampania wyborcza.
Pierwszą fazę kampanii wyborczej naznaczyło noworoczne orędzie prezydenta Mattarellego, w którym zaznaczył, że partie polityczne mają obowiązek przedstawiania „realistycznych programów”.
Debaty wyborcze.
Inaczej niż w wielu innych krajach zachodnich, we Włoszech debaty wyborcze między liderami partii nie są tak powszechne przed wyborami parlamentarnymi; w rzeczywistości ostatnia debata między dwoma głównymi kandydatami do stanowiska premiera Silvio Berlusconim i Romano Prodim odbyła się w 2006 roku. W ostatnich latach, z kilkoma wyjątkami, prawie każdy główny przywódca polityczny odmawiał udziału w debacie wyborczej z innymi kandydatami, preferując wywiady z gospodarzami programów telewizyjnych i dziennikarzami.
Nowe prawo wyborcze.
W wyniku referendum konstytucyjnego z 2016 roku i dwóch różnych wyroków Trybunału Konstytucyjnego prawa wyborcze do dwóch izb włoskiego parlamentu nie były jednolite. W październiku 2017 roku PD, AP, FI, LN i mniejszości porozumiały się w sprawie nowego prawa wyborczego, które zostało zatwierdzone przez Izbę Deputowanych przy 375 głosach „za” i 215 „przeciw” oraz Senacie stosunkiem głosów 214 "za" do 61 "przeciw". Reformie sprzeciwiały się M5S, MDP, SI, FdI i mniejsze partie.
Tak zwane Rosatellum bis, nazwane od Ettore Rosato (lider PD w Izbie Deputowanych), jest systemem mieszanym, 37% mandatów przydzielonych jest przy użyciu metody głosowania pierwszorzędnego, pozostałe 63% przy zastosowaniu metody Hare’a-Niemeyera, z jedną turą głosowania.
Komitety wyborcze.
Zestawienie koalicji i list partyjnych reprezentowanych w co najmniej połowie okręgów w wyborach do Izby Deputowanych i/lub Senatu Republiki.
Wyniki wyborów do Izby Deputowanych.
Głosowanie za granicą.
Dwunastu członków Izby Deputowanych wybieranych jest przez Włochów zamieszkałych za granicą. Dwaj członkowie są wybierani z Ameryki Północnej i Ameryki Środkowej (w tym większość Karaibów), czterech członków z Ameryki Południowej (w tym Trynidadu i Tobago), pięciu członków z Europy i jeden członek z reszty świata (Afryka, Azja, Oceania i Antarktyda). Wyborcy w tych regionach wybierają z list kandydatów i mogą również głosować preferencyjnie na poszczególnych kandydatów. Mandaty rozdzielane są za pomocą metody proporcjonalnej.
Prawo wyborcze pozwala stronom tworzyć różne koalicje na listach za granicą, w porównaniu do list we Włoszech; w rzeczywistości Forza Italia, Lega i Bracia Włoch utworzyli ujednoliconą listę w okręgach zagranicznych.
Tworzenie rządu.
Po ogłoszeniu wyników wyborów, zarówno Luigi Di Maio jak i Matteo Salvini oświadczyli, że muszą otrzymać od prezydenta Sergio Mattarelli zadanie utworzenia nowego gabinetu, ponieważ prowadzili odpowiednio największą partię i największą koalicję. 5 marca Matteo Renzi ogłosił, że Partia Demokratyczna przechodzi do opozycji, a on zrezygnuje z funkcji lidera partii, gdy powstanie nowy gabinet.

</doc>
<doc id="4182221" url="https://pl.wikipedia.org/wiki?curid=4182221" title="Embden (Dakota Północna)">
Embden (Dakota Północna)

Embden – jednostka osadnicza w Stanach Zjednoczonych, w stanie Dakota Północna, w hrabstwie Cass.

</doc>
<doc id="4182222" url="https://pl.wikipedia.org/wiki?curid=4182222" title="Referendum w Estonii w 1991 roku">
Referendum w Estonii w 1991 roku

Referendum w Estonii w 1991 roku zostało zorganizowane 3 marca 1991 roku i dotyczyło niepodległości państwa. Podmiotem inicjującym referendum była Rada Najwyższa Estońskiej Socjalistycznej Republiki Radzieckiej.
Wyniki referendum.
W referendum wzięło udział 82,86% uprawnionych do głosowania. Za niepodległością odpowiedziało się 78,41% osób które oddały głos, zaś przeciwko propozycji suwerenności było 21,59% głosujących. 

</doc>
<doc id="4182225" url="https://pl.wikipedia.org/wiki?curid=4182225" title="Rose Marie (aktorka)">
Rose Marie (aktorka)

Rose Marie (ur. 15 sierpnia 1923 w Nowym Jorku, zm. 28 grudnia 2017 w Los Angeles) – amerykańska aktorka filmowa, telewizyjna, teatralna, dziecięca i radiowa i piosenkarka. Nominowana trzykrotnie do nagrody Emmy.
Zmarła 28 grudnia 2017 w wieku 94 lat.
Życie prywatne.
W 1946 poślubiła trębacza Bobby’ego Guya, z którym miała dwójkę dzieci: syna Eda Marinaro (ur. 1950), który jest aktorem i córkę Georgiane Marie Guy (ur. 1947).

</doc>
<doc id="4182226" url="https://pl.wikipedia.org/wiki?curid=4182226" title="Erie (Dakota Północna)">
Erie (Dakota Północna)

Erie – jednostka osadnicza w Stanach Zjednoczonych, w stanie Dakota Północna, w hrabstwie Cass.

</doc>
<doc id="4182227" url="https://pl.wikipedia.org/wiki?curid=4182227" title="Wheatland (Dakota Północna)">
Wheatland (Dakota Północna)

Wheatland – jednostka osadnicza w Stanach Zjednoczonych, w stanie Dakota Północna, w hrabstwie Cass.

</doc>
<doc id="4182228" url="https://pl.wikipedia.org/wiki?curid=4182228" title="Vratislav Kulhánek">
Vratislav Kulhánek

Vratislav Kulhánek (ur. 20 listopada 1943 w Pilźnie) – czeski przedsiębiorca, menedżer i polityk, w latach 1997–2004 prezes Škoda Auto, kandydat w wyborach prezydenckich w 2018.
Życiorys.
Absolwent Wyższej Szkole Ekonomicznej w Pradze (1966) oraz praskiej European Business School (1992). W latach 1968–1970 był członkiem Komunistycznej Partii Czechosłowacji. Pracował w działach finansowych i gospodarczych przedsiębiorstw sektora budowlanego. Od 1984 był zatrudniony w przedsiębiorstwie Motor Jikov, m.in. jako prezes zarządu. W latach 1992–1997 pełnił funkcję dyrektora wykonawczego spółki Robert Bosch w Czeskich Budziejowicach. Następnie do 2004 przewodniczył radzie dyrektorów w Škoda Auto. Później zasiadał we władzach spółki Akuma, a także zajął się działalnością doradczą.
Był prezesem zrzeszenia przemysłu motoryzacyjnego, a także wiceprezesem Konfederacji Przemysłu i Transportu Republiki Czeskiej. W latach 2004–2008 kierował Czeskim Związkiem Hokeja na Lodzie.
W 2017 zadeklarował start w wyborach prezydenckich przewidzianych na styczeń 2018. Otrzymał poparcie ze strony powołanego w 2016 Obywatelskiego Sojuszu Demokratycznego. Zarejestrowanie kandydatury umożliwiło mu zebranie podpisów 24 członków Izby Poselskiej. W pierwszej turze głosowania z 12 i 13 stycznia 2018 otrzymał 0,5% głosów, zajmując ostatnie miejsce wśród 9 kandydatów.

</doc>
<doc id="4182230" url="https://pl.wikipedia.org/wiki?curid=4182230" title="Oś miednicy">
Oś miednicy

Oś miednicy – środek geometryczny wszystkich punktów na poziomie każdej płaszczyzny miednicy. Przebiega od płaszczyzny wchodu prostopadle do płaszczyzny cieśni. W okolicy płaszczyzny cieśni zagina się na wysokości linii międzykolcowej do przodu. Następnie przechodzi przez płaszczyznę wychodu poniżej dolnego brzegu spojenia łonowego.

</doc>
<doc id="4182231" url="https://pl.wikipedia.org/wiki?curid=4182231" title="Winsok">
Winsok



</doc>
<doc id="4182235" url="https://pl.wikipedia.org/wiki?curid=4182235" title="Manning (Dakota Północna)">
Manning (Dakota Północna)

Manning – jednostka osadnicza w Stanach Zjednoczonych, w stanie Dakota Północna, w hrabstwie Dunn.

</doc>
<doc id="4182245" url="https://pl.wikipedia.org/wiki?curid=4182245" title="Dryophytes">
Dryophytes

Dryophytes – rodzaj płaza bezogonowego z podrodziny Hylinae w rodzinie rzekotkowatych (Hylidae). 
Zasięg występowania.
Rodzaj obejmuje gatunki występujące w Ameryce Północnej na wschód od Sierra Nevada, na południe od skrajnie południowej Kanady do Zatoki Meksykańskiej i na Wyżyny Meksykańskim w kierunku południowym do Oaxaca, plus wyżyny Chiapas w Meksyku i przyległej Gwatemali; występują również w dalekowschodniej Rosji, na Półwyspie Koreańskim, Japonii, wschodnich Chinach i wyspie Riukiu.
Systematyka.
Podział systematyczny.
Do rodzaju należą następujące gatunki:

</doc>
<doc id="4182246" url="https://pl.wikipedia.org/wiki?curid=4182246" title="Heil">
Heil

Heil – jednostka osadnicza w Stanach Zjednoczonych, w stanie Dakota Północna, w hrabstwie Grant.

</doc>
<doc id="4182247" url="https://pl.wikipedia.org/wiki?curid=4182247" title="Starzec srebrzysty">
Starzec srebrzysty

Starzec srebrzysty, s. wąskolistny ("Senecio erucifolius" L.) – gatunek rośliny z rodziny astrowatych. Występuje w Eurazji.
W Polsce gatunek rzadki; rośnie w rozproszeniu na obszarze całego kraju, głównie w części południowej.
Biologia i ekologia.
Bylina, hemikryptofit. Kwitnie od lipca do września. Rośnie na suchych murawach i w zaroślach, na odłogach oraz nasłonecznionych skrajach lasów. Liczba chromosomów 2n = 40. Gatunek charakterystyczny ziołorośli z zespołu "Dauco-Picridetum hieracioidis" oraz muraw kserotermicznych ze związku "Cirsio-Brachypodion pinnati".
Wyróżnia się odmianę:
Gatunek tworzy mieszańce ze starcem Jakubkiem ("S. jacobaea").
Zagrożenia i ochrona.
Roślina umieszczona na polskiej czerwonej liście w kategorii VU (narażony).

</doc>
<doc id="4182248" url="https://pl.wikipedia.org/wiki?curid=4182248" title="Senecio erucifolius">
Senecio erucifolius



</doc>
<doc id="4182249" url="https://pl.wikipedia.org/wiki?curid=4182249" title="Raleigh (Dakota Północna)">
Raleigh (Dakota Północna)

Raleigh – jednostka osadnicza w Stanach Zjednoczonych, w stanie Dakota Północna, w hrabstwie Grant.

</doc>
<doc id="4182253" url="https://pl.wikipedia.org/wiki?curid=4182253" title="Dove (dopływ Trent)">
Dove (dopływ Trent)

Dove (ang. "River Dove") – rzeka w środkowej Anglii, na całej swej długości wyznaczająca granicę między hrabstwami Derbyshire i Staffordshire, dopływ rzeki Trent. Długość rzeki wynosi około 75 km.
Źródło rzeki znajduje się na wschodnim zboczu grzbietu Axe Edge, na terenie parku narodowego Peak District, na południowy zachód od miasta Buxton, na wysokości około 445 m n.p.m. W górnym biegu płynie w kierunku południowo-wschodnim, stopniowo skręcając na południe i przepływając w pobliżu wsi Longnor, Hartington, Alstonefield i Thorpe. W Mayfield, koło miasta Ashbourne, skręca na południowy zachód. Dalej rzeka przepływa przez wsie Norbury i Rocester. W dolnym biegu, koło miasta Uttoxeter i wsi Doveridge rzeka odbija w kierunku wschodnim, po czym przepływa w pobliżu wsi Marchington, Hatton, Tutbury i Rolleston on Dove. Uchodzi do rzeki Trent naprzeciw wsi Newton Solney, na północ od miasta Burton upon Trent.

</doc>
<doc id="4182254" url="https://pl.wikipedia.org/wiki?curid=4182254" title="Hyla andersonii">
Hyla andersonii



</doc>
<doc id="4182257" url="https://pl.wikipedia.org/wiki?curid=4182257" title="Katedra św. Bartłomieja w Pilznie">
Katedra św. Bartłomieja w Pilznie



</doc>
<doc id="4182258" url="https://pl.wikipedia.org/wiki?curid=4182258" title="Mark Whittow">
Mark Whittow

Mark Whittow (ur. 1957, zm. 23 grudnia 2017) – brytyjski historyk, archeolog, bizantynolog.
Absolwent Trinity College w Oxfordzie. Po uzyskaniu doktoratu wykładowca: Oriel College w Oksfordzie, University of Reading, King’s College London. Od 1998 roku ponownie w Oksfordzie jako wykładowca St Peter’s College w Oksfordzie. Zginął w wypadku samochodowym w Oxfordshire 23 grudnia 2017.

</doc>
<doc id="4182259" url="https://pl.wikipedia.org/wiki?curid=4182259" title="Sutton (Dakota Północna)">
Sutton (Dakota Północna)

Sutton – jednostka osadnicza w Stanach Zjednoczonych, w stanie Dakota Północna, w hrabstwie Griggs.

</doc>
<doc id="4182261" url="https://pl.wikipedia.org/wiki?curid=4182261" title="Gustaw Nowosielski">
Gustaw Nowosielski



</doc>
<doc id="4182264" url="https://pl.wikipedia.org/wiki?curid=4182264" title="Jessie (Stany Zjednoczone)">
Jessie (Stany Zjednoczone)

Jessie – jednostka osadnicza w Stanach Zjednoczonych, w stanie Dakota Północna, w hrabstwie Griggs.

</doc>
<doc id="4182265" url="https://pl.wikipedia.org/wiki?curid=4182265" title="Placówka Straży Granicznej I linii „Łąkty”">
Placówka Straży Granicznej I linii „Łąkty”



</doc>
<doc id="4182267" url="https://pl.wikipedia.org/wiki?curid=4182267" title="Vytautas Žalakevičius">
Vytautas Žalakevičius

Vytautas Žalakevičius (ur. 14 kwietnia 1930 w Kownie, zm. 12 listopada 1996 w Wilnie) – litewski reżyser i scenarzysta filmowy, tworzący w czasach Związku Radzieckiego. Uważany za najwybitniejszego twórcę kinematografii litewskiej w XX w.

</doc>
<doc id="4182270" url="https://pl.wikipedia.org/wiki?curid=4182270" title="Gertraud Knoll">
Gertraud Knoll

Gertraud Knoll (ur. 7 grudnia 1958 w Linzu) – austriacka duchowna protestancka i polityk, kandydatka w wyborach prezydenckich.
Życiorys.
Ukończyła Bundesrealgymnasium Hamerling w Linzu (1977) oraz studia teologiczne na Uniwersytecie Wiedeńskim (1982), po czym przez rok pracowała na tej uczelni. Została duchowną Kościoła Ewangelickiego Augsburskiego Wyznania w Austrii, od 1983 pracowała jako wikariusz, początkowo w parafii w Stoob. W latach 1985–1994 była proboszczem parafii w Weppersdorfie. W 1994 została biskupem (superintendentem) diecezji Burgenland jako pierwsza kobieta w Austrii.
W 1998 wystartowała w wyborach prezydenckich jako kandydatka niezależna. W głosowaniu, zakończonym w pierwszej turze reelekcją Thomasa Klestila, zajęła 2. miejsce wśród 5 kandydatów z wynikiem 13,6% głosów. W 2002 zakończyła pełnienie funkcji biskupa, a w 2008 wystąpiła z Kościoła Ewangelickiego Augsburskiego Wyznania w Austrii, krytykując kazanie biskupa Manfreda Sauera wygłoszone podczas uroczystości pogrzebowych Jörga Haidera.
W międzyczasie pracowała jako wykładowca. Dołączyła też do Socjaldemokratycznej Partii Austrii. W latach 2005–2007 wchodziła w skład Rady Federalnej, następnie do 2008 była posłanką do Rady Narodowej XXIII kadencji.
Dwukrotnie zamężna, jej drugim mężem został były minister finansów Ferdinand Lacina.

</doc>
<doc id="4182275" url="https://pl.wikipedia.org/wiki?curid=4182275" title="White Shield">
White Shield

White Shield – jednostka osadnicza w Stanach Zjednoczonych, w stanie Dakota Północna, w hrabstwie McLean.

</doc>
<doc id="4182283" url="https://pl.wikipedia.org/wiki?curid=4182283" title="Harmon (Dakota Północna)">
Harmon (Dakota Północna)

Harmon – jednostka osadnicza w Stanach Zjednoczonych, w stanie Dakota Północna, w hrabstwie Morton.

</doc>
<doc id="4182285" url="https://pl.wikipedia.org/wiki?curid=4182285" title="Maraaya">
Maraaya

Maraaya – słoweński duet, wykonujący muzykę popową, założony w 2014 roku. W skład zespołu wchodzi małżeństwo: producent Aleš „Raay” Vovk i wokalistka Marjetka Vovk.
Historia zespołu.
Aleš i Marjetka Vovk zaczęli współpracę w 2014 roku. Byli autorami utworów „Nisi sam (Your Light)” i „Prva ljubezen”, reprezentujących Słowenię w Konkursie Piosenki Eurowizji dla Dzieci w 2014 i 2015 roku. W kwietniu wydali singiel „Lovin’ Me”, natomiast w listopadzie pojawili się gościnnie w utworze „Rain in Your Eyes” LukeATa.
W 2015 roku zakwalifikowali się z utworem „Here for You” do finału słoweńskich eliminacji eurowizyjnych "EMA 2015". 28 lutego wystąpili w koncercie finałowym i zajęli w nim pierwsze miejsce w głosowaniu telewidzów, dzięki czemu zostali ogłoszeni reprezentantami Słowenii w 60. Konkursie Piosenki Eurowizji organizowanym w Wiedniu. 21 maja wystąpili w drugim półfinale konkursu z szesnastym numerem startowym i z piątego miejsca awansowali do sobotniego finału, rozgrywanego dwa dni później. Wystąpili w nim jako pierwsi w kolejności i zajęli czternaste miejsce z 39 punktami na koncie. Singiel „Here for You” dotarł do pierwszego miejsca słoweńskiej listy przebojów, spędzając łącznie siedem tygodni na szczycie notowania.
W 2016 roku wydali dwa single: „Living Again” i „Nothing Left for Me”. W 2017 roku zaprezentowali trzy single: „Sjaj”, „It’s Complicated” (oba z gościnnym udziałem duetu BQL) i „Diamond Duck”, będący aluzją do prezydenta Stanów Zjednoczonych, Donalda Trumpa, oraz opowiadający o sytuacji politycznej na świecie. Ostatni singiel zadebiutował na pierwszym miejscu słoweńskiej listy przebojów.
We wrześniu 2017 roku podpisali kontrakt z wytwórnią Warner Music, zostając pierwszymi słoweńskimi artystami, którzy podpisali umowę z jednym z największych wydawnictw muzycznych na świecie.
Są małżeństwem od 2010 roku, mają dwóch synów, Vida i Oskara.

</doc>
<doc id="4182288" url="https://pl.wikipedia.org/wiki?curid=4182288" title="Kamienica Franciszka Fischera w Łodzi">
Kamienica Franciszka Fischera w Łodzi

Kamienica Franciszka Fischera – kamienica znajdująca się w Łodzi przy ul. Piotrkowskiej 54. Kamienica została wpisana do rejestru zabytków nieruchomych województwa łódzkiego 29 października 1993 roku, z numerem A/341 oraz do Gminnej Ewidencji Zabytków miasta Łodzi, z numerem 975.
Historia.
W latach 40. XIX w. tkacz Franciszek Pitschmann wybudował na narożnej działce znajdującej się przy skrzyżowaniu Piotrkowskiej z ulicą Dzielną parterowy drewniany dom z murowaną przybudówką. Od lat 60. tego samego wieku właścicielami posesji byli Fischerowie. W 1876 roku, na zlecenie Franciszka Fischera (właściciela fabryki włókienniczej), w miejscu drewnianego domu wybudowano trzykondygnacyjną eklektyczną kamienicę. Autorem projektu był łódzki architekt Hilary Majewski.
Na przełomie XIX i XX w. w kamienicy znajdowało się dziewięć sklepów, m.in. skład wędlin rodziny Rassalskich, a od ok. 1900 roku delikatesy Maurycego Sprzączkowskiego (oferujące wina i towary kolonialne) oraz prowadzone również przez Sprzączkowskiego przedstawicielstwo handlowe składów herbaty „Piotra Orłowa”. W dwudziestoleciu międzywojennym w budynku istniał m.in. kantor fabryki włókienniczej należącej do Mozesa Klajmana. Kamienica należała do rodziny Fischerów co najmniej do połowy lat 20. XX wieku. Po II wojnie światowej kamienicę upaństwowiono, umieszczając w parterze budynku punkty handlowo–usługowe.
W 2015 roku podjęto decyzję o rewitalizacji budynku. Rok później, obok wymiany dachu i wzmocnienia stropów, odnowiona została elewacja frontowa wraz z odtworzeniem detali architektonicznych.
Architektura.
Trzykondygnacyjna kamienica została wybudowana w stylu eklektycznym z przewagą elementów renesansowych. Od ulicy Narutowicza fasada jest sześcioosiowa, a od ulicy Piotrkowskiej ośmioosiowa, obydwie są spięte jednoosiowym, zaokrąglonym narożnikiem z balkonem na drugiej i oknem na trzeciej kondygnacji. Parter kamienicy jest boniowany, ze zwornikami ozdobionymi rzeźbionymi głowami lwów. Okna wyższych kondygnacji ujęte są po bokach pilastrami, na pierwszym piętrze podtrzymują one łukowe nadproża ozdobione motywami roślinnymi (gałązkami i rozetami), a na drugim przyczółki zamknięte łukiem odcinkowym. Całość fasady wieńczy gzyms podkreślony fryzem arkadkowo-konsolowym. Wnętrza miały bogate sztukaterie.

</doc>
<doc id="4182290" url="https://pl.wikipedia.org/wiki?curid=4182290" title="Libia, Libia, Libia">
Libia, Libia, Libia



</doc>
<doc id="4182291" url="https://pl.wikipedia.org/wiki?curid=4182291" title="Aero-Vederci Baby! Tour">
Aero-Vederci Baby! Tour

Aero-Vederci Baby! Tour – dwudziesta siódma trasa koncertowa grupy muzycznej Aerosmith; w jej trakcie odbyły się dwadzieścia cztery koncerty.

</doc>
<doc id="4182292" url="https://pl.wikipedia.org/wiki?curid=4182292" title="Mark Hanna">
Mark Hanna

Mark Hanna, właśc. Marcus Alonzo Hanna (ur. 24 sierpnia 1837 w Lisbon, zm. 15 lutego 1904 w Waszyngtonie) – amerykański polityk.
Biografia.
Urodził się 24 sierpnia 1837 roku w Lisbon. W 1852 roku jego rodzina przeniosła się do Cleveland, gdzie Hanna uczęszczał do szkół. Był właścicielem przedsiębiorstwa opartego na przemyśle węgla i żelaza w Cleveland. Będąc przekonanym, że dobrobyt biznesu jest uzależniony od sukcesu Partii Republikańskiej w polityce, na początku lat 80. XIX wieku rozpoczął finansowanie kandydatów tej formacji w wyborach. Na początku lat 90. zaczął gorąco popierać Williama McKinleya, z powodu jego poparcia dla protekcjonistycznych taryf celnych. Finansował jego kampanię przed wyborami na gubernatora Ohio, a następnie w wyborach prezydenckich w 1896 roku. Jeszcze przed konwencją republikanów Hanna przeznaczył 100 tysięcy dolarów na wydatki, a przed wyborami powszechnymi wydał ponad 3,5 miliona dolarów, finansując kampanię McKinleya. Po zwycięstwie wyborczym nowy prezydent odwdzięczył się Hannie – powołał senatora Johna Shermana na stanowisko sekretarza stanu, co utworzyło wakat w izbie wyższej. Hanna wygrał wybory uzupełniające i zasiadał w Senacie od 1897 roku do śmierci. Zmarł 15 lutego 1904 roku w Waszyngtonie.
Jego córką była Ruth McCormick.

</doc>
<doc id="4182296" url="https://pl.wikipedia.org/wiki?curid=4182296" title="Poronienie nawykowe">
Poronienie nawykowe

Poronienie nawykowe () – trzecie i każde kolejne poronienie występujące u tej samej kobiety. Można podzielić je na: nawykowe poronienia wczesne (do 12. tygodnia ciąży) oraz nawykowe późne (powyżej 12. tygodnia ciąży).
Przyczyny.
Etiologia poronień nie jest do końca znana. W 40-70% wczesnych poronień przyczyną są wady rozwojowe zarodka. Często połączone są ze zwyrodnieniowymi zmianami trofoblastu.
Leczenie poronień nawykowych.
Na początku wyjaśnia się przyczynę tych poronień. Zostaje wdrożone leczenie choroby zasadniczej (która wpływała na utrzymanie ciąży) czy zmian miejscowych (macica, drogi rodne kobiety).
Monitorowanie wczesnej ciąży u kobiet z poronieniami nawykowymi.
Ustalenie przyczyny poronień nawykowych nie zawsze jest możliwe. Niezależnie od przyczyny uprzednich poronień, każda następna ciąża wymaga szczególnej opieki. Kobieta powinna zgłosić się do lekarza już dwa tygodnie po spodziewanej miesiączce. Pomiary podstawowej ciepłoty ciała pozwalają na bardzo wczesne wykrycie ciąży. Prognostycznie dobrym objawem jest podwojenie wartości hCG w ciągu 2-3 dni przy czy należy pamiętać, że wzrost hCG we wczesnej ciąży jest bardzo gwałtowny. Kontroluje się stężenie progesteronu oraz we wczesnej ciąży duże znaczenie na badanie USG. Połączenie ultrasonografii i seryjnego oznaczania hCG pozwala na wczesne wykrycie nieprawidłowego rozwoju lub śmierci płodu.

</doc>
<doc id="4182297" url="https://pl.wikipedia.org/wiki?curid=4182297" title="Puchar Hopmana 2018">
Puchar Hopmana 2018

Puchar Hopmana 2018 – 30. edycja tenisowego Pucharu Hopmana, uznawanego za nieoficjalne mistrzostwa świata drużyn mieszanych, rozgrywana w dniach 30 grudnia 2017 – 6 stycznia 2018 w Perth na nawierzchni twardej w hali.
W trzydziestej edycji imprezy udział brało osiem zespołów podzielonych na dwie grupy po cztery zespoły w każdej. Zwycięzcy grup awansowali do finału.

</doc>
<doc id="4182302" url="https://pl.wikipedia.org/wiki?curid=4182302" title="Robert Herman Flock">
Robert Herman Flock

Robert Herman Flock Bever (ur. 4 listopada 1956 w Sparcie) – amerykański duchowny rzymskokatolicki pracujący w Boliwii, od 2016 biskup San Ignacio de Velasco.
Życiorys.
Święcenia kapłańskie przyjął 9 lipca 1982 i został inkardynowany do diecezji La Crosse. Przez kilka lat pracował duszpastersko na terenie tej diecezji. W 1988 wyjechał do Boliwii i rozpoczął pracę w archidiecezji Santa Cruz de la Sierra. Pełnił w niej funkcje m.in. duszpasterza powołań, wikariusza biskupiego, wikariusza generalnego oraz formatora młodych księży.
31 października 2012 został mianowany biskupem pomocniczym Cochabamby oraz biskupem tytularnym "Forum Popilii". Sakry biskupiej udzielił mu 17 stycznia 2013 abp Tito Solari.
4 listopada 2016 otrzymał nominację na biskupa San Ignacio de Velasco.

</doc>
<doc id="4182304" url="https://pl.wikipedia.org/wiki?curid=4182304" title="Bruno Fernandes">
Bruno Fernandes



</doc>
<doc id="4182306" url="https://pl.wikipedia.org/wiki?curid=4182306" title="Bruno Miguel Borges Fernandes">
Bruno Miguel Borges Fernandes



</doc>
<doc id="4182312" url="https://pl.wikipedia.org/wiki?curid=4182312" title="Gabriela Firea">
Gabriela Firea

Gabriela Firea z domu Vrânceanu (ur. 13 lipca 1972 w Bacău) – rumuńska dziennikarka i polityk, senator, w latach 2016–2020 burmistrz Bukaresztu, od 2021 minister.
Życiorys.
Z wykształcenia filolog, absolwentka Uniwersytetu Bukareszteńskiego. Doktoryzowała się w zakresie ekonomii na Akademii Studiów Ekonomicznych w Bukareszcie. Od początku lat 90. przez kilkanaście lat była związana z dziennikarstwem. Pracowała w radiu, prasie i telewizji, m.in. jako reportażystka, reporterka i moderatorka. W międzyczasie w 2000 była doradczynią premiera Mugura Isărescu i rzecznikiem prasowym jego rządu. W 2001 została prezenterką w stacji telewizyjnej Antena 1. W 2009 objęła stanowisko dyrektora zarządzającego agencji reklamowej.
Zaangażowała się w działalność polityczną w ramach Partii Socjaldemokratycznej. W wyborach w 2012 z jej ramienia została wybrana w skład Senatu. W 2016 zwyciężyła w wyborach na urząd burmistrza rumuńskiej stolicy. W 2020 bezskutecznie ubiegała się o reelekcję, przegrywając z popieranym przez PNL i ugrupowania liberalne Nicușorem Danem (którego sama pokonała 4 lata wcześniej). W wyniku wyborów parlamentarnych w tym samym roku powróciła w skład Senatu.
W listopadzie 2021 objęła funkcję ministra rodziny, młodzieży i równych szans, dołączając do nowo powołanego rządu Nicolae Ciuki.
Życie prywatne.
W 1993 poślubiła Răsvana Fireę, z którym ma syna. Jej mąż zmarł w 2010. W tym samym roku zawarła związek małżeński z samorządowcem Florentinem Pandele, z którym ma dwoje dzieci.

</doc>
<doc id="4182314" url="https://pl.wikipedia.org/wiki?curid=4182314" title="Wadi al-Malik">
Wadi al-Malik

Wadi al-Malik (lub Wadi El Milk lub Wadi el-Melek) – ued w Sudanie, będący w sezonie deszczowym lewostronnym dopływem Nilu.
Bieg.
Ta sezonowa rzeka ma swój początek w jeziorze Umm Badr w Północnym Kordofanie. Początkowo płynie na północ, po czym w okolicach 16°10'N; 28°48'E odbija na północny wschód, omijając z południa Gebel al-Ain, sezonowo tocząc swe wody dalej przez Prowincję Północną w drodze do Nilu, gdzie dociera on tylko po opadach pory deszczowej powyżej miasteczka Ad-Dabba. Poza porą deszczową niemal całe koryto rzeki wysycha.
Archeologia.
Liczne znaleziska archeologiczne świadczą o długiej historii osadnictwa w tym rejonie, sięgającej epoki żelaza, jak np. Zankor w górnym biegu Wadi al-Malik, postmeroickie lub średniowieczno-chrześcijańskie cmentarzyska i ruiny w okolicach Gebel al-Ain. Ciekawym świadectwem historii jest także umocniona stacja poideł Kufriyat al-Attash w dolnym biegu Wadi al-Malik.
Dzisiejsze znaczenie.
Sezonowe jezioro Umm Badr jest ważną ostoją dla ptactwa. Wegetację okolic górnego biegu uedu cechują suche stepy i stepy. Bardziej żyzna jest dolina uedu w okolicach wspomnianego wyżej miejsca zmiany kierunku prądu (16°10'N; 28°48'E), gdzie półnomadzi ze szczepu Kababish pasą swoje bydło.

</doc>
<doc id="4182319" url="https://pl.wikipedia.org/wiki?curid=4182319" title="Francisco Javier Del Río Sendino">
Francisco Javier Del Río Sendino

Francisco Javier del Río Sendino (ur. 22 stycznia 1942 w Palencii) – hiszpański duchowny rzymskokatolicki pracujący w Boliwii, w latach 2006-2019 biskup Tarija.
Życiorys.
Święcenia kapłańskie przyjął 29 czerwca 1965 i został inkardynowany do diecezji Palencia. Przez wiele lat pracował jako duszpasterz parafialny, był także m.in. delegatem biskupim ds. liturgii oraz kapelanem kolegium marystów. W 1994 wyjechał na misje do Boliwii i podjął pracę w archidiecezji Santa Cruz de la Sierra. Był m.in. ojcem duchownym seminarium oraz rektorem katedry.
10 stycznia 2006 został mianowany biskupem diecezji Tarija. Sakry biskupiej udzielił mu 30 stycznia 2006 kard. Julio Terrazas Sandoval.
11 października 2019 przeszedł na emeryturę.

</doc>
<doc id="4182320" url="https://pl.wikipedia.org/wiki?curid=4182320" title="Sprzężna prawdziwa">
Sprzężna prawdziwa

Sprzężna prawdziwa, sprzężna położnicza, sprzężna wejścia () – odległość od najbardziej wysuniętego (wewnątrz kanału rodnego) punktu spojenia łonowego do środka promontorium. Wynosi ok. 10–11 cm.
Sposób obliczenia sprzężnej.
Wielkość tej sprzężnej można obliczyć znając wartość sprzężnej przekątnej lub sprzężnej zewnętrznej.

</doc>
<doc id="4182321" url="https://pl.wikipedia.org/wiki?curid=4182321" title="Wileńska powieść kryminalna">
Wileńska powieść kryminalna

Wileńska powieść kryminalna – satyra społeczno-polityczna w formie powieści detektywistycznej napisana przez grupę autorów (Stanisław Mackiewicz - 4 rozdziały, Józef Mackiewicz - 12 rozdziałów, Jerzy Wyszomirski - 10 rozdziałów i Walerian Charkiewicz - 1 rozdział) ukrywającą się pod pseudonimem Felicja Romanowska. Powieść drukowana była w odcinkach na łamach dziennika "Słowo" w Wilnie między 7 marca a 14 kwietnia 1933.
Tło.
W latach 1932-1934, opinia publiczna w Polsce żyła głośną sprawą Rity Gorgonowej, z którego sprawozdawcą prasowym "Słowa" był Jerzy Wyszomirski. Autorzy wykorzystali chwytliwy temat, by ośmieszyć "rządy pułkowników" i ówczesną wileńską elitę, tworząc powieść "z kluczem", której prawdziwy przekaz mogą zrozumieć tylko osoby obeznane z ówcześnie panującymi stosunkami w Wilnie.
Treść.
Głównym bohaterem i narratorem powieści jest komisarz Mańkowski, który prowadzi sprawę porwania przez nieznanych sprawców córki wojewody wileńskiego, pięcioletniej Agatki. Powieść zachowuje wszystkie elementy powieści sensacyjnej: strzelaniny, pościgi, ucieczki. Fabuła rozgrywa się w wielu lokacjach: Wilnie, Krakowie i Paryżu.
Wydania.
Popularność wśród czytelników "Słowa" spowodowała, że jeszcze w 1933 powieść została wydana jako książka. W 1995 roku, powieść doczekała się drugiego wydania, poszerzonego o wstęp i liczne przypisy (Wydawnictwo Kontra, Londyn).

</doc>
<doc id="4182324" url="https://pl.wikipedia.org/wiki?curid=4182324" title="Kleszcze Naegelego">
Kleszcze Naegelego

Kleszcze Naegelego – typ kleszczy położniczych, obok kleszczy Madurowicza.
Kleszcze położnicze, składają się z dwóch ramion połączonych zamkiem. Prawe ramię posiada wycięcie dla zamka, natomiast lewe ramię ma zamek. Oba ramiona krzyżują się oraz składają z trzech części:
Łyżki wraz z rękojeściami tworzą dwa wygięcia kleszczy:

</doc>
<doc id="4182325" url="https://pl.wikipedia.org/wiki?curid=4182325" title="Honda CBR 1100XX">
Honda CBR 1100XX



</doc>
<doc id="4182327" url="https://pl.wikipedia.org/wiki?curid=4182327" title="Wołkowszczyzna (rejon mołodecki)">
Wołkowszczyzna (rejon mołodecki)

Wołkowszczyzna (biał. "Воўкаўшчына", ros. "Волковщина") – wieś na Białorusi, w obwodzie mińskim, w rejonie mołodeczańskim, w sielsowiecie Kraśne.
Dawniej folwark.
Wieś w kulturze.
Miejscowość pojawia się na kartach powieści Sergiusza Piaseckiego "Kochanek Wielkiej Niedźwiedzicy".

</doc>
<doc id="4182328" url="https://pl.wikipedia.org/wiki?curid=4182328" title="Pomnik Warszawskiej Syrenki (Stare Miasto)">
Pomnik Warszawskiej Syrenki (Stare Miasto)



</doc>
<doc id="4182330" url="https://pl.wikipedia.org/wiki?curid=4182330" title="Wołkowszczyzna">
Wołkowszczyzna



</doc>
<doc id="4182331" url="https://pl.wikipedia.org/wiki?curid=4182331" title="Sprzężna przekątna">
Sprzężna przekątna

Sprzężna przekątna – jeden z wymiarów kanału rodnego miednicy. Jest to odległość od dolnego brzegu spojenia łonowego do promontorium. Wynosi około 12,5-13 cm.
Jej wartość ustalana jest podczas badania ginekologicznego

</doc>
<doc id="4182334" url="https://pl.wikipedia.org/wiki?curid=4182334" title="Droga międzynarodowa T1">
Droga międzynarodowa T1

Droga międzynarodowa T1 – byłe oznaczenie drogi, prowadzącej od granicy radziecko-węgierskiej przez Nyíregyháza i Debrecen do Püspökladány.
Droga T1 stanowiła połączenie granicy państwowej z ówczesną trasą europejską E15. Istniała w latach 70. i 80. XX wieku. Na całej długości biegła razem z drogą krajową nr 4.
Historyczny przebieg T1.
"odcinek Záhony – Püspökladány wspólny z 4"

</doc>
<doc id="4182337" url="https://pl.wikipedia.org/wiki?curid=4182337" title="Szpital św. Jakuba w Toruniu">
Szpital św. Jakuba w Toruniu

Szpital św. Jakuba w Toruniu – dawny szpital z oficyną boczną, obecnie adaptowany na hotel. 
Lokalizacja.
Budynek znajduje się we wschodniej części Zespołu Staromiejskiego, przy ul. Szpitalnej 4, w bliskim sąsiedztwie kościoła św. Jakuba i dawnej plebanii ewangelickiej.
Historia.
Szpital powstał prawdopodobnie w 2. poł. XIII wieku i służył mieszkańcom Nowego Miasta. Prowadził go zakon benedyktynek, a potem także parafia św. Jakuba. W 1832 roku, kiedy to zakon benedyktynek został skasowany, szpital zamknięto, lecz niektóre źródła podają, że mógł on funkcjonować nawet do 1932 roku, choć raczej w formie przytułku dla starców i kalek.
W okresie międzywojennym obiekt zaadaptowano na mieszkania i taki stan utrzymywał się do czasów współczesnych.
W 1929 roku budynek wpisano do rejestru zabytków.
W 2014 roku archeolodzy z Uniwersytetu Mikołaja Kopernika przeprowadzili na terenie obiektu prace archeologiczne.
W latach 2019 - 2020 budynek wyremontowano i zaadaptowano na potrzeby hotelu.
Architektura.
Jego charakterystycznym elementem jest barokowy krucyfiks umieszczony nad wejściem do budynku.
Galeria.
Budynek przed remontem, 2017 rok: 

</doc>
<doc id="4182339" url="https://pl.wikipedia.org/wiki?curid=4182339" title="Szkiełko Claude’a">
Szkiełko Claude’a

Szkiełko Claude’a (także: "czarne lustro") – lekko wypukłe, przyciemniane lusterko podróżne, rodzaj przedfotograficznej soczewki, używanej przez podróżników, artystów, malarzy pejzażowych oraz miłośników krajobrazów. Lusterko upraszczało i redukowało kolorystykę oglądanego pejzażu, powodując jego atrakcyjne dla odbiorcy uabstrakcyjnienie. Obraz widziany w czarnym lustrze upodabniał się do sentymentalnego malarstwa z XVIII i XIX wieku.

</doc>
<doc id="4182341" url="https://pl.wikipedia.org/wiki?curid=4182341" title="Sposoby odklejania się łożyska">
Sposoby odklejania się łożyska



</doc>
<doc id="4182343" url="https://pl.wikipedia.org/wiki?curid=4182343" title="Sajjid Sadik">
Sajjid Sadik

Sajjid Sadik (arab. سید صادق) – miasto w Iraku, w muhafazie As-Sulajmanijja. W 2009 roku liczyło 50 995 mieszkańców.

</doc>
<doc id="4182344" url="https://pl.wikipedia.org/wiki?curid=4182344" title="Henry Zakka">
Henry Zakka

Henry Zakka (ur. 29 lipca 1956 w Caracas) – wenezuelski aktor i reżyser telewizyjny pochodzenia japońskiego.

</doc>
<doc id="4182351" url="https://pl.wikipedia.org/wiki?curid=4182351" title="Závadka">
Závadka

Wsie gminne na Słowacji:

</doc>
<doc id="4182354" url="https://pl.wikipedia.org/wiki?curid=4182354" title="An-Numanijja">
An-Numanijja

An-Numanijja (arab. النعمانية) – miasto w Iraku, w muhafazie Wasit. W 2009 roku liczyło 56 988 mieszkańców.

</doc>
<doc id="4182355" url="https://pl.wikipedia.org/wiki?curid=4182355" title="Frakcje Armii Libańskich Rewolucjonistów">
Frakcje Armii Libańskich Rewolucjonistów

Frakcje Armii Libańskich Rewolucjonistów (arab. الفصائل المسلحة الثورية اللبنانية, , FARL) – libańska organizacja terrorystyczna.
Historia.
Powstały w 1979 roku. Ich założycielem i przywódcą był Georges Ibrahim Abdallah, były członek Ludowego Frontu Wyzwolenia Palestyny. Tworzyli je głównie chrześcijanie z północnolibańskich wiosek Al-Qubayyat i Andraqat. Celem ataków FARL padały głównie instytucje i obywatele Izraela w krajach zachodnich. W 1984 roku Abdallah wpadł w ręce francuskiej policji – terrorysta ścigany był za zamordowanie izraelskiego dyplomaty w 1982 roku. FARL wznowiły działalność w 1986 roku dokonując w Paryżu serii zamachów bombowych (15 zabitych, ponad 150 rannych), jednak później zaprzestały działalności.
Liczyły około trzydziestu członków.
Wsparcie zagraniczne.
Wspierane były przez Syrię. Przebywający we Francji członkowie FARL uzyskali pomoc miejscowej Akcji Bezpośredniej, której terroryści zaopatrywali Libańczyków w broń.
Ideologia.
Były formacją marksistowską i nacjonalistyczną. Celem FARL było wyzwolenie Libanu od zagranicznych wpływów.

</doc>
<doc id="4182356" url="https://pl.wikipedia.org/wiki?curid=4182356" title="Betty Gilpin">
Betty Gilpin

 
Betty Gilpin (ur. 21 lipca 1986 w Nowym Jorku) – amerykańska aktorka, która wystąpiła m.in. w serialach "GLOW", "Masters of Sex" i "Siostra Jackie". 

</doc>
<doc id="4182358" url="https://pl.wikipedia.org/wiki?curid=4182358" title="Sergio Mur">
Sergio Mur

Sergio Mur (ur. 23 maja 1977 w Madrycie) – hiszpański aktor telewizyjny i filmowy.

</doc>
<doc id="4182360" url="https://pl.wikipedia.org/wiki?curid=4182360" title="Hamo Bek-Nazarow">
Hamo Bek-Nazarow



</doc>
<doc id="4182361" url="https://pl.wikipedia.org/wiki?curid=4182361" title="Frakcja Armii Libańskich Rewolucjonistów">
Frakcja Armii Libańskich Rewolucjonistów



</doc>
<doc id="4182362" url="https://pl.wikipedia.org/wiki?curid=4182362" title="Amo Bek-Nazarow">
Amo Bek-Nazarow



</doc>
<doc id="4182363" url="https://pl.wikipedia.org/wiki?curid=4182363" title="ERC">
ERC



</doc>
<doc id="4182364" url="https://pl.wikipedia.org/wiki?curid=4182364" title="Sajd Sadik">
Sajd Sadik



</doc>
<doc id="4182366" url="https://pl.wikipedia.org/wiki?curid=4182366" title="Skład Skry Bełchatów w poszczególnych ligowych sezonach">
Skład Skry Bełchatów w poszczególnych ligowych sezonach

__SPIS__
Kadry historyczne.
Sezon 2018/2019.
!colspan="7"| Zmiany kadrowe w trakcie sezonu
!colspan="2"| Przyszedł
!colspan="3"| Odszedł
Sezon 2016/2017.
!colspan="7"| Zmiany kadrowe w trakcie sezonu
!colspan="2"| Przyszedł
!colspan="3"| Odszedł
Sezon 2012/2013.
!colspan="7"| Zmiany kadrowe w trakcie sezonu
!colspan="2"| Przyszedł
!colspan="3"| Odszedł

</doc>
<doc id="4182380" url="https://pl.wikipedia.org/wiki?curid=4182380" title="Peter Odetoyinbo">
Peter Odetoyinbo

Peter Kayode Odetoyinbo (ur. 28 stycznia 1964 w Ibadanie) – nigeryjski duchowny katolicki, biskup Abeokuty od 2014.
Życiorys.
Prezbiterat.
Święcenia kapłańskie przyjął 7 października 1989 i został inkardynowany do archidiecezji Ibadanu. Był m.in. wykładowcą niższego seminarium, proboszczem w Bodiji oraz wikariuszem generalnym archidiecezji.
Episkopat.
15 kwietnia 2014 papież Franciszek biskupem ordynariuszem Abeokuty. Sakry biskupiej udzielił mu 25 czerwca 2014 metropolita Lagos - arcybiskup Alfred Martins.

</doc>
<doc id="4182381" url="https://pl.wikipedia.org/wiki?curid=4182381" title="Peter Kayode Odetoyinbo">
Peter Kayode Odetoyinbo



</doc>
<doc id="4182382" url="https://pl.wikipedia.org/wiki?curid=4182382" title="Organizacja 15 Maja">
Organizacja 15 Maja

Organizacja 15 Maja (arab. منظمة 15 مايو) – palestyńska organizacja terrorystyczna.
Historia.
Założona w 1979 roku przez byłego członka Ludowego Frontu Wyzwolenia Palestyny Muhammada al-Umariego, znanego bardziej jako Abu Ibrahim. Nigdy nie była członkiem Organizacji Wyzwolenia Palestyny. Działalność zakończyła w połowie lat 80., kiedy część jej członków przeszła do al-Fatahu. 
Do połowy lat 80. przeprowadziła kilka zamachów bombowych, w tym:
Na początku lat 80. liczyła od 50 do 60 członków.
Wsparcie zagraniczne.
Do 1984 roku prawdopodobnie otrzymywała wsparcie logistyczne i finansowe z Iraku.

</doc>
<doc id="4182384" url="https://pl.wikipedia.org/wiki?curid=4182384" title="Carlos Ferro (aktor)">
Carlos Ferro (aktor)

Carlos Mauricio Ferro Fernández (ur. 5 lipca 1984 w Torreón w stanie Coahuila) – meksykański aktor.

</doc>
<doc id="4182387" url="https://pl.wikipedia.org/wiki?curid=4182387" title="Parafia św. Katarzyny Aleksandryjskiej w Betlejem">
Parafia św. Katarzyny Aleksandryjskiej w Betlejem

Parafia św. Katarzyny Aleksandryjskiej w Betlejem – rzymskokatolicka parafia znajdująca się w łacińskim patriarchacie Jerozolimy, w wikariacie jerozolimskim, w Palestynie. Parafię prowadzą franciszkanie.
Na terenie parafii znajduje się Bazylika Narodzenia Pańskiego.

</doc>
<doc id="4182388" url="https://pl.wikipedia.org/wiki?curid=4182388" title="John Oyejola">
John Oyejola

John Akinkunmi Oyejola (ur. 8 maja 1963 w Aawe) – nigeryjski duchowny katolicki, biskup Osogbo od 2016.
Życiorys.
Prezbiterat.
Święcenia kapłańskie przyjął 5 października 1991 i został inkardynowany do diecezji Oyo. Pracował głównie jako duszpasterz parafialny, był też m.in. diecezjalnym duszpasterzem młodzieży i powołań, dyrektorem Apostolatu Biblijnego oraz kierownikiem centrum duszpasterstwa rodzin.
Episkopat.
2 kwietnia 2016 papież Franciszek biskupem ordynariuszem Osogbo. Sakry biskupiej udzielił mu 30 czerwca 2016 metropolita Ibadanu - arcybiskup Gabriel Abegunrin.

</doc>
<doc id="4182390" url="https://pl.wikipedia.org/wiki?curid=4182390" title="John Akinkunmi Oyejola">
John Akinkunmi Oyejola



</doc>
<doc id="4182391" url="https://pl.wikipedia.org/wiki?curid=4182391" title="Petr Hannig">
Petr Hannig

Petr Hannig (ur. 20 stycznia 1946 w Uściu nad Łabą) – czeski piosenkarz, producent muzyczny i polityk, kandydat w wyborach prezydenckich w 2018.
Życiorys.
Kształcił się w szkole przemysłowej w Turnovie w zakresie kowalstwa artystycznego, po czym pracował w praskim centrum rzemiosła artystycznego. W latach 1968–1969 przebywał w Wielkiej Brytanii, gdzie współpracował m.in. z Dusty Springfield. W latach 1968–1973 studiował grę na organach, dyrygenturę i kompozycję w Konserwatorium w Pradze. Później uzyskał magisterium na Akademii Sztuk Scenicznych w Pradze. Po powrocie do Czechosłowacji współpracował z rozgłośnią radiową Československý rozhlas. Występował z własnym zespołem muzycznym pod nazwą Maximum Petra Hanniga, zajmował się także wyszukiwaniem talentów i tworzeniem piosenek. Na początku lat 90. zajął się własną działalnością gospodarczą, w 1994 założył wydawnictwo muzyczne MAXIMUM.
W 2002 został przewodniczącym nowo powołanej partii Strana zdravého rozumu. Kandydował wielokrotnie bez powodzenia w różnych wyborach. W 2017 zadeklarował start w wyborach prezydenckich przewidzianych na styczeń 2018. Zarejestrowanie kandydatury umożliwiło mu zebranie podpisów 26 członków Izby Poselskiej. W pierwszej turze głosowania z 12 i 13 stycznia 2018 otrzymał 0,6% głosów, zajmując 8. miejsce wśród 9 kandydatów.

</doc>
<doc id="4182393" url="https://pl.wikipedia.org/wiki?curid=4182393" title="Zbigniew Grzegorski">
Zbigniew Grzegorski

Zbigniew Grzegorski (ur. 5 marca 1921 w Poznaniu, zm. 3 listopada 2006 w Poznaniu) – polski artysta fotograf. Członek honorowy Fotoklubu Rzeczypospolitej Polskiej Stowarzyszenia Twórców. Członek rzeczywisty Okręgu Wielkopolskiego Związku Polskich Artystów Fotografików. Członek założyciel i prezes Amatorskiego Klubu Fotograficznego Spółdzielczości Pracy "Pryzmat" w Poznaniu.
Życiorys.
Zbigniew Grzegorski mieszkał i pracował w Poznaniu. W 1964 roku stworzył Amatorski Klub Fotograficzny Spółdzielczości Pracy "Pryzmat", w którym nieprzerwanie pełnił funkcję prezesa. W 1969 roku stworzył ówczesną sekcję młodzieżową klubu "Pryzmat –" późniejsze Studium Fotografii Młodych. W 1992 roku (w ramach działalności klubowej) był inicjatorem i redaktorem kwartalnika poświęconego fotografii artystycznej – „Foto Zeszyty”.
Zbigniew Grzegorski (w 1989 roku) został uhonorowany Złotą Odznaką Federacji Amatorskich Stowarzyszeń Fotograficznych w Polsce – za wieloletnie i wybitne osiągnięcia twórcze i organizacyjne na rzecz fotografii. Jest autorem i współautorem wielu wystaw fotograficznych; indywidualnych, zbiorowych, poplenerowych, pokonkursowych. Brał aktywny udział w Międzynarodowych Salonach Fotograficznych, organizowanych (m.in.) pod patronatem FIAP, zdobywając wiele medali, nagród, wyróżnień, dyplomów oraz listów gratulacyjnych. W 1997 roku został przyjęty w poczet członków rzeczywistych Okręgu Wielkopolskiego Związku Polskich Artystów Fotografików.
Za wieloletnie upowszechnianie i propagowanie sztuki fotograficznej został nagrodzony (w 1988 roku) Dyplomem Honorowym Ministra Kultury i Sztuki i odznaczony Krzyżem Kawalerskim Orderu Odrodzenia Polski. W 1998 roku został laureatem zespołowej "Nagrody Artystycznej Miasta Poznania".
Zbigniew Grzegorski zmarł 3 listopada 2006 roku, pochowany 9 listopada 2006 roku na cmentarzu Bożego Ciała w Poznaniu, przy ulicy Bluszczowej.
Odznaczenia.
Źródło.

</doc>
<doc id="4182396" url="https://pl.wikipedia.org/wiki?curid=4182396" title="Arsen Dżordżiaszwili">
Arsen Dżordżiaszwili

Arsen Dżordżiaszwili (ros. Арсен Джорджиашвили; gruz. არსენა ჯორჯიაშვილი) – radziecki czarno-biały film niemy z 1921 roku w reżyserii Iwana Perestianiego. Pierwszy film Gruzińskiej SRR mówiący o rewolucji 1905 roku w Baku.

</doc>
<doc id="4182397" url="https://pl.wikipedia.org/wiki?curid=4182397" title="James Naanman Daman">
James Naanman Daman



</doc>
<doc id="4182414" url="https://pl.wikipedia.org/wiki?curid=4182414" title="Hilary Dachelem">
Hilary Dachelem

Hilary Nanman Dachelem CMF (ur. 3 czerwca 1966 w Makurdi) – nigeryjski duchowny katolicki, biskup Bauchi od 2017.
Życiorys.
Prezbiterat.
Święcenia kapłańskie przyjął 1 lipca 1995 w zgromadzeniu klaretynów. Był m.in. ekonomem zakonnego instytutu filozoficznego oraz ekonomem prowincjalnym, proboszczem kilku zakonnych parafii oraz wikariuszem biskupim diecezji Shendam ds. zakonnych.
Episkopat.
31 maja 2017 papież Franciszek prekonizował go biskupem ordynariuszem Bauchi. Sakry biskupiej udzielił mu 17 sierpnia 2017 metropolita Jos - arcybiskup Ignatius Kaigama.

</doc>
<doc id="4182415" url="https://pl.wikipedia.org/wiki?curid=4182415" title="Hilary Nanman Dachelem">
Hilary Nanman Dachelem



</doc>
<doc id="4182419" url="https://pl.wikipedia.org/wiki?curid=4182419" title="Miednica kręgozmykowa">
Miednica kręgozmykowa

Miednica kręgozmykowa – ześlizgnięcie się trzonu ostatniego kręgu lędźwiowego w kierunku wchodu miednicy po skośnej powierzchni pierwszego kręgu krzyżowego. Końcowy odcinek kręgosłupa lędźwiowego obniża się i nachyla nad miednicą mniejszą. Sprzężna prawdziwa jest skrócona w zależności od stopnia pochylenia się kręgosłupa lędźwiowego ku przodowi. Kość krzyżowa jest zepchnięta do dołu. Wychód miednicy jest zwężony, spojenie łonowe uniesione, srom zwrócony bardziej do przodu.
Ciąża i Poród.
W czasie ciąży wytwarza się brzuch o typie obwisłym. Ciężarna macica rośnie w nadmiernym przodozgięciu. Może to powodować nieprawidłowe położenia i ułożenia płodu. Poród jest często utrudniony, czasem niemożliwy do przeprowadzenia drogami naturalnymi.

</doc>
<doc id="4182422" url="https://pl.wikipedia.org/wiki?curid=4182422" title="Parafia Świętej Rodziny w Ramallah">
Parafia Świętej Rodziny w Ramallah

Parafia Świętej Rodziny w Ramallah – rzymskokatolicka parafia znajdująca się w łacińskim patriarchacie Jerozolimy, w wikariacie jerozolimskim, w Palestynie.
Do 1948 Ramallah było całkowicie chrześcijańskie. Od tego roku do miasta przybyła duża liczba wypędzonych ze swoich domów przez izraelskich osadników muzułmanów.
Od 1858 łaciński patriarchat Jerozolimy prowadzi w mieście Al-Ahliyya College of Ramallah.

</doc>
<doc id="4182424" url="https://pl.wikipedia.org/wiki?curid=4182424" title="Ewgenios Gortsaniuk">
Ewgenios Gortsaniuk

Ewgenios Gortsaniuk (; ur. 11 października 1987 w Charkowie) – grecki siatkarz pochodzenia ukraińskiego, grający na pozycji przyjmującego.
Sukcesy klubowe.
Mistrzostwo Ukrainy:
Puchar Grecji:
Liga Mistrzów:
Mistrzostwo Grecji:
Superpuchar Grecji:
Puchar Ligi Greckiej:
Mistrzostwo Kazachstanu:
Mistrzostwo Rumunii:

</doc>
<doc id="4182426" url="https://pl.wikipedia.org/wiki?curid=4182426" title="Elisabeth Förster-Nietzsche">
Elisabeth Förster-Nietzsche

Therese Elisabeth Alexandra Förster-Nietzsche (ur. 10 lipca 1846, zm. 8 listopada 1935) – siostra filozofa Friedricha Nietzsche oraz założycielka Archiwum Nietzschego.
Życiorys.
Förster-Nietzsche była o dwa lata młodsza od swojego brata. Ich ojciec był luterańskim pastorem w niemieckiej wiosce Röcken bei Lützen. Rodzeństwo miało ze sobą bliską relację przez całe dzieciństwo i wczesną dorosłość, jednak ich relacje ochłodziły się, kiedy wyszła za mąż za Bernharda Förstera, niemieckiego nacjonalistę i antysemitę.
Jako opiekun Friedricha, Förster-Nietzsche objęła rolę kuratora oraz edytora jego rękopisów. Często modyfikowała jego nieopublikowane dzieła, aby lepiej pasowały do jej ideologii, przez co często stwierdzały coś zupełnie innego niż prawdziwe myśli filozofa. Mimo że przez jej edycje filozofia Friedricha zaczęła kojarzona być z niemieckim militaryzmem oraz narodowym socjalizmem, późniejsi dwudziestowieczni badacze podawali w wątpliwość taką interpretację jego myśli.
W jej pogrzebie w roku 1935 uczestniczył Adolf Hitler.
Nueva Germania.
Bernhard Förster, zainspirowany lekturą książki kompozytora Richarda Wagner Religia i sztuka (1880), zamierzał stworzyć „aryjską osadę” w Nowym Świecie, w dżungli w Paragwaju, w miejscu, które uznał za odpowiednie do rozwoju utopijnej społeczności. Bernhardowi oraz Elisabeth udało się przekonać czternaście niemieckich rodzin do dołączenia do nich i zamieszkania w nowej kolonii, mającej nazywać się "Nueva Germania". Koloniści 15 lutego 1887 opuścili Niemcy i popłynęli do Ameryki Południowej.
Jego plany nie powiodły się. Niemieckie metody uprawy roli nie były efektywne na tamtejszej ziemi, transport z i do kolonii był bardzo trudny, a osada była nękana przez choroby. Nie potrafiąc uporać się z długami, 3 czerwca 1889 Förster popełnił samobójstwo zażywając strychninę. Cztery lata później kolonia została na zawsze opuszczona przez jego żonę, która wróciła do Niemiec. Nueva Germania istnieje do dziś jako jedna z dzielnic departamentu San Pedro.
Archiwum Nietzschego.
Problemy psychiczne Nietzschego, którego dzieła były coraz chętniej czytane w całej Europie, zaczęły się w roku 1889 (zmarł w roku 1900). Po powrocie, Elisabeth zastała brata jako inwalidę. Förster-Nietzsche bardzo zaangażowała się w promocję książek swojego brata. Jednym z ważniejszych wydarzeń z tego okresu jest wydanie przez nią nieopublikowanej wcześniej kolekcji krótkich fragmentów Nietzschego, które opublikowała pod nazwą Wola Mocy.
Relacje z narodowym socjalizmem.
W 1930 Förster-Nietzsche, niemiecka nacjonalistka i antysemitka, stała się zwolenniczką Narodowosocjalistycznej Niemieckiej Partii Robotników. Po dojściu Hitlera do władzy w roku 1933, jej Archiwum Nietzschego otrzymało rozgłos oraz wsparcie finansowe ze strony rządu, w zamian za co Förster-Nietzsche pozwoliła im wykorzystywać cieszące się poszanowaniem dzieła filozoficzne swojego brata w celach legitymizacji ideologii reżimu. Pogrzeb Förster-Nietzsche odbył się w roku 1935 i uczestniczyli w nim Adolf Hitler oraz inni wysocy rangą niemieccy urzędnicy państwowi.

</doc>
<doc id="4182430" url="https://pl.wikipedia.org/wiki?curid=4182430" title="Ivica Pajer">
Ivica Pajer

Ivica Pajer (ur. 9 września 1934 w Daruvarze, zm. 17 sierpnia 2006) – jugosłowiańsko-chorwacki aktor. Wystąpił w roli króla Izraela Dawida we włoskim filmie biblijnym "Dawid i Goliat" ("David e Golia", 1960) z Orsonem Wellesem (Saul). Zagrał też rolę Lorenco w dramacie Giuseppe’a De Santisa "Droga długa jak rok" ("La strada lunga un anno", 1958) z Silvaną Pampanini i Massimo Girottim (nagroda na Festiwalu Filmowym w San Francisco), filmie nagrodzonym Złotym Globem i nominowanym do Oscara w kategorii „Najlepszy film obcojęzyczny”.

</doc>
<doc id="4182432" url="https://pl.wikipedia.org/wiki?curid=4182432" title="Testament holograficzny">
Testament holograficzny

Testament holograficzny – najprostsza forma testamentu, zaliczana do testamentów zwykłych, uregulowana w prawie polskim w przepisie art. 949 kodeksu cywilnego. Spadkodawca może swobodnie rozrządzać swoim majątkiem po śmierci i dobrowolnie przypisywać określone dobra materialne poszczególnym spadkobiercom. Zastrzeżona jest forma pisemna zwykła pod rygorem nieważności ("ad solemnitatem").
Zgodnie z art. 949 Kodeksu cywilnego: Brak spełnienia dwóch pierwszych wymogów zawsze powoduje nieważność testamentu. 
Wymogi formalne testamentu.
Testator powinien umieć czytać i pisać. Musi on pojmować swoje działanie i móc weryfikować to, co zawarł w rozrządzeniach. Duży nacisk kładzie się na pismo, ponieważ jest to cecha charakterystyczna, na podstawie której można stwierdzić autentyczność testamentu. Jeśli testament jest sporządzony w taki sposób, że jego treść obejmuje więcej niż jedną kartkę, wówczas może zawierać tylko jedną datę i podpis. Między kartkami powinien istnieć logiczny sens. Spadkodawca może o tym nadmienić bezpośrednio, pisząc testament, lub ponumerować strony testamentu. Testament może być sporządzony także w języku obcym. Testament holograficzny może być sporządzony nawet pod innym pismem lub na jego odwrocie, wystarczy wolna przestrzeń kartki.
Podpis jest potwierdzeniem tego, że złożone oświadczenie jest skończonym testamentem. Pozwala on także zidentyfikować testatora. Dla uniknięcia wątpliwości testator powinien podpisać testament pełnym imieniem i nazwiskiem lub przynajmniej pierwszą literą imienia i nazwiskiem. Zwykle za wystarczające uznaje się podpisanie testamentu nazwiskiem. Podpis nie musi być całkiem wyraźny. Wystarczy, że daje możliwość odczytania nazwiska spadkodawcy. Musi być on napisany na końcu, gdyż rozrządzenia dokonane po podpisie uznaje się za nieważne.
Data musi być prawdziwa. Jeśli data wpisana na testamencie nie odpowiada tej, w której testament został rzeczywiście sporządzony, wówczas testament uznaje się za niedatowany. Umieszczenie daty jest ważne do ustalenia kolejności następujących po sobie testamentów oraz dla stwierdzenia, czy testator w chwili sporządzania testamentu miał zdolność testowania. Przyjmuje się, że wymaganie podania daty jest spełnione, gdy testator pismem ręcznym podał dzień, miesiąc i rok sporządzenia testamentu. Spadkodawca może umieścić datę w dowolnym miejscu testamentu. Data może być podana w sposób opisowy.

</doc>
<doc id="4182438" url="https://pl.wikipedia.org/wiki?curid=4182438" title="Baku City Circuit">
Baku City Circuit



</doc>
<doc id="4182439" url="https://pl.wikipedia.org/wiki?curid=4182439" title="Al-Miszchab">
Al-Miszchab

Al-Miszchab (arab. المشخاب) – miasto w Iraku, w muhafazie An-Nadżaf. W 2009 roku liczyło 25 319 mieszkańców.

</doc>
<doc id="4182440" url="https://pl.wikipedia.org/wiki?curid=4182440" title="Parafia Najświętszego Zbawiciela w Jerozolimie">
Parafia Najświętszego Zbawiciela w Jerozolimie

Parafia Najświętszego Zbawiciela w Jerozolimie – rzymskokatolicka parafia znajdująca się w łacińskim patriarchacie Jerozolimy, w wikariacie jerozolimskim, w Izraelu / Palestynie. Parafię prowadzą franciszkanie.
Była to pierwsza katolicka parafia w Jerozolimie powstała po zdobyciu miasta przez muzułmanów.

</doc>
<doc id="4182452" url="https://pl.wikipedia.org/wiki?curid=4182452" title="Al-Haszimijja (Irak)">
Al-Haszimijja (Irak)

Al-Haszimijja (arab. الهاشمية) – miasto w Iraku, w muhafazie Babilon. W 2009 roku liczyło 30 511 mieszkańców.

</doc>
<doc id="4182626" url="https://pl.wikipedia.org/wiki?curid=4182626" title="Dzieje głupoty w Polsce">
Dzieje głupoty w Polsce

Dzieje głupoty w Polsce. Pamflety dziejopisarskie – książka Aleksandra Bocheńskiego wydana po raz pierwszy w 1947 roku.
Treść.
Książka zawiera szkice dotyczące historyków polskich przełomu XIX i XX wieku, którzy zajmowali się historią Polski końca XVIII i XIX wieku. Jest to spojrzenie na historię polityki polskiej w okresie rozbiorów i powstań, sprzeciw wobec tradycji insurekcyjnej. Aleksander Bocheński zmierzył się z opiniami historyków na temat przyczyn upadków I Rzeczypospolitej oraz roli powstań narodowych w czasie zaborów.

</doc>
<doc id="4182629" url="https://pl.wikipedia.org/wiki?curid=4182629" title="Czesław Borys Jankowski">
Czesław Borys Jankowski

Czesław Borys Wiktoriusz Jankowski (ur. 21 maja 1861 w Warszawie, zm. 7 grudnia 1941 w Sceaux) – polski artysta malarz, rysownik-ilustrator; brat Edmunda, pomologa.
Życiorys.
W latach 1880-1 odbył studia artystyczne w warszawskiej Szkole Rysunkowej pod kierunkiem Wojciecha Gersona i Elwira Andriollego. W 1885 roku wyjechał do Krakowa, gdzie zajął się ilustrowaniem utworów K. Brodzińskiego, J.I. Kraszewskiego, S. Przybyszewskiego i H. Sienkiewicza. W 1887 roku został nagrodzony przez Towarzystwo Przyjaciół Sztuk Pięknych za akwarelę "U podnórza sztuki". W 1889 roku wyjechał do Paryża, gdzie pracował jako stały ilustrator paryskiego czasopisma „L'Illustration”; swoje rysunki zamieszczał także w czasopismach angielskich („The Graphic”, „The Illustrated London News”), niemieckich („Illustrirte Zeitung”) i polskich („Tygodnik Ilustrowany”). Był wielokrotnie nagradzany; w 1902 roku na międzynarodowej wystawie w Aix-en-Provence za obraz "Przychodzę", w 1903 roku na wystawie w Bordeaux i na wystawie w Marsylii, następnie na międzynarodowej wystawie w Lorient. W 1930 roku otrzymał odznaczenie - Légion d'honneur. Zmarł 7 grudnia 1941 roku w Sceaux we Francji.
Twórczość artystyczna.
Jankowski malował obrazy przeważnie o treści religijnej i symbolicznej ("Idę", "Przeznaczenie"), czasami rodzajowe ("Rybacy", "Tragarze", "Robotnik przy pracy").
Pod wpływem Andriollego zainteresował się ilustracją; przez wiele lat współpracował z warszawskimi czasopismami: „Tygodnikiem Ilustrowanym”, „Kłosami”, „Biesiadą Literacką” i „Tygodnikiem Powszechnym”. Ilustrował także książki: "Dziady" A. Mickiewicza, "Potop" H. Sienkiewicza

</doc>
<doc id="4182641" url="https://pl.wikipedia.org/wiki?curid=4182641" title="Stiepan Kretow">
Stiepan Kretow



</doc>
<doc id="4182646" url="https://pl.wikipedia.org/wiki?curid=4182646" title="Barbara Rakowska">
Barbara Rakowska

Barbara Janina Rakowska (ur. 17 marca 1941 w Łodzi, zm. 13 kwietnia 2017) – polska biolog, profesor dr hab. nauk biologicznych o specjalności algologia, botanika, profesor nadzwyczajny Uniwersytetu Łódzkiego (Wydział Biologii i Ochrony Środowiska; Katedra Algologii i Mykologii).
Życiorys.
Barbara Rakowska była córką Jerzego i Janiny Trzeszczkowskich. Jeszcze przed ukończeniem studiów rozpoczęła pracę w charakterze nauczycielki biologii w Szkole Podstawowej nr 22 w Łodzi. Uzyskała magisterium z biologii na podstawie pracy napisanej pod kierunkiem Joanny Kadłubowskiej na Uniwersytecie Łódzkim w 1969 roku. Po studiach otrzymała pracę w Zakładzie Algologii w Katedrze Systematyki i Geografii Roślin UŁ. Doktoryzowała się w 1977 roku, w macierzystej uczelni, na podstawie pracy "Glony rzeki Bzury z uwzględnieniem wpływu ścieków na ich skład jakościowy i ilościowy" pisanej również pod kierunkiem Joanny Kadłubowskiej. Karierę naukową kontynuowała na stanowisku adiunkta w Zakładzie Algologii, w Katedrze Algologii i Mikologii UŁ. Habilitację otrzymała w 2001 roku, również na UŁ, na podstawie monografii "Studium różnorodności okrzemek ekosystemów wodnych Polski niżowej". W latach 2003–2012 była kierownikiem Studiów Podyplomowych na Wydziale Biologii i Ochrony Środowiska UŁ, opracowała nowy program i profil studiów przygotowujących nauczycieli do nauczania biologii. Od 2007 roku kierowała Zakładem Algologii. W 2010 roku otrzymała profesurę, rok później przeszła na emeryturę.
Jej zainteresowania obejmowały różnorodność gatunkową, biologię i ekologię okrzemek (Bacillariophyta) żyjących w różnych pod względem biologicznym, hydrologicznym i fizykochemicznym ekosystemach wodnych. Napisała ponad 80 prac naukowych, wypromowała troje doktorów. Jej nazwiskiem nazwano okrzemkę "Navicula rakowskae". W latach 2002–2008 sprawowała funkcję wiceprzewodniczącej Polskiego Towarzystwa Fykologicznego. Była organizatorką licznych sympozjów i konferencji.
Została pochowana na cmentarzu rzymskokatolickim przy ulicy Ogrodowej w Łodzi.

</doc>
<doc id="4182647" url="https://pl.wikipedia.org/wiki?curid=4182647" title="Evgenios Gkortsaniouk">
Evgenios Gkortsaniouk



</doc>
<doc id="4182650" url="https://pl.wikipedia.org/wiki?curid=4182650" title="Puchar Świata w Zapasach 2010 – styl wolny mężczyzn">
Puchar Świata w Zapasach 2010 – styl wolny mężczyzn

Zawody Pucharu Świata w 2010 roku w stylu wolnym odbyły się pomiędzy 6–7 marca w Moskwie w Rosji.

</doc>
<doc id="4182652" url="https://pl.wikipedia.org/wiki?curid=4182652" title="Dąbrowszczyzna">
Dąbrowszczyzna



</doc>
<doc id="4182656" url="https://pl.wikipedia.org/wiki?curid=4182656" title="Gurele (gmina Dziewieniszki)">
Gurele (gmina Dziewieniszki)



</doc>
<doc id="4182657" url="https://pl.wikipedia.org/wiki?curid=4182657" title="Górele">
Górele

Górele − wyludniona wieś na Litwie, w okręgu wileńskim, w rejonie solecznickim, w starostwie Dziewieniszki.
Górele – wieś na Litwie, w rejonie solecznickim
Górele – wieś na Białorusi, w obwodzie witebskim, w rejonie brasławskim, w sielsowiecie Widze.

</doc>
<doc id="4182658" url="https://pl.wikipedia.org/wiki?curid=4182658" title="Jurgielaniszki">
Jurgielaniszki



</doc>
<doc id="4182659" url="https://pl.wikipedia.org/wiki?curid=4182659" title="Kaziulenka">
Kaziulenka



</doc>
<doc id="4182660" url="https://pl.wikipedia.org/wiki?curid=4182660" title="Nowe Mieżany">
Nowe Mieżany



</doc>
<doc id="4182662" url="https://pl.wikipedia.org/wiki?curid=4182662" title="Rojstówka">
Rojstówka



</doc>
<doc id="4182663" url="https://pl.wikipedia.org/wiki?curid=4182663" title="Rojstówka (przysiółek)">
Rojstówka (przysiółek)



</doc>
<doc id="4182664" url="https://pl.wikipedia.org/wiki?curid=4182664" title="Stare Mieżany">
Stare Mieżany



</doc>
<doc id="4182665" url="https://pl.wikipedia.org/wiki?curid=4182665" title="Szajdziuny (gmina Dziewieniszki)">
Szajdziuny (gmina Dziewieniszki)



</doc>
<doc id="4182666" url="https://pl.wikipedia.org/wiki?curid=4182666" title="Wiażykońce">
Wiażykońce



</doc>
<doc id="4182684" url="https://pl.wikipedia.org/wiki?curid=4182684" title="Piłka siatkowa na Letnich Igrzyskach Olimpijskich 2016 – turniej plażowy kobiet">
Piłka siatkowa na Letnich Igrzyskach Olimpijskich 2016 – turniej plażowy kobiet

Turniej olimpijski w siatkówce plażowej kobiet podczas XXXI Letnich Igrzysk Olimpijskich w Rio de Janeiro odbył się w dniach od 6 do 17 sierpnia 2016 na plaży Copacabana.
Rozgrywki.
Do rywalizacji przystąpiło 24 zespołów, które zostały podzielone na sześć grup. W każdej z nich zmagania toczyły się systemem kołowym (tj. każdy z każdym, po jednym meczu). Do dalszej fazy rozgrywek awansowały dwie najlepsze drużyny z każdej z grup, dwie najlepsze drużyny spośród tych, które zajęły trzecie miejsca. Pozostałe cztery drużyny z trzecich miejsc - "szczęśliwi przegrani" - walczyły w barażach o pozostałe dwa miejsca w fazie pucharowej.

</doc>
<doc id="4182690" url="https://pl.wikipedia.org/wiki?curid=4182690" title="Bernd Karbacher">
Bernd Karbacher

Bernd Karbacher (ur. 3 kwietnia 1968 w Monachium) – niemiecki tenisista, reprezentant kraju w Pucharze Davisa.
Kariera tenisowa.
Zawodowym tenisistą był w latach 1989–2000.
W grze pojedynczej wygrał dwa turnieje o randze ATP World Tour i osiągnął jeden finał. W grze podwójnej zwyciężył w jednej imprezie ATP World Tour.
W sezonach 1994, 1995 reprezentował Niemcy w Pucharze Davisa podczas rywalizacji półfinałowych przeciwko Rosji, uczestnicząc w meczach singlowych. Poniósł dwie porażki z Jewgienijem Kafielnikowem i pokonał Aleksandra Wołkowa.
Karbacher jest również zdobywcą Drużynowego Pucharu Świata oraz finalistą Pucharu Hopmana z sezonu 1994.
W rankingu gry pojedynczej najwyżej był na 22. miejscu (17 kwietnia 1995), a w klasyfikacji gry podwójnej na 163. pozycji (6 czerwca 1994).

</doc>
<doc id="4182703" url="https://pl.wikipedia.org/wiki?curid=4182703" title="Fulko Czcigodny">
Fulko Czcigodny

Fulko Czcigodny (zm. 17 czerwca 900) – arcybiskup Reims od 882 roku.
Po abdykacji Karola III Grubego, próbował wprowadzić na tron państwa zachodniofrankijskiego swojego krewnego Gwido III ze Spoleto koronując go w 888 roku w Langres. W 893 roku koronował Karola III Prostaka na króla zachodniofrankijskiego, pomimo że dotychczasowy władca Odon, nadal zasiadał na tronie. Po śmierci Odona mianowany przez Karola III kanclerzem.
W 899 roku Karol III podarował mu opactwo Saint-Vaast, zagarnięte Baldwinowi II Łysemu. W odwecie Baldwin zlecił swoim wasalom zamordowanie arcybiskupa, co nastąpiło w 900 roku.

</doc>
<doc id="4182705" url="https://pl.wikipedia.org/wiki?curid=4182705" title="Za Szosą">
Za Szosą



</doc>
<doc id="4182710" url="https://pl.wikipedia.org/wiki?curid=4182710" title="Asz-Szamijja (Irak)">
Asz-Szamijja (Irak)

Asz-Szamijja (arab. الشامية) – miasto w Iraku, w muhafazie Al-Kadisijja. W 2009 roku liczyło 47 711 mieszkańców.

</doc>
<doc id="4182712" url="https://pl.wikipedia.org/wiki?curid=4182712" title="Pociejów (ujednoznacznienie)">
Pociejów (ujednoznacznienie)



</doc>
<doc id="4182713" url="https://pl.wikipedia.org/wiki?curid=4182713" title="Ghammas">
Ghammas

Ghammas (arab. غماس) – miasto w Iraku, w muhafazie Al-Kadisijja. W 2009 roku liczyło 28 532 mieszkańców.

</doc>
<doc id="4182714" url="https://pl.wikipedia.org/wiki?curid=4182714" title="Bartosz Wrona">
Bartosz Wrona



</doc>
<doc id="4182716" url="https://pl.wikipedia.org/wiki?curid=4182716" title="Al-Kifl">
Al-Kifl

Al-Kifl – miasto w Iraku, w muhafazie Babilon. W 2009 roku liczyło 18 700 mieszkańców. Mieści ono zgodnie z tradycją Grób Ezechiela.

</doc>
<doc id="4182717" url="https://pl.wikipedia.org/wiki?curid=4182717" title="Al-Midhatijja">
Al-Midhatijja

Al-Midhatijja – miasto w Iraku, w muhafazie Babilon. W 2009 roku liczyło 48 672 mieszkańców.

</doc>
<doc id="4182719" url="https://pl.wikipedia.org/wiki?curid=4182719" title="Al-Kasim (Irak)">
Al-Kasim (Irak)

Al-Kasim – miasto w Iraku, w muhafazie Babilon. W 2009 roku liczyło 66 713 mieszkańców.

</doc>
<doc id="4182721" url="https://pl.wikipedia.org/wiki?curid=4182721" title="Buhriz">
Buhriz

Buhriz – miasto w Iraku, w muhafazie Dijala. W 2009 roku liczyło 29 787 mieszkańców.

</doc>
<doc id="4182725" url="https://pl.wikipedia.org/wiki?curid=4182725" title="Harir">
Harir

Harir – miasto w Iraku, w muhafazie Irbil. W 2009 roku liczyło 24 830 mieszkańców.

</doc>
<doc id="4182727" url="https://pl.wikipedia.org/wiki?curid=4182727" title="Ad-Dajr (Irak)">
Ad-Dajr (Irak)

Ad-Dajr – miasto w Iraku, w muhafazie Al-Basra. W 2009 roku liczyło 25 398 mieszkańców.

</doc>
<doc id="4182729" url="https://pl.wikipedia.org/wiki?curid=4182729" title="Safwan">
Safwan

Safwan – miasto w Iraku, w muhafazie Al-Basra. W 2009 roku liczyło 20 995 mieszkańców.

</doc>
<doc id="4182736" url="https://pl.wikipedia.org/wiki?curid=4182736" title="Zankor">
Zankor

Zankor – ruiny starożytnego miasta w dzisiejszym Sudanie. Znajdują się ok. 5 km na zachód od Wadi al-Malik w regionie Kordofan.
Budowle tego miasta zbudowano częściowo z kamienia, a po części z surowej cegły. Centrum miasta otacza okrągły mur obronny o średnicy około 300 m. Poza murami miasta znajduje się przedmieście o powierzchni około 4 km², które częściowo jest również obwarowane murami. Miasto prawdopodobnie przeżywało okres rozkwitu w czasach meroickich, aczkolwiek własny styl zdobnictwa ceramiki wskazuje, że miasto było dość niezależne od dominującej kultury Doliny Nilu.
Obecnie nie ma dowodów na późniejsze osadnictwo na terenie miasta. Jednakże rozległe cmentarzyska kurhanowe datowane nawet na XIII-XIV wieku n.e. są dowodem zasiedlenia tych okolic aż do średniowiecza.
Ruiny miasta odkryte zostały w 1924 roku przez brytyjskiego urzędnika A.E.D. Penna. Systematyczne wykopaliska miały jednakże miejsce dopiero od 2002 do 2005 roku. Kierowała nimi Bridget Gratien.

</doc>
<doc id="4182737" url="https://pl.wikipedia.org/wiki?curid=4182737" title="Kalat Sukkar">
Kalat Sukkar

Kalat Sukkar – miasto w Iraku, w muhafazie Zi Kar. W 2009 roku liczyło 43 551 mieszkańców.

</doc>
<doc id="4182740" url="https://pl.wikipedia.org/wiki?curid=4182740" title="Dahlen (Dakota Północna)">
Dahlen (Dakota Północna)

Dahlen – jednostka osadnicza w Stanach Zjednoczonych, w stanie Dakota Północna, w hrabstwie Nelson.

</doc>
<doc id="4182742" url="https://pl.wikipedia.org/wiki?curid=4182742" title="Wadi Howar">
Wadi Howar

Wadi Howar (Ued Howa) czy też Żółty Nil, (arab. وادي هور), – to ued w Sudanie i Czadzie będący w sezonie deszczowym lewostronnym dopływem Nilu.
Bieg.
Ta sezonowa rzeka ma swe źródła na Płaskowyżu Wadaj we wschodnim Czadzie. Przejściowo tworzy naturalną granicę państwową między Czadem i Sudanem, a konkretnie oddziela stan Darfur Zachodni w Sudanie z północy od Regionu Borkou-Ennedi-Tibesti w Czadzie, po czym przecina w Sudanie Darfur Północny. Rzadko toczy on swe wody dalej przez Prowincję Północną w drodze do Nilu, gdzie dociera on tylko po wyjątkowo obfitych opadach podczas pory deszczowej poniżej miasteczka Ad-Dabba.
Poza porą deszczową niemal całe koryto rzeki wysycha.
Przebieg historyczny.
W trakcie tak zwanej "epoki zielonej Sahary" (około 10 000 do 3000 p.n.e.), kiedy to Pustynia Libijska zaczynała się dopiero 500 km dalej na północ, Żółty Nil był głównym dopływem Nilu z tego rejonu ówczesnej Sahary pokrytej wówczas sawanną, na terytorium współczesnej prowincji Asz-Szamalijja z ujściem naprzeciw Starej Dongoli. Wtedy rzeka przekraczała 1000 km długości.
Archeologia.
Koryto Wadi Howar jest pozostałością wspomnianego przez Ptolemeusza i Herodota Żółtego Nilu, który wysechł przed 2000 lat.
Archeologiczne znaleziska jak napatańska twierdza Gali Ahmed Abu świadczą o znaczeniu Wadi Howar w czasach historycznych. Obrzeża Żółtego Nilu należały niegdyś do najważniejszych terenów osadniczych między centralną Afryką i doliną Nilu.
Dzisiejsze znaczenie.
Wadi Howar rzadko prowadzi wodę. Poza tym jest również dzisiaj sezonowym miejscem wypasu trzody dla nomadów ze szczepów Kababish i Hawawir.

</doc>
<doc id="4182754" url="https://pl.wikipedia.org/wiki?curid=4182754" title="Łańcuch J">
Łańcuch J

Łańcuch J (ang. "J Chain", "J" od "joining" - łączący) – białko stanowiące element struktury polimerycznych form immunoglobulin IgM i IgA. Zbudowany jest z 137 aminokwasów i kodowany przez gen "JCHAIN".
Budowa.
Masa cząsteczkowa łańcucha J wynosi ok. 15,6 kDa.
Wykazuje typową dla immunoglobulin budowę dwóch harmonijek beta złożonych z czterech nici beta. 
Posiada 8 reszt cysteinowych. Dwie z tych reszt łączą łańcuchy α IgA (Cys495) lub łańcuchy μ IgM (Cys575) przez mostki dwusiarczkowe, stanowiąc połączenie pomiędzy dwoma regionami Fc cząsteczek tych przeciwciał.
Łańcuch J wykazuje wysoki stopień homologii między immunoglobulinami ptaków i ludzkimi, sugerując, że spełnia ważną rolę w odporności humoralnej.
Funkcja.
Zasadniczą rolą łańcucha J jest umożliwianie tworzenia form polimerycznych przez IgA i IgM i ich translokacji przez komórki nabłonka błon śluzowych. 
Występuje ścisła współzależność pomiędzy cząsteczką polimerycznej immunoglobuliny IgM lub IgA (pIg), a receptorem dla tych polimerycznych form immunoglobulin (pIgR).
Głównym miejscem syntezy tego polipeptydu jest tkanka limfoidalna związana z błonami śluzowymi (MALT).
Ponieważ IgM i IgA są jedynymi dwoma klasami przeciwciał, które polimeryzują, początkowo zakładano, 
że łańcuch J jest konieczny do polimeryzacji. Jednak później odkryto, że IgM 
może polimeryzować w nieobecności łańcucha J zarówno w formie pentameru, jak i heksameru.
Jednakże obie formy bez łańcucha J występują mniej licznie niż z łańcuchem J. 
Dotyczy to też dimerów IgA. 
Łańcuch J również odgrywa rolę w aktywacji dopełniacza. 
Heksamery IgM bez łańcucha J są 15-20 razy silniej aktywują dopełniacz niż
pentameryczne IgM z łańcuchem J. W efekcie IgM z łańcuchem J jest "bezpieczniejsza", bo
może wiązać antygeny bez powodowania nadmiernego uszkodzenia błon nabłonków 
poprzez aktywację dopełniacza.

</doc>
<doc id="4182759" url="https://pl.wikipedia.org/wiki?curid=4182759" title="Barton (Dakota Północna)">
Barton (Dakota Północna)

Barton – jednostka osadnicza w Stanach Zjednoczonych, w stanie Dakota Północna, w hrabstwie Pierce.

</doc>
<doc id="4182761" url="https://pl.wikipedia.org/wiki?curid=4182761" title="Zasłonak gajowy">
Zasłonak gajowy



</doc>
<doc id="4182764" url="https://pl.wikipedia.org/wiki?curid=4182764" title="Cortinarius nemorensis">
Cortinarius nemorensis



</doc>
<doc id="4182766" url="https://pl.wikipedia.org/wiki?curid=4182766" title="Selz (Dakota Północna)">
Selz (Dakota Północna)

Selz – jednostka osadnicza w Stanach Zjednoczonych, w stanie Dakota Północna, w hrabstwie Pierce.

</doc>
<doc id="4182767" url="https://pl.wikipedia.org/wiki?curid=4182767" title="Aleksiej Prochorow">
Aleksiej Prochorow

Aleksiej Nikołajewicz Prochorow (ros. Алексей Николаевич Прохоров, ur. 19 stycznia 1923 we wsi Rożdiestwienskoje w obwodzie woroneskim, zm. 27 maja 2002 w Moskwie) – radziecki generał major lotnictwa, dwukrotny Bohater Związku Radzieckiego (1945).
Życiorys.
Skończył szkołę średnią w Borisoglebsku, a w 1940 aeroklub w Borisoglebsku, od 1940 służył w Armii Czerwonej, w 1942 ukończył wojskową lotniczą szkołę pilotów w Bałaszowie. Od marca 1943 jako pilot 15 gwardyjskiego lotniczego pułku szturmowego walczył w wojnie z Niemcami na Froncie Leningradzkim, a od października 1944 na 3 Białoruskim, uczestniczył w obronie Leningradu, operacji leningradzko-nowogrodzkiej, białoruskiej, nadbałtyckiej i wschodniopruskiej. W lipcu 1944 został dowódcą klucza, w listopadzie 1944 zastępcą dowódcy, a w lutym 1945 dowódcą eskadry. Podczas wojny, według oficjalnych danych, wykonał 238 lotów bojowych samolotem Ił-2, niszcząc 5 samolotów wroga na ziemi, 15 czołgów, 96 samochodów, 48 wagonów kolejowych, 2 lokomotywy, 4 składy zapasów i wiele broni i sprzętu wroga. Podczas walk był dwa razy zestrzelony, jednak nie odniósł ran. W 1950 ukończył Akademię Wojskowo-Powietrzną, 1950-1956 dowodził pułkiem lotniczym, później służył w centrum Sił Wojskowo-Powietrznych w Woroneżu, w 1968 został wykładowcą Akademii Wojskowej im. Frunzego. W latach 1975-1979 był zastępcą naczelnika wojskowej lotniczej szkoły inżynieryjnej w Irkucku (od 1976 w stopniu generała majora lotnictwa), później ponownie wykładowcą Akademii Wojskowej im. Frunzego, 1987-1988 kierował wydziałem w Służbie Bezpieczeństwa Lotów Sił Wojskowo-Powietrznych ZSRR, w 1988 zakończył służbę wojskową. Jego imieniem nazwano szkołę średnią w Poworino i ulicę w rodzinnej wsi.
Odznaczenia.
I medale.

</doc>
<doc id="4182771" url="https://pl.wikipedia.org/wiki?curid=4182771" title="Amicromias platanegrachei">
Amicromias platanegrachei

Amicromias platanegrachei – gatunek chrząszcza z rodziny ryjkowcowatych i podrodziny Entiminae.
Gatunek ten opisany został w 2017 roku przez Romana Borovca, George’a Kakiopoulousa i Christopha Germanna, na podstawie pojedynczej samicy odłowionej w 2016 roku we wsi Ano Klidonia. Epitet gatunkowy nadano na cześć hiszpańskiego koleopterologa, Paulino Platy Negrache.
Chrząszcz o ciele długości 2,67 mm, ubarwiony czarniawo z rudobrązowymi czułkami i odnóżami oraz szarawymi długo-owalnymi i jasnobrązowymi krótko-owalnymi łuskami na pokrywach. Głowę i przedplecze gęsto porastają sterczące, smukłe, zakrzywione u wierzchołków łuski, natomiast brak na tych częściach ciała łusek przylegających. Szeroki i krótki ryjek jest w nasadowej ⅓ wyraźnie zwężony ku przodowi, a dalej o bokach prawie równoległych, w widoku grzbietowym wklęsłych. Czułki cechują trzonki u wierzchołka w 90% tak szerokie jak buławki. Owalne pokrywy mają międzyrzędy 3–4 razy szersze niż rzędy. Przednie odnóża cechują golenie pięciokrotnie dłuższe niż pośrodku szerokie, o wierzchołku rozszerzonym po stronie wewnętrznej i prostym po zewnętrznej oraz tak szerokim jak środek długości. 
Owad endemiczny dla Grecji, znany tylko z góry Tymfi. Spotykany w sąsiedztwie makii i pastwisk.

</doc>
<doc id="4182773" url="https://pl.wikipedia.org/wiki?curid=4182773" title="McLeod (Dakota Północna)">
McLeod (Dakota Północna)

McLeod – jednostka osadnicza w Stanach Zjednoczonych, w stanie Dakota Północna, w hrabstwie Ransom.

</doc>
<doc id="4182774" url="https://pl.wikipedia.org/wiki?curid=4182774" title="Deutsches Literaturinstitut Leipzig (Niemiecki Instytut Literatury w Lipsku)">
Deutsches Literaturinstitut Leipzig (Niemiecki Instytut Literatury w Lipsku)



</doc>
<doc id="4182776" url="https://pl.wikipedia.org/wiki?curid=4182776" title="Englevale">
Englevale

Englevale – jednostka osadnicza w Stanach Zjednoczonych, w stanie Dakota Północna, w hrabstwie Ransom.

</doc>
<doc id="4182777" url="https://pl.wikipedia.org/wiki?curid=4182777" title="Wiktor Gołubiew">
Wiktor Gołubiew

Wiktor Maksimowicz Gołubiew (ros. Виктор Максимович Голубев, ur. w Piotrogrodzie, zm. 17 maja 1945) – radziecki lotnik wojskowy, dwukrotny Bohater Związku Radzieckiego (1942 i 1943).
Życiorys.
Od 1936 służył w Armii Czerwonej, w 1939 ukończył wojskową szkołę lotniczą w Charkowie, został lotnikiem pułku szturmowego, podczas wojny z Niemcami walczył w składzie 228 Lotniczej Dywizji Szturmowej 16 Armii Powietrznej. Brał udział w walkach pod Smoleńskiem i Rostowem nad Donem, w bitwie pod Stalingradem i bitwie pod Kurskiem jako dowódca klucza i szturman (nawigator) lotniczego pułku szturmowego, prowadząc naloty na siłę żywą i technikę wroga. Według oficjalnych danych wykonał 257 lotów bojowych, niszcząc m.in. 69 czołgów, 875 samochodów, 10 cystern i wiele sprzętu wroga. W 1943 został słuchaczem Akademii Wojskowo-Powietrznej im. Żukowskiego. Zginął w wypadku lotniczym. Został pochowany na Cmentarzu Nowodziewiczym. Jego imieniem nazwano ulicę w Ugliczu.
Odznaczenia.
I medale.

</doc>
<doc id="4182778" url="https://pl.wikipedia.org/wiki?curid=4182778" title="Belcourt">
Belcourt

Belcourt – jednostka osadnicza w Stanach Zjednoczonych, w stanie Dakota Północna, w hrabstwie Rolette.

</doc>
<doc id="4182780" url="https://pl.wikipedia.org/wiki?curid=4182780" title="East Dunseith">
East Dunseith

East Dunseith – jednostka osadnicza w Stanach Zjednoczonych, w stanie Dakota Północna, w hrabstwie Rolette.

</doc>
<doc id="4182782" url="https://pl.wikipedia.org/wiki?curid=4182782" title="Green Acres">
Green Acres

Green Acres – jednostka osadnicza w Stanach Zjednoczonych, w stanie Dakota Północna, w hrabstwie Rolette.

</doc>
<doc id="4182783" url="https://pl.wikipedia.org/wiki?curid=4182783" title="Shell Valley (Dakota Północna)">
Shell Valley (Dakota Północna)

Shell Valley – jednostka osadnicza w Stanach Zjednoczonych, w stanie Dakota Północna, w hrabstwie Rolette.

</doc>
<doc id="4182784" url="https://pl.wikipedia.org/wiki?curid=4182784" title="Frivald">
Frivald



</doc>
<doc id="4182785" url="https://pl.wikipedia.org/wiki?curid=4182785" title="Miyamae">
Miyamae

 – jedna z 7 dzielnic Kawasaki, miasta w prefekturze Kanagawa, w Japonii.
Dzielnica została założona 1 lipca 1982 roku przez wydzielenie części dzielnicy Takatsu. Położona jest w środkowej części miasta. Graniczy z dzielnicami Tama, Takatsu, Asao, Aoba i Tsuzuki. Na terenie dzielnicy znajduje się St. Marianna University School of Medicine.

</doc>
<doc id="4182787" url="https://pl.wikipedia.org/wiki?curid=4182787" title="Dominik Peter">
Dominik Peter

Dominik Peter (ur. 30 maja 2001 w Zurychu) – szwajcarski skoczek narciarski. Medalista mistrzostw świata juniorów oraz mistrzostw kraju. Uczestnik zimowych igrzysk olimpijskich (2022) i mistrzostw świata (2021).
Przebieg kariery.
Bez większych sukcesów startował w nieoficjalnych letnich mistrzostwach świata dzieci (2012 i 2013), FIS Youth Cup (2014), czy OPA Games. W oficjalnych zawodach międzynarodowych rozgrywanych przez FIS zadebiutował we wrześniu 2014, plasując się w Einsiedeln w siódmej dziesiątce rozegranych tam konkursów Alpen Cupu. Pierwsze punkty tego cyklu zdobył 19 marca 2016 w Baiersbronn, gdzie był 27.
W lipcu 2016 w Villach zadebiutował w FIS Cup, zajmując lokaty w szóstej i siódmej dziesiątce. 4 września 2016 w Einsiedeln był 15., dzięki czemu zdobył pierwsze w karierze punkty tego cyklu. 30 września 2016 w Hinterzarten po raz pierwszy uplasował się w czołowej dziesiątce Alpen Cup, zajmując 4. pozycję. W grudniu 2016 w Engelbergu zadebiutował w Pucharze Kontynentalnym, plasując się w szóstej dziesiątce obu konkursów. W lutym 2017 w Park City wziął udział w mistrzostwach świata juniorów – w konkursie indywidualnym zajął 43. lokatę, a w rywalizacji drużynowej z reprezentacją swojego kraju był 8. W 2018 ponownie wystartował w imprezie tej rangi, zajmując indywidualnie 41. lokatę, a drużynowo 10. (mężczyźni) i 11. (mikst) pozycję.
19 sierpnia 2018, w ramach letniej edycji cyklu, zdobył pierwsze w karierze punkty Pucharu Kontynentalnego, zajmując 23. lokatę w konkursie rozegranym w miejscowości Frenštát pod Radhoštěm. W zimowej edycji cyklu po raz pierwszy punktował 27 grudnia 2018 w Engelbergu, gdzie był 27. 6 stycznia 2019 w Bischofshofen dwukrotnie uplasował się w pierwszej połowie drugiej dziesiątki (14. i 12. lokata) zawodów tej rangi. Tydzień później, w czasie zawodów w Val di Fiemme, zadebiutował w Pucharze Świata – w swoim pierwszym starcie, 12 stycznia 2019, zajął 45. miejsce. Pod koniec stycznia 2019 wystartował w mistrzostwach świata juniorów w Lahti, zajmując 11. lokatę w konkursie indywidualnym i 9. w rywalizacji drużynowej. Na początku lutego 2019 w tej samej miejscowości z reprezentacją Szwajcarii uplasował się na 6. pozycji w konkursie drużynowym Pucharu Świata. 16 lutego 2019 w Kranju po raz pierwszy stanął na podium zawodów Alpen Cupu (był drugi), a tydzień później w Oberhofie odniósł pierwszą wygraną. W klasyfikacji generalnej tego cyklu w sezonie 2018/2019 zajął 2. miejsce, przegrywając jedynie z Davidem Haagenem. 16 marca 2019, wraz ze szwajcarskim zespołem, zajął 8. miejsce w konkursie drużynowym Pucharu Świata w Vikersund, w drugiej serii tej rywalizacji po raz pierwszy w karierze przekraczając odległość 200 metrów (uzyskał wówczas 201 m).
W lipcu 2019 w Wiśle zadebiutował w Letnim Grand Prix, zajmując 9. pozycję w zmaganiach drużynowych i 43. w konkursie indywidualnym. We wrześniu 2019, w ramach letniej edycji cyklu, po raz pierwszy uplasował się w czołowej dziesiątce Pucharu Kontynentalnego, zajmując 7. lokatę w Stams. W październiku 2019 w Klingenthal zdobył debiutanckie punkty Letniego Grand Prix, plasując się na 28. pozycji. W listopadzie 2019 w Ruce powtórzył to osiągnięcie w Pucharze Świata, zdobywając pierwsze w karierze punkty tego cyklu za zajęcie 26. miejsca w konkursie indywidualnym. W całym sezonie 2019/2020 punkty Pucharu Świata zdobywał jeszcze dwukrotnie, w obu przypadkach plasując się w trzeciej dziesiątce. W marcu 2020 w Oberwiesenthal wystartował na mistrzostwach świata juniorów – indywidualnie był 20., a drużynowo 8.
Na początku sezonu 2020/2021 zajmował w Pucharze Świata lokaty na przełomie trzeciej i czwartej dziesiątki, a podczas pierwszego konkursu w Niżnym Tagile po raz pierwszy w zawodach tego cyklu zajął lokatę w drugiej dziesiątce (był 16.). W grudniu 2020 był zgłoszony do udziału w mistrzostwach świata w lotach narciarskich, jednak nie wystartował w kwalifikacjach po tym jak szwajcarska reprezentacja nie została dopuszczona do rywalizacji po pozytywnym teście na obecność koronawirusa SARS-CoV-2 u ówczesnego trenera kadry, Ronny’ego Hornschuha. W lutym 2021 w Lahti dwukrotnie stanął na podium konkursów FIS Cupu, plasując się na 2. i 1. pozycji, a kilka dni później w tej samej miejscowości zdobył brązowy medal mistrzostw świata juniorów w zawodach indywidualnych. Wystąpił na seniorskich Mistrzostwach Świata w Narciarstwie Klasycznym 2021. Indywidualnie był 31. na skoczni normalnej i 33. na dużej, a w drużynie męskiej zajął 7. pozycję.
W maju 2021 w wyniku upadku podczas treningu doznał urazu łąkotek w lewym stawie kolanowym, w wyniku czego poddać się musiał operacji. W zawodach sezonu 2021/2022 Pucharu Świata rozgrywanych w listopadzie i grudniu czterokrotnie zdobył punkty, a najwyżej klasyfikowany był na 18. miejscu, w drugim konkursie w Klingenthal. Pod koniec grudnia 2021 doznał kontuzji łąkotki w prawym kolanie. W dalszej części sezonu rzadko startował w zawodach międzynarodowych. W lutym 2022 po raz pierwszy w karierze wystartował na zimowych igrzyskach olimpijskich – indywidualnie był 35. na skoczni normalnej oraz 36. na skoczni dużej, a w drużynie męskiej zajął 8. miejsce. Po tych zawodach zakończył sezon. Na początku marca 2022 i powtórnie pod koniec maja poddał się operacjom prawego kolana.
Trzykrotnie zdobył wicemistrzostwo Szwajcarii w rywalizacji indywidualnej – w 2020, 2021 i 2022. Ponadto z zespołem Zuryskiego Związku Narciarskiego (ZSV) sześciokrotnie zdobył mistrzostwo Szwajcarii w konkursie drużynowym – w 2016, 2017, 2018, 2019, 2021 i 2022. Wielokrotnie zdobywał również medale mistrzostw kraju w rywalizacji juniorów.

</doc>
<doc id="4182789" url="https://pl.wikipedia.org/wiki?curid=4182789" title="De Lamere">
De Lamere

De Lamere – jednostka osadnicza w Stanach Zjednoczonych, w stanie Dakota Północna, w hrabstwie Sargent.

</doc>
<doc id="4182791" url="https://pl.wikipedia.org/wiki?curid=4182791" title="Denhoff (Dakota Północna)">
Denhoff (Dakota Północna)

Denhoff – jednostka osadnicza w Stanach Zjednoczonych, w stanie Dakota Północna, w hrabstwie Sheridan.

</doc>
<doc id="4182792" url="https://pl.wikipedia.org/wiki?curid=4182792" title="Jewgienij Gorbatiuk">
Jewgienij Gorbatiuk

Jewgienij Michajłowicz Gorbatiuk (ros. Евгений Михайлович Горбатюк, ur. we wsi Kopytincy w guberni podolskiej, zm. 2 marca 1978 w Moskwie) – radziecki generał pułkownik lotnictwa, Bohater Związku Radzieckiego (1942).
Życiorys.
Był narodowości ukraińskiej. W latach 1914–1923 mieszkał w Wierchniednieprowsku, później w Nikopolu, gdzie do 1929 skończył 7 klas szkoły, a w 1933 technikum w Nowomyrhorodzie, po czym został sekretarzem komitetu Komsomołu kołchozu w obwodzie kirowohradzkim. Od marca do października 1935 był przewodniczącym komitetu robotniczego stanicy maszynowo-traktorowej, 1935–1936 kierował oddziałem pionierów rejonowego komitetu Komsomołu w Złatopolu (Nowomyrhorodzie), od sierpnia 1936 służył w Armii Czerwonej, w 1938 ukończył Kaczyńską Wyższą Wojskową Szkołę Lotniczą dla Pilotów. Był lotnikiem i dowódcą klucza lotniczego pułku myśliwskiego w Kijowskim Okręgu Wojskowym, we wrześniu 1939 uczestniczył w zajmowaniu przez ZSRR zachodniej Ukrainy, czyli agresji ZSRR na Polskę jako starszy adiutant eskadry 28 lotniczego pułku myśliwskiego, później służył w lotnictwie Kijowskiego Specjalnego Okręgu Wojskowego. Od czerwca 1941 do lutego 1944 kolejno jako zastępca dowódcy i dowódca eskadry oraz zastępca dowódcy lotniczego pułku myśliwskiego brał udział w wojnie z Niemcami, walczył na Froncie Południowo-Zachodnim (czerwiec-październik 1941) i w systemie obrony przeciwlotniczej Moskwy (październik 1941–październik 1943), uczestniczył w walkach obronnych na Ukrainie i w bitwie pod Moskwą, 23 czerwca 1941 i 5 września 1943 był lekko ranny. Od lutego do listopada 1944 dowodził 63 gwardyjskim lotniczym pułkiem myśliwskim, od listopada 1944 do maja 1945 był zastępcą dowódcy 3 Gwardyjskiej Lotniczej Dywizji Myśliwskiej, walczył na 1 Froncie Nadbałtyckim (luty-kwiecień 1944), 3 Białoruskim (czerwiec–lipiec 1944), 1 Nadbałtyckim (lipiec 1944–marzec 1945), 2 Nadbałtyckim (marzec–kwiecień 1945) i 1 Białoruskim (kwiecień–maj 1945). Brał udział w operacji witebsko-orszańskiej, mińskiej, wileńskiej, szawelskiej, memelskiej i berlińskiej. Wykonał 332 loty bojowe, w walkach powietrznych strącił osobiście 5 i w grupie 5 samolotów wroga. Po wojnie służył w Grupie Wojsk Radzieckich w Niemczech, 1947–1948 dowodził 129 Lotniczą Dywizją Myśliwską w Szczuczynie, w 1949 skończył kursy przy Akademii Wojskowo-Powietrznej w Monino, od 1950 służył w Moskiewskim Okręgu Wojskowym. W 1955 ukończył Wyższą Akademię Wojskową i został dowódcą 71 Lotniczego Korpusu Myśliwskiego w Grupie Wojsk Radzieckich w Niemczech, od listopada 1956 do lipca 1959 dowodził Siłami Wojskowo-Powietrznymi Południowej Grupy Wojsk ze sztabem w Budapeszcie, a od lipca 1959 do czerwca 1971 Siłami Wojskowo-Powietrznymi Moskiewskiego Okręgu Wojskowego (od 1967 w stopniu generała pułkownika), później do stycznia 1977 był zastępcą głównodowodzącego Siłami Wojskowo-Powietrznymi ZSRR. Został pochowany na Cmentarzu Nowodziewiczym.
Odznaczenia.
I inne.

</doc>
<doc id="4182794" url="https://pl.wikipedia.org/wiki?curid=4182794" title="Polychares z Mesenii">
Polychares z Mesenii

Polychares (gr. Πολυχάρης) – starożytny grecki biegacz pochodzący z Mesenii, olimpijczyk.
Odniósł zwycięstwo w biegu na stadion na igrzyskach olimpijskich w 764 roku p.n.e. Zgodnie z relacją Pauzaniasza ("Wędrówka po Helladzie" IV 4,4-5) Polychares nie posiadał własnej ziemi, oddał więc swoje stada na wypas, w zamian za udział w zyskach, Lacedemończykowi Euajfnosowi. Ten jednak zdefraudował powierzone mu woły, twierdząc później że porwali je zbójcy, a następnie zamordował syna Polycharesa. Szukając pomsty, Polychares zaczął zabijać każdego napotkanego Lacedemończyka. Spartanie wykorzystali to jako jeden z powodów do wydania Meseńczykom wojny, która przeszła do historii jako I wojna meseńska.

</doc>
<doc id="4182800" url="https://pl.wikipedia.org/wiki?curid=4182800" title="Porcupine (ujednoznacznienie)">
Porcupine (ujednoznacznienie)

Miasta w USA:

</doc>
<doc id="4182805" url="https://pl.wikipedia.org/wiki?curid=4182805" title="Olan Lacroix">
Olan Lacroix

Olan Lacroix (ur. 23 stycznia lub 21 marca 2001) – szwajcarski skoczek narciarski, reprezentant klubu SC Les Diablerets. Pięciokrotny uczestnik mistrzostw świata juniorów (2017–2021). Medalista mistrzostw kraju.
Przebieg kariery.
Lacroix bez większych sukcesów startował w zawodach FIS Youth Cup (2014), czy OPA Games. W oficjalnych zawodach międzynarodowych rozgrywanych pod egidą FIS zadebiutował w marcu 2015, plasując się w Chaux-Neuve w siódmej dziesiątce rozegranych tam konkursów Alpen Cupu. We wrześniu 2015 w Einsiedeln po raz pierwszy wystąpił w zawodach FIS Cup, również zajmując lokaty w siódmej dziesiątce.
W styczniu 2017 w Eau Claire zdobył swoje pierwsze punkty FIS Cup, zajmując dwukrotnie pozycje w trzeciej dziesiątce. W lutym 2017 w Park City wziął udział w mistrzostwach świata juniorów – w konkursie indywidualnym zajął 51. lokatę, a w rywalizacji drużynowej z reprezentacją swojego kraju był 8. W marcu 2017, za sprawą zajęcia 16. miejsca w Hinterzarten, zdobył swoje pierwsze w karierze punkty Alpen Cupu.
W grudniu 2017 w Engelbergu zadebiutował w Pucharze Kontynentalnym, dwukrotnie plasując się w siódmej dziesiątce rozegranych tam konkursów. W lutym 2018 po raz drugi w karierze wystartował na mistrzostwach świata juniorów – w konkursie indywidualnym był 58., a w zawodach drużynowych zajął 10. pozycję. Rok później w światowym czempionacie juniorów indywidualnie uplasował się na 39. lokacie, a drużynowo na 9. miejscu. W 2020 na mistrzostwach świata juniorów był 44. indywidualnie i 8. drużynowo, a w 2021, w swoim ostatnim starcie w zawodach tej rangi, zajął 29. miejsce w rywalizacji indywidualnej.
W międzynarodowych zawodach organizowanych przez FIS po raz ostatni startował w grudniu 2021, zajmując 56. i 45. miejsce w konkursach Pucharu Kontynentalnego w Engelbergu. W czerwcu 2022 zakończył karierę sportową i został jednym z asystentów w szwajcarskiej federacji.
Z zespołem Romandyjskiego Związku Narciarskiego (SROM) czterokrotnie zdobył brązowe medale mistrzostw Szwajcarii w konkursach drużynowych – w 2013, 2017, 2018 i 2019. Stawał również na podium mistrzostw kraju w rywalizacji juniorów.

</doc>
<doc id="4182806" url="https://pl.wikipedia.org/wiki?curid=4182806" title="Parafia Niepokalanego Poczęcia Najświętszej Maryi Panny w Grodnie">
Parafia Niepokalanego Poczęcia Najświętszej Maryi Panny w Grodnie

Parafia Niepokalanego Poczęcia Najświętszej Maryi Panny w Grodnie – rzymskokatolicka parafia znajdująca się w Grodnie, w dzielnicy Południowy, w diecezji grodzieńskiej, na Białorusi. Parafia jest siedzibą dekanatu Grodno-Zachód.
Historia.
W 1994 decyzją biskupa grodzieńskiego Aleksandra Kaszkiewicza erygowano parafię Niepokalanego Poczęcia Najświętszej Maryi Panny w Grodnie. W latach 1995 - 1999 wybudowano kościół. Konsekrował go 11 maja 2000 administrator apostolski Północnej Europejskiej Części Rosji bp Tadeusz Kondrusiewicz.

</doc>
<doc id="4182810" url="https://pl.wikipedia.org/wiki?curid=4182810" title="Kardynałowie hiszpańscy">
Kardynałowie hiszpańscy

Aktualnie zawiera spis wszystkich kardynałów z Hiszpanii od roku 1456.
Indeks.
A Á B C Ć D E F G H I J K L Ł M N O P Q R S Ś T U V W X Z Ż Ž
R.
   

</doc>
<doc id="4182813" url="https://pl.wikipedia.org/wiki?curid=4182813" title="Matha (hinduizm)">
Matha (hinduizm)

Matha (sanskryt मठ, trl. "maṭha", hindi "maṭh") – hinduistyczna instytucja religijna typu monastycznego lub edukacyjnego. Math kierowany może być szczególnie przez mathanta, swamiego, jagadguru.
Mathy powstawały w obrębie większych kompleksów kultowych lub były zakładane przez cieszących się szczególnym autorytetem przywódców religijnych. Kultywuje się w nich dharmę, prawo, filozofię, jogę.
Gdy większa liczba mathów podlega jednemu świętemu lub organizacji hinduistycznej, przyjąć mogą zbiorczą nazwę 'misja', (np. Ramakrishna Math - Misja Ramakryszny).

</doc>
<doc id="4182818" url="https://pl.wikipedia.org/wiki?curid=4182818" title="Amicromias tricholepis">
Amicromias tricholepis

Amicromias tricholepis – gatunek chrząszcza z rodziny ryjkowcowatych i podrodziny Entiminae.
Gatunek ten opisany został w 2008 roku przez Nikołaja Junakowa i Christopha Germanna.
Chrząszcz o ciele długości od 1,65 do 1,82 mm u samców i od 2,17 do 2,27 mm u samic, szerokości od 0,87 do 1,05 mm u samców i od 1,32 do 1,45 mm u samic. Ubarwienie ma ciemnobrązowe do czarnego z jasnobrązowymi czułkami i odnóżami oraz szarawymi i brązowymi łuskami na pokrywach, tworzącymi nakrapianie. Głowę i przedplecze gęsto porastają sterczące, smukłe, zakrzywione u wierzchołków łuski, natomiast brak na tych częściach ciała łusek przylegających. Ryjek jest nieco szerszy niż długi, w widoku grzbietowym prawie równomiernie zwężony ku szczytowi, po bokach skórzasto pomarszczony i z rzadka porośnięty lancetowatymi łuskami. Czułki cechują trzonki u wierzchołka w 70–80% tak szerokie jak buławki. Rowki czułkowe są zredukowane. Epistom wydzielony jest delikatnym, U-kształtnym żeberkiem, a cała jego okolica silnie wystaje ku przodowi. Pokrywy mają międzyrzędy dwukrotnie szersze niż rzędy. Przednie odnóża cechują golenie siedmiokrotnie dłuższe niż pośrodku szerokie, o wierzchołku rozszerzonym po stronie wewnętrznej i zewnętrznej, przez co szerszym niż środek długości.
Owad endemiczny dla greckiej wyspy Lesbos. Spotykany wczesną wiosną w gajach oliwnych i pastwiskach zdominowanych przez złotogłowy.

</doc>
<doc id="4182822" url="https://pl.wikipedia.org/wiki?curid=4182822" title="Puchar Świata w biegach narciarskich w Canmore">
Puchar Świata w biegach narciarskich w Canmore

Zawody Pucharu Świata w biegach narciarskich w Canmore – zawody w biegach narciarskich, przeprowadzane w ramach Pucharu Świata w biegach narciarskich od sezonu 1986/1987. Zawody odbywają się na trasach narciarskich w parku olimpijskim w kanadyjskim Canmore.
Pierwsze zawody PŚ w Canmore odbyły się w dniach 10–11 stycznia 1987, była to jednocześnie próba przedolimpijska przed XV zimowymi igrzyskami olimpijskimi.

</doc>
<doc id="4182824" url="https://pl.wikipedia.org/wiki?curid=4182824" title="Chan Yung-jan">
Chan Yung-jan



</doc>
<doc id="4182826" url="https://pl.wikipedia.org/wiki?curid=4182826" title="Parafia Niepokalanego Poczęcia Najświętszej Maryi Panny w Kwasówce">
Parafia Niepokalanego Poczęcia Najświętszej Maryi Panny w Kwasówce

Parafia Niepokalanego Poczęcia Najświętszej Maryi Panny w Kwasówce – rzymskokatolicka parafia znajdująca się w Kwasówce, w diecezji grodzieńskiej, w dekanacie Grodno-Zachód, na Białorusi.
Do parafii należy również wybudowana w 2002 kaplica Bożego Miłosierdzia w Świsłoczy.
Historia.
2 lutego 1626 marszałek nadworny litewski Krzysztof Wiesiołowski wydał dokument fundacyjny na budowę w Kwasówce kościoła parafialnego. Drewniany kościół powstał kosztem skarbu królewskiego. Parafia od początku nosiła wezwanie Niepokalanego Poczęcia Najświętszej Maryi Panny. W 1747, po rozbiórce starego kościoła, powstał nowy, również drewniany, fundacji króla Augusta III.
W XIX z powodu złego stanu technicznego kościoła podjęto starania o zgodę na budowę nowej świątyni. Wydana ona została przez Departament Wyznań Obcych Ministerstwa Spraw Wewnętrznych Rosji w 1856, lecz budowę wstrzymał w 1864 generał-gubernator wileński Michaił Murawjow Wileński w ramach represji po wybuchu powstania styczniowego. W 1870 MSW ponownie zgodziło się na budowę pod warunkiem, że po jej ukończeniu natychmiast zostanie zburzony stary kościół. Nową, obecną świątynię wybudowano w 1871.
W 1961 kościół został zamknięty przez komunistów. Zwrócony wiernym w 1989.

</doc>
<doc id="4182831" url="https://pl.wikipedia.org/wiki?curid=4182831" title="Porcupine (Dakota Północna)">
Porcupine (Dakota Północna)

Porcupine – jednostka osadnicza w Stanach Zjednoczonych, w stanie Dakota Północna, w hrabstwie Sioux.

</doc>
<doc id="4182832" url="https://pl.wikipedia.org/wiki?curid=4182832" title="Cannon Ball (Dakota Północna)">
Cannon Ball (Dakota Północna)

Cannon Ball – jednostka osadnicza w Stanach Zjednoczonych, w stanie Dakota Północna, w hrabstwie Sioux.

</doc>
<doc id="4182833" url="https://pl.wikipedia.org/wiki?curid=4182833" title="Brisbane International 2018 (kobiety)">
Brisbane International 2018 (kobiety)

Brisbane International 2018, właśc. Brisbane International presented by Suncorp 2018 – tenisowy turniej WTA kategorii WTA Premier Series rangi WTA Premier w sezonie 2018 z cyklu Brisbane International rozgrywany w dniach 31 grudnia 2017 – 6 stycznia 2018 roku w Brisbane na kortach twardych o puli nagród wynoszącej 894 700 dolarów amerykańskich.

</doc>
<doc id="4182837" url="https://pl.wikipedia.org/wiki?curid=4182837" title="Jan Andrzej Chomiczewski">
Jan Andrzej Chomiczewski

Jan Andrzej Chomiczewski (ur. 19 listopada 1909 w Siemiatyczach, zm. 5 marca 1992 w Łodzi) – pułkownik lekarz ludowego Wojska Polskiego.
Życiorys.
Jan Andrzej Chomiczewski nauki pobierał w gimnazjach w Białymstoku, Warszawie i Siedlcach. Po rocznych naukach w trzech gimnazjach przez 3 lata swoje wykształcenie zdobywał w Korpusie Kadetów nr 2, a następnie był uczniem Gimnazjum Koedukacyjnego Wydziału Powiatowego Sejmiku w Radzyniu Podlaskim, w którym w 1928 roku otrzymał świadectwo maturalne. W latach 1928–1929 uczęszczał do Szkoły Podchorążych Rezerwy Artylerii. Kiedy zakończył w niej edukację, rozpoczął naukę na Wydziale Matematyczno–Przyrodniczym Uniwersytetu Warszawskiego. Zaliczył pierwszy rok studiów i wówczas przeniósł się na Wydział Lekarski UW, ukończywszy go w 1936. Podczas studiów miał ćwiczenia wojskowe w czasie których został mianowany podporucznikiem rezerwy artylerii ze starszeństwem z dniem 1 stycznia 1932 i wraz z awansem otrzymał przydział do 9 pułku artylerii lekkiej. W 1936 odbył przeszkolenie w Szkole Strzelań Artylerii w Toruniu, a 1 stycznia następnego roku awansowano go do stopnia porucznika rezerwy artylerii. 12 maja 1937 uzyskał dyplom lekarza i w Warszawie zaczął praktykę szpitalną. Starał się jednocześnie żeby przyjęto go do czynnej służby wojskowej.
Został przeniesiony do korpusu oficerów służby zdrowia z jednoczesnym powołaniem do służby czynnej z dniem 14 lipca 1938 i mianowaniem go lekarzem 18 pułku piechoty. Po kilku miesiącach w 26 pułku artylerii lekkiej został starszym lekarzem pułku. Dowódca plutonu przeciwgazowego w kompanii sanitarnej nr 403 podczas mobilizacji marcowej 1939, która funkcjonowała w składzie 26 Dywizji Piechoty. Z kompanią brał udział w kampanii wrześniowej. 19 września 1939 w Puszczy Kampinoskiej dostał się do niewoli w której przebywał w obozie przejściowym w Łodzi, a z którego został zwolniony 1 grudnia 1939 i wrócił do Warszawy.
Od 1 czerwca 1940 rozpoczął pracę w Miejskim Instytucie Higieny na stanowisku bakteriologa, a od lipca zaczął działać w ZWZ-AK. Pod pseudonimem „Pobożański” był lekarzem Kedywu Komendy Głównej AK. Awansował do stopnia kapitana lekarza w lipcu 1944. Walcząc w powstaniu warszawskim wykonywał pracę lekarza na Woli. Po upadku stolicy Chomiczewski wyjechał do Kielc, w których był w PCK lekarzem. 16 lutego 1945 został zmobilizowany i od 16 lutego do 22 marca 1945 pracował w Kielcach jako chirurg w Punkcie Przesyłowym nr 3, a od 23 marca do 15 września 1945 otrzymał przydział do Sanitarno–Epidemiologicznego Laboratorium Frontu nr 9, gdzie był specjalistą od szczególnie niebezpiecznych chorób zakaźnych i bakteriologiem. Następnie te same funkcje pełnił od 16 września 1945 do 1 stycznia 1947 w Centralnym Laboratorium Sanitarno Epidemiologicznym Wojska Polskiego.
14 lipca 1946 otrzymał stopień majora, a 17 grudnia 1946 podpułkownika. Od 15 stycznia 1947 do 9 lipca 1949 w Centralnym Laboratorium Centrum Wyszkolenia Sanitarnego był kierownikiem pracowni bakteriologicznej i ponownie znalazł się w Centralnym Laboratorium Sanitarno–Epidemiologicznym WP w którym od 10 lipca 1949 do 15 stycznia 1950 był jego kierownikiem. Kierownik Centralnego Laboratorium Higieny Wojskowej oraz w nowo utworzonym Wojskowym Centrum Wyszkolenia Medycznego w Łodzi był wykładowcą. 21 września 1951 został zwolniony ze stanowiska, a powodem była bardzo szybko rozwijająca się u niego gruźlica. Przeniesiono go do dyspozycji Departamentu Kadr MON, a następnie został zdemobilizowany 10 stycznia 1952 i jednocześnie całkowicie zwolniony od obowiązku wojskowego. Pomimo leczenia Jan Chomiczewski nadal pracował naukowo w Łódzkiej Akademii Medycznej jako asystent. Od 1954 w Stacji Sanitarno–Epidemiologicznej w Łodzi zorganizował pracownię bakteriologiczną, którą sam kierował. W 1962 na Wrocławskiej Akademii Medycznej habilitował się, a w marcu tegoż roku ponownie powołano go do służby wojskowej i awansowano do stopnia pułkownika oraz wyznaczono na szefa katedry mikrobiologii lekarskiej z zakładem Wojskowej Akademii Medycznej. W latach 1964–1971 był dziekanem–komendantem Wydziału Lekarskiego WAM. W 1968 uzyskał tytuł profesora nadzwyczajnego, a 17 października 1973 został przeniesiony w stan spoczynku. Autor szeregu prac i referatów naukowych. Zmarł w Łodzi 5 marca 1992. 

</doc>
<doc id="4182838" url="https://pl.wikipedia.org/wiki?curid=4182838" title="Spiritwood">
Spiritwood

Spiritwood – jednostka osadnicza w Stanach Zjednoczonych, w stanie Dakota Północna, w hrabstwie Stutsman.

</doc>
<doc id="4182841" url="https://pl.wikipedia.org/wiki?curid=4182841" title="Ypsilanti (Dakota Północna)">
Ypsilanti (Dakota Północna)

Ypsilanti – jednostka osadnicza w Stanach Zjednoczonych, w stanie Dakota Północna, w hrabstwie Stutsman.

</doc>
<doc id="4182846" url="https://pl.wikipedia.org/wiki?curid=4182846" title="Tadeusz Ortyl">
Tadeusz Ortyl

Tadeusz Ortyl (ur. 10 stycznia 1939 w Jarosławiu, zm. 18 lub 19 marca 2011 w Sanoku) – polski muzyk i pedagog, organizator zespołów artystycznych, numizmatyk, twórca i kolekcjoner ekslibrisów.
Życiorys.
Tadeusz Ortyl urodził się w 1939 w Jarosławiu. Był zaangażowany w dziedzinie muzyki, będąc instruktorem i kierownikiem zespołów muzycznych i folklorystycznych od końca lat 50. Był członkiem zespołu muzycznego, działającego w Domu Kultury w Jarosławiu, z którym występował przez siedem lat. Zakładał chóry w Tyniowicach, Sieniawie, Tuligłowach, pod koniec lat 60. orkiestrę mandolinistów przy kopalni nafty i gazu w Ustrzykach Dolnych, a na początku lat 70. zespół akordeonistów przy świetlicy kopalni w Wielopolu. Aktywnie działał w Sanoku, gdzie od 1972 był instruktorem muzyki w spółdzielczym Klubie Kultury, od 1973 prowadził młodzieżową orkiestrę mandolinistów „Puchatki” (działająca przy Osiedlowym Domu Kultury Sanockiej Spółdzielni Mieszkaniowej dzielnicy Wójtostwo, licząca ok. 60 członków), był twórcą i instruktorem muzycznym Zespołu Ludowej Pieśni i Tańca „Sanoczanie” (założony 15 października 1977, działający przy Przedsiębiorstwie Górnictwa Nafty i Gazu w Sanoku, skupiający kilkanaście osób), ponadto założył i prowadził zespół ludowy (kapelę regionalną) przy Państwowym Ośrodku Maszynowym (POM), w której skrzypkiem.
Od początku lat 70. działał w sferze numizmatyki. Był współzałożycielem i członkiem koła Polskiego Towarzystwa Numizmatycznego w Sanoku (1972), którego był wybierany prezesem pod koniec 1990, w styczniu 1995, od 10 października 1997 Koła PTN im. Rudolfa Mękickiego, od 14 maja 2000 Oddziału PTN w Sanoku im. Rudolfa Mękickiego, którego został wybrany prezesem w sierpniu 2000. W 2000 został wybrany członkiem zarządu PTN, ponownie wybrany w maju 2003, pełnił tę funkcję również od 2007 do 2011. Był organizatorem i redaktorem naczelnym kwartalnika „Sanockie Zapiski Numizmatyczne”, wydawanego od 1996. Organizował międzynarodowe sympozjum numizmatyczne. W 2000 został również członkiem Słowackiego Towarzystwa Numizmatycznego, Oddział w Preszowie.
Był również twórcą oraz kolekcjonerem ekslibrisów numizmatycznych i muzycznych. Hobbystycznie interesował się także starymi zegarami.
Zmarł 18 lub 19 marca 2011 w Sanoku. Został pochowany na Cmentarzu Centralnym w Sanoku. Był żonaty z Martą.

</doc>
<doc id="4182847" url="https://pl.wikipedia.org/wiki?curid=4182847" title="Wybory parlamentarne w Katalonii w 2017 roku">
Wybory parlamentarne w Katalonii w 2017 roku

Wybory parlamentarne w Katalonii w 2017 roku odbyły się 21 grudnia 2017 roku. 
Kontekst polityczny.
Przedterminowe wybory w regionie Katalonii zostały rozpisane na skutek ogłoszenia przez władze regionalne deklaracji inicjacji procesu niepodległościowego Katalonii i aresztowaniu 14 przedstawicieli katalońskiego rządu zaangażowanych w jego organizację.

</doc>
<doc id="4182848" url="https://pl.wikipedia.org/wiki?curid=4182848" title="Blanchard (Dakota Północna)">
Blanchard (Dakota Północna)

Blanchard – jednostka osadnicza w Stanach Zjednoczonych, w stanie Dakota Północna, w hrabstwie Traill.

</doc>
<doc id="4182849" url="https://pl.wikipedia.org/wiki?curid=4182849" title="One Shot">
One Shot

One Shot – drugi minialbum południowokoreańskiej grupy B.A.P, wydany 12 lutego 2013 roku przez wytwórnię TS Entertainment. Płytę promowały single „One Shot” oraz wcześniej wydany „Rain Sound” (kor. 빗소리). Sprzedał się w nakładzie egzemplarzy w Korei Południowej (stan na kwiecień 2014 r.).

</doc>
<doc id="4182851" url="https://pl.wikipedia.org/wiki?curid=4182851" title="Caledonia (Dakota Północna)">
Caledonia (Dakota Północna)

Caledonia – jednostka osadnicza w Stanach Zjednoczonych, w stanie Dakota Północna, w hrabstwie Traill.

</doc>
<doc id="4182855" url="https://pl.wikipedia.org/wiki?curid=4182855" title="Launi Meili">
Launi Meili

Launi Kay Meili (ur. 4 czerwca 1963) – amerykańska strzelczyni sportowa. Złota medalistka olimpijska z Barcelony.
Specjalizowała się w strzelaniu z karabinu. Igrzyska w 1992 były jej drugą olimpiadą (debiutowała w 1988). W Atlancie triumfowała w trzech postawach. Była medalistką igrzysk panamerykańskich, sięgając po dwa srebrne medale w 1987 (trzy postawy i karabin pneumatyczny) oraz srebro (karabin pneumatyczny) i brąz (trzy postawy) w 1991.

</doc>
<doc id="4182857" url="https://pl.wikipedia.org/wiki?curid=4182857" title="Parafia Zwiastowania Pańskiego w Nazarecie">
Parafia Zwiastowania Pańskiego w Nazarecie

Parafia Zwiastowania Pańskiego w Nazarecie – rzymskokatolicka parafia znajdująca się w łacińskim patriarchacie Jerozolimy, w wikariacie izraelskim, w Izraelu. Parafię prowadzą franciszkanie.
Oprócz bazyliki na terenie parafii znajduje się kościół św. Józefa w Nazarecie.
Historia.
Chrześcijanie pojawili się w mieście już w pierwszych latach po śmierci i zmartwychwstaniu Chrystusa. W latach 1100 - 1263 Nazaret był siedzibą arcybiskupa. Od zdobycia miasta przez muzułmanów w 1263 do przybycia franciszkanów w 1620 wspólnota katolicka w Nazarecie spotykała się potajemnie z obawy przed prześladowaniami. Od 1620 parafię prowadzą franciszkanie z Kustodii Ziemi Świętej.

</doc>
<doc id="4182858" url="https://pl.wikipedia.org/wiki?curid=4182858" title="Auburn (Dakota Północna)">
Auburn (Dakota Północna)

Auburn – jednostka osadnicza w Stanach Zjednoczonych, w stanie Dakota Północna, w hrabstwie Walsh.

</doc>
<doc id="4182861" url="https://pl.wikipedia.org/wiki?curid=4182861" title="Raymond Mupandasekwa">
Raymond Mupandasekwa

Raymond Tapiwa Mupandasekwa CSsR (ur. 28 kwietnia 1970 w Tamirepi) – zimbabwejski duchowny katolicki, biskup Chinhoyi od 2018.
Życiorys.
W 1990 rozpoczął studia filozoficzne w seminarium duchownym "Chishawasha" w Harare. W 1996 wstąpił do zakonu redemptorystów. 5 lat później złożył śluby wieczyste.
Święcenia kapłańskie przyjął 4 sierpnia 2001. Pracował w parafiach w Harare, jednocześnie kontynuując studia prawa kanonicznego w Kolegium św. Augustyna. W latach 2007-2010 studiował teologię moralną na Akademii Alfonsjańskiej w Rzymie. Po powrocie do kraju został wykładowcą teologii moralnej (2010-2015) i prawa kanonicznego (2012-2014) w miejscowych uczelniach. W 2015 został regionalnym przełożonym redemptorystów.
Episkopat.
30 grudnia 2017 roku został mianowany przez papieża Franciszka biskupem diecezji Chinhoyi. Sakry udzielił mu 7 kwietnia 2018 metropolita Harare - arcybiskup Robert Ndlovu.

</doc>
<doc id="4182863" url="https://pl.wikipedia.org/wiki?curid=4182863" title="Nash (Dakota Północna)">
Nash (Dakota Północna)

Nash – jednostka osadnicza w Stanach Zjednoczonych, w stanie Dakota Północna, w hrabstwie Walsh.

</doc>
<doc id="4182865" url="https://pl.wikipedia.org/wiki?curid=4182865" title="Federacja Amatorskich Stowarzyszeń Fotograficznych w Polsce">
Federacja Amatorskich Stowarzyszeń Fotograficznych w Polsce

Federacja Amatorskich Stowarzyszeń Fotograficznych w Polsce – ogólnokrajowe zrzeszenie (istniejące w latach 1961–1989). Związek stowarzyszeń fotograficznych – działających w Polsce. Reprezentant nieprofesjonalnego, amatorskiego i społecznego ruchu fotograficznego w kraju i za granicą, stanowiący platformę współdziałania polskich stowarzyszeń fotograficznych.
Działalność.
Działalności Federacji Amatorskich Stowarzyszeń Fotograficznych w Polsce, założonej w 1961 roku, miała na celu kontynuację rozwoju ruchu fotograficznego zapoczątkowanego w latach 90. XIX wieku oraz przejęcie działalności Polskiego Towarzystwa Fotograficznego – istniejącego od 1948 roku – celem decentralizacji działań na niwie fotografii i usamodzielnienia się oddziałów Polskiego Towarzystwa Fotograficznego, w poszczególnych miejscowościach. Początkowo organizacja funkcjonowała pod nazwą – Federacja Stowarzyszeń Fotograficznych w Polsce. W kwietniu 1967 na X zebraniu Rady Federacji uchwalono zmianę statutu, której celem było podkreślenie wyłącznie amatorskiego charakteru organizacji, skutkiem czego była zmiana nazwy zrzeszenia na Federację Amatorskich Stowarzyszeń Fotograficznych w Polsce.
Federacja Amatorskich Stowarzyszeń Fotograficznych w Polsce zrzeszała nieprofesjonalne stowarzyszenia fotograficzne, prowadzące działalność fotograficzną w swoim środowisku oraz reprezentowała ich interesy twórcze w kraju i za granicą. Współpracowała z organizacjami i instytucjami zainteresowanymi rozwojem twórczości fotograficznej – w Polsce i na świecie. Między innymi od 1969 ściśle współpracowała z Warszawskim Towarzystwem Fotograficznym, wespół z którym zorganizowała wiele wystaw fotograficznych (m.in.) we własnej przestrzeni wystawienniczej, przy ulicy Śniadeckich. Poszczególnych członków podległych stowarzyszeń fotograficznych ukierunkowywała na kandydowanie do Związku Polskich Artystów Fotografików. W 1984 roku FASFwP skupiała 81 stowarzyszeń fotograficznych, do których łącznie należało ok. 5 000 członków.
Działalność stowarzyszenia polegała między innymi na prowadzeniu Centralnej Biblioteki Fotograficznej, udzielaniu Patronatu FASFwP konkursom, wystawom i imprezom fotograficznym – ogólnopolskim i międzynarodowym. Łącznie – stowarzyszenia członkowskie zrzeszone w FASFwP (w skali rocznej) organizowały średnio ok. 500 wystaw fotograficznych, w których uczestniczyło ok. 8 500 osób - uzyskujących ok. 500 wyróżnień (nagród) – w tym ok. 1 000 autorów (członków stowarzyszeń fotograficznych) uzyskujących ok. 250 wyróżnień (nagród). Organizowały łącznie (w skali rocznej) ok. 1 500 szkoleń, w których uczestniczyło ok. 35 000 osób, ok. 70 kursów fotograficznych, w których uczestniczyło ok. 1 200 osób oraz ok. 290 plenerów fotograficznych, w których uczestniczyło ok. 3 000 osób. Członkowie poszczególnych stowarzyszeń fotograficznych (ok. 780 autorów), zrzeszonych w Federacji Amatorskich Stowarzyszeń Fotograficznych w Polsce (w skali roku) uczestniczyli w ok. 60 Międzynarodowych Salonach Fotograficznych, zdobywając średnio ok. 175 wyróżnień (nagród).
Federacja Amatorskich Stowarzyszeń Fotograficznych w Polsce wydawała swoje własne pismo – biuletyn "Obscura", poświęcone sztuce i teorii fotografii oraz własny "Biuletyn Informacyjny FASFwP", była członkiem operacyjnym i reprezentantem Polski w Międzynarodowej Federacji Sztuki Fotograficznej (FIAP) – została rozwiązana w okresie transformacji ustrojowej w Polsce, zapoczątkowanej w 1989 roku.
Doroczne imprezy organizowane przez FASFwP.
Źródło.
Odznaczenia.
Najwyższymi nagrodami - wręczanymi przez Federację Amatorskich Stowarzyszeń Fotograficznych w Polsce jednorazowo - były Dyplomy Honorowe FASFwP. W 1979 roku FASFwP ustanowiła trzystopniową Odznakę Honorową FASFwP – brązową, srebrną i złotą – za wieloletnie i wybitne osiągnięcia twórcze i organizacyjne na rzecz fotografii oraz trzystopniowy Medal FASFwP – brązowy, srebrny i złoty – za twórczość fotograficzną, przyznawany (laureatom) podczas krajowych i międzynarodowych konkursów i wystaw fotograficznych.
Cele statutowe FASPwP.
Źródło.
Obowiązki stowarzyszenia członkowskiego FASFwP.
Źródło.
Prawa stowarzyszenia członkowskiego FASFwP.
Źródło.

</doc>
<doc id="4182867" url="https://pl.wikipedia.org/wiki?curid=4182867" title="Mahaśmaśana">
Mahaśmaśana

Mahaśmaśana (wielkie pola kremacji) – osiem najbardziej istotnych miejsc kremacji na subkontynencie indyjskim, według list z tradycyjnej literatury religii dharmicznych.
"Picumatabrahmajamalatantra" zawiera opis mandali inicjacyjnej zawierającej osiem wielkich śmaśanów dookoła dziewiątego centralnego. Poszczególnym mahaśmaśanom odpowiada tu ośmiu Rudrów.
"Śwaććhandatantra" opisuje kult Śwaććhandabhajrawy stojącego wewnątrz kręgu ośmiu mahaśmaśanów. Każdemu z nich przewodniczy inna forma Bhajrawy.
"Swajambupurana" posiada opisy przyporządkowujące każdemu z tych ośmiu pół kremacyjnych formy:

</doc>
<doc id="4182870" url="https://pl.wikipedia.org/wiki?curid=4182870" title="Ruthville">
Ruthville

Ruthville – jednostka osadnicza w Stanach Zjednoczonych, w stanie Dakota Północna, w hrabstwie Ward.

</doc>
<doc id="4182871" url="https://pl.wikipedia.org/wiki?curid=4182871" title="Foxholm">
Foxholm

Foxholm – jednostka osadnicza w Stanach Zjednoczonych, w stanie Dakota Północna, w hrabstwie Ward.

</doc>
<doc id="4182872" url="https://pl.wikipedia.org/wiki?curid=4182872" title="Hervé z Reims">
Hervé z Reims

Hervé z Reims lub Hérivé (ur. ok. 860, zm. 2 lipca 922) – neustryjski arystokrata. Syn Ursusa, hrabiego Szampanii, arcybiskup Reims w latach 900-922. 
29 lipca 922 roku Hervé koronował Roberta I na 

</doc>
<doc id="4182873" url="https://pl.wikipedia.org/wiki?curid=4182873" title="Logan (Dakota Północna)">
Logan (Dakota Północna)

Logan – jednostka osadnicza w Stanach Zjednoczonych, w stanie Dakota Północna, w hrabstwie Ward.

</doc>
<doc id="4182874" url="https://pl.wikipedia.org/wiki?curid=4182874" title="Luwajbida">
Luwajbida



</doc>
<doc id="4182876" url="https://pl.wikipedia.org/wiki?curid=4182876" title="Komitet do spraw Pożytku Publicznego">
Komitet do spraw Pożytku Publicznego

Komitet do spraw Pożytku Publicznego – utworzony ustawą z dnia 15 września 2017 r. o Narodowym Instytucie Wolności – Centrum Rozwoju Społeczeństwa Obywatelskiego () organ administracji rządowej właściwy w sprawach pożytku publicznego i wolontariatu, w tym programowania, koordynowania i organizowania współpracy organów administracji publicznej i podmiotów działających w sferze pożytku publicznego.
Skład Komitetu oraz zasady funkcjonowania.
W skład Komitetu wchodzą:
W posiedzeniu Komitetu mogą brać udział, z głosem doradczym, również inne zaproszone osoby.
Komitet podejmuje rozstrzygnięcia w formie uchwał przyjmowanych w głosowaniu jawnym na posiedzeniach lub w trybie obiegowym. Szczegółowy tryb pracy określa regulamin uchwalony przez Komitet. Obsługę Komitetu oraz przewodniczącego Komitetu zapewnia Kancelaria Prezesa Rady Ministrów.
Przewodniczący i Wiceprzewodniczący Komitetu do spraw Pożytku Publicznego.
Przewodniczący Komitetu jest członkiem Rady Ministrów. Wśród jego ustawowych zadań są:
Organem doradczym Przewodniczącego Komitetu do spraw Pożytku Publicznego są Rada Działalności Pożytku Publicznego oraz Rada Dialogu z Młodym Pokoleniem.
14 listopada 2017 prezydent RP Andrzej Duda powołał na urząd Przewodniczącego Komitetu do spraw Pożytku Publicznego Piotra Glińskiego, pełniącego równocześnie także funkcje: Wiceprezesa Rady Ministrów oraz Ministra Kultury i Dziedzictwa Narodowego w rządzie Beaty Szydło. Został on ponownie powołany na to stanowisko, podobnie jak na dwa pozostałe, w rządzie Mateusza Morawieckiego.
Wiceprzewodniczący Komitetu do spraw Pożytku Publicznego jest sekretarzem stanu w Kancelarii Prezesa Rady Ministrów. Powołuje go i odwołuje Prezes Rady Ministrów na wniosek Przewodniczącego Komitetu. Funkcję tę objął Adam Lipiński. W listopadzie 2020 zastąpił go Piotr Mazurek.
Zadania Komitetu.
Ustawa z dnia 15 września 2017 r. o Narodowym Instytucie Wolności – Centrum Rozwoju Społeczeństwa Obywatelskiego () określa następujące zadania Komitetu:
Za pośrednictwem swojej agencji wykonawczej Narodowego Instytutu Wolności – Centrum Rozwoju Społeczeństwa Obywatelskiego, Komitet do spraw Pożytku Publicznego realizuje szereg programów wspierania rozwoju społeczeństwa obywatelskiego:
Od 2018 do 2022 w ramach programów Komitetu do spraw Pożytku Publicznego przekazano organizacjom pozarządowym blisko 800 mln zł.

</doc>
<doc id="4182878" url="https://pl.wikipedia.org/wiki?curid=4182878" title="Luwajbida (Idlib)">
Luwajbida (Idlib)

Luwajbida (arab. لويبدة) – wieś w Syrii, w muhafazie Idlib. W 2004 roku liczyła 301 mieszkańców.

</doc>
<doc id="4182882" url="https://pl.wikipedia.org/wiki?curid=4182882" title="Heimdal">
Heimdal

Heimdal – jednostka osadnicza w Stanach Zjednoczonych, w stanie Dakota Północna, w hrabstwie Wells.

</doc>
<doc id="4182884" url="https://pl.wikipedia.org/wiki?curid=4182884" title="Ma’arratmatir">
Ma’arratmatir

Ma’arratmatir (arab. معرتماتر) – miejscowość w Syrii, w muhafazie Idlib. W 2004 roku liczyła 1961 mieszkańców.

</doc>
<doc id="4182887" url="https://pl.wikipedia.org/wiki?curid=4182887" title="Ma’arrzajta">
Ma’arrzajta

Ma’arrzajta (arab. معرزيتا) – miejscowość w Syrii, w muhafazie Idlib. W 2004 roku liczyła 2707 mieszkańców.

</doc>
<doc id="4182889" url="https://pl.wikipedia.org/wiki?curid=4182889" title="Andriej Mylnikow">
Andriej Mylnikow

Andriej Andriejewicz Mylnikow (ros. Андрей Андреевич Мыльников, ur. 22 lutego 1919 w Pokrowsku, zm. 16 maja 2012 w Petersburgu) – rosyjski malarz, grafik i pedagog, Ludowy Artysta ZSRR (1976).
Życiorys.
W latach 1938-1946 studiował w Instytucie Malarstwa, Rzeźby i Architektury w Leningradzie, którego w 1947 został wykładowcą, a w 1967 profesorem, w 1948 ukończył tam aspiranturę. W 1946 namalował swój dyplomowy obraz "Kliatwa bałtijcew" o wielkiej wojnie ojczyźnianej, a w 1950 obraz "Na mirnych polach" – oba utrzymywane w konwencji socrealizmu. W 1961 namalował portret Lenina, w 1964 stworzył mozaikę "W.I. Lenin". W 1966 został akademikiem Akademii Sztuk Pięknych ZSRR (w 1991 przemianowanej na Rosyjską Akademię Sztuk Pięknych), a w 1997 wiceprezesem Rosyjskiej Akademii Sztuk Pięknych. W latach 1989-1991 sprawował mandat deputowanego ludowego ZSRR. W 1996 otrzymał honorowe obywatelstwo miasta Engels.
Odznaczenia i nagrody.
I inne.

</doc>
<doc id="4182891" url="https://pl.wikipedia.org/wiki?curid=4182891" title="Al-Malladża">
Al-Malladża

Al-Malladża (arab. الملاجة) – wieś w Syrii, w muhafazie Idlib. W 2004 roku liczyła 486 mieszkańców.

</doc>
<doc id="4182892" url="https://pl.wikipedia.org/wiki?curid=4182892" title="Kukfin">
Kukfin

Kukfin (arab. قوقفين) – wieś w Syrii, w muhafazie Idlib. W 2004 roku liczyła 312 mieszkańców.

</doc>
<doc id="4182894" url="https://pl.wikipedia.org/wiki?curid=4182894" title="Shenzhen Open 2018 (kobiety)">
Shenzhen Open 2018 (kobiety)

Shenzhen Open 2018 – tenisowy turniej WTA kategorii WTA International Series w sezonie 2018 z cyklu Shenzhen Open rozgrywany w dniach 31 grudnia 2017 – 6 stycznia 2018 roku w Shenzhen na kortach twardych o puli nagród wynoszącej 626 750 dolarów amerykańskich.

</doc>
<doc id="4182895" url="https://pl.wikipedia.org/wiki?curid=4182895" title="Lucjan Kasprzak">
Lucjan Kasprzak

Lucjan Edward Kasprzak – polski profesor sztuk plastycznych, profesor zwyczajny
Akademii Sztuk Pięknych w Warszawie i Wyższej Szkoły Ekologii i Zarządzania w Warszawie.
Życiorys.
Uzyskał uprawnienia w zakresie sztuk plastycznych odpowiadające habilitacji (odbył przewód kwalifikacyjny II stopnia). W 2000 prezydent RP nadał mu tytuł profesora sztuk plastycznych. Został profesorem zwyczajnym Wydziału Architektury Wnętrz Akademii Sztuk Pięknych w Warszawie (objął tam stanowisko kierownika Katedry Podstaw Projektowania) oraz profesorem zwyczajnym Wydziału Architektury Wyższej Szkoły Ekologii i Zarządzania w Warszawie.
Oznaczony Brązowym Medalem „Zasłużony Kulturze Gloria Artis” (2022).

</doc>
<doc id="4182897" url="https://pl.wikipedia.org/wiki?curid=4182897" title="Szurlin">
Szurlin

Szurlin (arab. شورلين) – wieś w Syrii, w muhafazie Idlib. W 2004 roku liczyła 650 mieszkańców.

</doc>
<doc id="4182898" url="https://pl.wikipedia.org/wiki?curid=4182898" title="Umm Nir">
Umm Nir

Umm Nir (arab. أم نير) – wieś w Syrii, w muhafazie Idlib. W 2004 roku liczyła 315 mieszkańców.

</doc>
<doc id="4182901" url="https://pl.wikipedia.org/wiki?curid=4182901" title="Wagon z Compiègne">
Wagon z Compiègne

Wagon z Compiègne (fr. "Wagon de l’Armistice") – wagon kolejowy, w którym podpisano pierwszy oraz drugi rozejm w Compiègne.
Historia.
Wagon został zbudowany w warsztatach Saint-Denis jako restauracyjny i w tej roli był używany do sierpnia 1918 roku. W październiku 1918 roku został przebudowany na wagon salonkę marszałka Ferdinanda Focha, który 11 listopada 1918 roku razem z niemieckim ministrem bez teki Matthiasem Erzbergerem ratyfikował w nim zawieszenie broni na froncie zachodnim.
Po podpisaniu pierwszego rozejmu w Lesie Compiègne, wagon powrócił do CIWLT, gdzie był używany do 1921 roku, kiedy to został przekazany Musée de l’Armée i był wystawiony na placu Inwalidów w Paryżu w latach 1921–1927.
Po całkowitej klęsce Francji w kampanii francuskiej, Niemcy odnaleźli wagon i zmusili pokonanych do podpisania rozejmu właśnie w nim, co uwypuklało fakt, jak bardzo odwróciły się role względem pierwszego rozejmu. 22 czerwca 1940 roku w wagonie podpisano rozejm francusko-niemiecki, po czym został on przebazowany do Berlina, jako wyjątkowo cenna zdobycz wojenna oddziałująca na morale Niemców i symbol przewagi nad Francją. Stanął przed Berlińską Katedrą jako pomnik zwycięstwa.
W 1944 roku przebazowano go w rejon Crawinkel, gdzie stacjonował w specjalnie zbudowanym tunelu. Podejrzewa się, iż został on zniszczony podczas alianckiego nalotu na miasto Ohrdruf w 1944 roku, lub spalony przez SS w roku 1945.

</doc>
<doc id="4182903" url="https://pl.wikipedia.org/wiki?curid=4182903" title="Dżibala asz-Szarkijja">
Dżibala asz-Szarkijja

Dżibala asz-Szarkijja – wieś w Syrii, w muhafazie Idlib. W 2004 roku liczyła 332 mieszkańców.

</doc>
<doc id="4182910" url="https://pl.wikipedia.org/wiki?curid=4182910" title="ASB Classic 2018 (kobiety)">
ASB Classic 2018 (kobiety)

ASB Classic 2018 – tenisowy turniej WTA kategorii WTA International Series w sezonie 2018 z cyklu ASB Classic rozgrywany w dniach 1–6 stycznia 2018 roku w Auckland na kortach twardych o puli nagród wynoszącej 226 750 dolarów amerykańskich.

</doc>
<doc id="4182912" url="https://pl.wikipedia.org/wiki?curid=4182912" title="ASB Classic 2018">
ASB Classic 2018



</doc>
<doc id="4182913" url="https://pl.wikipedia.org/wiki?curid=4182913" title="Brisbane International 2018">
Brisbane International 2018



</doc>
<doc id="4182914" url="https://pl.wikipedia.org/wiki?curid=4182914" title="Highland Acres">
Highland Acres

Highland Acres – jednostka osadnicza w Stanach Zjednoczonych, w stanie Delaware, w hrabstwie Kent.

</doc>
<doc id="4182915" url="https://pl.wikipedia.org/wiki?curid=4182915" title="Shenzhen Open 2018">
Shenzhen Open 2018



</doc>
<doc id="4182916" url="https://pl.wikipedia.org/wiki?curid=4182916" title="Czerwony Potok (dopływ Czarnego Dunajca)">
Czerwony Potok (dopływ Czarnego Dunajca)



</doc>
<doc id="4182917" url="https://pl.wikipedia.org/wiki?curid=4182917" title="Trent (rzeka)">
Trent (rzeka)



</doc>
<doc id="4182920" url="https://pl.wikipedia.org/wiki?curid=4182920" title="Kent Acres">
Kent Acres

Kent Acres – jednostka osadnicza w Stanach Zjednoczonych, w stanie Delaware, w hrabstwie Kent.

</doc>
<doc id="4182922" url="https://pl.wikipedia.org/wiki?curid=4182922" title="Michaił Miszuk">
Michaił Miszuk

Michaił Nikitowicz Miszuk (ros. Михаил Никитович Мишук, ur. we wsi Sztormowo w powiecie starobielskim (obecnie w rejonie nowoajdarskim), zm. 25 listopada 1982 w Moskwie) – radziecki wojskowy, generał pułkownik lotnictwa.
Życiorys.
Urodził się w ukraińskiej rodzinie chłopskiej. W 1932 skończył technikum mechanizacji gospodarki rolnej w Hajsynie i wstąpił do Marynarki Wojennej ZSRR, w 1934 ukończył Wojskowo-Morską Szkołę Inżynieryjną im. Dzierżyńskiego, później studiował w Akademii Wojskowo-Powietrznej im. Żukowskiego. W 1938 został zwolniony z armii z powodu aresztowania ojca będącego wówczas kombrigiem, dowódcą dywizji kawalerii (został on następnie rozstrzelany). Ukończył moskiewski instytut i został inżynierem mechanikiem, w 1940 przywrócono go do służby w armii i mianowano dowódcą eskadry w Siłach Wojskowo-Powietrznych Floty Bałtyckiej, od czerwca 1941 uczestniczył w wojnie z Niemcami jako inżynier grupy lotniczej, od lipca 1942 służył we Flocie Północnej jako zastępca głównego inżyniera Zarządu Sił Wojskowo-Powietrznych Floty. Od 1943 należał do WKP(b), od września 1944 jako szef wydziału pracował w Zarządzie Służby Inżynieryjno-Lotniczej Marynarki Wojennej, później zastępca szefa tego zarządu, 1950-1953 był zastępcą dowódcy Sił Wojskowo-Powietrznych 8 Floty na Morzu Bałtyckim. Od sierpnia 1953 do października 1956 był naczelnikiem Wojskowo-Morskiej Lotniczej Szkoły Technicznej im. Mołotowa w Mołotowie (obecnie Perm), później kierownikiem Instytutu nr 13 Marynarki Wojennej w Teodozji, potem ponownie pracował w centrali zarządu Sił Wojskowo-Powietrznych Marynarki Wojennej, 1959-1966 stał na czele Komitetu Naukowo-Technicznego Sił Wojskowo-Powietrznych. Od stycznia 1971 był szefem uzbrojenia Sił Wojskowo-Powietrznych - zastępcą głównodowodzącego Siłami Wojskowo-Powietrznymi ZSRR ds. uzbrojenia, 18 listopada 1971 otrzymał stopień generała pułkownika lotnictwa. W 1966 otrzymał tytuł doktora, a w 1973 profesora. Został pochowany na Cmentarzu Nowodziewiczym.
Odznaczenia i nagrody.
I medale.

</doc>
<doc id="4182925" url="https://pl.wikipedia.org/wiki?curid=4182925" title="Vancouver Island">
Vancouver Island



</doc>
<doc id="4182927" url="https://pl.wikipedia.org/wiki?curid=4182927" title="Akustyk Live">
Akustyk Live

Akustyk Live – koncertowy album polskiej grupy muzycznej Lipali

</doc>
<doc id="4182928" url="https://pl.wikipedia.org/wiki?curid=4182928" title="Rising Sun-Lebanon">
Rising Sun-Lebanon

Rising Sun-Lebanon – jednostka osadnicza w Stanach Zjednoczonych, w stanie Delaware, w hrabstwie Kent.

</doc>
<doc id="4182930" url="https://pl.wikipedia.org/wiki?curid=4182930" title="Woodside East">
Woodside East

Woodside East – jednostka osadnicza w Stanach Zjednoczonych, w stanie Delaware, w hrabstwie Kent.

</doc>
<doc id="4182931" url="https://pl.wikipedia.org/wiki?curid=4182931" title="Rodney Village">
Rodney Village

Rodney Village – jednostka osadnicza w Stanach Zjednoczonych, w stanie Delaware, w hrabstwie Kent.

</doc>
<doc id="4182933" url="https://pl.wikipedia.org/wiki?curid=4182933" title="Jan Spitziar">
Jan Spitziar

Jan Spitziar (ur. 13 sierpnia 1855 we Lwowie, zm. 19 września 1915 w Krakowie) – polski artysta plastyk, dekorator i maszynista teatralny.
Życiorys.
Jego rodzina wywodziła się ze szwedzkich osadników. W latach 1875–8 i 1880–1 studiował w Szkole Sztuk Pięknych w Krakowie, był uczniem Jana Matejki. Swoje prace wystawiał w Towarzystwie Przyjaciół Sztuk Pięknych w Krakowie; w 1877 roku otrzymał drugą nagrodę za wykreślenie perspektywy. Następnie kształcił się w Wiedniu w kierunku dekoracji teatralnej, potem w Monachium, w Poznaniu i w Warszawie w malarni Warszawskich Teatrów Rządowych jako malarz dekoracji i maszynista sceny pod kierunkiem Stanisława Jasieńskiego. Od 1893 roku pracował jako dekorator w nowym Teatrze Miejskim w Krakowie. W 1901 roku opublikował w „Świecie Teatralnym” artykuł "Tarcza i scena obrotowa w teatrach"; współpracował z Kołem Miłośników Dramatu Klasycznego działającego przy Uniwersytecie Jagiellońskim. Zmarł 19 września 1915 roku w Krakowie; został pochowany na cmentarzu Rakowickim.
Twórczość artystyczna.
Spitziar malował dekoracje często wzorując się na autentycznych budowlach zabytkowych (np. Sukiennic czy Ratusza w Krakowie); był świetnym perspektywistą, ale nie kolorystą, preferował barwy ciemne. Współpracował ze Stanisławem Wyspiańskim; wykonywał projekty dekoracji Wyspiańskiego do jego dramatów wystawianych w teatrze krakowskim: "Warszawianki" (1898), "Wesela" (1901), "Wyzwolenia", "Bolesława Śmiałego" (1903), "Protesilasa i Laodamii" (1904).

</doc>
<doc id="4182934" url="https://pl.wikipedia.org/wiki?curid=4182934" title="Jan Golba">
Jan Golba

Jan Golba (ur. 8 marca 1955 w Górkach) – polski prawnik, doktor nauk prawnych. Wielokrotny burmistrz oraz wieloletni samorządowiec. Od 2001 r. Prezes Zarządu Stowarzyszenia Gmin Uzdrowiskowych RP, Przewodniczący Zarządu Gmin Krynicko-Popradzkich. Znawca w zakresie prawa uzdrowiskowego, finansów samorządu, turystyki, i samorządu, inicjator budowy kolejki gondolowej na Jaworzynę w Krynicy-Zdroju.
Życiorys.
Jest absolwentem Wydział Prawa i Administracji Uniwersytetu Marii Curie-Skłodowskiej w Lublinie oraz absolwentem Studium Zarządzania Strategicznego dla dyrektorów generalnych. Pracę doktorską obronił na Wydziale Prawa i Administracji Uniwersytetu Śląskiego w Katowicach. Jest autorem ok. 50 publikacji: opracowań i prac naukowych oraz popularnonaukowych z zakresu prawa, ekonomii, turystyki i uzdrowisk.
Jest nazywany „Trójburmistrzem” ze względu na sprawowanie funkcji burmistrza w trzech miastach o specjalizacji uzdrowiskowej: Krynicy (1990–2002), Muszynie (od 2009) oraz Szczawnicy (2006–2009). W każdym z tych miast skupiał się na rozwoju ich głównych zalet, rozwoju turystyki oraz odpowiednim i innowacyjnym dysponowaniem środkami unijnymi.
Życie prywatne.
Żonaty (żona Maria z d. Kałucka). Dwoje dzieci (Justyna i Ewelina).

</doc>
<doc id="4182935" url="https://pl.wikipedia.org/wiki?curid=4182935" title="Wyspa Vancouver">
Wyspa Vancouver



</doc>
<doc id="4182937" url="https://pl.wikipedia.org/wiki?curid=4182937" title="Riverview (Delaware)">
Riverview (Delaware)

Riverview – jednostka osadnicza w Stanach Zjednoczonych, w stanie Delaware, w hrabstwie Kent.

</doc>
<doc id="4182939" url="https://pl.wikipedia.org/wiki?curid=4182939" title="Diecezja Gaza">
Diecezja Gaza

Diecezja Gaza (łac. "Dioecesis Gazensis") – historyczna diecezja ze stolicą w Gazie. Biskupi Gazy byli sufraganami arcybiskupów Cezarei.
Obecnie istnieje tytuł biskupa Gazy przyznawany biskupom tytularnym. Ostatnim tytularnym biskupem Gazy był zmarły w 1964 James Henry Ambrose Griffiths - biskup pomocniczy nowojorski.
Historia.
Nie jest znana dokładna data założenia diecezji. Pierwszy znany biskup Gazy św. Sylwan rozpoczął pontyfikat ok. 307 i poniósł śmierć męczeńską przez ścięcie w kopalni miedzi w Fano. Gaza aż do V w. była silnym ośrodkiem pogańskim, w którym chrześcijanie byli prześladowani. Z powodu tejże wrogości świątynię chrześcijańską wzniesiono poza murami miasta. Miejscowy biskup używał tytulatury "biskup kościołów okolic Gazy". Chrześcijaństwo w mieście zaprowadził cesarz Arkadiusz dekretem z 402. W kolejnych wiekach chrześcijaństwo w mieście rozkwitało.
Około 637 Gaza została zdobyta przez muzułmanów. Katedrę przekształcono w meczet, a większość ludności przeszła na islam. W 1149 miasto zdobyli krzyżowcy. Przywrócono katedrę pw. św. Jana Chrzciciela. W czasach Królestwa Jerozolimskiego istniała łacińska diecezja Gazy. W 1250 ostatecznie zdobyte przez muzułmanów. Katedrę ponownie zamieniono na meczet. Diecezja Gazy zanikła.
W 1895 papież Leon XIII ustanowił biskupstwo tytularne Gazy.
Biskupi Gazy.
"lista nie jest pełna"

</doc>
<doc id="4182942" url="https://pl.wikipedia.org/wiki?curid=4182942" title="Long Neck">
Long Neck

Long Neck – jednostka osadnicza w Stanach Zjednoczonych, w stanie Delaware, w hrabstwie Sussex.

</doc>
<doc id="4182943" url="https://pl.wikipedia.org/wiki?curid=4182943" title="Gare d’Azerailles">
Gare d’Azerailles

Gare d'Azerailles – stacja kolejowa w miejscowości Azerailles, w departamencie Meurthe i Mozela, w regionie Grand Est, we Francji. Jest zarządzana przez SNCF i obsługiwana przez pociągi TER Lorraine. 
Położenie.
Znajduje się na linii Lunéville – Saint-Dié, na km 403,719 między stacjami Ménil-Flin i Baccarat, na wysokości 267 m n.p.m.
Historia.
Stację otwarto 17 maja 1864 przez Compagnie des chemins de fer de l'Est, kiedy otwarto odcinek linii między Lunéville a Raon-l'Étape - Laneuveville.

</doc>
<doc id="4182944" url="https://pl.wikipedia.org/wiki?curid=4182944" title="Claymont">
Claymont

Claymont – jednostka osadnicza w Stanach Zjednoczonych, w stanie Delaware, w hrabstwie New Castle.

</doc>
<doc id="4182945" url="https://pl.wikipedia.org/wiki?curid=4182945" title="Edgemoor">
Edgemoor

Edgemoor – jednostka osadnicza w Stanach Zjednoczonych, w stanie Delaware, w hrabstwie New Castle.

</doc>
<doc id="4182947" url="https://pl.wikipedia.org/wiki?curid=4182947" title="Hockessin">
Hockessin

Hockessin – jednostka osadnicza w Stanach Zjednoczonych, w stanie Delaware, w hrabstwie New Castle.

</doc>
<doc id="4182948" url="https://pl.wikipedia.org/wiki?curid=4182948" title="Wilmington Manor">
Wilmington Manor

Wilmington Manor – jednostka osadnicza w Stanach Zjednoczonych, w stanie Delaware, w hrabstwie New Castle.

</doc>
<doc id="4182949" url="https://pl.wikipedia.org/wiki?curid=4182949" title="Brisbane International 2018 (mężczyźni)">
Brisbane International 2018 (mężczyźni)

Brisbane International 2018, właśc. Brisbane International presented by Suncorp 2018 – tenisowy turniej ATP kategorii ATP World Tour 250 w sezonie 2018 z cyklu Brisbane International rozgrywany w dniach 31 grudnia 2017 – 7 stycznia 2018 roku w Brisbane na kortach twardych o puli nagród wynoszącej 468 910 dolarów amerykańskich.

</doc>
<doc id="4182951" url="https://pl.wikipedia.org/wiki?curid=4182951" title="Bear">
Bear

Bear – jednostka osadnicza w Stanach Zjednoczonych, w stanie Delaware, w hrabstwie New Castle.

</doc>
<doc id="4182952" url="https://pl.wikipedia.org/wiki?curid=4182952" title="Treforest (stacja kolejowa)">
Treforest (stacja kolejowa)

Treforest (ang. "Treforest railway station", wal: "Trefforest") – stacja kolejowa w Treforest w hrabstwie Rhondda Cynon Taf, w Walii. Znajduje się na Merthyr Line i Rhondda Line. Jest obsługiwana przez pociągi Arriva Trains Wales. Położona jest 18 km na północny zachód od Cardiff Central.
Historia.
Pierwszy odcinek Taaf Vale Railway (TVR), pomiędzy Cardiff Docks i Navigation House (obecnie Abercynon) został otwarty 8 października 1840 r. Stacja w Treforest została otwarta dopiero w 1847 r. Oprócz tego, że pociągi kursowały między Merthyr i Cardiff na głównej trasie TVR, istniała także linia Llantrisant and Taff Vale Junction Railway od momentu otwarcia dla ruchu pasażerskiego w 1875 roku.
TVR został połączony z Great Western Railway w dniu 1 stycznia 1922 roku, wraz z Barry Railway i kilkoma innymi. Zarówno Barry Railway, jak i TVR posiadały stacje o nazwie Treforest, więc aby uniknąć nieporozumień, stacja TVR została przemianowana na "Trefortst Low Level" 1 lipca 1924 r.
Dawna połączenia pasażerskie Barry Railway pomiędzy Porth i Barry został przekierowany przez Treforest Low Level od 10 lipca 1930. i w tym dniu stacja została przemianowana ponownie na "Treforest". Połączenia dla Cardiff i Barry na tej trasie zakończono 10 września 1962, Podczas gdy do Llantrisant dekadę wcześniej (31 marca 1952 r.). Obie linie zostały całkowicie zamknięte w 1964 roku.
Walijska pisownia słowa Trefforest została przyjęta 12 maja 1980 r.
Połączenia.
W dni powszednie i sobotnie pociągi kursują 6 razy na godzinę z Cardiff Central do miejsc takich jak Pontypridd, Treherbert, Merthyr Tydfil i Aberdare. Istnieje sześć pociągów na godzinę do Cardiff Central, a część z nich biegnie dalej za Cardiff do Bridgend przez Llantwit Major lub Barry Island. 
Stacja znajduje się w odległości krótkiego spaceru od kampusu Treforest University of South Wales, a wielu pasażerów korzystających ze stacji to pracownicy lub studenci uniwersytetu.

</doc>
<doc id="4182953" url="https://pl.wikipedia.org/wiki?curid=4182953" title="Pike Creek Valley">
Pike Creek Valley

Pike Creek Valley – jednostka osadnicza w Stanach Zjednoczonych, w stanie Delaware, w hrabstwie New Castle.

</doc>
<doc id="4182957" url="https://pl.wikipedia.org/wiki?curid=4182957" title="Ramat Szlomo">
Ramat Szlomo



</doc>
<doc id="4182959" url="https://pl.wikipedia.org/wiki?curid=4182959" title="Witold Reger (socjalista)">
Witold Reger (socjalista)

Witold Wacław Reger (ur. 20 lutego 1876 w Stryju, zm. 30 listopada 1904 w Przemyślu) – działacz socjalistyczny, dziennikarz.
Życiorys.
Był synem Karola (architekta) i Emmy z domu Koch, młodszym bratem Tadeusza. Ukończył jedynie szkołę ludową oraz dwie klasy szkoły realnej w Nowym Sączu, a następnie rozpoczął w 1891 praktykę jako sprzedawca, później pracował w latach 1892–1895 jako pomocnik handlowy w Przemyślu. Był organizatorem w 1895 strajków robotniczych w Przemyślu i Sanoku, agitatorem i mówcą na licznych zgromadzeniach ludowych, wiecach i wieczorkach rocznicowych poświęconych uczczeniu tradycji ruchu robotniczego. Od czerwca do listopada 1895 za swe wystąpienia był kilkakrotnie aresztowany i stawiany przed sądem. W listopadzie 1895 wyjechał uciekając przed aresztowaniem przez Śląsk do Berlina, gdzie pracował w Redakcji „Gazety Robotniczej”, w której zadebiutował jako dziennikarz. Za działalność agitacyjną wśród robotników polskich został aresztowany, więziony w Moabicie i następnie wydalony policyjnie z Prus. Pracował wówczas jako doker w Amsterdamie potem wyjechał do Londynu i tam w drukarni „Przedświtu” wyuczył się zecerki. W 1896 został członkiem Sekcji londyńskiej ZZSP. Był delegatem SDP Galicji na IV Kongres II Międzynarodówki w Londynie odbywający się od 27 lipca do 1 sierpnia 1896. Po Kongresie wrócił do Przemyśla i po odbyciu kary kilku tygodni trwającego aresztu, rozpoczął działalność polityczną jako reprezentant ZZSP w szeregach SDP w Galicji, kolporter wydawnictw emigracyjnych i agitator, pracując zawodowo od jesieni 1897 jako urzędnik Powiatowej Kasy Chorych. W 1898 został sekretarzem, a w latach 1899–1904 był przewodniczącym lokalnej organizacji PPSD w Przemyślu. W 1900 wydał specjalną Jednodniówkę, drukowaną we Lwowie datowaną 14 lipca 1900, w której napiętnował imiennie oficerów trzech pułków piechoty stacjonujących w Przemyślu za znęcanie się nad żołnierzami. Wywołało to gwałtowną reakcję obwinionych i próbę pobicia, a następnie 10 listopada 1900 jego aresztowanie i wywiezienie do Lwowa, gdzie przebywał trzy miesiące w więzieniu. W głośnym procesie toczącym się od 19 do 26 lutego 1901 we Lwowie o obrazę armii został skazany na tydzień aresztu za obrazę władzy. Po odbyciu wyroku sądowego spotkały go dalsze represje: 1 czerwca 1901 został pomimo stwierdzonej gruźlicy i schorzenia naczyń krwionośnych, wcielony do landszturmu, gdzie był szykanowany, a także w wyniku prowokacji skazany na cztery miesiące więzienia. Po licznych interwencjach (między innymi Ignacego Daszyńskiego w parlamencie wiedeńskim) został w styczniu 1902 zwolniony z więzienia i służby wojskowej. Jednakże gruźlica, której stan zaostrzył się w więzieniu, pomimo kuracji umożliwionej mu dzięki PPSD i dwukrotnego pobytu nad Adriatykiem, okazała się nieuleczalna. Zmarł 30 grudnia 1904 w Przemyślu. Przed śmiercią w pełni świadomie "słowem i pisemnie" przyznał się do swoich błędów oraz odwołał wszystko, co mówił i pisał przeciw religii i Kościołowi katolickiemu, po czym przyjął sakramenty święte i został pochowany w chrześcijańskim pogrzebie 2 grudnia 1904 na cmentarzu komunalnym głównym w Przemyślu, który przebiegał w manifestacyjnej formie. Jego nawrócenie wywołało ogólne poruszenie w mieście, a wśród kręgów socjalistycznych wzburzenie i uznane za czyn "hańbiący i gorszący".
Od 1902 był żonaty z Michaliną Olearczykówną, miał z nią córkę Emmę. Michalina jako wdowa poślubiła w 1906 swego szwagra, Tadeusza Regera, i miała z nim syna Witolda.

</doc>
<doc id="4182960" url="https://pl.wikipedia.org/wiki?curid=4182960" title="Nakahara">
Nakahara

 – jedna z 7 dzielnic Kawasaki, miasta w prefekturze Kanagawa, w Japonii.
Dzielnica została założona 1 kwietnia 1972 roku. Położona jest w środkowej części miasta. Graniczy z dzielnicami Saiwai, Takatsu, Setagaya, Ōta i Kōhoku. 

</doc>
<doc id="4182962" url="https://pl.wikipedia.org/wiki?curid=4182962" title="Michaił Maczin">
Michaił Maczin

Michaił Grigorjewicz Maczin (ros. Михаил Григорьевич Мачин, ur. 21 października 1907 we wsi Letiażewka w guberni saratowskiej, zm. 7 lutego 1995 w Moskwie) – radziecki generał porucznik lotnictwa, Bohater Związku Radzieckiego (1945).
Życiorys.
W latach 1920–1923 pracował w sowchozie, w 1923 skończył szkołę wiejską w rodzinnej wsi, później do 1929 pracował w miejscowości Rymariowo w sowchozie, następnie uczył się na fakultecie robotniczym (rabfaku) przy Woroneskim Instytucie Rolniczym. Od maja 1931 służył w Armii Czerwonej, w 1932 ukończył szkołę pilotów w Leningradzie, a w 1933 w Engelsie, później dowodził oddziałem bombowców w Białoruskim i Moskiewskim Okręgu Wojskowym. Uczestniczył w wojnie chińsko-japońskiej od października 1937 do marca 1938 jako zastępca dowódcy i dowódca eskadry bombowców, wykonał wówczas 17 lotów bojowych. Od maja do sierpnia 1938 służył w Armii Specjalnego Przeznaczenia jako pomocnik dowódcy lotniczego pułku bombowców w Orle, od września 1938 do września 1939 dowodził 25 Brygadą Lotniczą w mieście Spask Dalni, a od września 1939 do lutego 1942 32 Dywizją Lotniczą na Dalekim Wschodzie, później jako dowódca Sił Wojskowo-Powietrznych 40 Armii brał udział w wojnie z Niemcami. Od maja do sierpnia 1942 dowodził 207 Lotniczą Dywizją Myśliwską, walczył na Froncie Południowo-Zachodnim (luty-kwiecień 1942), Briańskim (kwiecień-lipiec 1942) i Woroneskim (lipiec-sierpień 1942), od września 1942 do maja 1944 był naczelnikiem wojskowego przedstawicielstwa Sił Powietrznych Armii Czerwonej na Alasce. W czerwcu 1944 objął dowództwo 205 Lotniczej Dywizji Myśliwskiej, a w sierpniu 1944 5 Lotniczego Korpusu Myśliwskiego, walczył na 2 i 1 Froncie Ukraińskim, brał udział w operacji lwowsko-sandomierskiej, sandomiersko-śląskiej, górnośląskiej, berlińskiej i praskiej. Podczas wojny wykonał 61 lotów bojowych. Po wojnie do marca 1946 dowodził 5 Lotniczym Korpusem Myśliwskim w Centralnej Grupie Wojsk w Austrii i na Węgrzech, a od czerwca 1946 do lipca 1947 11 Lotniczym Korpusem Myśliwskim w Kaliningradzie, 1947-1948 był pomocnikiem dowódcy 4 Armii Powietrznej w Północnej Grupie Wojsk w Polsce, w 1950 ukończył Wyższą Akademię Wojskową i został skierowany do wojsk obrony przeciwlotniczej jako zastępca dowódcy i następnie dowódca lotnictwa myśliwskiego (w 1953 otrzymał stopień generała porucznika lotnictwa). Od sierpnia 1954 do sierpnia 1956 dowodził lotnictwem myśliwskim Uralskiej Armii Obrony Przeciwlotniczej w Swierdłowsku, od sierpnia 1956 do lutego 1959 42 Armią Lotnictwa Myśliwskiego Obrony Powietrznej w Baku, a od lutego 1959 do grudnia 1960 lotnictwem Bakijskiego Okręgu Obrony Przeciwlotniczej, później pracował w Głównym Sztabie Obrony Przeciwlotniczej Kraju, w lutym 1971 zakończył służbę. W latach 1959–1961 był członkiem KC Komunistycznej Partii Azerbejdżanu, a 1959–1963 deputowanym do Rady Najwyższej Azerbejdżańskiej SRR.
Odznaczenia.
I inne.

</doc>
<doc id="4182963" url="https://pl.wikipedia.org/wiki?curid=4182963" title="Ramat Shlomo">
Ramat Shlomo



</doc>
<doc id="4182964" url="https://pl.wikipedia.org/wiki?curid=4182964" title="Scordia (stacja kolejowa)">
Scordia (stacja kolejowa)

Scordia (wł. "Stazione di Scordia") – stacja kolejowa w Scordia, w prowincji Katania, w regionie Sycylia, we Włoszech. Stacja znajduje się na linii Katania – Caltagirone – Gela. 
Według klasyfikacji RFI ma kategorię "brązową".

</doc>
<doc id="4182966" url="https://pl.wikipedia.org/wiki?curid=4182966" title="Qatar ExxonMobil Open 2018">
Qatar ExxonMobil Open 2018

Qatar ExxonMobil Open 2018 – tenisowy turniej ATP kategorii ATP World Tour 250 w sezonie 2018 z cyklu Qatar ExxonMobil Open rozgrywany w dniach 1–6 stycznia 2018 roku w Dosze na kortach twardych o puli nagród wynoszącej 1 286 675 dolarów amerykańskich.

</doc>
<doc id="4182970" url="https://pl.wikipedia.org/wiki?curid=4182970" title="Aircel Chennai Open">
Aircel Chennai Open



</doc>
<doc id="4182972" url="https://pl.wikipedia.org/wiki?curid=4182972" title="Valingu (przystanek kolejowy)">
Valingu (przystanek kolejowy)

Valingu (est.: "Valingu raudteepeatus") – przystanek kolejowy w Valingu, w prowincji Harjumaa, w Estonii. Znajduje się na szerokotorowej linii Tallinn – Keila. 23,3 km od dworca kolejowego w Tallinnie. Obsługiwany jest przez pociągi elektryczne Eesti Liinirongid.

</doc>
<doc id="4182973" url="https://pl.wikipedia.org/wiki?curid=4182973" title="Albert Meyer">
Albert Meyer



</doc>
<doc id="4182978" url="https://pl.wikipedia.org/wiki?curid=4182978" title="The King Cobra (film)">
The King Cobra (film)

Kobra królewska (, ) – tajlandzki film z 2007 roku w reżyserii Rakpana Thanadpojanamarta.
Opis fabuły.
Ying Narinthorn, oficerka do zadań specjalnych, złapała terrorystę Michaela, któremu udało się jednak uciec z niewoli. W tym czasie Prof. Keaw, wspierany przez fundusz Michaela, wynalazł system laserowy posiadający wielką siłę rażenia (niszczenia). Dr. Woot zamierza przeszkodzić profesorowi w prowadzeniu tych eksperymentów, ale powoduje reakcję chemiczną, w wyniku której powstaje mutant węża.

</doc>
<doc id="4182981" url="https://pl.wikipedia.org/wiki?curid=4182981" title="Maki Ōguro">
Maki Ōguro

 – japońska piosenkarka, wykonująca muzykę z pogranicza popu i pop-rocka, aktywna w przemyśle muzycznym od 1989/1992 roku. Jest jedną z piosenkarek z największą liczbą sprzedanych wydawnictw muzycznych w Japonii. W 2010 roku zawiesiła działalność muzyczną z powodu zachorowania na nowotwór szyjki macicy i leczenia niepłodności. W 2016 roku powróciła na scenę muzyczną.

</doc>
<doc id="4182983" url="https://pl.wikipedia.org/wiki?curid=4182983" title="Gare de Ménil-Flin">
Gare de Ménil-Flin

Gare de Ménil-Flin – przystanek kolejowy w miejscowości Flin, w departamencie Meurthe i Mozela, w regionie Grand Est, we Francji. Jest zarządzany przez SNCF i obsługiwany przez pociągi TER Lorraine. 
Położenie.
Znajduje się na linii Lunéville – Saint-Dié, na km 403,719 między stacjami Chenevières i Azerailles, na wysokości 259 m n.p.m.
Historia.
Stację otwarto 17 maja 1864 przez Compagnie des chemins de fer de l'Est, kiedy otwarto odcinek linii między Lunéville a Raon-l'Étape - Laneuveville.

</doc>
<doc id="4182987" url="https://pl.wikipedia.org/wiki?curid=4182987" title="Grymilda">
Grymilda

Grymilda, Grymelda – imię żeńskie pochodzenia germańskiego, por. stsas. "grīmo" – "maska, hełm z przyłbicą", pomieszane ze stwniem. "grim" – "wściekły, okrutny" i stsas. "hild" – "walka, bitwa", stwniem. "hilt(e)a" – "spór, sprzeczka". 
Imię to było notowane w Polsce już w średniowieczu, np. w 1326 i 1353.
Grymilda imieniny obchodzi 19 czerwca.
Fikcyjne postaci noszące imię Grymilda:
Zobacz też:

</doc>
<doc id="4182990" url="https://pl.wikipedia.org/wiki?curid=4182990" title="Iñarratxu (przystanek kolejowy)">
Iñarratxu (przystanek kolejowy)

Iñarratxu (hiszp. "Estación de Iñarratxu") – przystanek kolejowy w Amurrio, w prowincji Araba we wspólnocie autonomicznej Kraj Basków, w Hiszpanii. 
Jest częścią linii C-3 Cercanías Bilbao.
Położenie stacji.
Znajduje się na linii kolejowej Castejón – Bilbao w km 214,1, na wysokości 235 m n.p.m.
Stacja.
Stacja została otwarta w dniu 1 marca 1863 wraz z otwarciem odcinka Bilbao-Orduña linii kolejowej przeznaczonej do połączenia Castejón z Bilbao. Prace były prowadzone przez Compañía del Ferrocarril de Tudela a Bilbao utworzonej w 1857. W 1865 firma ogłosiła upadłość, ponieważ nie mogła przezwyciężyć trudności gospodarcze wynikające z inwestycji w budowę linii i interwencji Banku Bilbao. w 1878 roku została wchłonięta przez Norte, która byała właścicielem stacji aż do nacjonalizacji kolei w Hiszpanii w 1941 roku i utworzenie Renfe.
Od 31 grudnia 2004 linię obsługuje Renfe, podczas gdy budynkiem dworca Adif.

</doc>
<doc id="4182997" url="https://pl.wikipedia.org/wiki?curid=4182997" title="Domki kunitzerowskie">
Domki kunitzerowskie

Domki kunitzerowskie ("osiedle kunitzerowskie") – osiedle drewnianych famuł, budowane od końca XIX w. dla robotników Widzewskiej Manufaktury Juliusza Heinzela i Juliusza Kunitzera. Domy rozmieszczone były wzdłuż ulic: Kunitzera (ob. część ul. Niciarnianej), Niciarnianej, Józefa, św. Kazimierza i przy szosie Rokicińskiej (ob. al. Józefa Piłsudskiego) w Łodzi. Po II wojnie światowej famuły były rozbierane, a ostatnie z nich wyburzono w 1980 roku.
Historia.
Widzewska Manufaktura położona była z dala od centrum Łodzi – zapewnienie fabryce siły roboczej wymagało zaplecza socjalnego dla robotników i ich rodzin. W tym celu powstało osiedle drewnianych domów wielorodzinnych, wybudowane w bezpośrednim sąsiedztwie zakładu.
W roku 1901 osiedle składało się ze 158 domów drewnianych i ośmiu murowanych (1585 izb), które przeznaczone były dla majstrów zatrudnionych w fabryce. Na jego terenie znalazły się także: szkoła przyfabryczna, szpital, konsum i dom teateralno-kulturowy.
Po roku 1945 domy stopniowo rozbierano. Ostatnie z nich wyburzono w 1980 roku.
Architektura.
Budynki wyglądem nawiązywały do architektury wiejskiej, co wyróżniało je na tle innych łódzkich osiedli. Domy na osiedlu były parterowe, drewniane, z użytkowym poddaszem, każdy przeznaczony był dla sześciu rodzin. Posiadały komórki przy ścianach szczytowych. Sień znajdowała się w osi budynku, z niej prowadziły wejścia do czterech izb na parterze i dwóch na poddaszu. W sąsiedztwie znajdowały się studnie i niewielkie ogródki oraz sławojka.
Domy na osiedlu ustępowały standardem innym domom robotniczym ówczesnej Łodzi, już w momencie powstawania było im bliżej do domów łódzkich tkaczy z lat 20. XIX wieku. Jakość życia na osiedlu nie zmieniała się z czasem na lepsze – domy do końca istnienia pozostały nieskanalizowane, nie posiadały bieżącej wody.

</doc>
<doc id="4182998" url="https://pl.wikipedia.org/wiki?curid=4182998" title="Eternal Movement">
Eternal Movement

Eternal Movement – trzeci album studyjny polskiej grupy muzycznej Tides From Nebula. Wydawnictwo ukazało się 2 października 2013 roku nakładem wytwórni muzycznej Mystic Production. Do nagrania płyty wykorzystanych zostało kilkanaście gitar, kilka zestawów bębnów oraz ogromna liczba brzmień klawiszy. Za produkcję odpowiedzialny był Norweg Christer-André Cederberg, współpracujący m.in. z grupą Anathema.
Lista utworów.
Opracowano na podstawie materiału źródłowego.

</doc>
<doc id="4182999" url="https://pl.wikipedia.org/wiki?curid=4182999" title="Maharashtra Open 2018">
Maharashtra Open 2018

Maharashtra Open, właśc. Tata Open Maharashtra 2018 – tenisowy turniej ATP kategorii ATP World Tour 250 w sezonie 2018 z cyklu Maharashtra Open rozgrywany w dniach 1–6 stycznia 2018 roku w Pune na kortach twardych o puli nagród wynoszącej 501 345 dolarów amerykańskich.

</doc>
<doc id="4183002" url="https://pl.wikipedia.org/wiki?curid=4183002" title="Katarzyna Zaroślińska">
Katarzyna Zaroślińska



</doc>
<doc id="4183005" url="https://pl.wikipedia.org/wiki?curid=4183005" title="Sekundogenitura">
Sekundogenitura

Sekundogenitura (od „drugie (z kolei) urodzenie, drugi potomek”) – władza młodszej linii dynastycznej monarchów jednego państwa w innym państwie, np. sekundogenitura Jagiellonów w Czechach i na Węgrzech; także: prawo młodszego syna do dziedziczenia tronu albo majątku.

</doc>
<doc id="4183008" url="https://pl.wikipedia.org/wiki?curid=4183008" title="Harry Entwistle">
Harry Entwistle

Harry Entwistle (ur. 31 maja 1940 w Chorley) – angielski duchowny rzymskokatolicki, protonotariusz apostolski, w latach 2012-2019 ordynariusz Ordynariatu Personalnego Matki Bożej Krzyża Południa, konwertyta, były biskup anglikański.
Biografia.
Harry Entwistle urodził się 31 maja 1940 w Chorley w Wielkiej Brytanii. Ukończył St Chad's Theological College i w 1964 został duchownym anglikańskiej diecezji Blackburn. Jako pastor anglikański był m.in. kapelanem więziennym najpierw w Anglii, a po 1988 w Australii. Na Antypodach związał się z Tradycjonalistyczną Wspólnotą Anglikańską, w ramach której w 2006 został biskupem dla Australii Zachodniej.
10 czerwca 2012 konwertował na katolicyzm. Tego samego dnia przyjął bierzmowanie oraz święcenia diakonatu. 15 czerwca 2012 w archikatedrze Najświętszej Maryi Panny w Perth otrzymał święcenia prezbiteratu z rąk arcybiskupa Perth Timothy'ego Costelloe. Tego samego dnia papież Benedykt XVI mianował go ordynariuszem nowo powstałego Ordynariatu Personalnego Matki Bożej Krzyża Południa utworzonego dla byłych anglikanów. Urząd ten piastował do przejścia 26 marca 2019 na emeryturę.
Życie prywatne.
Ze względu na brak celibatu w kościele anglikańskim zawarł związek małżeński. Ma dwoje dorosłych dzieci. Z powodu pozostawania w związku małżeńskim nie może otrzymać sakry biskupiej w Kościele rzymskokatolickim.

</doc>
<doc id="4183010" url="https://pl.wikipedia.org/wiki?curid=4183010" title="Tony Aubin">
Tony Aubin

Tony Louis Alexandre Aubin (ur. 8 grudnia 1907 w Paryżu, zm. 21 września 1981 tamże) – francuski kompozytor i dyrygent.
Życiorys.
W latach 1925-1930 studiował pod kierunkiem Noëla Gallona i Paula Dukasa w Konserwatorium Paryskim, następnie w latach 1934-1935 uczył się kompozycji u Philippe Gauberta. W 1930 roku został odznaczony Prix de Rome za kantatę "Actéon". Od 1945 do 1960 roku był dyrygentem radia francuskiego. Prowadził także klasę kompozycji w Konserwatorium Paryskim, do jego uczniów należeli m.in. Olivier Alain i Marius Constant. Zasiadał w jury konkursu głównego na 5. MFF w Cannes (1952). W 1969 roku został członkiem Académie des Beaux-Arts, części Institut de France.
Skomponował m.in. 2 symfonie (1937 i 1957), "Suite danoise" na orkiestrę (1945), "Cantilène variée" na wiolonczelę i orkiestrę (1944), "Suite éolienne" na flet, klarnet i orkiestrę smyczkową (1958), kwartet smyczkowy (1930), "Brughiera" na fagot i fortepian (1966) i oratorium "Jeanne d'Arc à Orléans" (1940). Pisał także balety oparte na muzyce Schuberta, Rossiniego i Brahmsa. Muzyka Aubina utrzymana była w stylu akademickim, z wyraźnymi nawiązaniami w zakresie stosowanych środków muzycznych do twórczości Dukasa i Ravela.

</doc>
<doc id="4183021" url="https://pl.wikipedia.org/wiki?curid=4183021" title="Hyundai i20 R5">
Hyundai i20 R5

Hyundai i20 R5 – samochód rajdowy kategorii RC 2, klasy R5 (WRC2), który został zadebiutowała w sezonie 2016 w Rajdzie Ypres w Belgii. 

</doc>
<doc id="4183022" url="https://pl.wikipedia.org/wiki?curid=4183022" title="Zamach w Heluan (2017)">
Zamach w Heluan (2017)

Atak terrorystyczny w Heluan w Egipcie został przeprowadzony 29 grudnia 2017 przez uzbrojonych, zamaskowanych napastników, którzy otworzyli ogień do wiernych koptyjskiego kościoła św. Menasa ("Mar Mina") w Heluan w muhafazie Kair, a nieco wcześniej do ludzi w położonym 4 km od kościoła sklepie prowadzonym przez Kopta. Po zastrzeleniu 2 osób w sklepie zamachowcy usiłowali wtargnąć do kościoła, w którym odbywało się nabożeństwo, i przeprowadzić atak wewnątrz. Jednak na polecenie koptyjskiego duchownego drzwi wejściowe do świątyni zostały szybko zamknięte, co uniemożliwiło wtargnięcie do wnętrza. Wobec niepowodzenia napastnicy otworzyli ogień do wiernych na zewnątrz kościoła. Zginęło 9 (lub 11) osób, w tym jeden policjant, który zamykał drzwi kościoła, a 9 innych osób zostało rannych. Według różnych źródeł napastników było dwóch lub trzech. Jednym z nich był 33-letni Ibrahim Ismail Ismail Moustafa, znany policji z udziału w pięciu różnych atakach w okresie od 2016 do 2017 roku. Jeden z napastników został zastrzelony podczas samego ataku, a drugiego, który zamierzał się wedrzeć do środka, aresztowano. Znaleziono przy nim karabin maszynowy, amunicję i bombę, którą zamierzał zdetonować w kościele. Do ataku przyznało się tzw. Państwo Islamskie.

</doc>
<doc id="4183023" url="https://pl.wikipedia.org/wiki?curid=4183023" title="Tylicz (grupa poetycka)">
Tylicz (grupa poetycka)

Tylicz – polska grupa poetycka działająca w Krakowie w latach 1969–1976.
Nazwa grupy zaczerpnięta została od nazwy miejscowości Tylicz na Sądecczyźnie, z którego to regionu pochodziła większość członków grupy. Grupa nawiązywała do wcześniejszej grupy poetyckiej Muszyna. Założyciel Muszyny, Jerzy Harasymowicz, opiekował się grupą Tylicz, zaś jedną z rozważanych nazwa była „Muszyna II”.
Członkami grupy Tylicz byli Jerzy Gizella, Andrzej K. Torbus, Andrzej Warzecha, Franciszek Brataniec, Wiesław Kolarz i Adam Ziemianin. W niektórych publikacjach i spotkaniach grupy brał udział także Józef Baran, aczkolwiek formalnie nie był członkiem grupy.
Grupa nie ogłosiła formalnego programu poetyckiego. Początkowo warsztatowo była bliska tradycyjnej poezji skamandrytów, a także Konstantego Ildefonsa Gałczyńskiego i Jerzego Harasymowicza. W twórczości autorów obecne były także motywy regionalistyczne. Artystycznie i światopoglądowo pozostawała w opozycji do krakowskiej nowofalowej grupy „Teraz”.

</doc>
<doc id="4183026" url="https://pl.wikipedia.org/wiki?curid=4183026" title="Yitzhak Haim Peretz">
Yitzhak Haim Peretz



</doc>
<doc id="4183039" url="https://pl.wikipedia.org/wiki?curid=4183039" title="Rother (dopływ Donu)">
Rother (dopływ Donu)

Rother (ang. "River Rother") – rzeka w środkowej Anglii, w hrabstwach Derbyshire i South Yorkshire, dopływ rzeki Don. Długość rzeki wynosi 50,8 km.
Źródło rzeki znajduje się w pobliżu wsi Pilsley. Rzeka płynie w kierunku północnym, przepływając przez miasta Clay Cross, Chesterfield, Staveley, Killamarsh, wschodnie obrzeża Sheffield i ostatecznie Rotherham, gdzie uchodzi do Donu.

</doc>
<doc id="4183047" url="https://pl.wikipedia.org/wiki?curid=4183047" title="Ma’arr Zajta">
Ma’arr Zajta



</doc>
<doc id="4183049" url="https://pl.wikipedia.org/wiki?curid=4183049" title="Ma’arr Tamatir">
Ma’arr Tamatir



</doc>
<doc id="4183050" url="https://pl.wikipedia.org/wiki?curid=4183050" title="Al-Miladża">
Al-Miladża



</doc>
<doc id="4183058" url="https://pl.wikipedia.org/wiki?curid=4183058" title="John Carroll (aktor)">
John Carroll (aktor)

John Carroll (ur. 17 lipca 1906, zm. 24 kwietnia 1979) – amerykański aktor filmowy.

</doc>
<doc id="4183063" url="https://pl.wikipedia.org/wiki?curid=4183063" title="Konstanty Jamiołkowski">
Konstanty Jamiołkowski

Konstanty Jamiołkowski (ur. 17 kwietnia 1895 w Warszawie, zm. wiosną 1940 w Katyniu) – major lekarz Wojska Polskiego, kawaler Krzyża Walecznych, ofiara zbrodni katyńskiej.
Życiorys.
Urodził się w rodzinie Rudolfa (zm. 1898) i Jadwigi z Boszów (1870–1938). Członek Polskiej Organizacji Wojskowej. Od 1918 w Wojsku Polskim. Wcielony do 7 pułku ułanów, z którym odbył kampanię wojny 1920 r.
W okresie międzywojennym pozostał w wojsku. W 1922 był w stopniu podporucznika medyka w I kompanii zapasowej sanitarnej (starszeństwo z dniem 19 czerwca 1919 i 116 lokatą w korpusie oficerów sanitarnych). W 1923 był nadetatowym oficerem podlekarzem w stopniu porucznika (starszeństwo z dniem 1 czerwca 1920 i 13 lokatą w korpusie oficerów zawodowych sanitarnych – podlekarzy) VIII batalionu sanitarnego przydzielonym do VIII Szpitala Okręgowego, skąd został odkomenderowany na studia. Absolwent Uniwersytetu Warszawskiego. Dyplom doktora wszechnauk lekarskich otrzymał 8 listopada 1926 roku. Po ukończeniu studiów początkowo służył jako lekarz w 21 pułku piechoty, następnie przeniesiony do 1 pułku artylerii najcięższej. W listopadzie 1928 został przesunięty ze stanowiska młodszego lekarza na stanowisko starszego lekarza. W czerwcu 1930 został przeniesiony do Departamentu Zdrowia Ministerstwa Spraw Wojskowych na stanowisko kierownika referatu. Późniejszy przydział to 1 Szpital Okręgowy im. Marszałka Józefa Piłsudskiego w Warszawie, na stanowisko asystenta Oddziału Zakaźnego. W 1931 był w stopniu kapitana (starszeństwo z dniem 1 stycznia 1929 i 4 lokatą (124) w korpusie oficerów sanitarnych – lekarzy, w 1934 posiadał 109 lokatę w korpusie). We wrześniu 1936 roku mianowany został starszym ordynatorem Sanatorium Wojskowego w Otwocku. Specjalista chorób płucnych. Pisał artykuły do specjalistycznych czasopism medycznych, m.in. do „Lekarza Wojskowego”. Jeden z artykułów „Dwa przypadki wąglika” wydano jako broszurę w 1935.
W kampanii wrześniowej komendant 13 szpitala polowego 24 Dywizji Piechoty i komendant szpitala polowego nr 504 w Tarnopolu. Wzięty do niewoli radzieckiej, osadzony w Kozielsku. Ostatnia wiadomość od Jamiołkowskiego dotarła do krewnych 28 listopada 1939. Był wtedy jeńcem obozu kozielskiego. Między 7 a 9 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa 015/2 z 05.04.1940. Został zamordowany między 9 a 11 kwietnia 1940 przez NKWD w lesie katyńskim. Zidentyfikowany podczas ekshumacji prowadzonej przez Niemców w 1943, zapis w dzienniku ekshumacji pod datą 24.04.1943. Figuruje na liście AM-178-489 i liście Komisji Technicznej PCK pod numerem 0489. Przy szczątkach znaleziono legitymację oficerską, nieśmiertelnik, wizytówki, baretki odznaczeniowe, odznakę Legionów Polskich 1914–1922, kartę pocztową i papierośnicę. Na liście AM zaznaczono stopień major lekarz (Oberstabsarzt). Na liście Technicznej PCK z 5 maja 1943 stopień to – pułkownik lekarz oraz że znaleziono przy zwłokach kartę pocztową z dnia 5 stycznia 1940, nadaną z Warszawy przez Marię Kopczyńską. Nazwisko Jamiołkowskiego znajduje się na liście ofiar (pod nr 489) opublikowanej w Gońcu Krakowskim nr 101 i w Nowym Kurierze Warszawskim nr 105 z 1943. W Archiwum Robla w pakiecie 0489 znajduje się spis dokumentów i przedmiotów znalezionych przy szczątkach Jamiołkowskiego. W pakiecie 0478-02, 03 (dotyczący Franciszka Pałczyńskiego) znajduje się grawerowana papierośnica Konstantego Jamiołkowskiego. Pochowany na Polskim Cmentarzu Wojennym w Katyniu, nr tabliczki epitafijnej 1298. Grób symboliczny znajduje się na cmentarzu Powązkowskim (kwatera 66-6-8,9). W 1947 Franciszka Jamiołkowska wniosła sprawę do Sądu w Otwocku o stwierdzenie aktu zgonu Konstantego Jamiołkowskiego.
Życie prywatne.
Mieszkał w Otwocku na ulicy Borowej. Żonaty z Haliną z Michalskich (1910–1956), miał dwoje dzieci.

</doc>
<doc id="4183071" url="https://pl.wikipedia.org/wiki?curid=4183071" title="Leszek Bernacki">
Leszek Bernacki

Leszek Bernacki (ur. 9 lipca 1958 w Dąbrowie Górniczej, zm. 24 grudnia 2017) – polski botanik, orchidolog. Autor map rozmieszczenia gatunków storczykowatych w Polsce. Współautor krytycznej listy roślin naczyniowych w Polsce. Współautor opracowania storczykowatych w Polskiej czerwonej księdze roślin. Współautor Czerwonej Księgi Karpat Polskich. Autor lub współautor kilkudziesięciu publikacji naukowych. 
Studia ukończył na Wydziale Biologii i Ochrony Środowiska Uniwersytetu Śląskiego w Katowicach. Pracę magisterską pt.: „Zbiorowiska roślinne rezerwatów Pogórza Cieszyńskiego” wykonał w Katedrze Geobotaniki i Ochrony Przyrody pod kierunkiem prof. dr hab. Floriana Celińskiego. Odznaczony Srebrnym Krzyżem Zasługi (2001).

</doc>
<doc id="4183074" url="https://pl.wikipedia.org/wiki?curid=4183074" title="Kamienica Karola Kretschmera">
Kamienica Karola Kretschmera

Kamienica Karola Kretschmera – kamienica znajdująca się w Łodzi przy ul. 6 Sierpnia 5. Kamienica została wpisana do Gminnej Ewidencji Zabytków miasta Łodzi z numerem 1556.
Historia.
W połowie XIX wieku właścicielem rozległej parceli położonej wzdłuż ulicy Benedykta od ul. Piotrkowskiej do ul. Spacerowej był Karol Kretschmer. W 1857 roku Kretschmer uruchomił w podwórzu posesji ręczną tkalnię chustek wełnianych (jeden z najstarszych zakładów w Łodzi), a w 1870 roku wybudował dom frontowy przy ul. Benedykta 1 (współczesny adres ul. Piotrkowska 63).
Fabryka z czasem była rozbudowywana i została zmechanizowana. Ciasna zabudowa parceli oraz problem z dostarczaniem odpowiedniej ilości wody do produkcji spowodowały, że w połowie lat 90. XIX wieku Karol Kretschmer przeniósł fabrykę do nowych budynków przy ul. Kopernika 62.
W 1896 roku na placu pofabrycznym, w tylnej części posesji, została ukończona budowa okazałej kamienicy, w której na parterze umieszczony został skład fabryki Kretschmera, a piętra przeznaczone zostały na mieszkanie fabrykanta. Autorem projektu eklektycznej dwupiętrowej kamienicy z poddaszem był Franciszek Chełmiński – jeden z czołowych architektów w dziejach Łodzi.
Po II wojnie światowej kamienicę zajmowało Miejskie Przedsiębiorstwo Geodezyjne, a od 1995 roku w podziemiach działa Łódzka Piwnica Artystyczna „Przechowalnia”.
W 2016 roku wszczęto procedurę umożliwiającą dokonanie wpisu budynku do rejestru zabytków nieruchomych województwa łódzkiego.
Architektura.
Kamienica została zbudowana w stylu eklektycznym z bogato zdobioną elewacją. Kunsztowną dekorację stanowią chimery (wieńczące narożny wykusz), muszle, głowy kobiet i głowy lwów, które znajdują przy wejściu od strony ulicy 6 Sierpnia. Parter jest boniowany, bonie ozdabiają również narożniki wykuszy oraz akcentują otwory okienne wyższych kondygnacji. Na drugiej kondygnacji znajduje się duży balkon z tralkową balustradą, a na trzeciej trzy niewielkie, półokrągłe balkoniki. Drugie piętro jest oddzielone od poddasza wydatnym gzymsem.
Na tyłach kamienicy, od strony podwórka, znajduje się kuczka (jedna z nielicznych zachowanych w Łodzi) – pomieszczenie, w którym pobożni Żydzi koczowali przez kilka dni z okazji święta Sukkot. Konstrukcja o formie wykusza, wykonana z drewna, opiera się na trójkątnych wspornikach i ma trzy kondygnacje. Zwieńczona została spadzistym dachem.

</doc>
<doc id="4183080" url="https://pl.wikipedia.org/wiki?curid=4183080" title="Linia kolejowa Bretleben – Sondershausen">
Linia kolejowa Bretleben – Sondershausen

Linia kolejowa Bretleben – Sondershausen (Kyffhäuserbahn) – lokalna linia kolejowa w kraju związkowym Turyngia, w Niemczech. Łączy główne linie Sangerhausen-Erfurt i Nordhausen-Erfurt między grzbietem Kyffhäuser i Hainleite na północy Turyngii. W zachodniej części linii, na miejscu torów kolejowych znajduje się obecnie ścieżka rowerowa.

</doc>
<doc id="4183081" url="https://pl.wikipedia.org/wiki?curid=4183081" title="Józef Żółkowski">
Józef Żółkowski

Józef Żółkowski (ur. 14 marca 1863 w Gogolińskim Młynie na Pomorzu, zm. 21 stycznia 1929 w Królewskiej Hucie) – lekarz, działacz społeczny na Górnym Śląsku.
Medycynę studiował m.in. w Berlinie, Rostocku, Lipsku oraz Würzburgu, a dyplom lekarski otrzymał w 1894. Na przełomie XIX i XX wieku zamieszkał w Mikołowie, gdzie prowadził praktykę lekarską. Zaangażował się w działalność społeczną. W 1921 był jednym z organizatorów Urzędu Rent Wojskowych w Królewskiej Hucie (w latach 1921–1926 był naczelnym lekarzem tego urzędu). W latach 1926–1929 był lekarzem zaufania Kasy Brackiej w Królewskiej Hucie.

</doc>
<doc id="4183082" url="https://pl.wikipedia.org/wiki?curid=4183082" title="Jaskinia w Krzyżanowicach Górna">
Jaskinia w Krzyżanowicach Górna

Jaskinia w Krzyżanowicach Górna (Jaskinia nad Stawem) – jaskinia na terenie Niecki Nidziańskiej. Wejście do niej znajduje się niedaleko wsi Gacki-Osiedle (Niecka Solecka), na południe od nieczynnego, zalanego wodą, kamieniołomu Gacki, w dużym leju krasowym, na wysokości 215 m n.p.m. Długość jaskini wynosi 60 metrów, a jej deniwelacja 6 metrów.
Jaskinia jest pomnikiem przyrody i jak do tej pory jedyną jaskinią w Niecce Nidziańskiej, w której znajduje się stanowisko archeologiczne.
Opis jaskini.
Główną częścią jaskini jest obszerna, pozioma sala (12 m długości i 8 m szerokości) znajdująca się zaraz za dużym otworem wejściowym. Odchodzą z niej niewielkie kominki oraz:
Przyroda.
W jaskini brak jest nacieków. Ściany są wilgotne, niski korytarz na początku bywa zalewany wodą tworząc syfon. Jaskinię odwiedzają lisy.
Historia odkryć.
Jaskinia była znana od dawna. Jej pierwszy opis i plan sporządził Kazimierz Kowalski w 1954 roku.
Badania archeologiczne.
Badania archeologiczne prowadzone były od 1994 roku przez naukowców z Uniwersytetu im. Adama Mickiewicza w Poznaniu. Wykazały, że w jaskini zamieszkiwali ludzie co najmniej od l wieku p.n.e. Odkryto pozostałości osadnictwa kultury łużyckiej, przeworskiej oraz okresów wczesnego i późnego średniowiecza.

</doc>
<doc id="4183083" url="https://pl.wikipedia.org/wiki?curid=4183083" title="Aleksandr Andriejew (lotnik)">
Aleksandr Andriejew (lotnik)

Aleksandr Pietrowicz Andriejew (ros. Александр Петрович Андреев, ur. 5 maja 1923 we wsi Bierezowo w obwodzie riazańskim, zm. 5 października 2020 w Moskwie) – radziecki lotnik wojskowy, generał pułkownik lotnictwa, Bohater Federacji Rosyjskiej (1995).
Życiorys.
Po ukończeniu w 1940 szkoły średniej podjął studia w Riazańskim Instytucie Pedagogicznym i jednocześnie uczył się w aeroklubie, we wrześniu 1941 wstąpił do Armii Czerwonej, w 1943 ukończył szkołę lotniczą. Od listopada 1943 uczestniczył w wojnie z Niemcami jako lotnik Samodzielnej Armii Nadmorskiej, od kwietnia 1944 4 Frontu Ukraińskiego, a od czerwca 1944 2 Frontu Białoruskiego, brał udział w operacji noworosyjsko-tamańskiej, kerczeńsko-eltigeńskiej, krymskiej, białoruskiej, wschodniopruskiej, pomorskiej i berlińskiej. Wykonał 366 lotów bojowych i stoczył 50 walk powietrznych, zestrzelił osobiście 4 i w grupie 2 samoloty wroga. Po wojnie wykładał w Kaczyńskiej Wyższej Wojskowej Szkole Lotniczej dla Pilotów, w latach 1961–1967 był zastępcą dowódcy i dowódcą 11 Gwardyjskiej Lotniczej Dywizji Myśliwskiej w Południowej Grupie Wojsk na Węgrzech, 1967–1968 zastępcą dowódcy 37 Armii Lotniczej Dalekiego Zasięgu, a od kwietnia 1968 do czerwca 1970 I zastępcą dowódcy 4 Armii Lotniczej Północnej Grupy Wojsk w Polsce. Od czerwca 1970 do sierpnia 1973 dowodził 73 Armią Powietrzną Środkowoazjatyckiego Okręgu Wojskowego, następnie 17 Armią Powietrzną Kijowskiego Okręgu Wojskowego (w 1975 otrzymał stopień generała pułkownika lotnictwa), od grudnia 1979 do października 1989 kierował katedrą sztuki operacyjnej Sił Powietrznych Wojskowej Akademii Sztabu Generalnego Sił Zbrojnych ZSRR im. Woroszyłowa, następnie zakończył służbę wojskową. Napisał 15 prac naukowych na temat przystosowania lotnictwa, ma stopień kandydata nauk wojskowych.

</doc>
<doc id="4183087" url="https://pl.wikipedia.org/wiki?curid=4183087" title="Pike Creek (Delaware)">
Pike Creek (Delaware)

Pike Creek – jednostka osadnicza w Stanach Zjednoczonych, w stanie Delaware, w hrabstwie New Castle.

</doc>
<doc id="4183088" url="https://pl.wikipedia.org/wiki?curid=4183088" title="North Star (Delaware)">
North Star (Delaware)

North Star – jednostka osadnicza w Stanach Zjednoczonych, w stanie Delaware, w hrabstwie New Castle.

</doc>
<doc id="4183089" url="https://pl.wikipedia.org/wiki?curid=4183089" title="Bakı Kristal Zalı">
Bakı Kristal Zalı



</doc>
<doc id="4183092" url="https://pl.wikipedia.org/wiki?curid=4183092" title="Greenville (Delaware)">
Greenville (Delaware)

Greenville – jednostka osadnicza w Stanach Zjednoczonych, w stanie Delaware, w hrabstwie New Castle.

</doc>
<doc id="4183095" url="https://pl.wikipedia.org/wiki?curid=4183095" title="Glasgow (Delaware)">
Glasgow (Delaware)

Glasgow – jednostka osadnicza w Stanach Zjednoczonych, w stanie Delaware, w hrabstwie New Castle.

</doc>
<doc id="4183096" url="https://pl.wikipedia.org/wiki?curid=4183096" title="Dearne">
Dearne

Dearne (ang. "River Dearne") – rzeka w północnej Anglii, w hrabstwach West Yorkshire i South Yorkshire, dopływ rzeki Don. Długość rzeki wynosi 51,9 km.
Źródło rzeki znajduje się na zachód od wsi Birdsedge, na wysokości około 315 m n.p.m. W górnym biegu rzeka płynie na północny wschód i przepływa przez miejscowości Denby Dale i Clayton West, po czym skręca na południowy wschód. Dalej przepływa przez Darton, Barnsley, Darfield, Wath upon Dearne i Bolton upon Dearne. W końcowym biegu od północy opływa Mexborough i uchodzi do rzeki Don naprzeciw Conisbrough.

</doc>
<doc id="4183099" url="https://pl.wikipedia.org/wiki?curid=4183099" title="Nikołaj Gusarow (lotnik)">
Nikołaj Gusarow (lotnik)

Nikołaj Michajłowicz Gusarow (ros. Николай Михайлович Гусаров, ur. we wsi Nowosiołki w guberni orłowskiej, zm. 3 września 1979 w m. Żeleznodorożnym) – radziecki lotnik wojskowy, pułkownik, Bohater Związku Radzieckiego (1944).
Życiorys.
Od 1936 służył w Armii Czerwonej, w 1939 ukończył Kaczyńską Wyższą Wojskową Szkołę Lotniczą dla Pilotów, brał udział w zajmowaniu przez ZSRR zachodniej Ukrainy, czyli agresji na Polskę. Od czerwca 1941 walczył w wojnie z Niemcami, był nawigatorem 486 pułku lotnictwa myśliwskiego 279 Dywizji Lotnictwa Myśliwskiego 6 Korpusu Lotnictwa Myśliwskiego 16 Armii Powietrznej Frontu Białoruskiego w stopniu majora, do listopada 1943 wykonał 432 loty bojowe, w 69 walkach powietrznych zestrzelił osobiście 15 i w grupie 14 samolotów wroga. W 1949 ukończył wyższe kursy oficerskie, w 1955 w stopniu pułkownika został przeniesiony do rezerwy ze względu na stan zdrowia. Mieszkał w mieście Żeleznodorożnyj w obwodzie moskiewskim, gdzie zmarł i został pochowany.
Odznaczenia.
I medale.

</doc>
<doc id="4183101" url="https://pl.wikipedia.org/wiki?curid=4183101" title="Brookside (Delaware)">
Brookside (Delaware)

Brookside – jednostka osadnicza w Stanach Zjednoczonych, w stanie Delaware, w hrabstwie New Castle.

</doc>
<doc id="4183105" url="https://pl.wikipedia.org/wiki?curid=4183105" title="Adrian Goldsmith">
Adrian Goldsmith

Adrian Philip Goldsmith (ur. 15 kwietnia 1921, zm. 25 marca 1961) – australijski lotnik, as myśliwski okresu II wojny światowej.
Życiorys.
Urodził się w Waverley (obecnie przedmieścia Sydney) jako syn Sidneya Goldsmitha i Angielki Philippy Mary (z domu Scott-Coward). Uczęszczał do Newington College. W czasie wielkiego kryzysu przeprowadził się z rodzicami do Avoca Beach gdzie pobierał naukę w Gosford High School. W 1937 w wieku 16 lat znalazł zatrudnienie jako urzędnik w Wydziale Robót Publicznych i Samorządu Lokalnego Nowej Południowej Walii (New South Wales Department of Works and Local Government).
16 września 1940 wstąpił do Royal Australian Air Force. Po ukończeniu szkolenia lotniczego w czerwcu 1941 został skierowany do Anglii w stopniu sierżanta. Otrzymał przydział do 134 dywizjonu następnie służył w 242 dywizjonie. 10 grudnia 1941 w Tuckingmill poślubił Dorothea Rosemary Britton. W lutym 1942 został przeniesiony do 126 dywizjonu stacjonującego na Malcie. 21 kwietnia zestrzelił messerschmiita Bf 109 i uszkodził drugiego, lecz jego samolot został trafiony przez trzecią niemiecką maszynę i częściowo zablokował jego lotki. W pierwszej połowie maja zestrzelił 6 niemieckich i włoskich samolotów. 5 czerwca otrzymał Distinguished Flying Medal. 15 maja 1942 otrzymał promocję na pierwszy stopień oficerski podporucznika ("pilot officer"). 15 czerwca poprowadził akcję przeciwko żegludze wroga około 130 mil od swojej bazy (210 km), podczas walki zaatakował dużą formacja samolotów przeciwnika i zestrzelił wodnosamolot CANT Z.506, bombowiec Fiat BR.20 oraz prawdopodobnie myśliwiec Macchi MC.200. Za ten wyczyn został odznaczony Distinguished Flying Cross.
Pod koniec lipca 1942 miał na swoim koncie 12 zwycięstw, wrócił do Anglii gdzie służył jako instruktor. W styczniu 1943 został skierowany jako dowódca eskadry do 452 dywizjonu stacjonującego w Batchelor, gdzie brał udział w obronie Darwina przed japońskimi nalotami. W lutym jednostka została przeniesiona do Strauss niedaleko Darwina. 2 maja Goldsmith został zestrzelony lecz udało mu się wyskoczyć na spadochronie, po 24 godzinach spędzonych w morzu na pontonie został odnaleziony i uratowany. We wrześniu awansował na kapitana ("flight lieutenant"), do tego czasu powiększył swoje konto o 4 japońskie samoloty. W 1943 jego żona zaginęła w czasie podróży do Australii i została uznana za zmarłą. W kwietniu 1944 Goldsmith został przeniesiony jako instruktor do Mildury. 23 października 1943 ożenił się z pielęgniarką wojskową Doris May McGrath, w kościele katolickim w Concord. 31 maja 1945, w stopniu majora ("squadron leader") przeszedł do cywila z powodów zdrowotnych. Podczas II wojny światowej odniósł 16 pewnych zwycięstw oraz 3 prawdopodobne.
Po wojnie zamieszkał w Burwood i pracował jako sprzedawca. W 1946 zatrudnił się w Commonwealth Oil Refineries Ltd i podróżował służbowo po Nowej Południowej Walii. W późniejszym czasie awansował na kierownika ds. marketingu.
Adrian Goldsmith zmarł na zapalenie otrzewnej 25 marca 1961 w szpitalu w Sydney. Jego ciało zostało skremowane a prochy rozsypane w morzu Timor.

</doc>
<doc id="4183113" url="https://pl.wikipedia.org/wiki?curid=4183113" title="Herb gminy Nowa Wieś Wielka">
Herb gminy Nowa Wieś Wielka

Herb gminy Nowa Wieś Wielka przedstawia w czerwonym polu herbowym dwie srebrne szable z czarnymi rękojeściami, skrzyżowane na kształt litery X, powyżej których jest srebrna lilia, poniżej zaś srebrna falująca wstęga, symbolizująca rzekę.
Herb został ustanowiony przez Radę Gminy 7 lutego 2006 r.
Autorem projektu herbu jest Lech Tadeusz Karczewski.

</doc>
<doc id="4183114" url="https://pl.wikipedia.org/wiki?curid=4183114" title="Rosyjska kursywa">
Rosyjska kursywa

Rosyjska kursywa (, „(rosyjskie) pismo ręczne”) – forma współczesnej cyrylicy służąca do zapisywania języka rosyjskiego ręcznie, w opozycji do liter drukowanych używanych w urządzeniach elektronicznych bądź w druku. Również rosyjskie drukowane litery pochylone bazowane są na ich formie w piśmie ręcznym (tak jak na przykład małe т, które przypomina swoją formą łaciński znak m). Znaczna większość rosyjskiego pisma ręcznego przyjmuje taką formę, najczęściej używana jest w prywatnych notatkach i listach oraz w szkołach, gdzie dzieci uczone są jak pisać kursywą już od pierwszej klasy.
Historia.
Rosyjska (oraz ogólnie każda inna bazująca na cyrylicy) kursywa powstała w XVIII wieku, na podstawie wcześniejszych pism tachygraficznych (ско́ропись ‘skoropis’, „szybkie” lub „biegające” pismo). Stała się pisanym odpowiednikiem tzw. „cywilnego” lub piotrowego pisma drukowanego. Współczesne małe litery pochyłe pisma drukowanego bazowane są w większości na kształcie liter z kursywy.
Kształty znaków rosyjskiej kursywy dzielą wiele podobieństw z literami kursywy alfabetu łacińskiego. Dla przykładu, współczesne rosyjskie litery „АВДЕИКМНОРСУХ авдезиопрстухч” pisane kursywą są bardzo podobne do łacińskich „ABDEUKMHOPCYX abgezuonpcmyxr” (𝒜ℬ𝒟ℰ𝒰𝒦ℳℋ𝒪𝒫𝒞𝒴𝒳 𝒶𝒷ℊℯ𝓏𝓊ℯ𝓃𝓅𝒸𝓂𝓎𝓍𝓇), mimo posiadania w niektórych przypadkach zupełnie innych przypisanych dźwięków. Zarówno normalne, jak i pochyłe pismo drukowane nie wykazuje aż takiego podobieństwa.
Nie można mylić historycznego rosyjskiego skoropisu ze współczesną kursywą oraz stenografią, która często nazywana jest skoropisem, mimo bycia zupełnie inną rzeczą.
Forma.
Rosyjska kursywa bardzo przypomina szerzej rozpowszechnioną kursywę łacińską, jednak w odróżnieniu od niej rosyjskie pismo ręczne jest w zasadzie uniwersalnie oparte na kursywie, kiedy w kursywie łacińskiej najpopularniejsze są idiosynkratyczne systemy łączące litery drukowane i ręczne.
Istnieje nieco dwuznaczności biorących się z faktu, że kilka z małych liter składa się (w całości lub częściowo) z elementu, który jest identyczny jak łacińska litera ı bez kropki z pisma ręcznego, grecka litera ι oraz połowa litery u z cyrylicy, między innymi и, л, м, ш, щ, ы. Z tego powodu, niektóre kombinacje tych liter nie mogą być jednoznacznie rozszyfrowane bez znajomości języka lub bez szerszego kontekstu. Dla przykładu, w słowach волшебник, „czarodziej” oraz домик, „domek” kombinacje лш i ми wyglądają identycznie. Słowo лишишь, „pozbędziesz” zapisane kursywą składa się prawie tylko z tych elementów. Istnieją przykłady innych słów, które zapisane kursywą wyglądają absolutnie identycznie, np. мщу, „mszczę” i лицу, „twarzy [celownik]”.
W niektórych formach kursywy różnica w zapisie pomiędzy т a ш może stać się ledwo widoczna, gdyż obie są zapisywane w kształtach albo m albo ɯ. Aby pozbyć się tej dwuznaczności, pozioma kreska może zostać napisana nad znakiem (jak m̅ lub rzadziej ɯ̅) jeśli to т, lub poniżej (jak ɯ̲ lub rzadziej m̲) jeśli to ш. Pisanie litery т w jej drukowanej formie (kształt T) zamiast typowego kształtu m jest często spotykane.
Litera д może również być zapisana w postaci ∂.
Parę liter rosyjskiej cyrylicy różni się od kursywy używanej w języku serbskim i macedońskim. Z tego powodu serbskie/macedońskie г i п są pisane tak jak łacińskie i oraz u z makronem (ī oraz ū), a litera т jest zapisywana w kształcie litery ɯ̅.

</doc>
<doc id="4183116" url="https://pl.wikipedia.org/wiki?curid=4183116" title="Dmitrij Glinka">
Dmitrij Glinka

Dmitrij Borisowicz Glinka (ros. Дмитрий Борисович Глинка, ur. we wsi Aleksandrow Dar (obecnie część Krzywego Rogu), zm. 24 lutego 1979 w Moskwie) – radziecki lotnik wojskowy, dwukrotny Bohater Związku Radzieckiego (1943).
Życiorys.
Od 1931 mieszkał w Krzywym Rogu, gdzie do 1932 skończył 6 klas szkoły, później pracował jako elektryk, a w 1937 ukończył aeroklub. Od grudnia 1937 służył w Armii Czerwonej, w lutym 1939 ukończył Kaczyńską Wyższą Wojskową Szkołę Lotniczą dla Pilotów i został lotnikiem pułku myśliwskiego w Baku, w sierpniu 1941 uczestniczył we wkroczeniu wojsk radzieckich do Iranu. Od stycznia 1942 do maja 1945 brał udział w wojnie z Niemcami jako pilot, dowódca klucza i pomocnik dowódcy pułku, walczył na Froncie Krymskim (styczeń-maj 1942), Północno-Kaukaskim (maj-lipiec 1942 i luty-sierpień 1943), Południowym (lipiec 1942 i sierpień-październik 1943), w Północnej Grupie Wojsk Frontu Zakaukaskiego (lipiec-wrzesień 1942), na 4 (październik 1943-styczeń 1944), 2 (maj-lipiec 1944) i 1 Ukraińskim (lipiec 1944-maj 1945). Uczestniczył w obronie Krymu i Kaukazu, walkach powietrznych na Kubaniu, operacji donbaskiej, melitopolskiej, lwowsko-sandomierskiej, sandomiersko-śląskiej, górnośląskiej, dolnośląskiej, berlińskiej i praskiej. 9 maja 1942 został zestrzelony podczas walki na Krymie, zdołał wyskoczyć na spadochronie, jednak doznał obrażeń i trafił do szpitala. 16 września 1943 został ranny w nogę podczas bombardowania lotniska, 18 lipca 1944 doznał obrażeń głowy po awarii samolotu. Według oficjalnych danych wykonał 282 loty bojowe i stoczył 94 walki powietrzne, w których zestrzelił osobiście 50 samolotów wroga. Od czerwca 1945 do lutego 1946 był zastępcą dowódcy lotniczego pułku myśliwskiego w Centralnej Grupie Wojsk w Austrii, w 1951 ukończył Akademię Wojskowo-Powietrzną w Monino i został dowódcą 351 lotniczego pułku myśliwskiego w stopniu pułkownika, od sierpnia 1951 do stycznia 1954 dowodził 530 lotniczym pułkiem myśliwskim w Nadmorskim Okręgu Wojskowym i Półwyspie Laoduńskim (Chiny), od maja 1955 do stycznia 1958 służył w Północnej Grupie Wojsk w Polsce. Od stycznia 1958 był zastępcą, a od czerwca 1958 do sierpnia 1959 I zastępcą dowódcy 119 Lotniczej Dywizji Myśliwskiej w Tyraspolu, od sierpnia 1959 do kwietnia 1960 I zastępcą dowódcy 283 Lotniczej Dywizji Myśliwskiej w Senakach, w lipcu 1960 zakończył służbę wojskową. W latach 1946-1950 był deputowanym do Rady Najwyższej ZSRR 2 kadencji.
Jego bratem był Boris Glinka, również lotnik wojskowy i Bohater Związku Radzieckiego.
Odznaczenia.
I medale.

</doc>
<doc id="4183118" url="https://pl.wikipedia.org/wiki?curid=4183118" title="Jaskinia Półkolista">
Jaskinia Półkolista

Jaskinia Półkolista – jaskinia na terenie Niecki Nidziańskiej. Ma dwa otwory wejściowe położone na południe od wsi Siesławice (Niecka Solecka), w gipsowej ścianie, w pobliżu Jaskini Szerokiej i jaskini Dwie Studnie, na wysokości 214 m n.p.m. Długość jaskini wynosi 58 metrów, a jej deniwelacja 1 metr.
Jaskinia jest pomnikiem przyrody.
Opis jaskini.
Otworami wejściowymi do jaskini są, położone obok siebie, dwie niewielkie studzienki. Na ich dnie zaczyna się niski korytarz rozgałęziający się po kilku metrach. Na lewo kończy się zaraz zawaliskiem, natomiast na prawo dochodzi do dużej sali. Odchodzą z niej dwa korytarzyki, z których dłuższy jest zalany wodą.
Przyroda.
W jaskini brak jest nacieków. Ściany są wilgotne, dno jest okresowo zalewane wodą.
Historia odkryć.
Jaskinia była prawdopodobnie znana od dawna. Jej pierwszy opis i plan sporządził B. W. Wołoszyn w 1989 roku.

</doc>
<doc id="4183120" url="https://pl.wikipedia.org/wiki?curid=4183120" title="Hallatrow">
Hallatrow

Hallatrow – osada w Anglii, w hrabstwie Somerset, w dystrykcie (unitary authority) Bath and North East Somerset. Leży 13 km od miasta Bath, 51,9 km od miasta Taunton i 171,4 km od Londynu. W 2016 miejscowość liczyła 535 mieszkańców. Hallatrow jest wspomniane w Domesday Book (1086) jako "Helgetrau"/"Helegetriueia".

</doc>
<doc id="4183122" url="https://pl.wikipedia.org/wiki?curid=4183122" title="Kazimierz Koś">
Kazimierz Koś

Kazimierz Koś (ur. 1 lipca 1931 w Lubli, zm. 20 grudnia 2017 w Warszawie) – polski dyplomata.
Życiorys.
Wychował się na Podkarpaciu, pochodził z biednej rodziny chłopskiej (jego rodzice ukończyli po dwie klasy szkoły powszechnej). W 1947 został skierowany przez Zarząd Wojewódzki Związku Walki Młodych w Rzeszowie do Hufca Budowlanego „Świt” w Piątkowcu koło Łodzi, w celu odbycia służby wojskowej oraz nauki zawodu murarza. Po uzyskaniu egzaminu czeladniczego, jako murarz pracował na budowach w Płońsku i w Pyrzycach. Następnie ukończył Studium Przygotowawczego do Szkół Wyższych na Uniwersytecie Jagiellońskim i podjął studia w Szkole Głównej Służby Zagranicznej w Warszawie. Jako dyplomata w okresie PRL piastował między innymi funkcję konsula w Bukareszcie, Ostrawie i Lipsku, kierownika Wydziału Konsularnego w Polskiej Misji Wojskowej w Berlinie oraz konsula generalnego w Kolonii. Był także wieloletnim doradcą Ministra Spraw Zagranicznych.
Był również zaangażowany w budowę Pomnika – Szpitala Centrum Zdrowia Dziecka i Centrum Zdrowia Matki Polki w Łodzi. Piastował funkcję sekretarza Społecznego Komitetu Wspierania Pomnika Szpitala Centrum Zdrowia Dziecka i za tę działalność został uhonorowany Orderem Uśmiechu oraz Medalem Przyjaciel Centrum Zdrowia Dziecka. Należał do pomysłodawców Festiwalu Polonijnych Zespołów Folklorystycznych w Rzeszowie.
W 2016 nakładem Wydawnictwa Edytorial ukazała się jego książka wspomnieniowa pt. "Oczyma chłopskiego dziecka i konsula generalnego" ().
Był żonaty z Teresą Koś (1933–2014), miał syna Józefa i dwie wnuczki. 28 grudnia 2017 roku został pochowany na Cmentarzu Powązki Wojskowe (kwatera B-9-273).

</doc>
<doc id="4183123" url="https://pl.wikipedia.org/wiki?curid=4183123" title="North Coker">
North Coker

North Coker – osada w Anglii, w hrabstwie Somerset. Leży 3,6 km od miasta Yeovil, 32 km od miasta Taunton i 192,2 km od Londynu. W 2016 miejscowość liczyła 727 mieszkańców.

</doc>
<doc id="4183125" url="https://pl.wikipedia.org/wiki?curid=4183125" title="Monkton Heathfield">
Monkton Heathfield

Monkton Heathfield – osada w Anglii, w hrabstwie Somerset. Leży 2,8 km od miasta Taunton, 60,2 km od miasta Bristol i 214,9 km od Londynu. W 2016 miejscowość liczyła 1670 mieszkańców.

</doc>
<doc id="4183127" url="https://pl.wikipedia.org/wiki?curid=4183127" title="Umowy indemnizacyjne">
Umowy indemnizacyjne

Umowy indemnizacyjne (odszkodowawcze) podpisane przez Polskę – dwustronne umowy międzynarodowe dotyczące przyznania rekompensat za mienia utracone przez cudzoziemców wskutek nacjonalizacji lub wywłaszczenia w Polsce, podpisane w latach 1948–1971.
Istotą układów było wypłacenie przez państwo polskie określonej sumy ryczałtowej danemu państwu. Po zapłacie państwo polskie, jego obywatele i osoby prawne było zwalniane z odpowiedzialności odszkodowawczej w stosunku do takiego państwa, jego obywateli i osób prawnych. Zobowiązania odszkodowawcze przechodziły na państwo, które otrzymało od Polski określoną sumą ryczałtową („globalną sumę odszkodowawczą”).
Strony umów indemnizacyjnych.
Polska zawarła łącznie umowy indemnizacyjne z 12 państwami:
Warto nadmienić, że umowy indemnizacyjne nie zostały zawarte z Niemcami ani państwami sojuszniczymi III Rzeszy. Wszelkie składniki mienia niemieckiego traktowano jako należne prawnie Polsce reparacje ze względu na ogromne straty poniesione w trakcie II wojny światowej.
Wysokość sumy odszkodowawczej.
Suma ryczałtowa była przeznaczona na odszkodowania dla cudzoziemców, służyła też jako pokrycie wierzytelności danego państwa wobec państwa polskiego i pokrywała odszkodowania dla podmiotów gospodarczych, tj. osób prawnych.
Odszkodowania na podstawie powyższych umów były płacone w gotówce i w ratach. Wyjątek stanowiła umowa z Francją, na podstawie której odszkodowanie w wysokości 65 mln dolarów amerykańskich wypłacono w formie dostaw węgla kamiennego. Innym uregulowaniem objęta była także umowa z Norwegią, na mocy której wierzytelności polskie w Norwegii i norweskie w Polsce zostały wzajemnie potrącone.
Lista pozostałych państw oraz suma odszkodowawcza wypłacona przez Polskę:
Sytuacja prawna umów indemnizacyjnych w Polsce.
Umowy indemnizacyjne nie były ratyfikowane ani ogłaszane w Dzienniku Ustaw, przez co nie mogły one stanowić źródła prawa w Polsce. Dopiero dzięki uchwaleniu „Ustawy z dnia 9 kwietnia 1968 r. o dokonywaniu w księgach wieczystych wpisów na rzecz Skarbu Państwa w oparciu o międzynarodowe umowy o uregulowaniu roszczeń finansowych” (Dz. U. Nr 12, poz 65) Minister finansów mógł wydawać decyzję na podstawie podpisanych umów dwustronnych. Wątpliwość budzi natomiast kolizja umów odszkodowawczych z prawem krajowym, według prof. Jana Barcza: "„wszystkie organy Państwa Polskiego, w tym sądy, stosownie do zasady pacta sunt servanda powinny respektować wiążące Polskę umowy międzynarodowe. W przypadku kolizji postawień umowy z prawem krajowym powinny tak interpretować prawo krajowe, aby zapewnić wykonanie umowy międzynarodowej, w przypadku sprzeczności, która nie może być przezwyciężona [...] powinny dawać pierwszeństwo postawieniom umowy.”"Warto zaznaczyć, iż rząd PRL w zdecydowanej większości odmawiał wypłaty odszkodowań obywatelom Polski. O wypłatach odszkodowań w odniesieniu do krajów zachodnich polskie społeczeństwo nie było informowane, wskazuje na to brak ogłoszenia w oficjalnych publikatorach polskich oraz nadanie większości dokumentów klauzuli tajności.
Konsekwencje podpisania umów.
Główną konsekwencją zawarcie umów dwustronnych było zdjęcie odpowiedzialność odszkodowawczej z państwa polskiego za mienie znacjonalizowane lub wywłaszczone cudzoziemcom. Dodatkowo dzięki przekazaniu sumy ryczałtowej państwo polskie, jego obywatele i osoby prawne nie ponosiły odpowiedzialności z tytułu podziału przekazanej sumy między zainteresowanych/poszkodowanych. Pełną odpowiedzialność za podział przekazanej sumy ryczałtowej przez Polskę ponosiły państwa które taką sumę otrzymały, to ich zadaniem było ustalenie kręgu poszkodowanych i wypłata należytego odszkodowania.
Warto nadmienić, iż rząd PRL w celu ożywienia polskiej gospodarki, w szczególności eksportu do krajów zachodnich, w miarę możliwości wprowadzał zapisy o rozwijaniu relacji handlowych w podpisywanych umowach odszkodowawczych z innymi krajami.(np. poprzez uzależnienie raty odszkodowania od wartości eksportowanego towaru).
Od 2012 r. Ministerstwo Spraw Zagranicznych RP przez krótki okres prowadziło portal informacyjny poświęcony tematyce reprywatyzacji, w tym także układom odszkodowawczym podpisanym przez Polskę.

</doc>
<doc id="4183131" url="https://pl.wikipedia.org/wiki?curid=4183131" title="Arwarton">
Arwarton



</doc>
<doc id="4183133" url="https://pl.wikipedia.org/wiki?curid=4183133" title="Wenham Magna">
Wenham Magna



</doc>
<doc id="4183134" url="https://pl.wikipedia.org/wiki?curid=4183134" title="Yatton (Herefordshire)">
Yatton (Herefordshire)



</doc>
<doc id="4183136" url="https://pl.wikipedia.org/wiki?curid=4183136" title="Iwan Michajliczenko">
Iwan Michajliczenko

Iwan Charłampowicz Michajliczenko (ros. Иван Харлампович Михайличенко; ur. 2 września 1920 w miejscowości Ałmazna, zm. 2 czerwca 1982 w Moskwie) – radziecki lotnik wojskowy, pułkownik, dwukrotny Bohater Związku Radzieckiego (1944 i 1945).
Życiorys.
Był narodowości ukraińskiej. W 1938 skończył szkołę, a w 1939 aeroklub w mieście Sergo (obecnie Kadijewka), od kwietnia 1940 służył w Armii Czerwonej, w styczniu 1943 ukończył woroszyłowgradzką wojskową lotniczą szkołę pilotów ewakuowaną do Uralska i został pilotem rezerwowego pułku lotniczego w Kamience. Od czerwca 1943 od maja 1945 uczestniczył w wojnie z Niemcami jako lotnik, starszy lotnik, dowódca klucza, zastępca dowódcy i dowódca eskadry lotniczego pułku szturmowego, walczył na Froncie Woroneskim (czerwiec-lipiec 1943), Stepowym (lipiec-październik 1943), 2 (październik 1943-lipiec 1944) i 1 Ukraińskim (lipiec 1944-maj 1945). Brał udział w bitwie pod Kurskiem, operacji biełgorodzko-charkowskiej, bitwie o Dniepr, operacji kirowohradzkiej, korsuń-szewczenkowskiej, humańsko-botoszańskiej, lwowsko-sandomierskiej, sandomiersko-śląskiej, górnośląskiej, dolnośląskiej, berlińskiej i praskiej. Podczas wojny wykonał 187 lotów bojowych samolotem Ił-2, prowadząc naloty na przeciwnika, stoczył 48 walk powietrznych, zestrzelił osobiście 3 i w grupie 3 samoloty wroga. W momencie zakończenia wojny był dowódcą eskadry 141 gwardyjskiego pułku lotnictwa szturmowego 9 Gwardyjskiej Dywizji Lotnictwa Szturmowego 1 Gwardyjskiego Korpusu Lotnictwa Szturmowego 5 Armii Powietrznej 2 Frontu Ukraińsiego. Po wojnie był dowódcą eskadry w Centralnej Grupie Wojsk w Austrii, 1947-1950 zastępcą dowódcy eskadry w Nadbałtyckim Okręgu Wojskowym i Moskiewskim Rejonie Obrony Przeciwlotniczej, a 1955-1958 zastępcą dowódcy pułku lotniczego obrony przeciwlotniczej w Jarosławiu, w 1958 ukończył kursy doskonalenia kadry oficerskiej Sił Wojskowo-Powietrznych w Lipiecku. W lutym 1962 został przeniesiony do rezerwy w stopniu podpułkownika, w 1975 otrzymał stopień pułkownika.
Odznaczenia.
I inne.

</doc>
<doc id="4183137" url="https://pl.wikipedia.org/wiki?curid=4183137" title="Żmerynka (stacja kolejowa)">
Żmerynka (stacja kolejowa)

Żmerynka (ukr. "Жмеринка", ang. "Zhmerynka") – stacja kolejowa w Żmerynce, w obwodzie winnickim, na Ukrainie. Otwarcie stacji nastąpiło w 1865 roku w ramach budowy linii kolejowej między Kijowem a Bałtą. W latach 2010–2013 została wyremontowana.
Żmerynka obsługuje połączenia krajowe i międzynarodowe (m. in. do Polski).

</doc>
<doc id="4183143" url="https://pl.wikipedia.org/wiki?curid=4183143" title="Rajd Polski 1988">
Rajd Polski 1988

Rajd Polski 1988 (45. Rajd Polski) – 45. edycja rajdu samochodowego Rajd Polski rozgrywanego w Polsce. Rozgrywany był od 8 do 10 lipca 1988 roku. Bazą rajdu był Wrocław. Rajd był dwudziestą czwartą rundą Rajdowych Mistrzostw Europy w roku 1988 o współczynniku - 2.

</doc>
<doc id="4183145" url="https://pl.wikipedia.org/wiki?curid=4183145" title="The Sinner">
The Sinner



</doc>
<doc id="4183147" url="https://pl.wikipedia.org/wiki?curid=4183147" title="Boiken">
Boiken

Boiken (cs. Boikovo, fr. Pomme Boiken, de. Boikenapfel) – odmiana uprawna jabłoni domowej pochodzenia niemieckiego, po raz pierwszy odmiana ta została opisana w 1828 roku. Spotykana najczęściej w okolicach Bremy. W Polsce była powszechnie uprawiana w wielu rejonach, obecnie rzadziej spotykana.
Rozwój.
Odmiana wchodzi w okres owocowania w 5 lub 6 roku od posadzenia. Owocuje bardzo obficie, najczęściej przemiennie, ze skłonnością do owocowania corocznego.
Uprawa.
Owoce są gotowe do zbioru pod koniec października. Do spożycia nadają się w styczniu. Dobrze trzymają się na drzewie, dobrze znoszą transport. W dobrych warunkach przechowują się do czerwca, jednak w przechowalni czasami ulegają oparzeliźnie powierzchniowej.
Zastosowanie.
Boiken ma wszechstronne zastosowanie – doskonale nadaje się do spożycia na surowo, do przetworów domowych, jak i do przerobu przemysłowego. Odmiana jest polecana na kompoty.

</doc>
<doc id="4183148" url="https://pl.wikipedia.org/wiki?curid=4183148" title="Trilby albo Chochlik z Argyle">
Trilby albo Chochlik z Argyle

Trilby albo Chochlik z Argyle (fr.ː "Trilby ou le Lutin d'Argail") – opowiadanie fantastyczne Charlesa Nodier z 1822 roku.
Okoliczności powstania utworu.
Twórczość fantastyczną Nodier zainicjował opowiadaniem "Une Heure ou la Vision" wydanym w 1806 roku, historią młodego człowieka, który stracił ukochaną i popadł w szaleństwo, co pozwoliło mu nawiązać kontakt ze światem nadprzyrodzonym. Kolejne jego opowiadania fantastyczne rozgrywały się na pograniczu snu i jawy. W 1821 roku pisarz odbył podróż do Szkocji, gdzie pracował nad przekładem tragedii "Bertram" Ch. R. Maturina. Owocem tej podróży był wydany w następnym roku "Trilby".
Treść.
Historia opowiedziana przez Nodiera rozgrywa się w hrabstwie Agryle, nad jeziorem Long, naprzeciw góry Ben Arthur. W chacie szkockiego rybaka Dougala, żyje chochlik Trilby zakochany w jego młodej żonie Jeannie. Kiedy jej mąż wypływa na połów, a Jeannie zasypia przy ogniu, Trilby siada na jej kolanach i szepcze jej miłosne zaklęcia, a czasem całuje w policzek. Chochlik dba też, by gospodarz nie wrócił zbyt wcześnie, dbając o obfite połowy dużych błękitnych ryb. Zaniepokojona swoimi snami Jeannie zwierza się mężowi, który postanawia sprowadzić z pobliskiego klasztoru Balwagh ojca Rolanda, żeby dokonał egzorcyzmu. Mnich i małżonkowie wspólnie modlą się o oczyszczenie domu z duchów pogańskich. Trilby musi opuścić domostwo. Będzie mógł wrócić jeśli przywoła go Jeannie, a Dougal zgodzi się na jego powrót. Jeśli złamie zakaz zostanie na tysiąc lat zaklęty.
Po wygnaniu Trilby'ego Jeannie zaczyna za nim tęsknić. Śni jej się po nocach pod postacią dorodnego młodzieńca, wodza rod MacFerlane'ów. Dougalowi bez pomocy duszka nie wiedzie się w połowach tak jak dawniej. Postanawia więc wybrać się wraz z żoną z pielgrzymką do Balvagh do świętego Kolombana. W opactwie, podczas gdy pielgrzymi, pod przewodnictwem ojca Rolanda, odprawiają wspólny egzorcyzm przeciw duchom, Jeannie odnajduje w jednym z korytarzy obraz młodzieńca, który jej się śnił.
Po powrocie do domu Jeannie wybrała się pewnego razu łodzią na drugą stronę jeziora. Wracając ujrzała w przybrzeżnych zaroślach małego zgarbionego starca, który prosił o podwiezienie. Wyznał on Jeannie, że jest ojcem Trilby'ego i dowiedziawszy się niedawno, że Trilby przebywa w chacie Dougala, postanowił go odwiedzić. Stroskana Jeannie wyznała, że niestety z powodu jej niedyskrecji został wygnany z ich chaty. Wówczas tajemniczy pasażer zrzucił przebranie i ukazał się w postaci Trilby'ego. Jeannie zdziwiła się jak mógł się do niej zbliżyć nie wzywany, ale chochlik przypomniał jej, że go wezwała przed portretem MacFerlane'a w Balvagh. Trilby zapowiada, że zamierza wrócić do jej domu, na jej obawy, że zostanie zaklęty na tysiąc lat, odpowiada, że gotów jest to przecierpieć, jeśli będzie pewny jej miłości i wyskakuje z łodzi. Jeannie dopływa do brzegu gdzie spotyka męża uszczęśliwionego udanym połowem błękitnych ryb oraz wyłowieniem bogato zdobionej klejnotami szkatułki. Nakazuje ją zanieść żonie do domu. W domu gdy Jeannie chce otworzyć szkatułkę, słyszy z jej środka głos Trilby'ego, który wyjaśnia, że otworzyć ją może tylko wyznanie miłości. Jeannie, choć kocha Trilby'ego, nie śmie jednak złamać przysięgi złożonej Dougalowi i wybiega z chaty. Trafia na cmentarz, gdzie pod drzewem świętego Kolombana dostrzega mnicha Rolanda i męża nad leżącym na ziemi Trilbym. Pada bez życia.
Po stuleciach nie pozostało śladu z chaty Dougala, ani z cmentarza, uschło drzewo Kolombana, na wzgórzu pozostał tylko samotny grobowiec z wyrytym na tablicy napisemː "Tysiąc lat to tylko chwila na ziemi dla tych, co mają pozostać ze sobą na zawsze"
Analiza utworu.
Nie wiadomo czy sprytny i usłużny chochlik, przypominający Szekspirowskiego Ariela, żyje naprawdę w chacie szkockiego rybaka, czy tylko w wyobraźni jego młodej żony. Niezależnie od tego jest niewątpliwie uosobieniem jej miłosnych tęsknot, które konkretyzują się w postaci zuchwałego przywódcy klanu MacFerlane'ów. Wciela też dążenie człowieka do szczęścia i pełni życia. Zderzenie tych pragnień z normami obyczajowymi przynosi Jeannie tragiczny finał. Duchowe zwycięstwo pozostaje jednak po jej stronie. Miłość silniejsza jest niż śmierć. Kochankowie kiedyś się połączą. "Tysiąc lat to tylko chwila na ziemi dla tych, co mają pozostać ze sobą na zawsze".

</doc>
<doc id="4183152" url="https://pl.wikipedia.org/wiki?curid=4183152" title="Jerzy Antoni Staroń">
Jerzy Antoni Staroń

Jerzy Antoni Staroń (ur. 1943, zm. 14 grudnia 2017) – polski dziennikarz, działacz sportowy, urzędnik państwowy.
Życiorys.
Był absolwentem VI Liceum Ogólnokształcącego im. Tadeusza Reytana w Warszawie (1961) oraz Instytutu Geografii Ekonomicznej Uniwersytetu Warszawskiego. Jako dziennikarz piastował między innymi funkcję kierownika warszawskiego oddziału dziennika „Sport”. Był także wieloletnim rzecznikiem prasowym Głównego Komitetu Kultury Fizycznej i Sportu. Był również szefem narodowej reprezentacji Polski w piłce nożnej, sekretarzem Rady Kultury Fizycznej przy Prezydencie RP, dyrektorem Departamentu Prezydialnego Urzędu Kultury Fizycznej i Turystyki oraz dyrektorem wykonawczym Pierwszej Ligi Polskiej. Był aktywnym działaczem Polskiego Związku Piłki Nożnej. Pełnił również funkcję doradcy prezesa klubu piłkarskiego Legia Warszawa.
Zmarł 14 grudnia 2017 i został pochowany na cmentarzu Powązkowskim w Warszawie (kw. 301-5-9).

</doc>
<doc id="4183153" url="https://pl.wikipedia.org/wiki?curid=4183153" title="Pawieł Kamozin">
Pawieł Kamozin

Pawieł Michajłowicz Kamozin (ros. Павел Михайлович Камозин, ur. w Bieżycy (obecnie część Briańska), zm. 24 listopada 1983 w Briańsku) – radziecki lotnik wojskowy, kapitan, dwukrotny Bohater Związku Radzieckiego (1943 i 1944).
Życiorys.
Skończył szkołę fabryczną, pracował jako ślusarz, uczył się w aeroklubie, od 1937 służył w Armii Czerwonej. W 1938 ukończył wojskową lotniczą szkołę pilotów w Borisoglebsku, później służył w Kijowskim Specjalnym Okręgu Wojskowym, podczas wojny z Niemcami walczył m.in. na Froncie Południowo-Zachodnim, Zakaukaskim i Północno-Kaukaskim. Od 1943 należał do WKP(b), był zastępcą dowódcy eskadry 269 lotniczego pułku myśliwskiego 5 Armii Powietrznej, 1943/1944 brał udział w walkach o Sewastopol, podczas wojny wykonał ok. 200 lotów bojowych, w 70 walkach powietrznych strącił osobiście 35 i w grupie 13 samolotów wroga. W 1946 został przeniesiony do rezerwy, później pracował w lotnictwie cywilnym. Był honorowym obywatelem Briańska. Jego imieniem nazwano ulicę w Briańsku.

</doc>
<doc id="4183154" url="https://pl.wikipedia.org/wiki?curid=4183154" title="London Dreams">
London Dreams



</doc>
<doc id="4183157" url="https://pl.wikipedia.org/wiki?curid=4183157" title="Sunday (film 2008)">
Sunday (film 2008)



</doc>
<doc id="4183159" url="https://pl.wikipedia.org/wiki?curid=4183159" title="Pałac w Rydzynie">
Pałac w Rydzynie



</doc>
<doc id="4183160" url="https://pl.wikipedia.org/wiki?curid=4183160" title="PCC 7700/7800">
PCC 7700/7800

PCC 7700/7800 – dwie serie 128 przegubowych tramwajów o konstrukcji wywodzącej się z tramwaju PCC. Tramwaje produkowano w latach 1971–1973 w zakładach La Brugeoise w Brugii oraz ACEC w Charleroi na zamówienie brukselskiego przewoźnika Maatschappij voor het Intercommunaal Vervoer te Brussel (MIVB). Tramwaje tego typu eksploatowane są wyłącznie w Brukseli.
Historia.
Pierwsze 98 tramwajów zbudowano jako jednokierunkowe, gdyż większa część brukselskiej sieci tramwajowej była przystosowana do takich wagonów. Istniała jednak możliwość zamontowania drugiej kabiny motorniczego w razie potrzeby. W późniejszym czasie dokonano przebudowy wagonów na dwukierunkowe poprzez wstawienie drugiego pulpitu sterowniczego oraz dodatkowych drzwi w drugim boku nadwozia. Po przebudowie tramwajom zmieniono numerację na nową, zaczynającą się od liczby 7700.
Eksploatacja.
Tramwaje serii 7700/7800 obsługują brukselskie linie nr 39, 44, 93 i 97, a niekiedy również linie nr 51, 81 oraz 94.

</doc>
<doc id="4183161" url="https://pl.wikipedia.org/wiki?curid=4183161" title="Adolfo Zon Pereira">
Adolfo Zon Pereira

Adolfo Zon Pereira SX (ur. 23 stycznia 1956 w Ourense) – hiszpański duchowny rzymskokatolicki, od 2015 biskup Alto Solimões w Brazylii.
Życiorys.
Święcenia prezbiteratu przyjął 21 czerwca 1986 w zgromadzeniu ksawerianów. Po święceniach pracował jako animator w Pampelunie. W 1993 wyjechał do Brazylii i podjął pracę duszpasterską w diecezji Abaetetuba. Był także m.in. zastępcą przełożonego regionalnego ksawerianów, ekonomem regionalnym oraz wykładowcą instytutu formacyjnego.
27 sierpnia 2014 otrzymał nominację na biskupa koadiutora Alto Solimões. Sakry biskupiej udzielił mu 8 listopada 2014 bp Flavio Giovenale. 20 maja 2015 objął pełnię rządów w diecezji.

</doc>
<doc id="4183163" url="https://pl.wikipedia.org/wiki?curid=4183163" title="Flavio Giovenale">
Flavio Giovenale

Flavio Giovenale (ur. 5 czerwca 1954 w Murello) – włoski duchowny rzymskokatolicki, w latach 2012-2018 biskup Santarém, od 2018 biskup Cruzeiro do Sul.
Życiorys.
Święcenia kapłańskie otrzymał 20 grudnia 1981 w zakonie salezjanów. Był m.in. rektorem zakonnych seminariów w Manaus, dyrektorem centrum formacyjnego, ekonomem i sekretarzem amazońskiej prowincji zakonnej oraz prokuratorem misyjnym.
8 października 1997 został mianowany biskupem Abaetetuby. Sakry biskupiej udzielił mu 8 grudnia 1997 ówczesny arcybiskup Manaus, Luiz Soares Vieira. W latach 2011-2015 kierował także krajowym oddziałem "Caritasu".
19 września 2012 otrzymał nominację na biskupa Santarém, zaś sześć lat później został mianowany biskupem Cruzeiro do Sul.

</doc>
<doc id="4183171" url="https://pl.wikipedia.org/wiki?curid=4183171" title="Al-Mustamlah min kitab at-Takmila">
Al-Mustamlah min kitab at-Takmila

Al-Mustamlah min kitab at-Takmila (arab. المستملح من كتاب التكملة, "Al-Mustamlaḥ min kitāb at-Takmila") – arabski manuskrypt sporządzony przez Az-Zahabiego (1274 - 1348), islamskiego teologa, prawnika i historyka. 
Książka, będąca zbiorem biografii uczonych i artystów oraz ważnych osób współczesnych autorowi (w tym 17 kobiet), jest ważnym źródłem dostarczającym informacji o historii Andaluzji i Andaluzyjczykach z początków panowania islamu w tym kraju.
Manuskrypt składa się z 14 książek zawierających od 2 do 16 stron. Część stron zaginęła, obecnie pozostało 118 stron.
W 2017 manuskrypt, przechowywany w algierskiej bibliotece narodowej, został wpisany na listę Pamięci Świata.

</doc>
<doc id="4183174" url="https://pl.wikipedia.org/wiki?curid=4183174" title="Paulo Romeu Dantas Bastos">
Paulo Romeu Dantas Bastos

Paulo Romeu Dantas Bastos (ur. 20 sierpnia 1955 w Nouva-Soure) – brazylijski duchowny rzymskokatolicki, biskup Alagoinhas w latach 2002–2021, biskup Jequié od 2021.
Życiorys.
Święcenia kapłańskie przyjął 18 maja 1985 i został inkardynowany do diecezji Barreiras. Pełnił funkcje m.in. koordynatora duszpasterstwa diecezjalnego, dyrektora Centrum Powołaniowego, a także (w latach 1997-2002) wikariusza generalnego diecezji.
24 kwietnia 2002 został mianowany przez papieża Jana Pawła II biskupem diecezjalnym Alagoinhas. Sakry biskupiej udzielił mu 27 lipca tegoż roku ówczesny biskup Barreiras, Ricardo José Weberberger.
13 stycznia 2021 papież Franciszek przeniósł go na urząd biskupa diecezjalnego Jequié. Ingres do katedry odbył 19 marca 2021.

</doc>
<doc id="4183175" url="https://pl.wikipedia.org/wiki?curid=4183175" title="Dmitrij Ośkin">
Dmitrij Ośkin

Dmitrij Pawłowicz Ośkin (ros. Дмитрий Павлович Оськин, ur. 25 października 1919 w Stawropolu, zm. 25 stycznia 2004 w Moskwie) – radziecki generał porucznik lotnictwa, Bohater Związku Radzieckiego (1951).
Życiorys.
Skończył 10 klas szkoły średniej i aeroklub w Tbilisi, pracował w drukarni, w listopadzie 1938 został powołany do Armii Czerwonej, w 1940 ukończył szkołę wojskowo-lotniczą w Stalingradzie. W listopadzie 1940 został młodszym lotnikiem, a w październiku 1942 dowódcą klucza 51 lotniczego pułku myśliwskiego w Zabajkalskim Okręgu Wojskowym, od kwietnia 1943 był instruktorem szkoły asów lotniczych przy 12 Armii Powietrznej Froncie Zabajkalskim, a od lipca 1943 dowódcą eskadry. W sierpniu 1944 ukończył wyższe kursy lotnicze w Lipiecku, od października 1944 uczestniczył w wojnie z Niemcami jako starszy lotnik, a od stycznia 1945 dowódca klucza, brał udział w operacji gumbinnen-gołdapskiej i operacji wschodniopruskiej. Wykonał 66 lotów bojowych, bombardując transporty i technikę wroga. Po wojnie został pomocnikiem dowódcy pułku myśliwskiego, w marcu 1951 przybył do Korei Północnej, od końca maja 1951 do marca 1952 brał udział w wojnie koreańskiej; według oficjalnych informacji wykonał wówczas ok. 150 lotów bojowych i stoczył 86 walk powietrznych, w których strącił osobiście 14 samolotów południowokoreańskich, amerykańskich i australijskich, a w grupie 1 samolot. W 1956 ukończył Akademię Wojskowo-Powietrzną w Monino i został zastępcą dowódcy, a w lipcu 1957 dowódcą 1 Gwardyjskiej Lotniczej Dywizji Myśliwskiej w Nadbałtyckim Okręgu Wojskowym, w 1961 ukończył Wojskową Akademię Sztabu Generalnego i został zastępcą dowódcy 61 Lotniczego Korpusu Myśliwskiego, od lipca 1964 służył w 24 Armii Powietrznej w Grupie Wojsk Radzieckich w Niemczech jako zastępca i od grudnia 1967 do maja 1970 I zastępca dowódcy. Później był inspektorem Sił Wojskowo-Powietrznych Głównej Inspekcji Ministerstwa Obrony ZSRR, 15 grudnia 1972 otrzymał stopień generała porucznika lotnictwa, w styczniu 1987 zakończył służbę wojskową.
Odznaczenia.
I medale.

</doc>
<doc id="4183177" url="https://pl.wikipedia.org/wiki?curid=4183177" title="Bajka o krasnoludkach">
Bajka o krasnoludkach

Bajka o lisku i krasnoludkach / Bajka o krasnoludkach (ang. "The Gnomes' Great Adventure") – amerykański film animowany w reżyserii Harveya Weinsteina zrealizowany na podstawie hiszpańskiego serialu animowanego "David, el Gnomo". Istnieją dwie wersje filmu: "Bajka o lisku i krasnoludkach" (wersja z 1987 roku) oraz "Bajka o krasnoludkach" (wersja z 1995 roku).
Wersja polska.
VHS.
Bajka o lisku i krasnoludkach − wersja wydana na VHS. Wersja z angielskim dubbingiem i polskim lektorem.
DVD.
Bajka o krasnoludkach − wersja wydana na DVD. Wersja z angielskim dubbingiem i polskim lektorem.

</doc>
<doc id="4183178" url="https://pl.wikipedia.org/wiki?curid=4183178" title="Gorgônio Alves da Encarnação Neto">
Gorgônio Alves da Encarnação Neto

Gorgônio Alves da Encarnação Neto – duchowny rzymskokatolicki, od 1998 biskup Itapetininga.

</doc>
<doc id="4183179" url="https://pl.wikipedia.org/wiki?curid=4183179" title="Bajka o lisku i krasnoludkach">
Bajka o lisku i krasnoludkach



</doc>
<doc id="4183183" url="https://pl.wikipedia.org/wiki?curid=4183183" title="Kamienica przy ulicy Piotrkowskiej 4 w Łodzi">
Kamienica przy ulicy Piotrkowskiej 4 w Łodzi

Kamienica przy ulicy Piotrkowskiej 4 w Łodzi – kamienica znajdująca się w Łodzi przy ul. Piotrkowskiej 4. Kamienica została wpisana do rejestru zabytków nieruchomych województwa łódzkiego 20 stycznia 1971 roku, z numerem A/61 oraz do Gminnej Ewidencja Zabytków miasta Łodzi, z numerem 919.
Historia.
Historia zabudowania działki przy ul. Piotrkowskiej 4 jest bezpośrednio związana z istnieniem parafii oraz kościoła ewangelickiego pod wezwaniem Świętej Trójcy, który został zbudowany w latach 1826–1828 przy Rynku Nowego Miasta.
Od 1830 roku na działce istniał murowany dom pastora, będący jednym z 5 prywatnych domów murowanych przy ulicy Piotrkowskiej. Dom pastora miał 5 izb, a na tyłach działki znajdował się ogród w stylu parkowym oraz stajnia. W 1898 roku na podwórzu istniała murowana, piętrowa oficyna. W tym samym roku powstał projekt, wykonany przez Franciszka Chełmińskiego, rozbudowy domu frontowego, a w następnym roku ten sam architekt wykonał projekt przebudowy sieni na sklep.
W 1910 roku parterowy dom został rozebrany, a w roku 1912 w jego miejscu (oznaczonego adresem ul. Piotrkowska 2) wybudowano trzykondygnacyjny budynek oraz powstała prawa oficyna. Autorem projektu był architekt Szymon Nebelski, a zlecającym pracę pastor Rudolf Gundlach, proboszcz parafii ewangelicko-augsburskiej św. Trójcy w Łodzi.
W okresie międzywojennym w budynku działało Stowarzyszenie „Trzeźwość” (prowadzone przez pastora Szmidta), a także mieściły się m.in. kwiaciarnia Michlewskiej i Stillerówny oraz filia chemicznej pralni parowej i farbiarni.

</doc>
<doc id="4183184" url="https://pl.wikipedia.org/wiki?curid=4183184" title="Peter Madsen">
Peter Madsen



</doc>
<doc id="4183186" url="https://pl.wikipedia.org/wiki?curid=4183186" title="Koronacja Poppei">
Koronacja Poppei

Koronacja Poppei (wł. "L'incoronazione di Poppea"), SV 308 – dziewiąta i ostatnia opera włoskiego kompozytora barokowego, Claudia Monteverdiego, uznawana za arcydzieło muzyki barokowej.
Opis wydarzeń.
W prologu do opery dyskutują ze sobą Fortuna i Cnota, przechwalając się między sobą. Do ich rozmowy wtrąca się Amor, chcąc pokazać, że to on właśnie rządzi światem, i zakłada się z wcześniej dysputującymi, że uda mu się swoje twierdzenie udowodnić.
Pod działaniem Amora Neron zakochuje się w ukochanej Ottona, Poppei, co nie zadowala cesarzowej Oktawii, stąd też cesarz ma zamiar ją oddalić. Poppea natomiast, widząc, że władca staje się jej zalotnikiem, tym bardziej go uwodzi, będąc łasą na jego zaszczyty i godności. Otton chce zachować swą oblubienicę przy sobie, jednak żaden jego wysiłek nie okazał się skuteczny. Dotychczasowa cesarzowa zostaje wygnana, co likwiduje główną przeszkodę do uznania Poppei za cesarską małżonkę. W drogę Neronowi chce jeszcze wejść mędrzec Seneka, uznający zachowanie władcy za niemoralne; poucza on monarchę, jednak — wobec bezskuteczności swych poczynań — popełnia samobójstwo.
W Ottonie zakochała się natomiast Drusilla — ten, mając nową adoratorkę, chce zabić dawną ukochaną, przebierając się za tę pierwszą. Próba morderstwa, przez działanie Amora, okazuje się nieudana, a oskarżoną za nią staje się niewinna Drusilla. Cesarz okazuje jej łaskę i nie skazuje na śmierć, lecz każe zastosować wobec niej tortury, a następnie wygnać razem z Ottonem. Dzięki temu może w końcu koronować Poppeę na cesarzową. Senat rzymski składa nowej władczyni hołd, Amor tryumfuje, zaś Neron z Poppeą oddają sobie pocałunek.
Wersje opery.
Istnieją dwie główne wersje opery, różniące się niewielkimi, acz zauważalnymi szczegółami: wenecka, pt. "L'incoronazione di Poppea", oraz neapolitańska, pt. "Il Nerone ossia L’incoronazione di Poppea". Ponadto najprawdopodobniej finałowy duet "Pur ti miro" jest dziełem innego kompozytora, którym zapewne był Benedetto Ferrari – duet ten występuje również w jego operze "Il pastore regio."
Znaczenie.
"Koronacja Poppei" uznawana jest za szczytowe osiągnięcie Monteverdiego, sędziwego już w czasie jej tworzenia i uznawanego za wielkiego kompozytora; nie dla pieniędzy ani dla sławy, lecz by okazać swój muzyczny kunszt wypracowany przez całe życie. Libretto natomiast uznawane jest za rewolucyjne, gdyż wywyższa niegodziwe czyny Nerona i pochwala miłość, która prowadzi do wielu niegodziwości. Sztuka nie kończy się schematycznie zwycięstwem sprawiedliwych nad nieuczciwymi, lecz odwrotnie, realistycznie ukazując świat bez upiększeń.

</doc>
<doc id="4183187" url="https://pl.wikipedia.org/wiki?curid=4183187" title="Kościół św. Anny w Bąkowicach">
Kościół św. Anny w Bąkowicach

Kościół św. Anny – rzymskokatolicki kościół parafialny w Bąkowicach. Świątynia należy do parafii św. Anny w Bąkowicach, w dekanacie Namysłów zachód, archidiecezji wrocławskiej. Dnia 4 lutego 1966 roku pod numerem 1100/66 kościół został wpisany do rejestru zabytków województwa opolskiego.
Historia kościoła.
Pierwsze informacje o kościele pochodzą z połowy XVI wieku, gdzie w latach 1581-1582, mieszkający na tych terenach protestanci wybudowali drewnianą świątynię. W latach 1837–1839 w miejscu spalonej drewnianej świątyni mistrz murarski Hasenwinkel z Namysłowa zbudował kościół murowany, budowlę jednonawową z zamkniętym półkoliście prezbiterium. W 1869 dobudowano od zachodu kwadratową wieżę. W 1914 roku przy południowej ścianie wieży wybudowana została kaplica. Kościół odnowiono w 1934 oraz w 1957. W kościele znajduje się gotycka pieta z I połowy XV wieku. Wewnątrz wystrój i wyposażenie kościoła pochodzi z XVII i XVIII wieku.

</doc>
<doc id="4183189" url="https://pl.wikipedia.org/wiki?curid=4183189" title="Stiepan Nieustrojew">
Stiepan Nieustrojew

Stiepan Andriejewicz Nieustrojew (; ur. 12 sierpnia 1922 we wsi Talica w obwodzie swierdłowskim, zm. 26 lutego 1998 w Sewastopolu) – radziecki wojskowy, podpułkownik, Bohater Związku Radzieckiego (1946).
Życiorys.
Od 1930 mieszkał w miejscowości Beriozowskij, gdzie skończył 7 klas szkoły, później pracował jako ślusarz w kopalni, od czerwca 1941 służył w Armii Czerwonej.
W listopadzie 1941 ukończył wojskową szkołę piechoty w Swierdłowsku i został w stopniu lejtnanta skierowany do 423. pułku strzelców w 166. Dywizji Strzeleckiej w składzie Frontu Północno-Zachodniego, 1 sierpnia 1942 został ciężko ranny w walce. Po wyleczeniu został dowódcą kompanii, w walkach w rejonie Starej Russy został ciężko ranny w nogę, od kwietnia 1943 do końca wojny walczył w 756. pułku strzelców w 150. Dywizji Strzeleckiej w składzie 3. Armii Uderzeniowej 1. Frontu Białoruskiego. Brał udział w wyzwoleniu krajów bałtyckich i Polski, walkach na wschodnim Pomorzu, operacji wiślańsko-odrzańskiej i walkach o Berlin, w tym szturmie na Reichstag i wywieszeniu na nim Sztandaru Zwycięstwa. Był pięciokrotnie ranny. Wojnę zakończył w stopniu kapitana.
Po wojnie pracował w organach MWD na Uralu, w 1953 został przeniesiony do rezerwy w stopniu podpułkownika, później pracował jako ślusarz, 1957–1962 znów służył w Wojskach Wewnętrznych MWD, m.in. w Nowouralsku, następnie zakończył służbę. Mieszkał w Krasnodarze, 1980-1995 w Sewastopolu, później znowu w Krasnodarze. W 1995 otrzymał stopień pułkownika. Był honorowym obywatelem Nowouralska i Suchumi. Zmarł w Sewastopolu, gdzie został pochowany w Alei Bohaterów. Jego imieniem nazwano ulicę w Krasnodarze i plac w Sewastopolu.

</doc>
<doc id="4183197" url="https://pl.wikipedia.org/wiki?curid=4183197" title="Al – Mustamlah Min Kitab Al – Takmila">
Al – Mustamlah Min Kitab Al – Takmila



</doc>
<doc id="4183203" url="https://pl.wikipedia.org/wiki?curid=4183203" title="Gundam 0079">
Gundam 0079



</doc>
<doc id="4183206" url="https://pl.wikipedia.org/wiki?curid=4183206" title="Polish Open">
Polish Open



</doc>
<doc id="4183207" url="https://pl.wikipedia.org/wiki?curid=4183207" title="Zasłonak brązowooliwkowy">
Zasłonak brązowooliwkowy

Zasłonak brązowooliwkowy ("Cortinarius bataillei" (J. Favre ex M.M. Moser) Høil.) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Cortinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy gatunek ten zdiagnozowali w 1976 r. Jules Favre i Meinhard Michael Moser jako "Dermocybe bataillei". Obecną, uznaną przez Index Fungorum nazwę nadał mu Klaus Høiland w 1983 r. 
Synonimy:
Nazwę polską zaproponował Władysław Wojewoda w 2003 r., Andrzej Nespiak w 1981 r. opisywał ten gatunek pod nazwą zasłonak Bataille'a.
Morfologia.
Średnica kapelusza 1–4 cm, kształt u młodych owocników półkulisty, później dzwonkowaty, w końcu spłaszczony, często z niskim, tępym garbem. Powierzchnia gładka lub delikatnie włókienkowata, ciemno żółtobrązowa, jaśniejsza przy brzegu. Nie jest higrofaniczny. 
Dość gęste, żółte, czasami musztardowe. Ostrza jaśniejsze.
Wysokość 6–12 cm, grubość 0,3–0,7 cm, kształt cylindryczny, często zwężający się u podstawy. Powierzchnia lekko błyszcząca, ochrowa, żółta lub złocistożółta.
Ciemnożółty do pomarańczowo-żółtego, pomarańczowy u podstawy trzonu.
7,5–9,5 × 4,5–5,5 μm, elipsoidalne, z umiarkowanie rozwiniętą ornamentacją.
Występowanie i siedlisko.
Znany jest tylko w niektórych krajach Europy. W Polsce jest gatunkiem rzadkim. W piśmiennictwie naukowym do 2003 r. podano 2 jego stanowiska w Polsce. Znajduje się na "Czerwonej liście roślin i grzybów Polski". Ma status E– gatunek wymierający. 
Rośnie na ziemi, pod świerkami lub brzozami, w lasach bagiennych, także na skraju wysokich bagien, czasem pod sosnami. Często pojawia się w torfowiskach, czasami masowo.
Gatunki podobne.
Bardzo podobny jest zasłonak szafranowy ("Cortinarius croceus"). Różni się od niego siedliskiem, pomarańczowym kolorem podstawy trzonu oraz większymi zarodnikami.

</doc>
<doc id="4183208" url="https://pl.wikipedia.org/wiki?curid=4183208" title="Cortinarius bataillei">
Cortinarius bataillei



</doc>
<doc id="4183212" url="https://pl.wikipedia.org/wiki?curid=4183212" title="Bogumił Ostrowski">
Bogumił Ostrowski

Bogumił Ostrowski (ur. 1964, Krynica-Zdrój) – polski slawista, językoznawca.
Kariera naukowa.
Ukończył studia w zakresie filologii rosyjskiej na Wydziale Humanistycznym Uniwersytetu Jagiellońskiego w Krakowie. Dyplom magistra uzyskał w 1988. Podstawą do otrzymania tytułu była praca "Dzieje rosyjskich i polskich formacji przymiotnikowych z finalem -овитый/-owity". Stopień doktora nauk humanistycznych w zakresie językoznawstwa słowiańskiego otrzymał w 1998 na podstawie dysertacji "Dzieje wschodniosłowiańskich przymiotników derywowanych od rzeczowników na -*ĭ". Stopień doktora habilitowanego uzyskał w 2013 za książkę "Białoruskie gwary Grodzieńszczyzny. Wybrane zagadnienia". Pracuje w Instytucie Języka Polskiego PAN w Krakowie, w Pracowni Etymologii i Geolingwistyki. Równocześnie działa w sekcji etymologicznej Wielkiego Słownika Języka Polskiego pod redakcją Piotra Żmigrodzkiego. Jest kierownikiem Studium Doktoranckiego przy IJP PAN. 
W 2013 brał udział w obezwładnieniu napastnika, który z bronią wtargnął do budynku IJP PAN.

</doc>
<doc id="4183213" url="https://pl.wikipedia.org/wiki?curid=4183213" title="Eileen Bennett">
Eileen Bennett



</doc>
<doc id="4183214" url="https://pl.wikipedia.org/wiki?curid=4183214" title="Eillen Bennett Whittingstall">
Eillen Bennett Whittingstall



</doc>
<doc id="4183215" url="https://pl.wikipedia.org/wiki?curid=4183215" title="Globe (zespół muzyczny)">
Globe (zespół muzyczny)

 – japoński zespół wykonujący muzykę z pogranicza popu, rocka i muzyki elektronicznej, założony w 1995 roku przez producenta muzycznego, Tetsuyę Komuro, a oprócz niego w skład grupy wchodzili Keiko Yamada i Marc Panther.
Są jednymi z artystów z największą liczbą sprzedanych wydawnictw muzycznych w Japonii. W 2002 roku, na krótko, jako muzyk koncertowy, dołączył do grupy Yoshiki, założyciel i perkusista zespołu X Japan, jednak odszedł z niej tego samego roku. Zespół dwukrotnie był w stanie zawieszenia działalności muzycznej, w 2007 i 2011 roku.

</doc>
<doc id="4183221" url="https://pl.wikipedia.org/wiki?curid=4183221" title="Peter Madsen (wynalazca)">
Peter Madsen (wynalazca)

Peter Madsen (ur. 12 stycznia 1971 r. w Sæby w duńskiej gminie Kalundborg) – duński morderca i przestępca seksualny, przedsiębiorca, wynalazca i konstruktor, swojego czasu porównywany przez miejscowe media do Elona Muska i Richarda Bransona.
Życiorys.
Urodził się 12 stycznia 1971 r. w Sæby. W 2002 r. zwodował łódź podwodną „UC1 Freya”, a jeszcze przed jej ukończeniem rozpoczął konstrukcję „UC2 Kraka”, zaś w 2008 r. zwodował „UC3 Nautilus”, którego budowę sfinansował z crowdfundingu. Kolejny jego projekt realizowany od 2010 r. dotyczył zbudowania finansowanej z crowdfundingu taniej rakiety zdolnej wynieść człowieka na wysokość 100 km, gdzie przebiega granica między atmosferą a przestrzenią kosmiczną. Na skutek konfliktów między Madsenem i Kristianem von Bengtsonem projekt rozpadł się w 2014 r., a rok później Madsen założył nową firmę, która kontynuowała prace w dziedzinie budowy rakiety.
W sierpniu 2017 r. został oskarżony o zabójstwo szwedzkiej dziennikarki Kim Wall, która zaginęła 10 sierpnia 2017 r., gdy wsiadła na jego łódź podwodną „UC3 Nautilus”. W rozpoczętym w marcu następnego roku procesie został 25 kwietnia 2018 r. uznany winnym morderstwa z premedytacją i napaści na tle seksualnym. Madsen przyznał się do rozczłonkowania ciała, jednak do końca procesu utrzymywał, że jej śmierć nastąpiła wskutek wypadku.

</doc>
<doc id="4183223" url="https://pl.wikipedia.org/wiki?curid=4183223" title="Kaplica Miłosierdzia Bożego w Goli">
Kaplica Miłosierdzia Bożego w Goli

Kaplica Miłosierdzia Bożego – rzymskokatolicka kaplica w Goli. Świątynia należy do parafii św. Anny w Bąkowicach, w dekanacie Namysłów zachód, archidiecezji wrocławskiej.

</doc>
<doc id="4183229" url="https://pl.wikipedia.org/wiki?curid=4183229" title="Fernando Antônio Brochini">
Fernando Antônio Brochini

Fernando Antônio Brochini CSS (ur. 10 listopada 1946 w Rio Claro) – brazylijski duchowny rzymskokatolicki, od 2015 biskup Itumbiara.
Życiorys.
Święcenia kapłańskie przyjął 8 grudnia 1973 w zakonie stygmatystów. Był m.in. nauczycielem w niższym seminarium w Morrinhos (1974-1976) i dyrektorem jednej ze szkół w tymże mieście (1976-1977), mistrzem nowicjatu, a także przełożonym zakonnych prowincji w Brasilii (1988-1994) i w Morrinhos (1997-2001).
Episkopat.
12 grudnia 2001 został mianowany biskupem koadiutorem Jaboticabal. Sakry biskupiej udzielił mu 3 marca 2002 ówczesny ordynariusz tejże diecezji, Luíz Eugênio Pérez. 25 stycznia 2003, w wyniku odejścia bp. Péreza na emeryturę, objął rządy w diecezji.
15 października 2014 papież Franciszek przeniósł go na stolicę biskupią Itumbiara. Ingres odbył się 3 stycznia 2015.

</doc>
<doc id="4183234" url="https://pl.wikipedia.org/wiki?curid=4183234" title="Ołena Sawczenko">
Ołena Sawczenko



</doc>
<doc id="4183238" url="https://pl.wikipedia.org/wiki?curid=4183238" title="Halina Karpińska (sędzia)">
Halina Karpińska (sędzia)

Halina Karpińska (ur. 23 maja 1925 w Raciążu) – polska sędzia, poseł na Sejm PRL IV i V kadencji.
Życiorys.
Uzyskała wykształcenie wyższe prawnicze. Odbyła aplikację sędziowską, pełniła funkcję prezesa Sądu Powiatowego w Aleksandrowie Kujawskim.
W 1965 i 1969 uzyskiwała mandat posła na Sejm PRL z ramienia Polskiej Zjednoczonej Partii Robotniczej w okręgu Włocławek. Przez dwie kadencje zasiadała w Komisji Wymiaru Sprawiedliwości.
Odznaczona Odznaką 1000-lecia Państwa Polskiego.

</doc>
<doc id="4183240" url="https://pl.wikipedia.org/wiki?curid=4183240" title="Rajd Polski 1948">
Rajd Polski 1948

Rajd Polski 1948 (a właściwie XIV Międzynarodowy Raid Samochodowego Automobilklubu Polski o Wielką Nagrodę Polski) utrzymał status oficjalnych zawodów FIA. Odbył się w terminie od 26 czerwca do 4 lipca 1948 roku. Komandorem czternastego Rajdu Polski był Włodzimierz Zeydowski. Rajd składał się z pięciu etapów o długości blisko 2637 kilometrów. Wśród startujący 80 załóg było, aż 26 z Czechosłowacji. Była to ostatnia edycja Rajdu Polski po wojnie, następna nastąpiła dopiero w roku 1954. Przerwa był spowodowana niechęcią władz, tłumaczoną sprzecznością z proletariackimi zasadami socjalizmu.
Rajd składał się z pięciu etapów:
Podczas rajdu rozegrano próbę szybkości górskiej, zrywu i hamowania.
Wyniki końcowe rajdu.
klasa do 750 cm³
klasa do 1200 cm³
klasa do 1500 cm³
klasa do 2000 cm³
klasa do 3000 cm³
klasa powyżej 3000 cm³

</doc>
<doc id="4183241" url="https://pl.wikipedia.org/wiki?curid=4183241" title="Borghesiana (stacja metra)">
Borghesiana (stacja metra)

Borghesiana – stacja na linii C metra rzymskiego. Stacja znajduje się w dzielnicy Borghesiana, a wejścia do stacji znajdują się na via Casilina, na skrzyżowaniu z via Vermicino, jak i na via Biancavilla.
Historia.
Budowa wystartowała w lipcu 2008. Stacja została otwarta 9 listopada 2014 roku.

</doc>
<doc id="4183243" url="https://pl.wikipedia.org/wiki?curid=4183243" title="Giuliano Frigeni">
Giuliano Frigeni

Giuliano Frigeni – duchowny rzymskokatolicki, w latach 1999–2022 biskup Parintins.

</doc>
<doc id="4183244" url="https://pl.wikipedia.org/wiki?curid=4183244" title="Bolognetta (stacja metra)">
Bolognetta (stacja metra)

Bolognetta – stacja na linii C metra rzymskiego. Stacja znajduje się w dzielnicy Finocchio, na skrzyżowaniu via Bolognetta i via Motta Camastra.
Historia.
Budowa wystartowała w lipcu 2008. Stacja została otwarta 9 listopada 2014 roku.

</doc>
<doc id="4183247" url="https://pl.wikipedia.org/wiki?curid=4183247" title="Finocchio (stacja metra)">
Finocchio (stacja metra)

Finocchio – stacja na linii C metra rzymskiego. Stacja znajduje się w dzielnicy Finocchio, na skrzyżowaniu via di Rocca Cencia i piazza Serrule.
Historia.
Budowa wystartowała w lipcu 2008. Stacja została otwarta 9 listopada 2014 roku.

</doc>
<doc id="4183250" url="https://pl.wikipedia.org/wiki?curid=4183250" title="Graniti (stacja metra)">
Graniti (stacja metra)

Graniti – stacja na linii C metra rzymskiego. Stacja znajduje się w dzielnicy Finocchio, przy Via Tortorici, na skrzyżowaniu z Via Graniti.
Historia.
Budowa wystartowała w lipcu 2008. Stacja została otwarta 9 listopada 2014 roku.

</doc>
<doc id="4183251" url="https://pl.wikipedia.org/wiki?curid=4183251" title="SpaceX CRS-14">
SpaceX CRS-14

SpaceX CRS-14 (SpX-14) – czternasta bezzałogowa zaopatrzeniowa misja Międzynarodowej Stacji Kosmicznej (ISS) za pomocą statku Dragon Cargo w ramach programu Commercial Resupply Services. Start odbył się 2 kwietnia 2018. Został użyty 1. człon rakiety ze startu misji SpaceX CRS-12 i kapsuła z misji SpaceX CRS-8.
Ładunek.
Na stacje kosmiczną w kapsule wyniesiono m.in. MISSE-FF, RRM i TSIS. Całkowita masa ładunku bez samej kapsuły wynosi 2647 kg.
Przebieg misji.
Start.
2 kwietnia 2018 roku, o 20:30 czasu uniwersalnego rakieta Falcon 9 Block 4 wystartowała z platformy SLC-40, kosmodromu Cape Canaveral Air Force Station ze statkiem Dragon. 2 minuty i 45 sekund później, o 20:33 doszło do wyłączenia silników 1. członu rakiety. 3 sekundy później odseparowano 1. człon, a kolejne 7 sekund później uruchomiono silnik 2. członu. 1. człon ze względu na starą wersję i próbę nowego profilu wkraczania w atmosferę nie został odzyskany. 8 minut i 11 sekund później, o 20:38 silnik 2. członu został wyłączony, a minutę później, o 20:39 statek Dragon został odłączony od rakiety, a 57 sekund później, otworzono panele słoneczne.
Dokowanie.
2 kwietnia, o 22:50 na statku zostały uruchomione urządzenia nawigacyjne. 4 kwietnia o 10:40 statek Dragon został przechwycony przez ramię Candarm a 2 godziny i 20 minut później, o 13:00, przycumowany do modułu Harmony. Na stacji ma przebywać ok. 30 dni.
Koniec misji.
Wczesnym ranem w Europie, 5 maja statek Dragon został odłączony od modułu Harmonia, za pomocą ramienia mechanicznego Candarm. O 13:23 UTC statek został odłączony od ramienia. O 19:03 kapsuła pomyślnie wodowała w Oceanie Spokojnym.

</doc>
<doc id="4183253" url="https://pl.wikipedia.org/wiki?curid=4183253" title="Monte Compatri-Pantano">
Monte Compatri-Pantano

Monte Compatri-Pantano – stacja na linii C metra rzymskiego. Znajduje się na 20 km ulicy Via Casilina, około 100 metrów od skrzyżowania z Via del Casale di Santa Maria.
W przeciwieństwie do wszystkich innych stacji linii C, znajduje się w gminie Monte Compatri, a nie w Rzymie. Od 1996 do 2008 czyli roku jej tymczasowego zamknięcia w celu przeprowadzenia prac związanych z przebudową, była to stacja końcowa linii kolejowej Rzym-Pantano (obecnie Rzym-Giardinetti), pod nazwą "Pantano".
Historia.
Przebudowa stacji wystartowała w lipcu 2008. Stacja została otwarta 9 listopada 2014 roku.

</doc>
<doc id="4183272" url="https://pl.wikipedia.org/wiki?curid=4183272" title="Linia C metra w Rzymie">
Linia C metra w Rzymie

Linia C metra w Rzymie – trzecia linia systemu metra w Rzymie, we Włoszech rozciągająca się od Monte Compatri-Pantano na wschodnich przedmieściach Rzymu do San Giovanni (obecny zachodni koniec);
Jest to również pierwsza w pełni zautomatyzowana linia metra w mieście. Pierwszy odcinek, między Monte Compatri-Pantano i Parco di Centocelle, otwarto w dniu 9 listopada 2014; drugi, z Parco di Centocelle do Lodi, otwarto w dniu 29 czerwca 2015. 12 maja 2018 przedłużono linię do San Giovanni, stacji wspólnej z linią A.

</doc>
<doc id="4183297" url="https://pl.wikipedia.org/wiki?curid=4183297" title="Siły Ludowe 25 kwietnia">
Siły Ludowe 25 kwietnia



</doc>
<doc id="4183298" url="https://pl.wikipedia.org/wiki?curid=4183298" title="Libańska Zbrojna Frakcja Rewolucyjna">
Libańska Zbrojna Frakcja Rewolucyjna



</doc>
<doc id="4183300" url="https://pl.wikipedia.org/wiki?curid=4183300" title="Emanuel Messias de Oliveira">
Emanuel Messias de Oliveira

Emanuel Messias de Oliveira (ur. 22 kwietnia 1948 w Salinas) – brazylijski duchowny rzymskokatolicki, od 2011 biskup Caratinga.
Życiorys.
Święcenia kapłańskie przyjął 4 lutego 1976 i został inkardynowany do diecezji Governador Valadares. Przez wiele lat pracował jako proboszcz jednej z parafii w stolicy diecezji oraz jako wykładowca seminarium w Caratinga.
14 stycznia 1998 papież Jan Paweł II mianował go biskupem diecezji Guanhães. Sakry biskupiej udzielił mu 19 kwietnia 1998 bp José Goncalves Heleno.
16 lutego 2011 otrzymał nominację na biskupa diecezji Caratinga.

</doc>
<doc id="4183304" url="https://pl.wikipedia.org/wiki?curid=4183304" title="Johnny Klimek">
Johnny Klimek

Johnny Klimek (ur. 18 sierpnia 1962 w Melbourne) – australijski muzyk, kompozytor muzyki filmowej i producent muzyczny mieszkający w Berlinie.
Życiorys.
Rodzina.
Jego matka Luisa Cester urodziła się 29 stycznia 1916 w Pasiano di Pordenone. W połowie 1940 roku odpłynęła z północnych Włoch na statku, który po kilku tygodniach zawinął do portu w Melbourne. Po zakończeniu wojny została żoną polskiego emigranta Alfonsa Klimka i urodziła ośmioro dzieci. Jej siostra Fanny Cester była śpiewaczką operową i żoną kolarza Nino Borsari. Do krewnych należą bracia Nic i Chris Cester, którzy założyli w Melbourne w 2001 roku rockowy zespół muzyczny „Jet“.
Kariera.
W Melbourne Johnny Klimek grał jako gitarzysta w zespole muzyki rocka garażowego. W 1983 wyjechał do Berlina Zachodniego, gdzie występował jako basista z bliźniaczką Jayney i starszym bratem Alfem w zespole muzyki pop-rockowej „The Other One“. Od początku lat 90. był aktywny w gatunkach muzycznych trance, ambient oraz techno. Zrealizował z berlińską wytwórnią fonograficzną MFS projekty "Effective Force", "030" i "System 01", oraz współpracował z Dr. Motte, Paulem van Dykiem i Gudrun Gut. W 1994 skomponował muzykę do pierwszego albumu „45 RPM“ Paula van Dyka, a w 1998 do jego drugiego albumu „Seven Ways“. W 1996 roku wziął udział jako basista w trasie koncertowej z Niną Hagen.
W 1997 skomponował po raz pierwszy, wspólnie z Tomem Tykwerem i Reinholdem Heilem, muzykę do dramatu filmowego "Winter Sleepens", a następnie do większości filmów zrealizowanych przez Toma Tykwera. Jest kompozytorem przewodniego motywu muzycznego do amerykańskiego serialu TV „Bez śladu“ oraz muzyki do 31 odcinków serialu "Deadwood".
Nagrody i wyróżnienia.
Filmy i seriale z jego oprawą muzyczną uzyskały pięciokrotnie nagrodę Amerykańskiego Stowarzyszenia Kompozytorów, Autorów i Wydawców (ASCAP) oraz były dwukrotnie nominowane do nagrody filmowej Saturn i raz do Primetime Emmy Award. W 2006 roku został nominowany do nagrody Saturn w kategorii najlepsza muzyka za muzykę do filmu "Pachnidło". W grudniu 2007 wziął udział w Berlinie w 20. ceremonii wręczenia Europejskich Nagród Filmowych w kategorii „Najlepszy Europejski Kompozytor“ za muzykę do filmu "Pachnidło". Za kompozycję do filmu "Atlas chmur" został nominowany w 2013 roku za najlepszą muzykę filmową do nagrody filmowej Złotego Globu.

</doc>
<doc id="4183307" url="https://pl.wikipedia.org/wiki?curid=4183307" title="Antônio Roberto Cavuto">
Antônio Roberto Cavuto

Antônio Roberto Cavuto OFMCap (ur. 19 maja 1944 w Espírito Santo do Pinhal) – brazylijski duchowny rzymskokatolicki, kapucyn, biskup diecezjalny Itapipoca w latach 2005–2020, od 2020 biskup senior diecezji Itapipoca.
Życiorys.
Antônio Roberto Cavuto urodził się 19 maja 1944 w Espírito Santo do Pinhal w stanie São Paulo. Uczęszczał do gimnazjum w Serafickim Seminarium Kapucynów (1959–1960) w Ouro Fino w stanie Minas Gerais. Nowicjat ukończył w 1961. Po studiach filozoficznych w seminarium Serafickim Kapucynów w Itambacuri (1962–1965) złożył profesję wieczystą w 1965. Studiował teologię w Centralnym Instytucie Filozofii i Teologii w Belo Horizonte (1966–1969) i uzyskał licencjat z filozofii na Federalnym Uniwersytecie (1970). Święcenia prezbiteratu przyjął 24 stycznia 1971.
Po święceniach pełnił następujące funkcje: 1971–1972: zastępca dyrektora szkoły podstawowej w Uberaba; 1972–1973: dyrektor studentów filozofii i teologii w Petrópolis; 1973–1975: rektor seminarium Matki Bożej Fatimskiej w Poços de Caldas; 1975–1977: zastępca magistra nowicjuszy i wikariusz współpracownik w Belo Horizonte i pierwszy radny prowincjalny; 1977–1980: wiceminister prowincjalny Kapucynów; 1980–1986: minister prowincjalny kapucynów; 1987–1994: proboszcz parafii Santa Teresinha w Patos de Minas; 1996–2000: proboszcz parafii Nossa Senhora do Rosário de Pompéia w Belo Horizonte; 2000–2005: proboszcz i gwardian Bractwa św. Sebastiana w diecezji Uberlândia.
25 maja 2005 papież Benedykt XVI prekonizował go biskupem diecezjalnym Itapipoca. Święcenia biskupie otrzymał 2 lipca 2005 w kościele Matka Boża Różańcowa z Pompejów w Belo Horizonte. Głównym konsekratorem był kardynał Serafim Fernandes de Araújo, emerytowany metropolita Belo Horizonte, któremu asystowali Benedito Francisco de Albuquerque, emerytowany biskup Itapipoca i José Alberto Moura, biskup diecezjalny Uberlândia. Jako zawołanie biskupie przyjął słowa „"Queremos ver Jesus"” ("Chcemy zobaczyć Jezusa"). Ingres do katedry Matki Bożej Miłosierdzia, w trakcie którego kanonicznie objął urząd, odbył 31 lipca 2005.
7 października 2020 papież Franciszek przyjął jego rezygnację z obowiązków biskupa diecezjalnego Itapipoca.

</doc>
<doc id="4183317" url="https://pl.wikipedia.org/wiki?curid=4183317" title="Irineu Andreassa">
Irineu Andreassa

Irineu Andreassa OFM (ur. 15 maja 1949 w Jacri) – brazylijski duchowny rzymskokatolicki, od 2016 biskup Ituiutaba.
Życiorys.
Święcenia kapłańskie przyjął 16 grudnia 1978 w zakonie franciszkańskim. Pracował w zakonnych parafiach kustodii pw. Najświętszego Serca Jezusowego, był także wychowawcą postulantów i studentów franciszkańskich oraz definitorem i przełożonym kustodii.
11 listopada 2009 został mianowany biskupem Lages. Sakry biskupiej udzielił mu 24 stycznia 2010 bp Caetano Ferrari.
30 listopada 2016 został przeniesiony na urząd biskupa Ituiutaba.

</doc>
<doc id="4183322" url="https://pl.wikipedia.org/wiki?curid=4183322" title="Franciszek Burbon (1972-1984)">
Franciszek Burbon (1972-1984)



</doc>
<doc id="4183325" url="https://pl.wikipedia.org/wiki?curid=4183325" title="Stefan Szymik">
Stefan Szymik

Stefan Szymik (ur. 10 stycznia 1956 w Orzeszu) – polski duchowny katolicki, Misjonarz Świętej Rodziny, profesor nauk teologicznych, profesor zwyczajny w Instytucie Nauk Biblijnych Katolickiego Uniwersytetu Lubelskiego Jana Pawła II, tłumacz Biblii.
W 1976 wstąpił do zakonu Misjonarzy Świętej Rodziny. Ukończył studia filozoficzno–teologiczne w Wyższym Seminarium Duchownym Misjonarzy Świętej Rodziny w Kazimierzu Biskupim. W 1982 przyjął święcenia kapłańskie. W 1987 otrzymał stopień licencjata rzymskiego (licencjat nauk biblijnych uzyskał w 1994 po studiach Papieskim Instytucie Biblijnym w Rzymie). Doktorat obronił w 1988. Habilitował się w 2003. W 2017 uzyskał tytuł naukowy profesora nauk teologicznych.
Specjalizuje się w biblistyce. W latach 2004–2014 pełnił funkcję kierownika Katedry Hermeneutyki Biblijnej w Instytucie Nauk Biblijnych KUL. 

</doc>
<doc id="4183326" url="https://pl.wikipedia.org/wiki?curid=4183326" title="Rajd Polski 1960">
Rajd Polski 1960

20. Rajd Polski (oficjalnie XX Rajd Polski) był rozgrywany w dniach 8-12 września 1960 roku. Był on 10 rundą Rajdowych Mistrzostw Europy w roku 1960 i zarazem czwartą eliminacją Rajdowych Samochodowych Mistrzostw Polski w roku 1960. Oprócz odcinków specjalnych rozegrano - próbę górską, wyścig na dawnym lotnisku Rakowice w Krakowie i próbę regularności. Komandorem rajdu był J. Czopek.
Lista odcinków specjalnych:
- 9 września 1960
- 10 września 1960
- 11 września 1960 

</doc>
<doc id="4183327" url="https://pl.wikipedia.org/wiki?curid=4183327" title="Mikołaj Szetesza">
Mikołaj Szetesza

Mikołaj Szetesza (Sietesza, Setesza,) (ur. w Sieteszy, zm. 1475 w Krakowie) – polski duchowny, kopista, wikariusz katedry krakowskiej, wicekantor krakowski.
Działalność zawodowa.
Mikołaj Szetesza pochodził z diecezji przemyskiej. Po raz pierwszy został wymieniony w 1453 roku w krakowskich "Acta officiala" jako wikariusz katedry krakowskiej. W 1469 roku został wicekantorem katedry wawelskiej, wikariuszem kantora Mikołaja Hymbira (Imbira) z Kiszewa, kanonika krakowskiego i scholastyka łęczyckiego. Kierował tam zespołem śpiewaków liturgicznych i przewodniczył śpiewom chórowym. Po śmierci Mikołaja urząd kantora objął Jan z Humisk a Szetesza pozostał na stanowisku. Obowiązki wicekantora łączył z pracą jako kaligraf, kopista i notator ksiąg liturgicznych w szczególności muzycznych. O jego działalności mówią zachowane kościelne księgi sądowe z lat 1464 - 1474, które notują imiona i kwoty jakie Szetesze byli winni zleceniodawcy za jego prace skryby i kopisty.
Przypisywane prace.
W latach 1451–1457 przepisał antyfonarz Antiphonarium de Sanctis ufundowany dla katedry krakowskiej z zapisu testamentowego kanonika katedralnego krakowskiego Adama z Będkowa. W 1467 roku ukończył dla Mikołaja Hymbira część pierwszą czterotomowego Graduału łęczyckiego będącego darem dla Kolegiaty w Tumie koło Łęczycy . W obu pracach Szetesza wykonał ozdobne inicjały kaligraficzne; prace dekoracyjne wykonali inni dwaj iluminatorzy Mistrz Graduału łęczyckiego z pomocnikami oraz Mistrz Pontyfikału Tomasza Strzępińskiego. Według ksiąg kościelnych wykonał jakieś dzieło na zlecenie Rady miejskiej Koszyc.

</doc>
<doc id="4183329" url="https://pl.wikipedia.org/wiki?curid=4183329" title="US Open 2017 (gra pojedyncza chłopców)">
US Open 2017 (gra pojedyncza chłopców)

US Open 2017 – gra pojedyncza chłopców – zawody singlowe chłopców, rozgrywane w ramach ostatniego, czwartego w sezonie wielkoszlemowego turnieju tenisowego, US Open. Zmagania miały miejsce pomiędzy 3–10 września na nowojorskich kortach USTA Billie Jean King National Tennis Center.

</doc>
<doc id="4183330" url="https://pl.wikipedia.org/wiki?curid=4183330" title="Bernhard Poschmann">
Bernhard Poschmann

Bernhard Poschmann (ur. 1 września 1878 w Henrykowie koło Ornety; zm. 16 czerwca 1955 w Münster) – niemiecki ksiądz katolicki, wykładowca dogmatyki w Państwowej Akademii w Braniewie (1910–1928), na Uniwersytecie Wrocławskim (1928–1945) oraz na Uniwersytecie w Münster (1945–1948).
Życiorys.
Bernhard Poschmann urodził się w Henrykowie (Heinrikau) koło Ornety w ówczesnych Prusach Wschodnich. Był najstarszym z dziewięciorga dzieci ubogiego pobożnego stolarza Antoniego Poschmanna i Katarzyny z domu Liedig (Liedigk). Od najmłodszych lat musiał pracować razem z ojcem w warsztacie stolarskim, by zarobić na chleb. Dzięki finansowemu wsparciu wuja mógł rozpocząć naukę w gimnazjum humanistycznym w Braniewie. Okazał się bardzo utalentowanym uczniem. Po maturze z wyróżnieniem także w seminarium w Braniewie "Liceum Hosianum" przygotowywał się do kapłaństwa. Święcenia otrzymał 31 stycznia 1904 roku w katedrze we Fromborku. Jako neoprezbiter został skierowany do parafii w Reszlu, gdzie rozpoczął posługę duszpasterską oraz pedagogiczną w miejscowym gimnazjum. Następnie biskup warmiński Andreas Thiel skierował go na dalsze studia do Wrocławia. W 1907 na podstawie rozprawy o św. Cyprianie "Die Sichtbarkeit der Kirche nach der Lehre des hl. Cyprian" uzyskał stopień doktora na Uniwersytecie we Wrocławiu. Powrócił do Braniewa, by objąć funkcję prefekta konwiktu. W 1909 habilitował się w Państwowej Akademii w Braniewie. W 1910 mianowany został już profesorem zwyczajnym dogmatyki i apologetyki mając zaledwie 32 lata (co było niespotykane, gdyż najpierw mianowano zwykle profesorem nadzwyczajnym). W latach 1910–1928 wykładał w Akademii w Braniewie jako profesor dogmatyki i apologetyki. Był rektorem i aż czterokrotnie dziekanem wydziału teologicznego Państwowej Akademii w Braniewie. Również prowadził wykłady z teologii dogmatycznej na Uniwersytecie Albrechta w Królewcu. W 1928 przeniósł się do Wrocławia po otrzymaniu stanowiska profesora dogmatyki na Uniwersytecie Wrocławskim. Jego wielkie kompetencje zostały szybko docenione, powierzono mu funkcję dziekana, a po niespełna czterech latach, w roku 1931/1932, został rektorem Uniwersytetu Wrocławskiego. W 1930 został przedstawiony przez Stolicę Apostolską jako jeden z trzech kandydatów na nowego biskupa warmińskiego. W ostatnim decydującym głosowaniu kapituły warmińskiej uzyskał identyczną liczbę głosów z drugim kandydatem, infułatem Maximilianem Kallerem. 29 stycznia 1945 opuszcza, wraz z dwiema siostrami, w pośpiechu bombardowany Wrocław, gdzie pozostawił swoją bogatą bibliotekę oraz dorobek naukowy swojego życia: manuskrypty swoich prac i wykładów. 1 marca 1945 trafia do miejscowości Burgebrach w Bawarii, z dóbr duchowych posiada przy sobie tylko Pismo Święte oraz brewiarz. W październiku 1945 został powołany na Uniwersytet w Münster, na którym wykładał do emerytury do roku 1948. W 1949 roku otrzymał godność prałata. 
W działalności badawczej zajmował się m.in. kwestią pokuty w różnych epokach i w nauce św. Augustyna. 
Wniósł istotny wkład w przygotowanie II soboru Watykańskiego.

</doc>
<doc id="4183342" url="https://pl.wikipedia.org/wiki?curid=4183342" title="Carlos Alberto dos Santos">
Carlos Alberto dos Santos

Carlos Alberto dos Santos (ur. 2 października 1955 w Tobias Barreto) – brazylijski duchowny rzymskokatolicki, od 2017 biskup Itabuna.
Życiorys.
Święcenia kapłańskie otrzymał 17 kwietnia 1982 i został inkardynowany do archidiecezji Aracajú. Pracował przede wszystkim w duszpasterstwie parafialnym, był także m.in. asystentem ruchu charyzmatycznego i rektorem archidiecezjalnych seminariów.
15 czerwca 2005 papież Benedykt XVI mianował go biskupem Teixeira de Freitas-Caravelas. Sakry biskupiej udzielił mu 26 lipca 2005 abp José Palmeira Lessa.
1 lutego 2017 został mianowany biskupem diecezji Itabuna.

</doc>
<doc id="4183346" url="https://pl.wikipedia.org/wiki?curid=4183346" title="Poschmann">
Poschmann



</doc>
<doc id="4183348" url="https://pl.wikipedia.org/wiki?curid=4183348" title="Lista odcinków serialu Game Shakers. Jak wydać grę?">
Lista odcinków serialu Game Shakers. Jak wydać grę?

W artykule znajduje się lista odcinków serialu Game Shakers. Jak wydać grę?, który emitowany jest w USA od 12 września 2015 roku na amerykańskim Nickelodeon. W Polsce serial jest emitowany od 10 stycznia 2016 roku na kanale Nickelodeon Polska.

</doc>
<doc id="4183356" url="https://pl.wikipedia.org/wiki?curid=4183356" title="Humanitaryzm uboju">
Humanitaryzm uboju

Humanitaryzm uboju – zespół działań mających na celu zapewnienie zwierzętom w procesie uboju maksymalnego dobrostanu, przez co należy rozumieć oszczędzanie wszelkiego rodzaju bólu, cierpienia oraz niepokoju.
Sprawę humanitarnego uboju zwierząt reguluje rozporządzenie Unii Europejskiej nr 1099/2009 w sprawie ochrony zwierząt w procesie ich uśmiercania. W myśl przepisu zwierzęta podczas transportu do ubojni, magazynowania przedubojowego, przepędu i pozbawiania życia należy traktować humanitarnie. Powyższe nie dotyczy uboju rytualnego wykonywanego ze względu na różnego rodzaju niehumanitarne obyczaje religijne, czy wynaturzenia kulturowe. Przepis zobowiązuje ubojnie do tworzenia procedur postępowania ze zwierzętami celem zapewniania im dobrostanu. Procedury takie winny być zawarte w księdze dobrej praktyki.
Zwierzętom należy zapewnić fizyczny komfort i ochronę (czystość, temperatura, zapobieganie upadkom i potknięciom, jak również urazom), przetrzymywanie w warunkach uwzględniających ich zwyczajne zachowania, warunki, w jakich nie wykazują oznak niepotrzebnego bólu, strachu i nietypowego zachowania, dostarczanie odpowiednich racji pokarmu i wody oraz eliminację kontaktu z innymi zwierzętami, który mógłby wpłynąć negatywnie na ich dobrostan. Zabronione jest jakiekolwiek znęcanie się nad zwierzętami, przepęd z użyciem twardych narzędzi, wykręcanie ogonów, czy ciągnięcie za uszy. Poganiacze elektryczne można stosować tylko na mięśnie zadu, nie dłużej niż przez czas jednej sekundy i prądem o napięciu nie większym niż 12 V. Zalecany jest natomiast przepęd z użyciem ruchomych ścianek i ręcznych płyt ograniczających. Zapewnić należy stały dostęp do wody pitnej, a powyżej dwunastu godzin przetrzymywania także karmę. 
Do oszałamiania stosować należy dwutlenek węgla w stężeniu nie mniejszym niż 80% lub elektryczność, np. w przypadku świń w natężeniu 1,3 A i 50 kHz (czas ekspozycji nie może być krótszy niż 3 sekundy, a kleszcze oszałamiające muszą być czyste). Skuteczność oszałamiania musi być stale monitorowana przez osobę kłującą. Zabronione jest kłucie zwierząt świadomych. Osoby wykonujące ubój winny się wykazywać świadectwem kwalifikacji lub dokonywać uboju pod kierunkiem osoby posiadającej takie świadectwo.

</doc>
<doc id="4183360" url="https://pl.wikipedia.org/wiki?curid=4183360" title="Tomas Cibulec">
Tomas Cibulec



</doc>
<doc id="4183376" url="https://pl.wikipedia.org/wiki?curid=4183376" title="Aryeh Machluf Deri">
Aryeh Machluf Deri



</doc>
<doc id="4183382" url="https://pl.wikipedia.org/wiki?curid=4183382" title="Czadyjska odmiana języka arabskiego">
Czadyjska odmiana języka arabskiego

Czadyjska odmiana języka arabskiego (lokalnie znana jako arabski szuwa/shuwa/shua/suwa; , również baggara, arabski zachodniosudański) – jeden z regionalnych dialektów języka arabskiego. Jest to język ojczysty dla blisko 1,7 mln osób, zarówno mieszkańców miast, jak i koczowniczych plemion pasterskich.
Większość użytkowników mieszka na południu Czadu. Jego zasięg obejmuje znaczny obszar Sahelu, który można by przedstawić jako owal o dłuższej osi liczącej ok. 1400 mil długości (od 12 do 20 stopnia długości wschodniej) i krótszej, liczącej ok. 300 mil, zawartej pomiędzy 10 i 14 stopniem szerokości geograficznej. Gros użytkowników mieszka w Czadzie i Sudanie, jednak znaczna ich liczba mieszka także w okolicach jeziora Czad (Kamerun, Nigeria, Niger), a także w Republice Środkowoafrykańskiej i Sudanie Południowym. Ponadto język ten służy jako "lingua franca" w regionie. Jednocześnie na sporej części swojego zasięgu występowania, czadyjski arabski jest jednym z wielu lokalnych języków, często mniejszościowym.
Nazwa i pochodzenie.
Język ten nie posiada nazwy własnej używanej przez wszystkich jego użytkowników, którzy najczęściej uznają go zwyczajnie za „arabski”. Powstał wśród nomadycznych plemion pasterzy bydła ("baggāra", w standardowym arabskim "baqqāra" – pastrerze, od "bakr"). Odkąd w 1920 roku ukazała się drukiem gramatyka dialektu nigeryjskiego, w piśmiennictwie rozpowszechniło się określenie „arabski Szuwa”, jednakże sam termin był rozpowszechniony jedynie wśród niearabskich ludów zamieszkujących stan Borno. Około 2000 roku jeden z badaczy języka, Jonathan Owens, zaproponował dla niego nazwę arabski zachodniosudański. W sensie geograficznym nazwa „sudański” odwołuje się nie do współczesnego kraju o tej nazwie, a do całego regionu Sahelu, zwanego po arabsku od średniowiecza "bilad Al-Sudan", dosł. „ziemią murzynów”. W podobnym znaczeniu termin Sudan występował także w piśmiennictwie angielskim w okresie brytyjskiego kolonializmu.
Geneza czadyjskiej odmiany arabszczyzny nie jest do końca wyjaśniona. W 1994 roku Braukämper postawił hipotezę, zgodnie z którą język ten powstał po 1635, gdy na terenie Czadu nastąpiło zmieszanie się ludności arabskojęzycznej z koczowniczym ludem Fulani.
W epoce kolonialnej wśród wojsk lokalnych w Sudanie Anglo-Egipskim powstała forma arabskiego pidżynu ('), używana jako "lingua franca". W regionie Czadu z czasem przybrała ona formę języka określanego mianem języka turku. Do współczesności w Czadzie zachowały się języki pidżynowe oparte na arabskim, jednak nie są one dokładniej opisane i niemożliwe jest stwierdzenie, czy wywodzą się one z turku.
Zasięg występowania.
Większość użytkowników języka zamieszkuje południe Czadu, pomiędzy 10 a 14 stopniem szerokości geograficznej północnej. W Czadzie region ten obejmuje m.in. stolicę kraju, Ndżamenę, a także inne duże miasta, w tym Abéché, Am Timan i Mao. W sumie jest on pierwszym językiem dla 12 procent Czadyjczyków. Jako "lingua franca", lokalna odmiana arabskiego ma dużo większy zasięg i, wedle niektórych szacunków, może się nim posługiwać od 40 do nawet 60 procent populacji.
W Sudanie tą odmianą arabskiego posługują się głównie mieszkańcy południowo-zachodnich regionów kraju, jest on rozpowszechniony w południowym Kordofanie i południowym Darfurze, jednak nie w dużych miastach Al-Ubajjid i El-Faszir. Język jest używany także na niewielkim skrawku terytorium Republiki Środkowoafrykańskiej (północna część prefektury Vakaga), fragmencie Sudanu Południowego (przy granicy z Sudanem), i w rejonie jeziora Czad: w przyległych do niego częściach Nigerii (stan Borno), Kamerunu (Region Dalekiej Północy) i w departamencie Diffa Nigru. W tym ostatnim państwie liczbę użytkowników języka ocenia się na 150 tys. osób.
W Nigerii posługuje się nim ok. 10 procent ludności Maiduguri, stolicy stanu Borno, i co najmniej 100 tys. mieszkańców terenów wiejskich w reszcie stanu.
Wczesne próby kodyfikacji.
W 1913 roku francuski urzędnik kolonialny Henri Carbou opublikował gramatykę lokalnego dialektu używanego na Wyżynie Wadaj, regionie położonym we wschodniej części Czadu, przy jego granicy z Sudanem. W 1920 roku brytyjski urzędnik administracji kolonialnej Nigerii, Gordon James Lethem, opublikował gramatykę dialektu używanego w regionie Borno, zauważył także, że dokładnie tym samym językiem posługują się mieszkańcy regionu Kanem (w zachodnim Czadzie) i Wadaj na wschodzie.
Gramatyka.
Fonetyka języka charakteryzuje się zanikiem spółgłosek faryngalnych i , oraz bezdźwięcznych i dźwięcznych spółgłosek szczelinowo-międzyzębowych , i . Pozbawiony jest także dyftongów.
Jednocześnie dialekt ten posiada spółgłoski emfatyczne , oraz . Przykładowo ogólnoarabskie słowo oznacza „on galopował”, podczas gdy czadyjskie oznacza „wściekł się”; „rozdarł”, „wlókł”; „wuj”, „matka”. Ponadto w nigeryjskiej odmianie języka po spółgłoskach zwartych krtaniowych (, , , ) dodawana jest samogłoska .
Inną charakterystyczną cechą czadyjskiej odmiany języka jest zanik przedrostka form honoryfikatywnych, i tak standardowe dla arabskiego "tafaʕʕal(a)" staje się "alfaʕʕal", a "taʔallam(a)" staje się "alʔallam". Inna jest także forma pierwszej osoby liczby pojedynczej czasowników, w której także zanikło inicjalne "t", i tak pierwsza osoba liczby pojedynczej czasownika "katab" to "katáb", z akcentem oksytonicznym (na ostatnią sylabę), podczas gdy trzecia osoba liczby pojedynczej to "kátab", z akcentem paroksytonicznym.

</doc>
<doc id="4183387" url="https://pl.wikipedia.org/wiki?curid=4183387" title="Nepal (zespół muzyczny)">
Nepal (zespół muzyczny)

Nepal – argentyński zespół thrash metalowy, powstały w Buenos Aires w 1984 roku. Rozpadł się w 2001 roku.
W swoich piosenkach mówili o takich tematach jak dyskryminacja, rasizm, wojna, ludobójstwo, prawa człowieka, ochrona środowiska i inne.
Po rozstaniu w 2001 r., założyciel zespołu, basista Beto Vázquez, rozpoczął projekt Beto Vázquez Infinity. 

</doc>
<doc id="4183395" url="https://pl.wikipedia.org/wiki?curid=4183395" title="Antoni Marian Gabryszewski">
Antoni Marian Gabryszewski



</doc>
<doc id="4183398" url="https://pl.wikipedia.org/wiki?curid=4183398" title="Adam Robert Fischer">
Adam Robert Fischer



</doc>
<doc id="4183399" url="https://pl.wikipedia.org/wiki?curid=4183399" title="Jan Jerzy Forster">
Jan Jerzy Forster



</doc>
<doc id="4183400" url="https://pl.wikipedia.org/wiki?curid=4183400" title="Leon Wincenty Gajewicz">
Leon Wincenty Gajewicz



</doc>
<doc id="4183406" url="https://pl.wikipedia.org/wiki?curid=4183406" title="Khin Kyi">
Khin Kyi

Daw Khin Kyi (; 1912–1988) – birmańska polityk, małżonka generała Aung Sana i matka Suu Kyi. Po śmierci męża Khin Kyi objęła stanowisko dyrektorki Narodowej Komisji ds. Opieki nad Kobietami i Dziećmi, co rozpoczęło jej długą karierę w służbie cywilnej. Pełniła funkcję ambasadora Birmy w Indiach, Nepalu. W 2011 roku na ekrany kin wszedł film Luca Bessona „Lady” o życiu Aung San Suu Kyi, gdzie w rolę 30-letniej Khin Kyi wcieliła się tajska aktorka Prapimporn Karnchanda.

</doc>
<doc id="4183407" url="https://pl.wikipedia.org/wiki?curid=4183407" title="Amicromias cunevi">
Amicromias cunevi

Amicromias cunevi – gatunek chrząszcza z rodziny ryjkowcowatych i podrodziny Entiminae.
Gatunek ten opisany został w 2017 roku przez Romana Borovca, George’a Kakiopoulousa i Christopha Germanna, na podstawie pojedynczej samicy odłowionej w 2016 roku we wsi Ano Klidonia. Epitet gatunkowy nadano na cześć słowackiego koleopterologa, Jozefa Cuneva.
Chrząszcz o ciele długości 3,25 mm, ubarwiony czarniawo z ciemnobrązowymi pokrywami oraz rudobrązowymi czułkami i odnóżami. Owalne, przylegające łuski gęsto porastają głowę z ryjkiem, przedplecze i pokrywy, w przypadku tych ostatnich niemal całkowicie zasłaniając oskórek. Głowę z ryjkiem i przedplecze gęsto porastają także nieregularnie rozmieszczone, krótkie, półwzniesione, prawie szpatułkowate szczecinki. Podobne, choć nieco dłuższe szczecinki ustawione są w dwóch nieregularnych rządkach na każdym międzyrzędzie pokryw. Ryjek jest 1,34 raza szerszy niż dłuższy, ku przodowi zwężony z wklęsłymi bokami, najszerszy u nasady. Czułki cechuje łysy trzonek i smukły "funiculus" o drugim członie 1,3 raza dłuższym niż szerokim. Przedplecze jest 1,57 raza szersze niż długie.
Owad endemiczny dla Grecji, znany tylko z wyspy Siros.

</doc>
<doc id="4183408" url="https://pl.wikipedia.org/wiki?curid=4183408" title="Władysław Zaczyński">
Władysław Zaczyński

Władysław Piotr Zaczyński (ur. 3 maja 1930 w Poznaniu, zm. 23 grudnia 2017) – polski pedagog, profesor nauk humanistycznych, profesor zwyczajny Wydziału Pedagogicznego Uniwersytetu Warszawskiego i innych uczelni, specjalista w zakresie pedagogiki ogólnej.
Życiorys.
W 1954 ukończył studia pedagogiczne na Uniwersytecie Warszawskim. Został nauczycielem akademickim na Wydziale Pedagogicznym tej uczelni. W 1990 uzyskał tytuł naukowy profesora nauk humanistycznych. Został profesorem zwyczajnym UW i kierownikiem Katedry Technologii Kształcenia UW. Był także wykładowcą Mazowieckiej Wyższej Szkoły Humanistyczno-Pedagogicznej w Łowiczu i Górnośląskiej Wyższej Szkoły Pedagogicznej im. Kardynała Augusta Hlonda w Mysłowicach. Był członkiem Komitetu Nauk Pedagogicznych PAN.

</doc>
<doc id="4183410" url="https://pl.wikipedia.org/wiki?curid=4183410" title="Marian Płaczek">
Marian Płaczek



</doc>
<doc id="4183413" url="https://pl.wikipedia.org/wiki?curid=4183413" title="Franciszek Szymkowiak">
Franciszek Szymkowiak

Franciszek Szymkowiak (ur. 16 grudnia 1894 we wsi Góra w Wielkopolsce, zm. 13 kwietnia 1940 w Kalininie na terenie ZSRR) – żołnierz, powstaniec wielkopolski i śląski, przodownik Policji Województwa Śląskiego, ofiara zbrodni katyńskiej.
Życiorys.
Franciszek urodził się jako syn Józefa i Agnieszki z domu Augustyniak. W latach 1914–1918 walczył w armii niemieckiej, a w 1918 brał udział w powstaniu wielkopolskim. W latach 1919–1920 uczestniczył w walkach polsko-ukraińskich i w wojnie polsko-bolszewickiej. W 1921 walczył po polskiej stronie w III powstaniu śląskim. 
Od września 1922 pracował jako funkcjonariusz Policji Województwa Śląskiego, m.in. w komendzie miejskiej w Katowicach i w katowickiej komendzie powiatowej. Od 1 czerwca 1923 jako starszy posterunkowy. W 1934 otrzymał Odznakę Pamiątkową Policji Województwa Śląskiego. W 1939 brał udział w obronie Katowic, m.in. w walkach w rejonie dzisiejszej ul. Warszawskiej. Ewakuowany 3 września 1939 w kierunku wschodnim.
Aresztowany przez NKWD, osadzony w Ostaszkowie, zamordowany 13 kwietnia 1940 w Kalininie (obecnie Twer). Pochowany na Polskim Cmentarzu Wojennym w Miednoje.
Odznaczenia i upamiętnienie.
W 1928 otrzymał Medal Dziesięciolecia Odzyskanej Niepodległości 1918–1928. Otrzymał również Medal Niepodległości, Brązowy Krzyż Zasługi oraz Krzyż na Śląskiej Wstędze Waleczności i Zasługi pierwszej klasy. Posiadał także odznaki: Odznakę Pamiątkową „Powstańca Broni”, Odznakę Honorową „Orlęta” i Odznakę Pamiątkową Wojsk Wielkopolskich.
W 1991 został odznaczony pośmiertnie Medalem Za Udział w Wojnie Obronnej.
W 2007 awansowany pośmiertnie przez prezydenta RP do stopnia aspiranta, a w 2009 odznaczony Krzyżem Zasługi za Dzielność.
W listopadzie 2017 jego imieniem nazwano skwer w Katowicach, w dzielnicy Brynów (skwer w rejonie skrzyżowania ul. Alfonsa Zgrzebnioka i ul. Tadeusza Kościuszki).

</doc>
<doc id="4183419" url="https://pl.wikipedia.org/wiki?curid=4183419" title="Mikołaj Zakrzewski">
Mikołaj Zakrzewski

Mikołaj Zakrzewski herbu Wyskota (zm. przed 6 sierpnia 1681) – kasztelan śremski w 1676 roku, podczaszy kaliski w latach 1669–1676.
Jako senator brał udział w sejmie zwyczajnym 1681 roku.

</doc>
<doc id="4183421" url="https://pl.wikipedia.org/wiki?curid=4183421" title="Caetano Ferrari">
Caetano Ferrari

Caetano Ferrari OFM (ur. 30 lipca 1942 w Lins) – brazylijski duchowny rzymskokatolicki, w latach 2009–2018 biskup Bauru.
Życiorys.
Wstąpił do nowicjatu franciszkanów w Kurytybie i w tymże zgromadzeniu złożył 14 listopada 1969 profesję wieczystą. Rok później przyjął święcenia kapłańskie i rozpoczął pracę w Duque de Caxias. W 1973 rozpoczął wykłady w Lages, zaś w 1976 został profesorem w Bragança Paulista, gdzie wykładał przez dziesięć lat. W 1986 wybrano go wikariuszem prowincji Niepokalanego Poczęcia NMP, zaś w 1994 został jej przełożonym.
24 kwietnia 2002 został mianowany przez papieża Jana Pawła II biskupem koadiutorem diecezji Franca. Sakry biskupiej udzielił mu 7 lipca 2002 kard. Cláudio Hummes. 29 listopada objął pełnię rządów w diecezji.
15 kwietnia 2009 został przeniesiony na stolicę biskupią w Bauru. Urząd objął 31 maja 2009.
28 marca 2018 przeszedł na emeryturę.

</doc>
<doc id="4183423" url="https://pl.wikipedia.org/wiki?curid=4183423" title="Gilberto Pastana de Oliveira">
Gilberto Pastana de Oliveira

Gilberto Pastana de Oliveira (ur. 29 lipca 1956 w Boim) – brazylijski duchowny rzymskokatolicki, arcybiskup metropolita São Luís do Maranhão od 2021.
Życiorys.
Święcenia kapłańskie otrzymał 27 lipca 1985 i został inkardynowany do diecezji Santarém. Był m.in. rektorem niższego seminarium oraz wicerektorem wyższej uczelni, dyrektorem lokalnej telewizji katolickiej oraz wikariuszem generalnym diecezji.
3 sierpnia 2005 papież Benedykt XVI mianował go biskupem Imperatriz. Sakry biskupiej udzielił mu bp Lino Vomboemmel.
18 maja 2016 otrzymał nominację na biskupa koadiutora Crato. 28 grudnia 2016 objął pełnię rządów w diecezji.
2 czerwca 2021 został mianowany arcybiskupem metropolitą São Luís do Maranhão. Ingres odbył 18 lipca 2021.

</doc>
<doc id="4183425" url="https://pl.wikipedia.org/wiki?curid=4183425" title="Sérgio Aparecido Colombo">
Sérgio Aparecido Colombo

Sérgio Aparecido Colombo (ur. 9 sierpnia 1954 w Cajobi) – brazylijski duchowny rzymskokatolicki, od 2009 biskup Bragança Paulista.
Życiorys.
Święcenia kapłańskie przyjął 6 sierpnia 1980 i został inkardynowany do diecezji Limeira. Pełnił przede wszystkim funkcje proboszcza w kilku parafiach diecezji. Był ponadto m.in. wikariuszem biskupim dla kilku regionów, a także diecezjalnym koordynatorem duszpasterstwa i ceremoniarzem.
Episkopat.
10 października 2001 papież Jan Paweł II mianował go biskupem pomocniczym diecezji São Carlos oraz biskupem tytularnym Pudentiany. Sakry biskupiej udzielił mu 6 stycznia 2002 bp Ercílio Turco.
3 grudnia 2003 został prekonizowany biskupem Paranavaí. Rządy w diecezji objął 1 lutego 2004.
16 września 2009 Benedykt XVI przeniósł go na stolicę biskupią Bragança Paulista.

</doc>
<doc id="4183427" url="https://pl.wikipedia.org/wiki?curid=4183427" title="María del Carmen Franco">
María del Carmen Franco

María del Carmen Franco y Polo (ur. 14 września 1926 w Oviedo, zm. 29 grudnia 2017 w Madrycie) – hiszpańska markiza, księżna Franco, grand Hiszpanii, prezes Fundacji Francisco Franco, jedyna córka generała Francisco Franco, biografistka ojca, matka siedmiorga dzieci i babka 14 wnucząt, w tym pretendenta do tronu Francji Ludwika Alfonsa Burbona, jedna z najbogatszych kobiet w Hiszpanii o majątku ok. 600 mln euro. Zmarła wskutek choroby nowotworowej.

</doc>
<doc id="4183429" url="https://pl.wikipedia.org/wiki?curid=4183429" title="Salvatore Paruzzo">
Salvatore Paruzzo

Salvatore Paruzzo – duchowny rzymskokatolicki, w latach 1999–2021 biskup Ourinhos.

</doc>
<doc id="4183433" url="https://pl.wikipedia.org/wiki?curid=4183433" title="Borough Market">
Borough Market

Borough Market – targ spożywczy w londyńskiej gminie Southwark znajdujący się na południowym końcu London Bridge tuż obok słynnego wieżowca The Shard. Jest to jeden z największych i najstarszych targów żywności w Londynie.
Pierwsze wzmianki na temat Borough Market pochodzą z 1276 roku, choć sami zarządcy twierdzą, że istnieje od 1014 roku. Targowisko składa się obecnie z ponad 100 stoisk, na których producenci z całego kraju sprzedają szereg świeżych produktów, w tym ryby, mięsa, warzywa, cydry, sery, pieczywo, kawę, ciasta i wyroby cukiernicze. Niektóre stoiska specjalizują się w produktach importowanych z zagranicy.
Rynek detaliczny działa w środy i czwartki od 10 do 17, w piątki od 10 do 16, a soboty od 8 do 17. Rynek hurtowy działa we wszystkie poranki w dni powszednie od 2:00 do 8:00.
Borough Market i okoliczne ulice zostały wykorzystane jako miejsce akcji takich filmów jak: Dziennik Bridget Jones (2001), Porachunki (1998) oraz Harry Potter i więzień Azkabanu (2004).
3 czerwca 2017 roku miał tam miejsce zamach terrorystyczny, w którym zginęło 11 osób, w tym 3 zamachowców, a 48 zostało rannych.

</doc>
<doc id="4183443" url="https://pl.wikipedia.org/wiki?curid=4183443" title="Seulf z Reims">
Seulf z Reims

Seulf z Reims (zm. 1 września 925) – arcybiskup Reims w latach 922-925.
Był uczniem Remigiusza z Auxerre oraz archidiakonem kościoła w Reims. Na urząd arcybiskupa wybrany w 922 roku po śmierci Hervé z Reims, za zgodą króla Roberta I.

</doc>
<doc id="4183446" url="https://pl.wikipedia.org/wiki?curid=4183446" title="Amicromias yunakovi">
Amicromias yunakovi

Amicromias yunakovi – gatunek chrząszcza z rodziny ryjkowcowatych i podrodziny Entiminae.
Gatunek ten opisany został w 2017 roku przez Romana Borovca, George’a Kakiopoulousa i Christopha Germanna, na podstawie dwóch samic, odłowionych w 2016 roku w okolicy wsi Vrontamas. Epitet gatunkowy nadano na cześć rosyjskiego koleopterologa, Nikołaja Junakowa.
Chrząszcz o ciele długości 2,09–2,13 mm, ubarwiony ciemnobrązowo z rudobrązowymi czułkami i odnóżami. Przylegające łuski na głowie i przedpleczu są słabo widoczne, zaś te na pokrywach są V-kształtne i nie przykrywają całkowicie oskórka. Głowę z ryjkiem i przedplecze porastają smukłe, słabo widoczne szczecinki. Podobne, choć nieco dłuższe szczecinki ustawione są w jednym regularnym rządku na każdym międzyrzędzie pokryw. Ryjek jest 1,34–1,37 raza szerszy niż dłuższy, w nasadowych ⅔ ku przodowi zwężony, najszerszy u nasady. Czułki cechuje trzonek stopniowo powiększony ku szczytowi. Przedplecze jest 1,56–1,68 raza szersze niż długie. Krótko-owalne pokrywy mają długość 1,23–1,28 raza większą od szerokości. W wierzchołkowej części opadającej pokryw odległości między szczecinkami są większe niż długości szczecinek. Zbiornik nasienny ma "ramus" tak długi jak "nodulus". 
Owad endemiczny dla Grecji, znany tylko z miejsca typowego na południowym Peloponezie. Spotykany na pastwiskach, pod kamieniami.

</doc>
<doc id="4183448" url="https://pl.wikipedia.org/wiki?curid=4183448" title="Mazowiecka Wyższa Szkoła Humanistyczno-Pedagogiczna w Łowiczu">
Mazowiecka Wyższa Szkoła Humanistyczno-Pedagogiczna w Łowiczu

Mazowiecka Wyższa Szkoła Humanistyczno-Pedagogiczna w Łowiczu – istniejąca w latach 1993–2015 niepubliczna szkoła wyższa z siedzibą Łowiczu. Prowadziła studia na kierunkach pedagogika, historia, filologia polska oraz zarządzanie i marketing. W czerwcu 2015 została połączona ze Staropolską Szkołą Wyższą w Kielcach.
Historia.
Uczelnia powstała w 1993 z inicjatywy Stowarzyszenia Mazowiecki Ośrodek Badań Naukowych. Do 2010 dyplomy uzyskało w niej ponad 10 tysięcy osób (magistrów i licencjatów). Szkoła posiadała duże zaplecze materialne, dysponując powierzchnią na cele dydaktyczne i administracyjne wielkości 17 510 metrów kwadratowych. W domach akademickich znajdowało się 275 miejsc dla słuchaczy. Uczelnia przestała istnieć w czerwcu 2015 na skutek połączenia ze Staropolską Szkołą Wyższą w Kielcach.
Uczelnia miała siedzibę przy ul. Akademickiej 1/3 w Łowiczu. Po likwidacji uczelni należące do niej grunty i budynki zostały odkupione przez prywatnego inwestora. W 2019 główny budynek dawnej uczelni został wyburzony, a na jego miejscu ma powstać budynek mieszkalno-usługowy.
Struktura i władze.
W uczelni istniały następujące podstawowe jednostki organizacyjne:
Funkcję rektora pełnił Wiesław Balcerak, a prorektorami byli: Zbigniew Tomkowski, Janusz Wojtasik, Marek Józef Żukowski

</doc>
<doc id="4183449" url="https://pl.wikipedia.org/wiki?curid=4183449" title="Egidio Bisol">
Egidio Bisol

Egidio Bisol (ur. 23 grudnia 1947 w Bassano del Grappa) – włoski duchowny rzymskokatolicki pracujący w Brazylii, od 2010 biskup Afogados da Ingazeira.
Życiorys.
Święcenia kapłańskie przyjął 31 maja 1972 i został inkardynowany do diecezji Vicenza. Po święceniach został mianowany wikariuszem w Valdagno. W 1976 wyjechał do Brazylii i podjął pracę w diecezji Afogados da Ingazeira. Był m.in. wykładowcą diecezjalnych seminariów oraz wikariuszem generalnym. W latach 2008-2009 pracował na terenie diecezji Roraima.
7 października 2009 został mianowany biskupem Afogados da Ingazeira. Sakry biskupiej udzielił mu 9 stycznia 2010 abp Luis Gonzaga Silva Pepeu.

</doc>
<doc id="4183450" url="https://pl.wikipedia.org/wiki?curid=4183450" title="Jaskółka (żeglarstwo)">
Jaskółka (żeglarstwo)

Jaskółka – niewielka podłużna półka występująca na jachcie. Zlokalizowana jest zazwyczaj po wewnętrznej stronie burty, w jej górnej części. Jest formą wnęki, wykorzystującej grubość konstrukcyjną ściany kadłuba. Jaskółka może być zamykana drzwiczkami lub pozostawać otwarta. Występuje zarówno na jachtach kabinowych jak i o otwartym pokładzie.

</doc>
<doc id="4183452" url="https://pl.wikipedia.org/wiki?curid=4183452" title="Gorabhajrawa">
Gorabhajrawa

Gorabhajrawa – bóstwo hinduistyczne, forma z orszaku boga Śiwy.
To jasna i świetlista forma Bhajrawy (w ogólności Śiwy), cechująca się łagodnym usposobieniem. Wyznawcy ofiarują mu w świątyniach mleko i słodycze. Postacią opozycyjną, groźną (w stosunku do Gorabhajrawy) jest Kalabhajrawa.

</doc>
<doc id="4183453" url="https://pl.wikipedia.org/wiki?curid=4183453" title="Gílio Felício">
Gílio Felício

Gílio Felício (ur. 11 listopada 1949 w Sério) – brazylijski duchowny rzymskokatolicki, w latach 2003–2018 biskup Bagé.
Życiorys.
Święcenia kapłańskie przyjął 11 listopada 1979 i został inkardynowany do diecezji Santa Cruz do Sul. Był m.in. rektorem niższego seminarium oraz wikariuszem generalnym diecezji.
21 stycznia 1998 został mianowany biskupem pomocniczym São Salvador da Bahia ze stolicą tytularną "Illiberi". Sakry biskupiej udzielił mu 3 maja tegoż roku kard. Lucas Moreira Neves.
11 grudnia 2002 papież Jan Paweł II mianował go biskupem Bagé. Ingres odbył się 9 marca 2003.
6 czerwca 2018 ze względu na stan zdrowia zrezygnował z urzędu.

</doc>
<doc id="4183454" url="https://pl.wikipedia.org/wiki?curid=4183454" title="Leipzig Bayerischer Bahnhof">
Leipzig Bayerischer Bahnhof

Leipzig Bayerischer Bahnhof – stacja kolejowa w Lipsku, w kraju związkowym Saksonia, w Niemczech. Znajduje się na południe od Starego Miasta i od Bayrischer Platz. Stacja została wybudowana w 1842 roku przez Sächsisch-Bayerische Eisenbahn-Compagnie i do jej zamknięcia w 2001 roku była najstarszą działającą stacją końcową w Niemczech (inne źródła mówią o najstarszej zachowanej stacji końcowej na świecie). Tory zostały całkowicie zburzone w ramach prac budowlanych w ramach City Tunnel Leipzig. Została zastąpiona przez stację podziemną, która została oddana do użytku w grudniu 2013 r.
Portyk byłego dworca kolejowego jest pomnikiem historii pod ochroną państwową. Według DB Station&amp;Service ma kategorię 5.

</doc>
<doc id="4183455" url="https://pl.wikipedia.org/wiki?curid=4183455" title="Hyla arboricola">
Hyla arboricola



</doc>
<doc id="4183459" url="https://pl.wikipedia.org/wiki?curid=4183459" title="Poczet Cesarzy Rzymskich">
Poczet Cesarzy Rzymskich



</doc>
<doc id="4183460" url="https://pl.wikipedia.org/wiki?curid=4183460" title="Kabina (żeglarstwo)">
Kabina (żeglarstwo)

Kabina – zamknięta część kadłuba na niewielkich jachtach przeznaczona dla załogi. Może być jednoprzestrzenna lub podzielona na pomieszczenia takie jak m.in. kambuz, mesa, kajuta. Kabina wykorzystuje przestrzeń znajdującą się pod pokładem a często jest też wyniesiona ponad pokład tworząc nadbudówkę, umożliwiającą przebywanie wewnątrz w pozycji stojącej. Do kabiny wchodzi się z kokpitu za pomocą zejściówki, poprzez otwór zamykany suwklapą i sztorcklapą. Kabina występuje głównie na jachtach turystycznych, zapewniając załodze przestrzeń bytową i chroniąc przed warunkami atmosferycznymi w trakcie wielodniowego rejsu. 

</doc>
<doc id="4183461" url="https://pl.wikipedia.org/wiki?curid=4183461" title="Papirus turyński">
Papirus turyński

Cztery dokumenty ze Starożytnego Egiptu sporządzone na papirusie, przechowywane w Muzeum Egipskim w Turynie

</doc>
<doc id="4183463" url="https://pl.wikipedia.org/wiki?curid=4183463" title="Turyński papirus erotyczny">
Turyński papirus erotyczny

Turyński papirus erotyczny – dokument z XII wieku p.n.e., zawierający dwanaście ilustracji przedstawiających wyobrażenia starożytnych Egipcjan z okresu XIX–XX dynastii o technikach seksualnych. Zabytek przechowywany jest w Muzeum Egipskim w Turynie.
Charakterystyka dokumentu.
Papirus został odkryty w latach dwudziestych XX wieku w Deir el-Medina. Środowisko naukowe uznało go wówczas za obsceniczny, dlatego przez długi czas nie był udostępniany publicznie. Papirus zachował się fragmentarycznie, jest mocno uszkodzony. Przechowywany jest w Museo delle Antichità Egizie w Turynie, czemu zawdzięcza swoją nazwę.
Papirus został prawdopodobnie sporządzony na zamówienie kręgów wojskowych w celu ośmieszenia warstwy kapłańskiej, która pogardzała żołnierzami, co da się wywnioskować z ówczesnej dokumentacji świątynnej. Dokument turyński jest jedyny w swoim rodzaju. Sceny obcowania kobiety z mężczyzną są dla sztuki egipskiej dość rzadkie. Nieliczne znalezione figurki lub szkice są karykaturalne lub obsceniczne. Papirus turyński natomiast przedstawia akt miłosny w sposób satyryczno-erotyczny. Część ilustracji zawiera treści bajkowe z udziałem zwierząt, które naśladują zachowanie ludzi (bankiet, atak na twierdzę itd.).
Kompozycja.
Dokument zawiera dwanaście nieoddzielonych od siebie scen. Treść nie jest linearna, nie układa się w żadną sekwencję. Układ scen odwołuje się prawdopodobnie do kompozycji z księgi Amduat ze scenami wędrówki boga słońca przez krainę zmarłych. Jedna scena odpowiada jednej godzinie. W obu źródłach ostatnia scena przedstawia postać w pozycji pochylonej. Analogie te pozwalają przypuszczać, że papirus powstał jako satyra na egipską mitologię i kult zmarłych. Wrażenie to wzmacniają też niektóre podobne pozycje postaci w obu tych zabytkach, np. w przedstawieniu stosunku płciowego w pozycji Geba i Nut układ rąk kobiety jest taki sam, jak u potępionych dusz zmarłych; kobieta na rydwanie to satyra na pochód triumfalny; nogi zmęczonego mężczyzny w scenie szóstej są ułożone podobnie, jak nogi zmarłego Ozyrysa lub zwłoki utopionego wroga. W scenie siódmej znajduje się aluzja do unoszącej się nad Ozyrysem Izydy w postaci ptaka. Kobieta, wykazująca inicjatywę podczas stosunku w scenie trzeciej, nawiązuje do „ręki boga” itd.
Kochankowie.
Kochankami na ilustracjach są prawdopodobnie kapłanka bogini Hathor i kapłan boga Amona. Kobieta jest ładna i elegancka, w niektórych scenach jej postać ma kolczyk, kwiat lotosu, naszyjnik, bransoletę lub pasek. Postać męska jest w porównaniu z nią niewysoka i przysadzista. Mężczyzna jest brzydki: wyłysiały, z brodą, nieproporcjonalnie dużą głową, nos ma garbaty, czoło cofnięte, a szczękę wysuniętą do przodu, co upodabnia go do małpy. Jest wyposażony w ogromny członek, sięgający niekiedy kostek. Kobieta i mężczyzna zespalają się w wyszukanych pozycjach.
Sceny zespolenia.
Poniższa numeracja scen erotycznych przedstawia opis ilustracji w porządku od prawej do lewej strony – tak jak odczytuje się egipskie papirusy z tekstem.

</doc>
<doc id="4183465" url="https://pl.wikipedia.org/wiki?curid=4183465" title="Gyöngyi Szalay-Horváth">
Gyöngyi Szalay-Horváth

Gyöngyi Szalay-Horváth (ur. 24 marca 1968 w Tapolcy, zm. 30 grudnia 2017 w Veszprém) – węgierska szpadzistka. Brązowa medalistka olimpijska z Atlanty.
Brała udział w dwóch igrzyskach (IO 96, IO 00). Medal w 1996 wywalczyła w konkursie indywidualnym. Na mistrzostwach świata zdobyła szereg medali. Indywidualnie była druga w 1995 i trzecia w 1997 oraz 1998. W drużynie triumfowała w 1989, 1991, 1993, 1995, 1997, 1999, była druga w 1990 i 1994.
Była żoną Ernő Horvátha.

</doc>
<doc id="4183466" url="https://pl.wikipedia.org/wiki?curid=4183466" title="Gare de Chenevières">
Gare de Chenevières

Gare de Chenevières – przystanek kolejowy w miejscowości Chenevières, w departamencie Meurthe i Mozela, w regionie Grand Est, we Francji. Jest zarządzany przez SNCF i obsługiwany przez pociągi TER Lorraine. 
Położenie.
Znajduje się na linii Lunéville – Saint-Dié, na km 398,053 między stacjami Saint-Clément - Laronxe i Ménil-Flin, na wysokości 256 m n.p.m.
Historia.
Stację otwarto 17 maja 1864 przez Compagnie des chemins de fer de l'Est, kiedy otwarto odcinek linii między Lunéville a Raon-l'Étape - Laneuveville.

</doc>
<doc id="4183467" url="https://pl.wikipedia.org/wiki?curid=4183467" title="Puchar Panamerykański w Piłce Siatkowej Mężczyzn 2015">
Puchar Panamerykański w Piłce Siatkowej Mężczyzn 2015

Puchar Panamerykański w Piłce Siatkowej Mężczyzn 2015 – odbył się w Reno w Stanach Zjednoczonych w dniach 12–17 sierpnia 2015 roku. Była to dziesiąta edycja turnieju. Wzięło w nim udział 10 zespołów z dwóch konfederacji.
System rozgrywek.
X Puchar Panamerykański w Piłce Siatkowej Mężczyzn rozgrywany był według poniższego systemu
Faza grupowa.
Grupa A.
Tabela
Wyniki
Grupa B.
Tabela
Wyniki

</doc>
<doc id="4183468" url="https://pl.wikipedia.org/wiki?curid=4183468" title="Hyla arenicolor">
Hyla arenicolor



</doc>
<doc id="4183470" url="https://pl.wikipedia.org/wiki?curid=4183470" title="Edmund Gryglewicz">
Edmund Gryglewicz

Edmund Leon Gryglewicz (ur. 6 grudnia 1906 w Raciborzu, zm. 6 sierpnia 1971 w Katowicach) – lekarz medycyny pracy, zasłużony dla rozwoju opieki nad pracownikami branży hutniczej na Górnym Śląsku.
Życiorys.
Syn Leona i Praksedy z domu Szmyt. W wieku 15 lat wziął udział w III powstaniu śląskim, a po 1922 wraz z rodziną przeprowadził się do Dębu (obecnie dzielnica Katowic). Gimnazjum ukończył w 1925.
Podjął studia medyczne w Poznaniu, tam też uzyskał dyplom lekarski (1934). W roku akademickim 1929/1939 był prezesem korporacji akademickiej „Silesia” na Uniwersytecie Poznańskim. Od 1937 pracował w szpitalu hutniczym spółki „Giesche” przy ówczesnej ul. Podgórnej (dziś ul. J. Korczaka) w Szopienicach (jako ordynator Oddziału Chorób Wewnętrznych). Jednocześnie pełnił funkcję lekarza zakładowego hut spółki „Giesche”. W 1946 doktoryzował się we Wrocławiu (dysertacja pt. "Zagadnienie ołowicy w Zjednoczonych Zakładach Metali Nieżelaznych z punktu wiedzenia lekarza przemysłowego"). Po wojnie nadal zajmował się medycyną pracy w szopienickich zakładach hutniczych (znacjonalizowanych) i pracował w tym samym szpitalu (przekształconym w szpital miejski). Działał w Komisji Zdrowia MRN w Szopienicach oraz w radzie lekarskiej przy Centralnym Zarządzie Przemysłu Hutniczego w Katowicach.
Dzięki jego staraniom w Szopienicach powstały przyzakładowe laboratoria toksykologiczne, pierwsze w województwie sanatorium dzienne. Z jego inicjatywy utworzono zakład leczniczo-zapobiegawczy. Zajmował się problemem ołowicy wśród mieszkańców Szopienic oraz poprawą bezpieczeństwa pracy w górnośląskim hutnictwie.
Hobbystycznie interesował się malarstwem i fotografią.
Zmarł w 1971 na nowotwór.
Odznaczenia i upamiętnienie.
Gryglewicza odznaczono Krzyżem Kawalerskim Orderu Odrodzenia Polski i Złotym Krzyżem Zasługi oraz Odznaką za Wzorową Pracę w Służbie Zdrowia.
W 1994 w Katowicach powstała Fundacja „Pamięć i Pomoc”, działająca na polu opieki geriatrycznej, która nosi imię Edmunda Gryglewicza.
W 2017 jego imieniem nazwano skwer w Szopienicach, położony w rejonie ul. Bednarskiej, ul. Brynicy i ul. Morawa.

</doc>
<doc id="4183471" url="https://pl.wikipedia.org/wiki?curid=4183471" title="Militello (stacja kolejowa)">
Militello (stacja kolejowa)

Militello (wł. "Stazione di Militello") – stacja kolejowa w Militello in Val di Catania, w prowincji Katania, w regionie Sycylia, we Włoszech. Stacja znajduje się na linii Katania – Caltagirone – Gela. 
Według klasyfikacji RFI ma kategorię "brązową".

</doc>
<doc id="4183474" url="https://pl.wikipedia.org/wiki?curid=4183474" title="Amurrio (stacja kolejowa)">
Amurrio (stacja kolejowa)

Amurrio (hiszp. "Estación de Amurrio") – stacja kolejowa w Amurrio, w prowincji Araba we wspólnocie autonomicznej Kraj Basków, w Hiszpanii. 
Jest częścią linii C-3 Cercanías Bilbao.
Położenie stacji.
Znajduje się na linii kolejowej Castejón – Bilbao w km 214,1, na wysokości 235 m n.p.m.
Stacja.
Stacja została otwarta w dniu 1 marca 1863 wraz z otwarciem odcinka Bilbao-Orduña linii kolejowej przeznaczonej do połączenia Castejón z Bilbao. Prace były prowadzone przez Compañía del Ferrocarril de Tudela a Bilbao utworzonej w 1857. W 1865 firma ogłosiła upadłość, ponieważ nie mogła przezwyciężyć trudności gospodarcze wynikające z inwestycji w budowę linii i interwencji Banku Bilbao. w 1878 roku została wchłonięta przez Norte, która byała właścicielem stacji aż do nacjonalizacji kolei w Hiszpanii w 1941 roku i utworzenie Renfe.
Od 31 grudnia 2004 linię obsługuje Renfe, podczas gdy budynkiem dworca Adif.

</doc>
<doc id="4183476" url="https://pl.wikipedia.org/wiki?curid=4183476" title="Goniocyclops">
Goniocyclops

Goniocyclops – rodzaj widłonogów z rodziny Cyclopidae. Nazwa naukowa tego rodzaju skorupiaków została opublikowana w 1955 roku przez niemieckiego zoologa Friedricha Kiefera.

</doc>
<doc id="4183479" url="https://pl.wikipedia.org/wiki?curid=4183479" title="Prapimporn Kanjunda">
Prapimporn Kanjunda



</doc>
<doc id="4183480" url="https://pl.wikipedia.org/wiki?curid=4183480" title="Aleksiej Diumin">
Aleksiej Diumin

Aleksiej Giennadjewicz Diumin (, ur. 28 sierpnia 1972 w Kursku) – rosyjski wojskowy i polityk, generał porucznik, Bohater Federacji Rosyjskiej (2014).
Życiorys.
Urodził się w rodzinie lekarza wojskowego. Mieszkał w Kałudze i Woroneżu, gdzie w 1989 skończył szkołę średnią, od 1989 służył w armii. 
W 1994 ukończył wyższą wojskową inżynieryjną szkołę radioelektroniki w Woroneżu, później pracował jako inżynier węzła kompleksowej kontroli technicznej w Moskiewskim Okręgu Wojskowym, a od 1996 pełnił różne funkcje w Federalnej Służbie Ochrony Federacji Rosyjskiej. 
W latach 1999-2007 był oficerem ochrony prezydenta Rosji Władimira Putina, 2007-2008 szefem ochrony Wiktora Zubkowa, 2008-2012 szefem Zarządu Służby Bezpieczeństwa Federacji Rosyjskiej – osobistym adiutantem Władimira Putina, a 2012-2013 zastępcą szefa Zarządu Służby Bezpieczeństwa Prezydenta Federacji Rosyjskiej Władimira Putina. W 2009 otrzymał tytuł doktora nauk politycznych. 
Od 2013 pełnił funkcje w ministerstwie obrony, 2013-2015 był dowódcą Sił Operacji Specjalnych – zastępcą szefa Zarządu Głównego Sztabu Generalnego Sił Zbrojnych Federacji Rosyjskiej; odegrał wówczas kluczową rolę w aneksji Krymu w 2014. W 2015 został szefem Sztabu Głównego – I zastępcą dowódcy Wojsk Lądowych.
11 grudnia 2015 otrzymał stopień generała porucznika, od 24 grudnia 2015 do 2 lutego 2016 był wiceministrem obrony, a od 22 lutego 2016 pełni funkcję gubernatora obwodu tulskiego.
Odznaczenia.
I medale.

</doc>
<doc id="4183482" url="https://pl.wikipedia.org/wiki?curid=4183482" title="Cedar Grove (Floryda)">
Cedar Grove (Floryda)

Cedar Grove – jednostka osadnicza w Stanach Zjednoczonych, w stanie Floryda, w hrabstwie Bay.

</doc>
<doc id="4183486" url="https://pl.wikipedia.org/wiki?curid=4183486" title="Rechavam Ze`evi">
Rechavam Ze`evi



</doc>
<doc id="4183487" url="https://pl.wikipedia.org/wiki?curid=4183487" title="Upper Grand Lagoon">
Upper Grand Lagoon

Upper Grand Lagoon – jednostka osadnicza w Stanach Zjednoczonych, w stanie Floryda, w hrabstwie Bay.

</doc>
<doc id="4183488" url="https://pl.wikipedia.org/wiki?curid=4183488" title="Rechavam Ze'evi">
Rechavam Ze'evi



</doc>
<doc id="4183489" url="https://pl.wikipedia.org/wiki?curid=4183489" title="Eliezer Mizrachi">
Eliezer Mizrachi



</doc>
<doc id="4183491" url="https://pl.wikipedia.org/wiki?curid=4183491" title="Moisiej Markow">
Moisiej Markow

Moisiej Aleksandrowicz Markow (ros. Моисей Александрович Марков, ur. 13 maja 1908 w Rasskazowie, zm. 1 października 1994 w Moskwie) – radziecki fizyk, akademik Akademii Nauk ZSRR, profesor.
Życiorys.
W 1926 skończył szkołę średnią, w 1930 Wydział Fizyczno-Matematyczny Moskiewskiego Uniwersytetu Państwowego im. Łomonosowa, a w 1933 aspiranturę. Pracował w Naukowo-Badawczym Instytucie Fizyki pod kierunkiem Siergieja Wawiłowa, jednocześnie 1930-1931 wykładał w Moskiewskim Obwodowym Uniwersytecie Komunistycznym, 1931-1932 sekcji fizyki Akademii Komunistycznej, a 1931-1933 w Instytucie Czerwonej Profesury. W latach 1933-1935 był starszym pracownikiem naukowym, później sekretarzem naukowym i kierownikiem sektora Naukowo-Badawczego Instytutu Fizyki Teoretycznej przy 1 Moskiewskim Uniwersytecie Państwowym, a od 1934 do końca życia starszym pracownikiem naukowym i następnie kierownikiem sektora Instytutu Fizycznego Akademii Nauk ZSRR/Rosyjskiej Akademii Nauk. Zajmował się początkowo fizyką optyczną, później mechaniką kwantową, fizyką jądrową i fizyką cząstek elementarnych. W 1951 został kierownikiem laboratorium Zjednoczonego Instytutu Badań Jądrowych, 1946-1960 pracował w Moskiewskim Uniwersytecie Państwowym jako adiunkt, a od 1951 profesor. W 1953 został członkiem-korespondentem, a w 1966 akademikiem Akademii Nauk ZSRR, 1967-1988 był członkiem Prezydium Akademii Nauk ZSRR, a od 1987 pełnomocnikiem Prezydium Akademii Nauk ZSRR - przewodniczącym Rady Centrum Naukowego Akademii w Troicku. Pochowany na Cmentarzu Chowańskim w Moskwie.
Odznaczenia.
i medale.

</doc>
<doc id="4183495" url="https://pl.wikipedia.org/wiki?curid=4183495" title="Ge’ula Cohen">
Ge’ula Cohen



</doc>
<doc id="4183497" url="https://pl.wikipedia.org/wiki?curid=4183497" title="Francisco Canindé Palhano">
Francisco Canindé Palhano

Francisco Canindé Palhano (ur. 1 stycznia 1949 w São José de Mipibu) – brazylijski duchowny rzymskokatolicki, od 2018 biskup Petroliny.
Życiorys.
Święcenia kapłańskie przyjął 2 lutego 1975 i został inkardynowany do archidiecezji Natal. Był m.in. członkiem komitetu przygotowującego krajowy Kongres Eucharystyczny, diecezjalnym ceremoniarzem, a także wykładowcą i rektorem seminarium w Natal.
26 lipca 2006 otrzymał nominację na biskupa Bonfim, zaś 21 października 2006 przyjął święcenia biskupie z rąk abp. Matiasa Patrício de Macêdo.
3 stycznia 2018 został mianowany biskupem Petroliny, zaś dwa miesiące później kanonicznie objął urząd.

</doc>
<doc id="4183498" url="https://pl.wikipedia.org/wiki?curid=4183498" title="Pretty Bayou">
Pretty Bayou

Pretty Bayou – jednostka osadnicza w Stanach Zjednoczonych, w stanie Floryda, w hrabstwie Bay.

</doc>
<doc id="4183502" url="https://pl.wikipedia.org/wiki?curid=4183502" title="Jeffrey Neil Steenson">
Jeffrey Neil Steenson

Jeffrey Neil Steenson (ur. 1 kwietnia 1952 w Camp Rucker) – amerykański duchowny katolicki, protonotariusz apostolski, patrolog, ordynariusz Ordynariatu Personalnego Katedry Świętego Piotra w latach 2012–2015, były biskup episkopalny.
Biografia.
Jeffrey Neil Steenson urodził się 1 kwietnia 1952 w Camp Rucker w Alabamie, w Stanach Zjednoczonych. Pracował jako dziennikarz sportowy. Następnie kształcił się na duchownego anglikańskiego (episkopalnego) w Trinity College, Trinity Evangelical Divinity School, Harvard Divinity School i na Uniwersytecie Oksfordzkim. W 1980 został pastorem. W 1983 otrzymał doktorat z filozofii patrystycznej.
Pracował w parafiach episkopalnych w Filadelfii, Teksasie oraz w Nowym Meksyku. Jako ceniony patrolog wykładał w episkopalnych i luterańskich seminariach. W 2005 został episkopalnym biskupem diecezji Rio Grande.
1 grudnia 2007 w bazylice Matki Boskiej Większej w Rzymie wraz z żoną złożył katolickie wyznanie wiary na ręce jej archiprezbitera kard. Bernarda Lawa. Po konwersji odbył roczne studia na Papieskim Instytucie Patrystycznym Augustinianum w Rzymie. 13 grudnia 2008 przyjął święcenia diakonatu z rąk kard. Bernarda Lawa i został kapłanem archidiecezji Santa Fe. 21 lutego 2009 otrzymał święcenia prezbiteratu z rąk arcybiskupa Santa Fe Michaela Jarboe Sheehana.
Po święceniach pracował jako duszpasterz w swojej archidiecezji oraz jako wykładowca patrologii na Uniwersytecie św. Tomasza w Houston oraz w seminarium duchownym w Houston.
1 stycznia 2012 papież Benedykt XVI mianował go ordynariuszem nowo powstałego Ordynariatu Personalnego Katedry Świętego Piotra utworzonego dla byłych anglikanów. 12 lutego 2012 odbył ingres. 24 listopada 2015 złożył rezygnację, gdy papież Franciszek powołał na stanowisko ordynariusza Ordynariatu Personalnego Katedry Świętego Piotra duchownego z godnością biskupa (sam ks. Steenson będąc żonaty nie mógł przyjąć święceń biskupich).
Życie prywatne.
Ks. Jeffrey Neil Steenson jest żonaty i ma troje dorosłych dzieci. Posiada licencję pilota.

</doc>
<doc id="4183504" url="https://pl.wikipedia.org/wiki?curid=4183504" title="Lower Grand Lagoon">
Lower Grand Lagoon

Lower Grand Lagoon – jednostka osadnicza w Stanach Zjednoczonych, w stanie Floryda, w hrabstwie Bay, nad Zatoką Meksykańską.

</doc>
<doc id="4183507" url="https://pl.wikipedia.org/wiki?curid=4183507" title="Rosthwaite">
Rosthwaite



</doc>
<doc id="4183508" url="https://pl.wikipedia.org/wiki?curid=4183508" title="Laguna Beach (Floryda)">
Laguna Beach (Floryda)

Laguna Beach – jednostka osadnicza w Stanach Zjednoczonych, w stanie Floryda, w hrabstwie Bay, nad Zatoką Meksykańską.

</doc>
<doc id="4183509" url="https://pl.wikipedia.org/wiki?curid=4183509" title="Badman">
Badman

Badman – trzeci minialbum południowokoreańskiej grupy B.A.P, wydany 6 sierpnia 2013 roku przez wytwórnię TS Entertainment. Płytę promowały single „Badman” oraz wcześniej wydane „Coffee Shop” i „Hurricane”. Sprzedał się w nakładzie egzemplarzy w Korei Południowej (stan na grudzień 2013).

</doc>
<doc id="4183512" url="https://pl.wikipedia.org/wiki?curid=4183512" title="Viera East">
Viera East

Viera East – jednostka osadnicza w Stanach Zjednoczonych, w stanie Floryda, w hrabstwie Brevard.

</doc>
<doc id="4183514" url="https://pl.wikipedia.org/wiki?curid=4183514" title="Viera West">
Viera West

Viera West – jednostka osadnicza w Stanach Zjednoczonych, w stanie Floryda, w hrabstwie Brevard.

</doc>
<doc id="4183515" url="https://pl.wikipedia.org/wiki?curid=4183515" title="Goniocyclops alter">
Goniocyclops alter

Goniocyclops alter – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1954 roku przez niemieckiego zoologa Friedricha Kiefera.

</doc>
<doc id="4183516" url="https://pl.wikipedia.org/wiki?curid=4183516" title="Sherman Silver Purchase Act">
Sherman Silver Purchase Act

Sherman Silver Purchase Act (ang. "Ustawa Shermana o zakupie srebra") – ustawa z 14 lipca 1890 uchwalona przez Kongres Stanów Zjednoczonych, zastępująca Bland-Allison Act z 1878.
Nazwana od ówczesnego Sekretarza Skarbu Johna Shermana. Zobowiązywała Departament Skarbu Stanów Zjednoczonych do skupu 4,5 mln uncji (około 127 ton) srebra co miesiąc, płacąc za nie banknotami wymienialnymi zarówno na srebro, jak i złoto.
Prezydent USA Grover Cleveland w 1893 nakłonił Kongres do odwołania ustawy, gdyż federalne zapasy złota w ciągu trzech lat spadły blisko dwukrotnie.

</doc>
<doc id="4183525" url="https://pl.wikipedia.org/wiki?curid=4183525" title="South Patrick Shores">
South Patrick Shores

South Patrick Shores – jednostka osadnicza w Stanach Zjednoczonych, w stanie Floryda, w hrabstwie Brevard, nad Oceanem Atlantyckim.

</doc>
<doc id="4183530" url="https://pl.wikipedia.org/wiki?curid=4183530" title="Grigorij Tkaczuk">
Grigorij Tkaczuk

Grigorij Iwanowicz Tkaczuk (ros. Григорий Иванович Ткачук, ur. 12 kwietnia 1918 we wsi Podwierbce w rejonie tłumackim w obwodzie iwanofrankiwskim, zm. 23 lutego 1989 w Chmielnickim) – przewodniczący kołchozu "Ukraina" w obwodzie chmielnickim, dwukrotny Bohater Pracy Socjalistycznej (1958 i 1977).
Życiorys.
Pracował jako pracownik najemny. Po zaborze Kresów Wschodnich RP przez ZSRR jesienią 1939 został przewodniczącym sielsowietu (rady wiejskiej) w rodzinnej wsi, podczas wojny ZSRR z Niemcami działał w ruchu partyzanckim. Po wojnie, w 1945 został przewodniczącym kołchozu „Ukraina” we wsi Lesowody w rejonie gródeckim obwodu chmielnickiego, którym pozostał do końca życia. W latach 1958-1989 był deputowanym do Rady Najwyższej ZSRR od 5 do 11 kadencji, był też deputowanym na kolejne Zjazdy KPZR od XX do XXVII.
Odznaczenia.
I medale.

</doc>
<doc id="4183532" url="https://pl.wikipedia.org/wiki?curid=4183532" title="Sharpes (Floryda)">
Sharpes (Floryda)

Sharpes – jednostka osadnicza w Stanach Zjednoczonych, w stanie Floryda, w hrabstwie Brevard.

</doc>
<doc id="4183534" url="https://pl.wikipedia.org/wiki?curid=4183534" title="Derwent (rzeka w Kumbrii)">
Derwent (rzeka w Kumbrii)

Derwent (ang. "River Derwent") – rzeka w północno-zachodniej Anglii, w hrabstwie Kumbria.
Rzeka wypływa z jeziora Styhead Tarn, położonego w krainie Lake District, w parku narodowym o tej samej nazwie, u podnóża szczytu Great Gable, na wysokości około 440 m n.p.m. W górnym biegu nosi nazwę Styhead Gill. Rzeka płynie w kierunku północnym, przepływa przez wsie Rosthwaite i Grange, po czym wpada do jeziora Derwent Water, z którego wypływa koło miasta Keswick. Kilka kilometrów dalej przepływa przez kolejne jezioro – Bassenthwaite, po wypłynięciu z którego skręca na zachód. W końcowym biegu przepływa przez miasta Cockermouth i Workington, gdzie uchodzi do Morza Irlandzkiego.
Głównymi dopływami są rzeki Greta (ujście koło Keswick), Cocker (w Cockermouth) i Marron (koło Bridgefoot).

</doc>
<doc id="4183536" url="https://pl.wikipedia.org/wiki?curid=4183536" title="Port St. John">
Port St. John

Port St. John – jednostka osadnicza w Stanach Zjednoczonych, w stanie Floryda, w hrabstwie Brevard.

</doc>
<doc id="4183539" url="https://pl.wikipedia.org/wiki?curid=4183539" title="Mims (Floryda)">
Mims (Floryda)

Mims – jednostka osadnicza w Stanach Zjednoczonych, w stanie Floryda, w hrabstwie Brevard.

</doc>
<doc id="4183540" url="https://pl.wikipedia.org/wiki?curid=4183540" title="București Titan Sud">
București Titan Sud

București Titan Sud (rum: "Gare București Titan Sud") – stacja kolejowa w Bukareszcie, w Rumunii. Położona w strefie przemysłowej Republica, na bulwarze Basarabia, w pobliżu stacji metra Republica. Jedynym operatorem, który korzysta ze stacji jest Transferoviar Călători, z 12 pociągami Regio, kursującymi codziennie do Oltenița. W czasach komunizmu stacja nosiła nazwę "23 Sierpnia".
Stacja ma 2 perony krawędziowe, poczekalnię i kasę biletową. Dojazd z miasta zapewniony jest za pomocą metra, tramwajów lub autobusów.

</doc>
<doc id="4183544" url="https://pl.wikipedia.org/wiki?curid=4183544" title="Aleksiej Siemiczew">
Aleksiej Siemiczew

Aleksiej Aleksandrowicz Siemiczew (ros. Алексей Александрович Семичев, ur. 1893 w Briańsku, zm. 1941) – radziecki działacz partyjny.
Życiorys.
Służył w rosyjskiej armii, później w Armii Czerwonej, od 1919 należał do RKP(b), był sekretarzem powiatowego komitetu RKP(b) i później sekretarzem odpowiedzialnym Komitetu Okręgowego WKP(b). Od 11 grudnia 1932 do 5 grudnia 1936 był I sekretarzem Komitetu Obwodowego WKP(b) Komi-Zyriańskiego Obwodu Autonomicznego, a od 5 grudnia 1936 do 2 listopada 1937 I sekretarzem Komijskiego Komitetu Obwodowego WKP(b), później pozostawał w dyspozycji KC WKP(b). 5 czerwca 1938 został aresztowany, 25 stycznia 1941 skazany na śmierć, jednak 14 marca 1941 wyrok zamieniono na 20 lat pozbawienia wolności i utratę praw na 5 lat; zmarł w łagrze podczas odbywania kary. 17 marca 1956 został pośmiertnie zrehabilitowany.

</doc>
<doc id="4183547" url="https://pl.wikipedia.org/wiki?curid=4183547" title="Micco">
Micco

Micco – jednostka osadnicza w Stanach Zjednoczonych, w stanie Floryda, w hrabstwie Brevard.

</doc>
<doc id="4183548" url="https://pl.wikipedia.org/wiki?curid=4183548" title="Merritt Island">
Merritt Island

Merritt Island – jednostka osadnicza w Stanach Zjednoczonych, w stanie Floryda, w hrabstwie Brevard.

</doc>
<doc id="4183551" url="https://pl.wikipedia.org/wiki?curid=4183551" title="Ignacy Siemion">
Ignacy Siemion

Ignacy Zenon Siemion (ur. 26 sierpnia 1932 w Krzczonowie, zm. 18 kwietnia 2015 we Wrocławiu) – polski chemik organik i historyk chemii.
Życiorys.
Urodził się 26 sierpnia 1932 w Krzczonowie, gdzie jego ojciec Mikołaj Siemion był kierownikiem szkoły; został zamordowany przez Niemców w KL Auschwitz w 1942 roku. Miał 6 braci, wśród nich aktora Wojciecha Siemiona, i 2 siostry, które zmarły wkrótce po urodzeniu. Jego żoną (od 1959 r.) była prof. Alicja Szastyńska-Siemion.
W 1955 r. ukończył studia chemiczne na Uniwersytecie Moskiewskim, doktorat obronił na Politechnice Wrocławskiej w 1964 r., a doktorem habilitowanym został cztery lata później. Profesorem nadzwyczajnym Uniwersytetu Wrocławskiego został w 1974 r., a profesorem zwyczajnym w 1981 r. W trakcie swojej kariery był kierownikiem Zakładu Chemii Organicznej Wydziału Chemii Uniwersytetu Wrocławskiego.
Jego zainteresowania obejmowały chemię i stereochemię peptydów i białek, miał znaczący wkład w rozwój analizy konformacyjnej peptydów i syntezy peptydów naturalnych i ich analogów o działaniu terapeutycznym. Prowadził prace w dziedzinie immunomodulatorów peptydowych oraz chemii kodu genetycznego. Autor 9 książek, 275 prac naukowych i ponad 140 artykułów przeglądowych i dotyczących historii nauki. Promotor 23 doktorów, w tym pięciu habilitowanych.
W latach 1983–1993 redaktor naczelny miesięcznika „Wiadomości Chemicznych”. Należał do Polskiego Towarzystwa Chemicznego, w tym latach 1979–1983 był przewodniczącym zarządu oddziału wrocławskiego PTCh. Był członkiem Centralnej Komisji do Spraw Stopni i Tytułów.
Zmarł 18 kwietnia 2015 r. we Wrocławiu i został pochowany na Cmentarzu Osobowickim we Wrocławiu.

</doc>
<doc id="4183557" url="https://pl.wikipedia.org/wiki?curid=4183557" title="June Park">
June Park

June Park – jednostka osadnicza w Stanach Zjednoczonych, w stanie Floryda, w hrabstwie Brevard.

</doc>
<doc id="4183558" url="https://pl.wikipedia.org/wiki?curid=4183558" title="Bill Crawford-Compton">
Bill Crawford-Compton

William Vernon Crawford-Compton (ur. 2 marca 1915, zm. 2 stycznia 1988) – nowozelandzki lotnik, as myśliwski okresu II wojny światowej.
Życiorys.
Urodził się 2 marca 1915 w Invercargill, młodość spędził w Waiuku niedaleko Auckland.
Pod koniec 1938 z trzema kolegami wypłynął keczem „Land’s End” do Anglii. Żaglowiec rozbił się na rafie u wybrzeży Nowej Gwinei. Cała czwórka przeżyła katastrofę. Z wraku zrobili tratwę na której dryfowali 12 godzin by w końcu dotrzeć do małej wyspy. Po sześciu tygodniach spędzonych z tubylcami dotarli do dużego miasta z którego mogli kontynuować podróż. Crawford-Compton zaokrętował na parowiec, podczas rejsu pracował jako cieśla. 6 września 1939 przybył do Liverpoolu, tego samego dnia wstąpił do Royal Air Force jako mechanik.
Po odbyciu szkolenia lotniczego, w marcu 1941 został skierowany do 485 (nowozelandzkiego) dywizjonu w stopniu sierżanta.
Po promocji na pierwszy stopień oficerski podporucznika ("pilot officer") pod koniec 1941, zestrzelił messerschmitta Bf 109 na pewno oraz prawdopodobnie dwa inne. 12 lutego 1942 485 dywizjon brał udział w operacji Cerberus, Crawford-Compton, dowódca eskadry strącił Bf 109 na zachód od Ostendy.
Pod koniec lutego został odznaczony Distinguished Flying Cross, w marcu i kwietniu osiągnął cztery indywidualne i jedno zespołowe zwycięstwo. Pod koniec kwietnia odniósł rany podczas przymusowego lądowania. Po powrocie do zdrowia w lipcu 1942 otrzymał przydział do 611 dywizjonu jako dowódca eskadry. W grudniu objął dowództwo 64 dywizjonu, zestrzelił 4 niemieckie myśliwce i otrzymał Distinguished Flying Cross po raz drugi.
W marcu 1943 zestrzelił 2 focke-wulfy Fw 190 na pewno i jednego prawdopodobnie. W czerwcu stanął na czele skrzydła Hornchurch. Pod koniec 1943 otrzymał Distinguished Service Order i został wysłany do Stanów Zjednoczonych na wykłady z taktyki.
W kwietniu 1944 awansował na podpułkownika ("wing commander") i został dowódcą skrzydła złożonego z trzech francuskich dywizjonów i stacjonującego w południowej Anglii. Po lądowaniu w Normandii zestrzelił 4 maszyny wroga.
Z początkiem 1945 otrzymał Distinguished Service Order po raz drugi. Po zakończeniu działań wojennych zajmował różne dowódcze stanowiska, dowodził między innymi bazami w Brüggen, Gamil oraz 22 Grupą RAF. Po nominacji generalskiej zajmował stanowiska szefa sztabu Kwatery Głównej Wojsk Brytyjskich na Cyprze.
Podczas II wojny światowej odniósł 21 indywidualnych zwycięstw oraz jedno zespołowe.

</doc>
<doc id="4183561" url="https://pl.wikipedia.org/wiki?curid=4183561" title="Cocoa West">
Cocoa West

Cocoa West – jednostka osadnicza w Stanach Zjednoczonych, w stanie Floryda, w hrabstwie Brevard.

</doc>
<doc id="4183562" url="https://pl.wikipedia.org/wiki?curid=4183562" title="Goniocyclops primus">
Goniocyclops primus

Goniocyclops primus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1955 roku przez niemieckiego zoologa Friedricha Kiefera.

</doc>
<doc id="4183563" url="https://pl.wikipedia.org/wiki?curid=4183563" title="Conversation Peace">
Conversation Peace

Conversation Peace – dwudziesty drugi studyjny album amerykańskiego muzyka Steviego Wondera wydany 21 marca 1995 roku. Z tej płyty pochodzi m.in. utwór "For Your Love", który zdobył dwie nagrody Grammy.
W 1993 roku Wonder napisał około 40 piosenek po tym, jak został zaproszony na kilka tygodni do Ghany przez jej ówczesnego prezydenta Jerry’ego Johna Rawlingsa. Wiele z tych utworów znalazło się potem na płycie "Conversation Peace". Wytwórnia Motown początkowo ogłosiła, że album ukaże się w 1993 roku, ale ponieważ piosenkarz kontynuował nad nim pracę jeszcze w 1994 roku, to ostatecznie ukazał się on w marcu 1995 roku.

</doc>
<doc id="4183564" url="https://pl.wikipedia.org/wiki?curid=4183564" title="Abercynon (stacja kolejowa)">
Abercynon (stacja kolejowa)

Abercynon (ang. "Abercynon railway station") – stacja kolejowa w Abercynon w hrabstwie Rhondda Cynon Taf, w Walii. Znajduje się na Merthyr Line. Jest obsługiwana przez pociągi Arriva Trains Wales. Położona jest 25 km na północ od Cardiff Central.
Połączenia.
Abercynon jest obsługiwany przez cztery pociągi na godzinę do Cardiff Central, kontynuujące dalej bieg do Barry Island (trzy pociągi na godzinę) lub Bridgend przez The Vale of Glamorgan Line (co godzinę). 
Pociągi w kierunku północny kursują dwa razy na godzinę do Merthyr Tydfil i dwa razy na godzinę do Aberdare od poniedziałku do soboty.
W niedziele połączenia kursują co dwie godziny do Barry Island i Bridgend przez The Vale of Glamorgan Line, a serwis północy kursuje co dwie godziny do Merthyr Tydfil i co dwie godziny do Aberdare.

</doc>
<doc id="4183565" url="https://pl.wikipedia.org/wiki?curid=4183565" title="Jewgienij Zababachin">
Jewgienij Zababachin

Jewgienij Iwanowicz Zababachin (ros. Евгений Иванович Забабахин, ur. 16 stycznia 1917 w Moskwie, zm. 27 grudnia 1984 w Snieżynsku) – radziecki fizyk jądrowy, jeden z twórców broni atomowej w ZSRR.
Życiorys.
Od 1924 mieszkał z rodziną w miejscowości Bakowka (obecnie część miasta Odincowo), w 1931 skończył moskiewską szkołę, a w 1936 technikum, w 1938 rozpoczął studia na Wydziale Fizycznym Moskiewskiego Uniwersytetu Państwowego. 
Latem 1941 został skierowany do budowania umocnień w Rosławiu, a w październiku 1941 powołany do Armii Czerwonej, w 1944 ukończył Wojskowo-Powietrzną Akademię Inżynieryjną im. Żukowskiego, w 1947 obronił pracę dyplomową w Moskiewskim Uniwersytecie Państwowym. Został młodszym pracownikiem naukowym w Wydziale Teoretycznym Instytutu Fizyki Chemicznej Akademii Nauk ZSRR w grupie prof. Jakowa Zeldowicza, jednocześnie 1944-1948 wykładał na katedrze balistyki Akademii Wojskowo-Powietrznej im. Żukowskiego, od kwietnia 1948 pracował w OKB-11 Pierwszego Głównego Zarządu Rady Ministrów ZSRR w Sarowie jako młodszy pracownik naukowy, starszy pracownik naukowy, szef działu i od 1955 zastępca głównego konstruktora. Od 1949 należał do WKP(b). Brał aktywny udział w teoretycznych pracach nad stworzeniem broni atomowej w ZSRR. W kwietniu 1955 został zastępcą kierownika naukowego, a w sierpniu 1960 kierownikiem naukowym Instytutu Naukowo-Badawczego-1011 w mieście Czelabińsk-79 (obecnie Snieżynsk), od 1958 był członkiem korespondentem, a od 1968 członkiem rzeczywistym Akademii Nauk ZSRR, w 1977 otrzymał stopień generała porucznika inżyniera. W 1967 został honorowym obywatelem Snieżynska. Jego imieniem nazwano ulicę w Snieżynsku.
Odznaczenia i nagrody.
I medale.

</doc>
<doc id="4183567" url="https://pl.wikipedia.org/wiki?curid=4183567" title="Goniocyclops arenicola">
Goniocyclops arenicola

Goniocyclops arenicola – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1984 roku przez francuskiego zoologa-limnologa Bernarda Henriego Dussarta

</doc>
<doc id="4183568" url="https://pl.wikipedia.org/wiki?curid=4183568" title="Boulevard Gardens">
Boulevard Gardens

Boulevard Gardens – jednostka osadnicza w Stanach Zjednoczonych, w stanie Floryda, w hrabstwie Broward.

</doc>
<doc id="4183569" url="https://pl.wikipedia.org/wiki?curid=4183569" title="Własność nieruchomości w Wielkiej Brytanii">
Własność nieruchomości w Wielkiej Brytanii

Prawo własności nieruchomości w Wielkiej Brytanii – prawo dotyczące nieruchomości, sięgające swymi początkami średniowiecza.
Prawo własności nieruchomości opiera się na prawie ustawowym, jak i precedensach. Obecnie znanych jest wiele różnych form prawa własności: pełne prawo władzy nad nieruchomością oraz jej gruntu, oddzielenie tytułu prawnego od gruntu do tytułu prawnego do nieruchomości oraz różne formy współwłasności z państwem, instytucją finansową lub inną osobą fizyczną lub prawną. W prawie Anglii i Walii wyróżnia się trzy podstawowe formy własności nieruchomości: "freehold", "leasehold", "commonhold".
Formy własności nieruchomości.
"Freehold".
"Freehold" to „grunt posiadany na własność”. W prawie Anglii i Walii własność "freehold" pierwotnie obejmowała grunt oraz wszystko to, co znajdowało się pod nim (łacińska paremia "Cuius est solum, eius est usque ad coelum et ad inferos"). W XIII wieku sądy zaczęły akceptować fakt, iż "freehold" mógł stanowić podstawę kolejnego freeholdu. Ta koncepcja została uregulowana w prawie w XVI wieku.W prawie zwyczajowym (np. w Anglii, Walii, Stanach Zjednoczonych, Australii, Kanadzie i Irlandii) „freehold” jest powszechną formą własności nieruchomości i gruntów oraz wszystkich rzeczy przyłączonych do tejże nieruchomości, jako przeciwieństwo „leasehold”. Budynek i grunt, na którym się ona znajduje należą całkowicie do właściciela i nie są ograniczone. Jest to najlepsza forma własności; różnice widoczne są w cenach tego typu nieruchomość.
Aby majątek został uznany za Freehold musi spełniać dwa wymogi: być nieprzenoszalny, czyli musi być ziemią lub być częściowo dołączony do niej oraz prawo własności nie może być ograniczone czasowo.
W Wielkiej Brytanie wyróżnia się pięć rodzajów nieruchomości: „house” ("Freehold"), „detached”, czyli dom wolno-stojący, „semi detached”, czyli dom typu bliźniak, „terraced”, czyli dom szeregowy i „bungalow” jako dom parterowy.
"Flying freehold" ("share of freehold").
"Flying freehold" stanowi odmianę freehold. Taka forma własności występuje zazwyczaj, gdy dom typu freehold zostaje przekształcony w dwa mieszkania. Ziemia pod domem staje się własnością obu właścicieli mieszkań w odpowiednich częściach. Własność jest ograniczona prawami drugiego właściciela Flying freehold jest postrzegany jako „wada tytułowa” z racji, iż rzadko kiedy mają odpowiednie prawa do wsparcia struktury znajdującej się poniżej lub prawa do dokonywania jej naprawy. Stanowi to problem w przypadku dokonywanych remontów a prace obejmują lub muszą obejmować częściowo grunty nie należące do właściciela nieruchomości.
„Creeping freehold”.
Istnieje analogiczna sytuacja zwana „Creeping freehold”, w której pojawiają się podobne problemy. „Creeping Freehold” występuje w przypadku, w którym piwnica należy do jednego Freehold’u natomiast sufit stanowi część drugiego freeholdu, który zaczyna się od poziomu gruntu. Jakiekolwiek prace remontowe są niemożliwe bez zgody właściciela drugiego freehold’u, jeśli miałyby one jakikolwiek wpływ na sąsiedni freehold.
"Leasehold".
"Leasehold" to forma dzierżawy ziemi lub nieruchomości, w której jedna ze stron (dzierżawca) nabywa prawo do zajmowania ziemi lub budynku na określony czas od drugiej strony będącej właścicielem ziemi lub nieruchomości nabytej w formie Freeholder. Posiadłości zakupione w formie Leasehold są własnością czasową, ale są też częścią majątku i mogą być kupowane, jak i sprzedawane na wolnym rynku. Okres dzierżawy jest długoterminowy i wynosi zazwyczaj do 90 do 999 lat. Najemca może przedłużyć okres dzierżawy w dowolnej chwili. Po upływie dwóch lat od momentu nabycia nieruchomości dzierżawcy ma prawo do przedłużenia dzierżawy o kolejne 90 lat (o ile właściciel nie wykaże, że jest najemcą problematycznym). Przy decyzji przedłużenia, należy liczyć się z dodatkowymi kosztami zależnymi m.in. od miejsca położenia oraz wartości nieruchomości.
Najczęściej formą dzierżawy „leasehold” objęte są mieszkania; duża część domów w Anglii posiada taki właśnie status. Właściciel gruntu pobiera opłaty za jego dzierżawę. Dodatkowa opłata może być nałożona na dzierżawcę w ramach tzw. „service charge”, czyli opłata za zarządzanie wspólnymi częściami.
Przy podpisaniu kontraktu, właściciel ustanawia prawa i obowiązki obu stron.
Podstawowe warunki przy dzierżawie nieruchomości w formie „leasehold”:
Maisonette „Leasehold”
Są to mieszkania zazwyczaj dwu poziomowe, w postaci dobudówki do domu przeznaczonego do sprzedaży lub wynajmu na pewien okres. Są one sprzedawane na zasadach „Leasehold”, lecz często bez opłat „Service Charge” oraz „Ground Rent”.
"Commonhold".
„Commonhold” to całkiem nowa forma własności, która oznacza współpracę pomiędzy właścicielami „freehold” mieszkającymi w określonej lokalizacji. W skład tej społeczności wchodzą właściciele freehold z własnymi nieruchomościami w danej lokalizacji. Właścicielami części wspólnych commonhold jest najczęściej forma, której członkami mogą być wyłącznie właściciele freehold w danej miejscowości.
Rodzaje zakupu nieruchomości.
Standardowa – kupujący musi wyłożyć depozyt, który wynosi co najmniej 5% wartości nieruchomości (maksymalnie 20%). Pozostałą wartości zakupu finansuje inna instytucja, poprzez kredyt hipoteczny na zakupioną nieruchomość. Najczęściej jest to bank lub inna instytucja do tego uprawniona, np. „building society”. Po zakończeniu transakcji, kupujący staje się jedynym właścicielem tej nieruchomości, a bank posiada tzw. „charge”: zapis zastrzegający, że osoba w przypadku nie spłacania kredytu lub niewywiązująca się z umowy, bank ma prawo przejąć daną nieruchomość.
Cash Buyer – kupujący unika kredytu hipotecznego, wpłaca całą ustaloną kwotę w formie gotówki, pokrywając pełną wartość zakupu nieruchomości. Wskutek tego, kupujący omija wszelkie problemy z finansowaniem zakupu ze strony instytucji finansowej, wykładając pełną kwotę ze swojej kieszeni. Jest to o wiele atrakcyjniejsza metoda zakupu nieruchomości dla sprzedawców, jedynym problemem jest konieczność dokładnego sprawdzenia tożsamości nabywcy z racji najnowszych regulacji odnośnie do „prania brudnych pieniędzy”.
Shared-Ownership – jeśli kupujący nie jest w stanie zaciągnąć kredytu hipotecznego na pełną wartości domu, forma „shared-ownership” pozwala na zakup części udziału w nieruchomości (od 25% do 75% jej wartości), a następnie spłacić pozostałe części lub kupić resztę udziałów w przyszłości (proces ten nazywany jest "Stair-Casing Shared-ownership"). Taka forma zakupu obciążona jest dwoma warunkami: posiadanie zarobku w wysokości min. 80000 £ rocznie oraz bycie pierwszym nabywcą nieruchomości lub domu.
Nieruchomość jest zakupiona na spółkę z lokalną agencją mieszkaniową (tzw. "housing association"). Dzięki temu, kupujący może kupić nowo wybudowany dom lub już wcześniej sprzedawany przez agencje mieszkaniowe. Aby wykupić swoją część udziałów potrzebny najczęściej jest kredyt hipoteczny, chociaż można to zrobić również ze swoich oszczędności. Nieruchomości nabywane poprzez Shared-Ownership są zawsze typu „Leasehold”.
Shared Equity oraz „Help to Buy” – czyli „wspólny kapitał”. Zakupiona nieruchomość całkowicie należy wyłącznie do kupującego. Jedyną częścią wspólną jest fakt zaciągnięcia pożyczki kapitałowej, która ma wpływ na depozyt kupującego. Jest rozszerzeniem wcześniej obowiązującego programu „FirstBuy” z kwietnia 2013 roku, zwanego także jako „HomeBuy Direct”. Pozwala on osobie kupującej pierwszy raz lub przenoszącej się (tak jak w "Shared-Ownership") na wniesienie 5% depozytu nowo wybudowanego domu, którego wartość nie przekracza 600 000 GBP. Do 20% kosztów nieruchomości może być objęte wspólną pożyczką kapitałową. Przy „Help To Buy” można spłacić pożyczkę w dowolnie wybranym momencie w czasie trwania kredytu hipotecznego, w tym przy sprzedaży nieruchomości. Nie ma oprocentowania przy spłacie pożyczki przez pierwsze pięć lat, lecz później dochodzi opłata w wysokości 1,75% wartości kredytu. Wymagane jest wniesienie 5% depozytu przy kupnie oraz dobra historia kredytowa.

</doc>
<doc id="4183571" url="https://pl.wikipedia.org/wiki?curid=4183571" title="ETC Crimmitschau">
ETC Crimmitschau

ETC Crimmitschau – niemiecki klub sportowy z siedzibą w Crimmitschau. W jego ramach założono sekcje hokeja na lodzie i tenisową. Drużyna hokejowa występuje pod nazwą Eispiraten Crimmitschau. Do 2013 występowała w rozgrywkach 2. Bundeslidze, a w 2013 podjęła grę w DEL2.
Szkoleniowcy.
Od 2008 do 2009 szkoleniowcem zespołu był Siergiej Swietłow. W październiku 2017 asystentem trenera Kima Collinsa został Jacek Płachta.

</doc>
<doc id="4183572" url="https://pl.wikipedia.org/wiki?curid=4183572" title="La Libération de Paris">
La Libération de Paris

La Libération de Paris (pol. "Wyzwolenie Paryża") – francuski czarno-biały krótkometrażowy film dokumentalny z 1944.
Fabuła.
W 1943 grupa francuskich filmowców założyła organizację Comité de Libération du Cinéma Français. Technicy z tej organizacji narażając własne zdrowie i życie uczestniczyli w powstaniu w Paryżu (19–25 sierpnia 1944) podczas II wojny światowej, nagrywając materiał filmowy z tegoż powstania. "La Libération de Paris" przedstawia walkę francuskiego ruchu oporu z wspierającymi go wojskami Wolnych Francuzów oraz wojsk amerykańskich przeciw okupującym miasto wojskom niemieckim. Film kończy się triumfalnym wjazdem do miasta przywódcy Wolnych Francuzów generała Charles’a de Gaulle’a. Dokument zaczęto pokazywać natychmiast po wyparciu Niemców z miasta.
Obsada.
i inni.

</doc>
<doc id="4183574" url="https://pl.wikipedia.org/wiki?curid=4183574" title="Broadview Park">
Broadview Park

Broadview Park – jednostka osadnicza w Stanach Zjednoczonych, w stanie Floryda, w hrabstwie Broward.

</doc>
<doc id="4183575" url="https://pl.wikipedia.org/wiki?curid=4183575" title="Vital Chitolina">
Vital Chitolina

Vital Chitolina SCJ (ur. 3 stycznia 1954 w Tuparendi) – brazylijski duchowny rzymskokatolicki, od 2011 biskup Diamantino.
Życiorys.
Święcenia kapłańskie otrzymał 16 grudnia 1984 w zgromadzeniu sercanów. Po święceniach został wychowawcą i wykładowcą seminarium w Corupá, a następnie pracował w kilku zakonnych parafiach na terenie diecezji Sinop i Diamantino.
23 grudnia 1997 papież Jan Paweł II mianował go prałatem terytorialnym Paranatinga. Sakry biskupiej udzielił mu 19 kwietnia 1998 bp Estanislau Amadeu Kreutz.
28 grudnia 2011 został mianowany biskupem Diamantino.

</doc>
<doc id="4183576" url="https://pl.wikipedia.org/wiki?curid=4183576" title="Kościół św. Macieja w Andrychowie">
Kościół św. Macieja w Andrychowie

Kościół świętego Macieja – rzymskokatolicki kościół parafialny należący do dekanatu Andrychów diecezji bielsko-żywieckiej.
Świątynia pochodzi z 1646 roku, ale w późniejszych latach była wielokrotnie przebudowywana i rozbudowywana (m.in. w 1725 roku zostały dobudowane dwie kaplice). Jest to budowla murowana, tzynawowa, orientowana, od strony zachodniej znajduje się wieża. Interesującymi elementami wyposażenia kościoła są: barokowa chrzcielnica pochodząca z XVIII wieku, obraz Matki Bożej Królowej Różańca Świętego pochodzący z 1725 roku (namalowany z polecenia Salomei Czernej, ówczesnej właścicielki Andrychowa), obraz Świętej Rodziny namalowany przez Piotra Stachiewicza w 1886 roku.
Przy kościele znajdują się krypty powstałe na początku XVIII wieku. Młodsza powstała z cegły i nosi wezwanie św. Wojciecha, natomiast starsza powstała z kamienia i nosi wezwanie świętej Rodziny, dobrze zachowały się w niej stalaktytowe nacieki.

</doc>
<doc id="4183577" url="https://pl.wikipedia.org/wiki?curid=4183577" title="Shimon Shetreet">
Shimon Shetreet



</doc>
<doc id="4183578" url="https://pl.wikipedia.org/wiki?curid=4183578" title="Franklin Park (Floryda)">
Franklin Park (Floryda)

Franklin Park – jednostka osadnicza w Stanach Zjednoczonych, w stanie Floryda, w hrabstwie Broward.

</doc>
<doc id="4183580" url="https://pl.wikipedia.org/wiki?curid=4183580" title="Ziga Jelar">
Ziga Jelar



</doc>
<doc id="4183583" url="https://pl.wikipedia.org/wiki?curid=4183583" title="Hillsboro Pines">
Hillsboro Pines

Hillsboro Pines – jednostka osadnicza w Stanach Zjednoczonych, w stanie Floryda, w hrabstwie Broward.

</doc>
<doc id="4183584" url="https://pl.wikipedia.org/wiki?curid=4183584" title="Filip Wołucki">
Filip Wołucki

Filip Wołucki herbu Rawicz (zm. w 1642 roku) – wojewoda rawski w latach 1628-1642, kasztelan rawski w latach 1619-1628, chorąży rawski, starosta radomski w latach 1620-1642, starosta inowłodzki w latach 1622-1642, senator deputat na Trybunał Skarbowy Koronny w 1633 roku.
Jako senator wziął udział w sejmach: 1620, 1623, 1624, 1625, 1626 (I), 1626 (II), 1627, 1628, 1629 (I), 1629 (II), 1631, 1632 (I), 1632 (II), 1632 (III), 1633, 1634, 1635 (I), 1635 (II).
Był członkiem konfederacji generalnej zawiązanej 16 lipca 1632 roku. Podpisał "pacta conventa" Władysława IV Wazy w 1632 roku.

</doc>
<doc id="4183588" url="https://pl.wikipedia.org/wiki?curid=4183588" title="Boris Rauschenbach">
Boris Rauschenbach

Boris Wiktorowicz Rauschenbach (ros. Борис Викторович Раушенбах, ur. 18 stycznia 1915 w Piotrogrodzie, zm. 27 marca 2001 w Moskwie) – radziecki fizyk, inżynier i konstruktor rakiet.
Życiorys.
Był narodowości niemieckiej. Od 1932 studiował w Leningradzkim Instytucie Inżynierów Lotnictwa Cywilnego, podczas prób w Koktebelu poznał Siergieja Korolowa, w 1937 przeniósł się do Moskwy, gdzie pracował w Rakietowym Instytucie Naukowo-Badawczym, który w 1941 został ewakuowany do Swierdłowska. W marcu 1942 wraz z innymi radzieckimi Niemcami został wysłany do obozu pracy w Niżnym Tagile, w którym przebywał do końca 1945. Pozwolono mu wrócić do Moskwy w 1948, po czym podjął pracę w Instytucie Naukowo-Badawczym-1 Ministerstwa Przemysłu Lotniczego ZSRR (w 1960 przemianowanego na OKB-1) u Mstisława Kiełdysza, w 1949 obronił pracę kandydacką, a w 1958 doktorską, 1974-1978 był zastępcą szefa kompleksu Centralnego Biura Konstruktorskiego Inżynierii Eksperymentalnej (CKBEM). W połowie lat 50. zaczął zajmować się teorią zarządzania lotami kosmicznymi, zwłaszcza orientacją statku kosmicznego w locie. W 1960 brał aktywny udział w przygotowywaniu pierwszego lotu człowieka w kosmos. W 1959 został profesorem, a w 1978 kierownikiem katedry mechaniki teoretycznej Moskiewskiego Instytutu Fizyczno-Technicznego. 1 lipca 1966 został członkiem korespondentem, a 26 grudnia 1984 członkiem rzeczywistym Akademii Nauk ZSRR, w 1974 uzyskał członkostwo Międzynarodowej Akademii Astronautyki. Został pochowany na Cmentarzu Nowodziewiczym.
Odznaczenia i nagrody.
I medale.

</doc>
<doc id="4183589" url="https://pl.wikipedia.org/wiki?curid=4183589" title="Roosevelt Gardens">
Roosevelt Gardens

Roosevelt Gardens – jednostka osadnicza w Stanach Zjednoczonych, w stanie Floryda, w hrabstwie Broward.

</doc>
<doc id="4183592" url="https://pl.wikipedia.org/wiki?curid=4183592" title="Washington Park (Floryda)">
Washington Park (Floryda)

Washington Park – jednostka osadnicza w Stanach Zjednoczonych, w stanie Floryda, w hrabstwie Broward.

</doc>
<doc id="4183603" url="https://pl.wikipedia.org/wiki?curid=4183603" title="Guilherme Antônio Werlang">
Guilherme Antônio Werlang

Guilherme Antônio Werlang MSF (ur. 5 sierpnia 1950 w São Carlos) – brazylijski duchowny rzymskokatolicki, w latach 1999–2018 biskup Ipameri, od 2018 biskup Lages.
Życiorys.
Święcenia kapłańskie otrzymał 2 sierpnia 1979 w zgromadzeniu Misjonarzy Świętej Rodziny. Był m.in. pracownikiem kilku zakonnych seminariów, prowincjalnym promotorem powołań, koordynatorem ośrodka duszpasterskiego diecezji Jataí oraz wikariuszem biskupim.
19 maja 1999 papież Jan Paweł II prekonizował go biskupem Ipameri. Sakry biskupiej udzielił mu 17 lipca 1999 bp Anselmo Müller.
7 lutego 2018 został przeniesiony na urząd biskupa Lages.

</doc>
<doc id="4183607" url="https://pl.wikipedia.org/wiki?curid=4183607" title="Rotonda (Floryda)">
Rotonda (Floryda)

Rotonda – jednostka osadnicza w Stanach Zjednoczonych, w stanie Floryda, w hrabstwie Charlotte.

</doc>
<doc id="4183609" url="https://pl.wikipedia.org/wiki?curid=4183609" title="Wsiewołod Wotincew">
Wsiewołod Wotincew

Wsiewołod Dmitrijewicz Wotincew (ros. Всеволод Дмитриевич Вотинцев, ur. 24 listopada 1892 w mieście Wiernyj, zm. 19 stycznia 1919 w Taszkencie) – rosyjski rewolucjonista, działacz komunistyczny.
Życiorys.
W 1911 ukończył korpus kadetów w Taszkencie i został członkiem SDPRR, później do 1917 studiował w Piotrogrodzkim Instytucie Politechnicznym, w 1917 był członkiem Piotrogrodzkiego Komitetu Wojskowo-Rewolucyjnego. W lutym-marcu 1918 był przewodniczącym Taszkenckiego Wojskowego Trybunału Rewolucyjnego, w kwietniu 1918 przewodniczącym Turkiestańskiego Centralnego Biura Związków Zawodowych, od czerwca 1918 członkiem KC Komunistycznej Partii (bolszewików) Turkiestanu, od sierpnia do października 1918 przewodniczącym Rady Taszkenckiej i jednocześnie redaktorem "Naszej Gazety" w Taszkencie, a od października 1918 przewodniczącym Centralnego Komitetu Wykonawczego (CIK) Turkiestańskiej ASRR. Został zabity podczas antykomunistycznego powstania w Taszkencie.

</doc>
<doc id="4183611" url="https://pl.wikipedia.org/wiki?curid=4183611" title="Adam Freitag">
Adam Freitag



</doc>
<doc id="4183616" url="https://pl.wikipedia.org/wiki?curid=4183616" title="Monika Opalińska">
Monika Opalińska

Monika Maria Opalińska – polska anglistka, specjalistka w zakresie badań nad językiem staroangielskim.
Kariera naukowa.
Ukończyła studia na Uniwersytecie Warszawskim. Dyplom magistra uzyskała w 1998. Stopień doktora nauk humanistycznych uzyskała na tej samej uczelni w 2002 (praca: "Compensatory Lengthening, Velar Fricatives, and Hiatus in Old English", promotor: Jerzy Rubach). Habilitację obroniła również na UW w 2015 (praca: "W rytmie poezji. Analiza późno-staroangielskich modlitw metrycznych"). Pracuje w Zakładzie Języka Angielskiego na stanowisku adiunkta.
Prace naukowe.
Zawodowo zajmuje się językoznawstwem historycznym, fonetyką i fonologią języka angielskiego, jak również fonologią historyczną języków germańskich, historią języka angielskiego. Interesuje się najdawniejszą (aliteracyjną) metryką języków germańskich, literaturą średniowiecznej Anglii. Teoretycznie i praktycznie zajmuje się przekładem wczesnośredniowiecznej literatury angielskiej. Wydała dwa tomy tłumaczeń z literatury staroangielskiej, "Sen o Krzyżu. Staroangielski poemat mistyczny" (2007) i "Pieśni szarej godziny. Elegie staroangielskie Kodeksu z Exeter" (2013). Opublikowała również monografię "To the Rhythm of Poetry. A Study of Late Old English Metrical Prayers" (2014) i książkę "Święty Ojcze, który mieszkasz w niebiosach... Staroangielskie parafrazy Modlitwy Pańskiej" (2016). Prowadzi badania nad rękopisami.

</doc>
<doc id="4183618" url="https://pl.wikipedia.org/wiki?curid=4183618" title="Daimbert z Pizy">
Daimbert z Pizy

Daimbert z Pizy, zwany też "Dagobertem" (wł. "Daibert") (zm. 14 czerwca 1107 w Messynie) – pierwszy arcybiskup Pizy i jako łaciński patriarcha Jerozolimy znacząca postać pierwszej wyprawy krzyżowej.
Wczesne życie.
Prawdopodobnie został wyświęcony przez Wezilona, arcybiskupa Moguncji, czołowego zwolennika cesarza w sporze o inwestyturę. Imię Daimbert pochodzi z Lombardii / Emilii-Romanii.
(Arcy)Biskup Pizy.
Pod koniec lat 80. XI wieku Dagobert zmienił strony w sporze o inwestyturę, popierając hrabinę Matyldę z Canossy, jedną z najbardziej zagorzałych zwolenniczek papiestwa. Papież Urban II w 1088 uczynił Daimberta biskupem w Pizie. W 1092 diecezja Pizy została podniesiona do rangi archidiecezji.
Daimbert towarzyszył papieżowi Urbanowi w jego podróży duszpasterskiej do Włoch i Francji, w tym na synod w Piacenzie i synod w Clermont, gdzie papież wezwał do wyruszenia na krucjatę do Ziemi Świętej. Daimbert następnie wrócił do Pizy, aby nawoływać do krucjaty i otrzymał entuzjastyczne wsparcie lokalnej społeczności, która dała Daimbertowi dowództwo nad flotą 120 okrętów.
Krucjata.
Przed końcem 1098 roku Daimbert wyruszył w kierunku Ziemi Świętej, dowodząc flotą pizańską. Podczas podróży flota dokonała skutecznych rajdów na bizantyńskie wyspy, docierając do wybrzeży Syrii w pobliżu portu w Latakii. W tym czasie, jeden z przywódców krucjaty, Boemund I oblegał Antiochię. Przybycie floty dla Boemunda było zrządzeniem losu, bo umożliwiało zablokowanie dostaw do Antiochii od strony morza – Daimbert zgodził się, usprawiedliwiając wystąpienie przeciwko chrześcijanom (Latakia była miastem bizantyńskim), faktem, że nie uznawali oni władzy papieża. Jednak inni przywódcy wyprawy krzyżowej – Robert II Krótkoudy, książę Normandii, Rajmund IV, hrabia Tuluzy i Robert II, hrabia Flandrii – którzy widzieli konieczność współpracy z cesarzem bizantyńskim Aleksym I, byli wściekli i swoimi wpływami przekonali Daimberta do odstąpienia od blokady. Boemund został zmuszony do porzucenia oblężenia i wyruszył razem z Daimbertem do Jerozolimy, przybywając tam 21 grudnia 1099 roku.
Oficjalny status Daimberta, w momencie gdy wyruszył na wschód, jest niejasny. Wielu historyków uważa, że Urban mianował go legatem apostolskim po śmierci Ademara, biskupa Le Puy, ale brakuje na to jednoznacznych dowodów.
Patriarcha Jerozolimy.
Flota pizańska była pożądanym wzmocnieniem bezpieczeństwa dla Gotfryda z Bouillon, władcy Jerozolimy. Mając poparcie Gotfryda i Boemunda Daimbert przejął godność patriarchy Jerozolimy od Arnulfa z Chocques. Po śmierci Gotfryda w lipcu 1100 roku Daimbert przejął na krótko pełnię władzy w Jerozolimie. Już 9 listopada 1100 roku został zmuszony do koronacji na króla Jerozolimy młodszego brata Gotfryda Baldwina i następnie stopniowo tracił wpływy.
Powrót do Włoch i śmierć.
W 1102 został zmuszony do opuszczenia Jerozolimy i powrotu do Włoch. Tam uzyskał poparcie papieża Paschalisa II w dążeniu do odzyskania pozycji łacińskiego patriarchy Jerozolimy i popłynął ponownie do Ziemi Świętej. Zmarł w czasie podróży w Mesynie na Sycylii.

</doc>
<doc id="4183632" url="https://pl.wikipedia.org/wiki?curid=4183632" title="Kraków Miasto Literatury UNESCO">
Kraków Miasto Literatury UNESCO

Kraków Miasto Literatury UNESCO – członek Sieci Miast Kreatywnych UNESCO. Sieć powstała w 2004 roku, aby promować współpracę między miastami, które uważają kreatywność za strategiczny czynnik zrównoważonego rozwoju. Każde miasto należące do Sieci Miast Kreatywnych UNESCO realizuje jej idee na jednym z siedmiu pól kreatywnej działalności, które stanowią: literatura, film, muzyka, media arts, design, gastronomia oraz rzemiosło i sztuka ludowa. Kraków otrzymał tytuł Miasta Literatury UNESCO 21 października 2013 r. jako pierwsze słowiańskie i drugie nieanglojęzyczne miasto na świecie. Głównym zadaniem Krakowa Miasta Literatury UNESCO jest tworzenie i realizacja programu promocji literackiego dziedzictwa, popularyzacji czytelnictwa wśród mieszkańców i wsparcia dla lokalnego rynku książki.
Operatorem programu Krakowa Miasta Literatury UNESCO jest Krakowskie Biuro Festiwalowe.
Kraków w Sieci.
W efekcie trwających ponad trzy lata starań, które zaowocowały stworzeniem spójnej strategii rozwoju lokalnego życia literackiego, Kraków uzyskał w 2013 r. – jako pierwsze miasto słowiańskie i drugie w Europie Kontynentalnej – tytuł Miasta Literatury UNESCO, będąc jednocześnie pierwszym polskim przedstawicielem w Sieci. Od samego początku jest jej aktywnym i zaangażowanym członkiem, również na wewnętrznych szczeblach organizacji. Kraków od 2013 r. pełni funkcję koordynatora Miast Literatury, polegającą na pośredniczeniu w ich kontaktach z Sekretariatem UNESCO, ułatwianiu między nimi przepływu informacji oraz czuwaniu nad przebiegiem realizowanych wspólnie projektów. Ponadto Kraków zasiada w Komitecie Sterującym Sieci Miast Kreatywnych, gdzie uczestniczy w podejmowaniu kluczowych decyzji na szczeblu generalnym.
Program.
Na program Krakowa Miasta Literatury składają się działania i inicjatywy w 10 obszarach strategicznego rozwoju:
Projekty.
Festiwale
Kraków Miasto Literatury UNESCO jest gospodarzem dwóch dużych festiwali literackich: Festiwalu Conrada (największego wydarzenia tego typu w Polsce) oraz Festiwalu Miłosza. Oba festiwale otrzymały w 2017 r. od Europejskiego Stowarzyszenia Festiwali znak jakości EFFE Label, przyznawany wydarzeniom o międzynarodowej randze, wyróżniającej się jakości artystycznej i wysokim zaangażowaniu lokalnej społeczności.
Wsparcie dla debiutów
Kraków Miasto Literatury UNESCO angażuje się we wspieranie młodych talentów i literackich debiutantów. Co roku podczas Festiwalu Conrada przyznawana jest Nagroda Conrada za najlepszy debiut. We współpracy z Fundacją Tygodnika Powszechnego oraz Instytutem Książki stworzono także skierowany do oficyn wydawniczych program Promotorzy Debiutów, który zapewnia wydawcom środki na pokrycie kosztów publikacji debiutanckich utworów. Ponadto realizowany jest Kurs Kreatywnego Pisania Miasta Literatury UNESCO, który pozwala jednoczyć i kształcić młode talenty pod okiem uznanych i doświadczonych pisarzy.
Czytaj PL!
Czytaj PL! to stworzona we współpracy z platformą e-booków Woblink.com akcja promująca czytelnictwo poprzez umożliwienie darmowego dostępu do elektronicznych wersji książkowych nowości i bestsellerów. Organizatorzy rozwieszają w miejscach publicznych (głównie na przystankach i w szkołach) plakaty z kodami QR, które, zeskanowane przy użyciu aplikacji Woblink, dają mobilny dostęp do wybranych książek.
Kody Miasta
W ramach projektu "Kody Miasta" ławki na krakowskich Plantach opatrzone zostały specjalnymi tabliczkami, na których znajdują się nazwiska ważnych dla Krakowa pisarzy i specjalne kody QR, odsyłające do strony internetowej z fragmentem tekstu danego autora oraz nagraniem w polskiej i angielskiej wersji językowej (przypis).
Multipoezja. Wiersze na murach
W każdym pierwszym tygodniu miesiąca na ścianie Kamienicy Potockich przy Rynku Głównym 20 wyświetlane są wiersze autorów związanych z innymi Miastami Literatury – Dublinem, Edynburgiem, Iowa City, Melbourne, Norwich i Reykjavikiem
Domofon poezji
Domofon poezji został zamontowany przy drzwiach do kawiarni Nowa Prowincja przy ul. Brackiej 3-5. Wszystkie guziki opatrzone są nazwiskami związanych z Krakowem poetów, m.in. Wisławy Szymborskiej, Ewy Lipskiej, Czesława Miłosza, Adama Zagajewskiego, Ryszarda Krynickiego czy Bronisława Maja. Po naciśnięciu któregoś z nich z głośnika domofonu słychać głos danych poetek i poetów, czytających swoje wiersze.
Spacery literackie
Kraków Miasto Literatury UNESCO organizuje cykliczne spacery literackie, dzięki którym czytelnicy mają okazję wraz z przewodnikiem zobaczyć ważne dla najwybitniejszych pisarzy żyjących w Krakowie budynki i miejsca. Do tej pory wytyczono w ramach projektu kilka szlaków literackich, poświęconych Wisławie Szymborskiej, Czesławowi Miłoszowi, Stanisławowi Lemowi, Stanisławowi Wyspiańskiemu czy Josephowi Conradowi.
Krakowskie Księgarnie na Medal
Projekt koncentruje się na współpracy ze stacjonarnymi księgarniami w Krakowie i został przygotowany z myślą o czytelnikach, miłośnikach książek i księgarzach. Ma za zadanie wesprzeć krakowski rynek książki poprzez integrację, koordynację i realizację bogatego programu wydarzeń kulturalnych w krakowskich księgarniach stacjonarnych. W ramach projektu księgarnia mają zdobyć dodatkowe narzędzia i metody promocji, a także wzbogacić ofertę kulturalną i zbudować trwałe relacje z czytelnikami.
Krakowski Kiermasz Książki
Krakowski Kiermasz Książki to cykliczna impreza, która promuje ideę drugiego obiegu literatury. Odbywa się raz na kilka tygodni na Placu św. Marii Magdaleny w Krakowie, gdzie kilkunastu krakowskich  antykwariuszy i bukinistów rozkłada stoiska, prezentując swoją ofertę czytelnikom. Kiermaszowi zawsze towarzyszą dyskusje, spotkania literackie, a także plenerowe widowiska.
Festiwal Niezależnych Księgarni
Festiwal Niezależnych Księgarni to projekt Fundacji Kopernika realizowany w księgarniach pod patronatem Krakowa Miasta Literatury UNESCO. FNK stanowi całoroczny cykl wydarzeń tworzonych przez księgarzy dla wszystkich czytelników, którzy chcą wspólnie rozmawiać o książkach.
Czytaj lokalnie
Projekt mający na celu promocję księgarń jako centrów kultury i miejsc tworzenia więzi społecznych. Czytaj lokalnie promuje najbardziej oryginalne księgarnie, prowadzące unikalną, autorską i oddolną działalność kulturalną. W ramach projektu powstała seria wywiadów z pracownikami i znanymi bywalcami najciekawszych krakowskich księgarń.
Drugie Życie Książki
Akcja umożliwiająca czytelnikom bezpłatne wymienianie się książkami. Odbywa się cyklicznie w najciekawszych związanych z literaturą miejscach w Krakowie.
Współpraca międzynarodowa.
ICORN (International Cities of Refuge Network)
ICORN to niezależna sieć miast, oferująca azyl pisarzom i artystom prześladowanym za swoją twórczość, występująca w obronie wolności słowa i demokratycznych wartości oraz działająca na rzecz międzynarodowej solidarności. Miasta członkowskie sieci oferują schronienie tym, którzy z powodu prześladowań nie mogą swobodnie żyć i tworzyć we własnej ojczyźnie. Głównym celem ICORN jest zapewnienie azylu jak największej liczbie prześladowanych pisarzy i artystów, a także stworzenie wraz z siostrzanymi organizacjami trwałej globalnej sieci stającej w obronie wolności słowa. W latach 2011-2017 Kraków gościł w ramach programu ICORN siedmioro pisarzy: Marię Amelie (właściwe nazwisko Madina Salamowa – Osetia Północna, dziś w Norwegii), Kareema Amera (Egipt/dziś w Norwegii), Mostafę Zamaninija (Iran), Lawona Barszczewskiego (Białoruś), Asli Erdogan (Turcja), Felixa Kaputu (Kongo) oraz Monema Mahjouba (Libia). W realizacji programu ICORN Kraków Miasto Literatury współpracuje ze Stowarzyszeniem Willa Decjusza, które koordynuje pobyt rezydentów i zapewnia im miejsce pracy twórczej.
Drop the Mic. Nordic-Baltic Slam Poetry Network
Drop the Mic to projekt mający na celu stworzenie międzynarodowej przestrzeni poetów, pisarzy, tekściarzy i organizatorów festiwali oraz slamów poetyckich, wspierających literaturę w ujęciu performatywnym. Projekt ma za zadanie popularyzację slamu poetyckiego i międzynarodową integrację jego środowiska poprzez wspólne uczestnictwo w projektach. Do tej pory wydarzenia związane z Drop the Mic (spotkania, warsztaty, slamy poetyckie) odbyły się Reykjaviku (Islandia), Tartu (Estonia), Kopenhadze (Dania), Heidelbergu (Niemcy) oraz Krakowie.
Engage! Young Producers
Engage! Young Producers to międzynarodowy projekt edukacyjny ukierunkowany na promowanie zaangażowanego uczestnictwa młodzieży w życie literackie i kulturalne, pojmowanego jako środek do kształtowania umiejętności krytycznego myślenia oraz lepszego rozumienia wielokulturowej rzeczywistości. Głównym adresatem projektu jest młodzież licealna (między 16 a 19 rokiem życia), zwłaszcza ta z utrudnionym dostępem do kultury, a także wszelkie lokalne organizacje i instytucje kulturalne, których działalność wiąże się z literaturą. Engage! odbywa się jednocześnie w kilku europejskich miastach (Barcelona, Norwich, Vaxjo, Kraków), a każde z nich przy wsparciu szkół średnich, bibliotek i instytucji kultury, opracowuje własny, przystosowany do lokalnych warunków i potrzeb program, aby jak najlepiej zrealizować ogólne założenia całego projektu Engage!. W ramach Engage! Young Producers Krakowskie Biuro Festiwalowe realizuje roczny program edukacyjny dla licealistów – "Słowo w słowo. Poetry is my language".
Program Rezydencjalny Krakowa Miasta Literatury UNESCO
Program rezydencjalny skierowany do pisarzy i twórców z  pozostałych Miast Literatury UNESCO. W ramach stypendialnego pobytu w Krakowie rezydenci mają szansę poznać krakowskie życie literackie,  nawiązać kontakty z lokalną branżą literacką i pisarzami. Do tej pory Kraków gościł Brynjara Jóhannessona z Reykjaviku, Sarah Stewart z Edynburga oraz Sarah Herman z Norwich.

</doc>
<doc id="4183648" url="https://pl.wikipedia.org/wiki?curid=4183648" title="Michaił Piotrowski">
Michaił Piotrowski

Michaił Borisowicz Piotrowski (ros. Михаил Борисович Пиотровский, ur. 9 grudnia 1944 w Erywaniu) – rosyjski historyk orientalista, filolog, znawca sztuki, dyrektor Ermitażu (od 1992).
Życiorys.
Jest synem dyrektora Ermitażu Borisa Piotrowskiego. W 1967 ukończył z wyróżnieniem Wydział Wschodni Leningradzkiego Uniwersytetu Państwowego (katedrę filologii arabskiej), 1967-1991 pracował w Leningradzkim Oddziale Instytutu Orientalistyki, w 1973 obronił pracę kandydacką, a w 1985 doktorską. W 1991 został zastępcą dyrektora Muzeum Ermitażu ds. pracy naukowej, a w lipcu 1992 dyrektorem Państwowego Ermitażu, 1993-1996 był członkiem kolegium Ministerstwa Kultury Rosji (ponownie został nim w 2001). W 1996 został członkiem Rady przy Prezydencie Federacji Rosyjskiej ds. kultury i sztuki, w 2001 prezesem Związku Muzeów Rosji, a w 2012 dziekanem Wydziału Wschodniego Petersburskiego Uniwersytetu Państwowego. Jest członkiem korespondentem Niemieckiego Instytutu Archeologicznego i honorowym członkiem Akademii Nauk Republiki Tatarstanu. W 2011 został wybrany deputowanym do Dumy Państwowej, jednak nie przyjął mandatu. Zna języki arabski i angielski. Napisał ponad 250 prac naukowych, m.in. na temat arabskiej kultury i języka.
Odznaczenia.
I inne.

</doc>
<doc id="4183649" url="https://pl.wikipedia.org/wiki?curid=4183649" title="Erdinger Arena">
Erdinger Arena



</doc>
<doc id="4183651" url="https://pl.wikipedia.org/wiki?curid=4183651" title="Anonim Gall">
Anonim Gall



</doc>
<doc id="4183654" url="https://pl.wikipedia.org/wiki?curid=4183654" title="Słupia (Konecka)">
Słupia (Konecka)



</doc>
<doc id="4183657" url="https://pl.wikipedia.org/wiki?curid=4183657" title="Hucisko (gmina Słupia (Konecka))">
Hucisko (gmina Słupia (Konecka))



</doc>
<doc id="4183660" url="https://pl.wikipedia.org/wiki?curid=4183660" title="Herb gminy Słupia (Konecka)">
Herb gminy Słupia (Konecka)



</doc>
<doc id="4183661" url="https://pl.wikipedia.org/wiki?curid=4183661" title="Kamienica Karola Hiellego i Karola Dittricha w Łodzi">
Kamienica Karola Hiellego i Karola Dittricha w Łodzi

Kamienica Karola Hiellego i Karola Dittricha – kamienica znajdująca się w Łodzi przy ul. Piotrkowskiej 6. Kamienica została wpisana do rejestru zabytków nieruchomych województwa łódzkiego 29 września 2015 z numerem A/258 oraz do Gminnej Ewidencji Zabytków miasta Łodzi z numerem 921.
Historia.
W latach 30. XIX, pod numerem hipotecznym 58, w budynku znajdującym się na miejscu współczesnej kamienicy mieścił się jeden z pierwszych szynków przy ulicy Piotrkowskiej, a w połowie tego samego wieku jeden z pierwszych sklepów. W 1849 na froncie nieruchomości znajdował się drewniany dom. 1 kwietnia 1867, za 17 tysięcy rubli srebrem, spółka „Hielle i Dittrich”, należąca do Karola Teodora Hielle (1822–1871) oraz Karola Augusta Dittricha (1819–1886), kupiła od Emmy Czernko posesję (od 1850 nr hip. 249) z domem piętrowym i oficynami.
W 1882, na zlecenie Towarzystwa Akcyjnego Zakładów Żyrardowskich Hielle i Dittrich, wybudowano na działce komfortowo, jak na XIX wiek, wyposażoną kamienicę – miała ona w poszczególnych mieszkaniach toalety i łazienki z wannami. Mieszkania były przeznaczone na wynajem – w 1893 roczne wynajęcie trzypokojowego mieszkania na 3. piętrze kosztowało 550 rubli (co stanowiło ponad dwukrotność rocznych zarobków robotnika). Projekt architektoniczny kamienicy z 1881 wykonał Ignacy Markiewicz, a sygnowany jest przez architekta Hilarego Majewskiego.
Na parterze kamienicy istniał skład fabryczny Zakładów Żyrardowskich, w którym sprzedawano pełny asortyment tkanin i materiałów oraz wyrobów, w tym „gotową bieliznę damską i męską”. Pomieszczenia kamienicy były wykorzystywane m.in. na skład czapek L. Szerma oraz główny skład wyrobów Warszawskiej Dystylarni Parowej K. Sznajdera.
Od 1908 nieruchomość miała nowego właściciela, kupca – Abrama Dawida Eisnera, którego skład przędzy funkcjonował przy ul. Dzielnej 22 (obecna ul. Narutowicza 24). W latach 20. XX w. na posesji uruchomiono mechaniczną fabryczkę nici „Rohrman i Lajzerowicz”. W 1922 Eisner połowę posesji sprzedał dziewięciu osobom, które były współwłaścicielami do wybuchu II wojny światowej. W 1928 pozostała część posesji należąca do Eisnera została sprzedana małżeństwu Josefa Hersza i Blimy Szpiro ze Zgierza. Ponieważ mieszkańcami kamienicy byli m.in. Żydzi, to w podwórku posesji, na wysokości trzeciego piętra, zbudowana została drewniana kuczka – pomieszczenie, w którym pobożni Żydzi koczowali przez kilka dni z okazji święta Sukkot. Kuczkę rozebrano w 1939 po wkroczeniu Niemców do Łodzi.
Czterokondygnacyjna kamienica Hillego i Dittricha od frontu ma trzy balkony na pierwszym piętrze z ażurowymi, metalowymi balustradami. Środek fasady zaakcentowany jest dwoma pilastrami w wielkim porządku z głowicami jońskimi, okna pomiędzy nimi ujęte są w dwie półkolumny oraz zwieńczone trójkątnym frontonem na pierwszym piętrze i prostym odcinkiem belkowania na drugim.

</doc>
<doc id="4183686" url="https://pl.wikipedia.org/wiki?curid=4183686" title="Rajd Polski 1961">
Rajd Polski 1961

21. Rajd Polski (oficjalnie XXI Raid Polski) był rozgrywany w dniach 3-6 sierpnia 1961 roku. Był on siódmą rundą Rajdowych Mistrzostw Europy w roku 1961 i zarazem trzecią eliminacją Rajdowych Samochodowych Mistrzostw Polski w roku 1961. Komandorem rajdu był prezes Automobilklubu Krakowskiego Mieczysław Skarbek. Honorowym protektorem zawodów był ówczesny premier Józef Cyrankiewicz.

</doc>
<doc id="4183691" url="https://pl.wikipedia.org/wiki?curid=4183691" title="Stefan January Giller">
Stefan January Giller



</doc>
<doc id="4183694" url="https://pl.wikipedia.org/wiki?curid=4183694" title="Francuska Izba Przemysłowo-Handlowa w Polsce">
Francuska Izba Przemysłowo-Handlowa w Polsce



</doc>
<doc id="4183698" url="https://pl.wikipedia.org/wiki?curid=4183698" title="LA do Vegas">
LA do Vegas

LA do Vegas (ang. LA to Vegas) – amerykański serial telewizyjny (komedia) wyprodukowany przez Briskets Big Yellow House, Gary Sanchez Productions, Steven Levitan Productions oraz 20th Century Fox Television, który twórcą jest Lon Zimmet. Serial był emitowany od 2 stycznia 2018 roku do 1 maja 2018 roku przez FOX. Natomiast w Polsce serial był emitowany od 3 lutego 2018 roku do 12 maja 2018 roku na Fox Comedy.
W maju 2018 roku, stacja FOX ogłosiła anulowanie serialu po jednym sezonie.
Serial opowiada o załodze pasażerskiej samolotu, która w weekendy lata z Burbank do Las Vegas.
Produkcja.
31 stycznia 2017 roku, stacja FOX ogłosiła zamówienie pilotowego odcinka komedii.
Pod koniec lutego 2017 roku, poinformowano, że Dylan McDermott wcieli się w rolę kapitana samolotu Dave Pratmana.
W kolejnym miesiącu do obsady dołączyli: Kim Matula jako Ronnie Messing oraz Olivia Macklin jako Nichol.
Na początku kwietnia obsada serialu powiększyła się o Eda Weeksa.
10 maja 2017 roku, stacja FOX ogłosiła, że zamówienie pierwszego sezonu koemdii, który zadebiutuje w sezonie telewizyjnym 2017/2018.

</doc>
<doc id="4183702" url="https://pl.wikipedia.org/wiki?curid=4183702" title="Marian Teodor Gieszczykiewicz">
Marian Teodor Gieszczykiewicz



</doc>
<doc id="4183703" url="https://pl.wikipedia.org/wiki?curid=4183703" title="Ferrari 641">
Ferrari 641



</doc>
<doc id="4183704" url="https://pl.wikipedia.org/wiki?curid=4183704" title="Marek Wichrowski">
Marek Wichrowski

Marek Wichrowski (ur. 1957, zm. 24 grudnia 2017) – polski bioetyk, etyk i filozof historii, dr hab.
Życiorys.
W 1991 uzyskał stopień doktora nauk humanistycznych; specjalność filozofia na podstawie rozprawy pt. "Historiozofia Pitirima Sorokina", zaś w 1998 uzyskał habilitację z zakresu filozofii na podstawie rozprawy pt. "Spór o naturę procesu historycznego (od Hebrajczyków do śmierci Fryderyka Nietzschego)" na Wydziale Filozofii i Socjologii Uniwersytetu Warszawskiego. W latach 2001–2011 był kierownikiem Zakładu Historii Medycyny i Filozofii II Wydziału Lekarskiego Warszawskiego Uniwersytetu Medycznego. Był także profesorem nadzwyczajnym WUM, wieloletnim pracownikiem Zakładu Etyki Lekarskiej i Medycyny Paliatywnej oraz kierownikiem Zakładu Bioetyki na tejże uczelni. Wykładał również w Podyplomowym Studium Prawa Medycznego, Bioetyki i Socjologii Medycyny przy Wydziale Prawa Uniwersytetu Warszawskiego.
Pochowany w Podkowie Leśnej.

</doc>
<doc id="4183705" url="https://pl.wikipedia.org/wiki?curid=4183705" title="Jan Janik">
Jan Janik

Jan Janik (ur. 13 maja 1895 w Dominikowicach, pow. gorlicki, zm. wiosną 1940 w Katyniu) – major intendent z wyższymi studiami wojskowymi Wojska Polskiego, kawaler Krzyża Walecznych, ofiara zbrodni katyńskiej.
Życiorys.
Urodził się w rodzinie Michała i Krystyny z Kiełtyków. Absolwent Gimnazjum w Jaśle i Seminarium Nauczycielskiego w Tarnowie. Członek Strzelca. 10 sierpnia 1914 wstąpił do Legionów Polskich. Służył w 2 pułku piechoty. Został mianowany sierżantem. Następnie w Polskim Korpusie Posiłkowym. Po bitwie pod Rarańczą internowany w Szeklence. W 1918 wstąpił do Wojska Polskiego. W czasie wojny z bolszewikami służył w 34 pułku piechoty. 
W okresie międzywojennym pozostał w wojsku. W 1923 jako oficer nadetatowy II Okręgowego Zakładu Gospodarczego w stopniu kapitana (starszeństwo z dniem 1 czerwca 1919 i 200 lokatą w korpusie oficerów administracji – dział gospodarczy) służył w Departamencie VII Intendentury Ministerstwa Spraw Wojskowych. W 1924 oddelegowany z II OZG na studia do Wyższej Szkoły Intendentury w Warszawie. Po ukończeniu studiów wrócił MSWojsk. W 1932 służył w Szefostwie Intendentury Dowództwa Okręgu Korpusu nr I. W 1936 był szefem wydziału szkolenia w Komendzie Głównej Junackich Hufców Pracy. 
W kampanii wrześniowej wzięty do niewoli radzieckiej około 19 września w rejonie Tarnopola. Najpierw osadzony kozielszczańskim obozie przejściowym (stan na 28.10.1939). Na karcie z obozu kozielszczańskiego widnieje adres urodzenia – Warszawa. 2 listopada 1939 odesłany do obozu w Kozielsku, dokąd przybył 4 listopada. Między 7 a 9 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa 015/2 z 05.04.1940. Został zamordowany między 9 a 11 kwietnia 1940 przez NKWD w lesie katyńskim. Nie został zidentyfikowany podczas ekshumacji prowadzonej przez Niemców w 1943. W Archiwum Robla (pakiet 0747-05) w pamiętniku znalezionym przy szczątkach Feliksa Gadomskiego, Janik jest wymieniony na liście oficerów obozu w Kozielsku. Krewni do 1945 poszukiwali informacji przez Biuro Informacji i Badań Polskiego Czerwonego Krzyża w Warszawie. 
Życie prywatne.
Żonaty z Aliną z Piotrowskich, miał córki Danutę i Wiesławę oraz syna Jerzego.

</doc>
<doc id="4183708" url="https://pl.wikipedia.org/wiki?curid=4183708" title="Rajd Polski 1962">
Rajd Polski 1962

22. Rajd Polski (oficjalnie XXII Rajd Polski) był rozgrywany w dniach 2-6 sierpnia 1962 roku. Był on szóstą rundą Rajdowych Mistrzostw Europy w roku 1962 i zarazem piątą eliminacją Rajdowych Samochodowych Mistrzostw Polski w roku 1962 o najwyższym współczynniku - 10. Komandorem rajdu był mgr inż. Mieczysław Kamieński.
Harmonogram rajdu.
1. etap
2. etap
3. etap

</doc>
<doc id="4183709" url="https://pl.wikipedia.org/wiki?curid=4183709" title="Biłozoryna">
Biłozoryna

Biłozoryna () – wieś na Ukrainie, w obwodzie iwanofrankiwskim, w rejonie nadwórniańskim, w hromadzie Pasieczna. W 2001 roku liczyła 828 mieszkańców.

</doc>
<doc id="4183710" url="https://pl.wikipedia.org/wiki?curid=4183710" title="Bukowe (obwód iwanofrankiwski)">
Bukowe (obwód iwanofrankiwski)

 
Bukowe (ukr. Букове; hist. "Majdan") – wieś na Ukrainie, w obwodzie iwanofrankiwskim, w rejonie nadwórniańskim, nad potokiem Buchtowiec. W 2001 roku liczyła 544 mieszkańców.

</doc>
<doc id="4183714" url="https://pl.wikipedia.org/wiki?curid=4183714" title="Cucyłów">
Cucyłów

Cucyłów (ukr. Цуцилів) – wieś na Ukrainie, w obwodzie iwanofrankiwskim, w rejonie nadwórniańskim.
Znajduje tu się przystanek kolejowy Cucyłów, położony na linii Chryplin – Delatyn.
Historia.
Prywatna wieś szlachecka prawa wołoskiego, położona była w ziemi halickiej województwa ruskiego.
W marcu 1943 Ukraińcy dokonali tu zbrodni na ludności narodowości polskiej.

</doc>
<doc id="4183717" url="https://pl.wikipedia.org/wiki?curid=4183717" title="Solana">
Solana

Rotonda – jednostka osadnicza w Stanach Zjednoczonych, w stanie Floryda, w hrabstwie Charlotte.

</doc>
<doc id="4183721" url="https://pl.wikipedia.org/wiki?curid=4183721" title="Tadeusz Ciężak">
Tadeusz Ciężak

Tadeusz Jan Ciężak (ur. 8 kwietnia 1942 w Giełczwi, zm. 13 grudnia 2017) – polski specjalista budownictwa, dr hab. inż.
Życiorys.
Był absolwentem Politechniki Warszawskiej, gdzie również w 1991 uzyskał habilitację na podstawie pracy pt. "Rozwarcie rys w skręcanych elementach żelbetowych". Związany był z Politechniką Lubelską, której był profesorem nadzwyczajnym, piastując również funkcję prodziekana Wydziału Inżynierii Budowlanej i Sanitarnej, a także dyrektora Instytutu Budownictwa i kierownika Katedry Technologii i Organizacji Budownictwa, Katedry Inżynierii Procesów Budowlanych oraz Laboratorium Budownictwa. Prof. Ciężak był także członkiem Sekcji Konstrukcji Betonowych Polskiej Akademii Nauk, Zarządu Komitetu Nauki Polskiego Związku Inżynierów i Techników Budownictwa (PZITB) oraz Rady Naukowej Centralnego Ośrodka Badawczo-Rozwojowego Przemysłu Betonów „CEBET” w Warszawie.

</doc>
<doc id="4183722" url="https://pl.wikipedia.org/wiki?curid=4183722" title="Czernik (Ukraina)">
Czernik (Ukraina)

Czernik (ukr. Черник) – wieś na Ukrainie, w obwodzie iwanofrankiwskim, w rejonie nadwórniańskim. Nad potokiem Czernik.

</doc>
<doc id="4183723" url="https://pl.wikipedia.org/wiki?curid=4183723" title="Port Charlotte">
Port Charlotte

Port Charlotte – jednostka osadnicza w Stanach Zjednoczonych, w stanie Floryda, w hrabstwie Charlotte.

</doc>
<doc id="4183726" url="https://pl.wikipedia.org/wiki?curid=4183726" title="José Luis Gómez">
José Luis Gómez

José Luis Gómez (ur. 10 września 1993 w Santiago del Estero) – argentyński piłkarz występujący na pozycji prawego obrońcy, obecnie zawodnik Lanús.
Kariera klubowa.
Gómez wychowywał się w miejscowości La Banda w aglomeracji Santiago del Estero, stolicy departamentu Santiago del Estero. Pochodzi z wielodzietnej (jest szóstym z dwanaściorga rodzeństwa), ubogiej rodziny; jego ojciec był murarzem, zaś matka pracowała jako sprzątaczka w lokalnej szkole. Treningi piłkarskie rozpoczynał w szkółce juniorskiej swojego ojca (byłego amatorskiego piłkarza) w rodzinnej dzielnicy 25 de Mayo, skąd przeniósł się do amatorskiego zespołu Albito. W wieku dwunastu lat przeprowadził się do stołecznego Buenos Aires, gdzie spędził pięć lat w akademii młodzieżowej klubu Quilmes AC. Później przez rok pozostawał bez klubu, po czym znalazł zatrudnienie w innym zespole ze stołecznej aglomeracji – Racing Club de Avellaneda. Do pierwszego zespołu został włączony jako dziewiętnastolatek przez szkoleniowca Luisa Zubeldíę, lecz zadebiutował w nim dopiero za kadencji tymczasowego trenera Fabio Radaellego, w sierpniu 2013 w spotkaniu z Lanús (0:2) w rozgrywkach Copa Sudamericana.
Gómez w argentyńskiej Primera División zadebiutował natomiast kilka dni później, 31 sierpnia 2013 w przegranej 0:1 konfrontacji z All Boys. Od razu wywalczył sobie pewne miejsce w wyjściowym składzie, lecz po roku został relegowany do roli rezerwowego dla Ivána Pilluda. W jesiennym sezonie Transición 2014 wywalczył z Racingiem tytuł mistrza Argentyny, lecz sam nie rozegrał wówczas żadnego meczu i bezpośrednio po tym udał się na wypożyczenie do ligowego beniaminka – CA San Martín de San Juan. W jego barwach 5 kwietnia 2015 w wygranym 3:1 meczu z Tigre strzelił swoje premierowe gole w lidze (zanotował wówczas dwa trafienia), a w San Martín grał ogółem przez rok – miał pewne miejsce w linii defensywy, lecz nie odniósł poważniejszych sukcesów.
W styczniu 2016 Gómez udał się na wypożyczenie po raz kolejny, tym razem do ekipy CA Lanús. Tam już w wiosennym, półrocznym sezonie 2016 jako kluczowy gracz zespołu prowadzonego przez Jorge Almiróna zdobył mistrzostwo Argentyny. Szybko zapracował sobie na miano czołowego bocznego defensora ligi i w lutym 2017 wywalczył z Lanús superpuchar Argentyny – Supercopa Argentina, a cztery miesiące później dołączył do klubu na zasadzie transferu definitywnego (władze Lanús skorzystały z opcji kupna wynoszącej 2,5 miliona dolarów). Jeszcze w tym samym roku doszedł z Lanús do finału najbardziej prestiżowych rozgrywek Ameryki Południowej – Copa Libertadores i został wybrany w oficjalnym plebiscycie dziennika „El País” do najlepszej jedenastki kontynentu (Equipo Ideal de América), jako najlepszy prawy obrońca roku w Ameryce Południowej.
Kariera reprezentacyjna.
W sierpniu 2016 Gómez został powołany przez Julio Olarticoecheę do reprezentacji Argentyny U-23 na Igrzyska Olimpijskie w Rio de Janeiro. Tam miał pewne miejsce w wyjściowym składzie i rozegrał wszystkie trzy spotkania w pełnym wymiarze czasowym, zaś jego kadra odpadła z męskiego turnieju piłkarskiego już w fazie grupowej.
W seniorskiej reprezentacji Argentyny Gómez zadebiutował za kadencji selekcjonera Jorge Sampaolego, 9 czerwca 2017 w wygranym 1:0 meczu towarzyskim z Brazylią.

</doc>
<doc id="4183730" url="https://pl.wikipedia.org/wiki?curid=4183730" title="Dobrotów">
Dobrotów

Dobrotów (ukr. Добротів) – wieś na Ukrainie, w obwodzie iwanofrankiwskim, w rejonie nadwórniańskim.
Znajduje tu się przystanek kolejowy Dobrotów, położony na linii Kołomyja – Delatyn.

</doc>
<doc id="4183731" url="https://pl.wikipedia.org/wiki?curid=4183731" title="Manasota Key">
Manasota Key

Manasota Key – jednostka osadnicza w Stanach Zjednoczonych, w stanie Floryda, w hrabstwie Charlotte, nad Zatoką Meksykańską.

</doc>
<doc id="4183734" url="https://pl.wikipedia.org/wiki?curid=4183734" title="Harbour Heights">
Harbour Heights

Harbour Heights – jednostka osadnicza w Stanach Zjednoczonych, w stanie Floryda, w hrabstwie Charlotte.

</doc>
<doc id="4183736" url="https://pl.wikipedia.org/wiki?curid=4183736" title="Fitków">
Fitków

Fitków (ukr. Фітьків) – wieś na Ukrainie, w obwodzie iwanofrankiwskim, w rejonie nadwórniańskim.

</doc>
<doc id="4183737" url="https://pl.wikipedia.org/wiki?curid=4183737" title="Grove City (Floryda)">
Grove City (Floryda)

Grove City – jednostka osadnicza w Stanach Zjednoczonych, w stanie Floryda, w hrabstwie Charlotte.

</doc>
<doc id="4183743" url="https://pl.wikipedia.org/wiki?curid=4183743" title="Jarosław Bartoszewicz">
Jarosław Bartoszewicz

Jarosław Marian Bartoszewicz (ur. 22 lipca 1945 r. w Różance, zm. 24 lutego 2013 r. we Wrocławiu) – polski matematyk.
Życiorys.
Urodzony 22 lipca 1945 r. w Różance. Szkołę podstawową i średnią ukończył w Legnicy, a od 1964 do 1969 r. studiował matematykę na Uniwersytecie Wrocławskim i po uzyskaniu dyplomu podjął na tej samej uczelni pracę, którą kontynuował do końca kariery zawodowej - m.in. pełnił funkcję prodziekana Wydziału Matematyki, Fizyki i Chemii. Stopień doktora uzyskał w 1973 r., habilitował się w 1987 r., a w 2009 r. uzyskał nominację profesorską.
Prowadził badania w zakresie statystyki matematycznej, teorii niezawodności i teorii porządków stochastycznych. Autor 41 prac naukowych i podręcznika statystyki matematycznej, promotor pięciu prac doktorskich. Członek Komisji Statystyki Matematycznej Komitetu Matematyki PAN i współredaktor czasopisma "Applicationes Mathematicae". 
Zmarł 24 lutego 2013 r. we Wrocławiu i został pochowany na Cmentarzu Osobowickim we Wrocławiu.
Nagrody.
Bartoszewicz otrzymał co najmniej dwie nagrody:

</doc>
<doc id="4183746" url="https://pl.wikipedia.org/wiki?curid=4183746" title="Glinki (obwód iwanofrankiwski)">
Glinki (obwód iwanofrankiwski)

Glinki (ukr. Глинки) – wieś na Ukrainie, w obwodzie iwanofrankiwskim, w rejonie nadwórniańskim.

</doc>
<doc id="4183747" url="https://pl.wikipedia.org/wiki?curid=4183747" title="Englewood (Floryda)">
Englewood (Floryda)

Englewood – jednostka osadnicza w Stanach Zjednoczonych, w stanie Floryda, w hrabstwie Charlotte.

</doc>
<doc id="4183750" url="https://pl.wikipedia.org/wiki?curid=4183750" title="Hawryłówka (Ukraina)">
Hawryłówka (Ukraina)

Hawryłówka (ukr. Гаврилівка) – wieś na Ukrainie, w obwodzie iwanofrankiwskim, w rejonie nadwórniańskim.

</doc>
<doc id="4183751" url="https://pl.wikipedia.org/wiki?curid=4183751" title="Cleveland (Floryda)">
Cleveland (Floryda)

Cleveland – jednostka osadnicza w Stanach Zjednoczonych, w stanie Floryda, w hrabstwie Charlotte.

</doc>
<doc id="4183753" url="https://pl.wikipedia.org/wiki?curid=4183753" title="Cmentarz Komunalny w Krośnie">
Cmentarz Komunalny w Krośnie

Cmentarz Komunalny w Krośnie – cmentarz w Krośnie.

</doc>
<doc id="4183754" url="https://pl.wikipedia.org/wiki?curid=4183754" title="Charlotte Park">
Charlotte Park

Charlotte Park – jednostka osadnicza w Stanach Zjednoczonych, w stanie Floryda, w hrabstwie Charlotte.

</doc>
<doc id="4183755" url="https://pl.wikipedia.org/wiki?curid=4183755" title="Hwozd">
Hwozd

Hwozd (ukr. Гвізд) – wieś na Ukrainie, w obwodzie iwanofrankiwskim, w rejonie nadwórniańskim.
Historia.
Była tu warzelnia soli, zamknięta w 1798 r. W 1882 r. właścicielem większej części wsi był Włodzimierz Wilczyński.

</doc>
<doc id="4183758" url="https://pl.wikipedia.org/wiki?curid=4183758" title="Tadeusz Lupa">
Tadeusz Lupa

Tadeusz Wiesław Lupa (ur. 17 lipca 1937 w Cyrance, zm. 10 grudnia 2017 w Mielcu) – polski piłkarz grający na pozycji lewego obrońcy.
Życiorys.
Karierę zawodniczą zaczynał w Stali Mielec w latach 1951–1957, następnie w latach 1958–1959 był zawodnikiem Waltera Rzeszów i ponownie Stali Mielec w latach 1960–1969, z którą awansował do najwyższej klasy rozgrywkowej, rozgrywając w niej w latach 1961–1962 – 29 meczów i strzelając jednego gola. W ramach Pucharu Polski rozegrał w barwach Stali Mielec – 6 meczów, strzelając jednego gola. W II lidze rozegrał w barwach Stali Mielec 115 meczów i strzelił 9 bramek, zaś w ramach III ligi rozegrał 17 meczów. Pod koniec kariery zawodniczej związany był w latach 1970–1973 z Gryfem Mielec. Był absolwentem Akademii Wychowania Fizycznego w Warszawie, trenerem II klasy oraz nauczycielem wychowania fizycznego. Jako szkoleniowiec związany był ze Stalą Mielec i Gryfem Mielec.

</doc>
<doc id="4183759" url="https://pl.wikipedia.org/wiki?curid=4183759" title="Charlotte Harbor">
Charlotte Harbor

Charlotte Harbor – jednostka osadnicza w Stanach Zjednoczonych, w stanie Floryda, w hrabstwie Charlotte.

</doc>
<doc id="4183760" url="https://pl.wikipedia.org/wiki?curid=4183760" title="Kamienna (Ukraina)">
Kamienna (Ukraina)

Kamienna (ukr. Камінне) – wieś na Ukrainie, w obwodzie iwanofrankiwskim, w rejonie nadwórniańskim.

</doc>
<doc id="4183762" url="https://pl.wikipedia.org/wiki?curid=4183762" title="Tadeusz Maćkowiak">
Tadeusz Maćkowiak

Tadeusz Maćkowiak (ur. 21 sierpnia 1949 r. w Kwiejcach, zm. 4 lutego 1986 r. we Wrocławiu) – polski matematyk.
Życiorys.
Urodzony 21 sierpnia 1949 r. w Kwiejcach jako drugie z sześciu dzieci Józefa i Teodory. Szkołę podstawową i średnią ukończył w Drezdenku, a od 1967 do 1972 r. studiował matematykę na Uniwersytecie Wrocławskim i po uzyskaniu dyplomu podjął na tej samej uczelni pracę, a jednocześnie od 1977 r. był nauczycielem matematyki w III LO we Wrocławiu. Stopień doktora uzyskał w 1974 r., habilitował się w 1980 r., dwa lata później został docentem. Od 1984 r. był prodziekanem Wydziału Matematyki, Fizyki i Chemii Uniwersytetu Wrocławskiego.
Członek Polskiego Towarzystwa Matematycznego od 1973 r., a od 1979 r. Amerykańskiego Towarzystwa Matematycznego, ponadto w latach 1972-1980 należał do Związku Nauczycielstwa Polskiego, a następnie do NSZZ „Solidarność”. 
Od 1972 r. żonaty z Anną, para miała dwoje dzieci.
Zmarł 4 lutego 1986 r. we Wrocławiu z powodu zawału serca i został pochowany na Cmentarzu Osobowickim we Wrocławiu.

</doc>
<doc id="4183764" url="https://pl.wikipedia.org/wiki?curid=4183764" title="Beverly Hills (Floryda)">
Beverly Hills (Floryda)

Beverly Hills – jednostka osadnicza w Stanach Zjednoczonych, w stanie Floryda, w hrabstwie Citrus.

</doc>
<doc id="4183766" url="https://pl.wikipedia.org/wiki?curid=4183766" title="Kłempusze">
Kłempusze

Kłempusze (ukr. Климпуші) – wieś na Ukrainie, w obwodzie iwanofrankiwskim, w rejonie nadwórniańskim.

</doc>
<doc id="4183768" url="https://pl.wikipedia.org/wiki?curid=4183768" title="Pryczół">
Pryczół

 
Pryczół (ukr. Причіл, "Prycził") – osiedle na Ukrainie, w obwodzie iwanofrankiwskim, w rejonie nadwórniańskim. W 2001 roku liczyło 18 mieszkańców.

</doc>
<doc id="4183770" url="https://pl.wikipedia.org/wiki?curid=4183770" title="Black Diamond (Floryda)">
Black Diamond (Floryda)

Black Diamond – jednostka osadnicza w Stanach Zjednoczonych, w stanie Floryda, w hrabstwie Citrus.

</doc>
<doc id="4183773" url="https://pl.wikipedia.org/wiki?curid=4183773" title="Barbara Sobiś-Rabijewska">
Barbara Sobiś-Rabijewska

Barbara Sobiś-Rabijewska (ur. 9 sierpnia 1930 r. w Kaliszu, zm. 4 października 2002 r. we Wrocławiu) – polska matematyczka.
Życiorys.
Urodzona 9 sierpnia 1930 r. w Kaliszu, przed II wojną światową mieszkała w Poznaniu, a w 1946 r. zamieszkała na Dolnym Śląsku. Szkołę średnią ukończyła w Żarach i przez rok pracowała w Zjednoczeniu Przemysłu Węgla Brunatnego we Wrocławiu. Od 1951 do 1955 r. studiowała matematykę na Uniwersytecie Wrocławskim i po uzyskaniu dyplomu podjęła pracę w X Liceum Ogólnokształcącym we Wrocławiu, w którym pozostała do 1963 r., gdy została przeniesiona do I Studium Nauczycielskiego we Wrocławiu. Jednocześnie prowadziła wykłady z metodyki nauczania matematyki na Uniwersytecie Wrocławskim.
Stopień doktora uzyskała w 1968 r. w zakresie pedagogiki na Wyższej Szkole Pedagogicznej w Opolu i od 1969 roku pracowała jako adiunkt w Instytucie Matematycznym Uniwersytetu Wrocławskiego, w Zakładzie Logiki Matematycznej i Metodyki Nauczania Matematyki przekształconym później w Zakład Dydaktyki Matematyki. Od 1974 roku do przejścia na emeryturę w 2000 roku była kierownikiem tego zakładu.
Habilitowała się w 1978 r. w zakresie dydaktyki matematyki na Uniwersytecie Wrocławskim, w 1985 r. została docentem, a w 1991 roku otrzymała nominację profesorską. Promotor jednej pracy doktorskiej. Oprócz pracy zawodowej udzielała się społecznie, będąc instruktorką harcerską. 
Zmarła 4 października 2002 r. we Wrocławiu i została pochowana na Cmentarzu Osobowickim we Wrocławiu.
Odznaczenia:

</doc>
<doc id="4183777" url="https://pl.wikipedia.org/wiki?curid=4183777" title="Krasna (obwód iwanofrankiwski)">
Krasna (obwód iwanofrankiwski)

 Krasna (ukr. Красна) – wieś na Ukrainie, w obwodzie iwanofrankiwskim, w rejonie nadwórniańskim.

</doc>
<doc id="4183781" url="https://pl.wikipedia.org/wiki?curid=4183781" title="Citrus Springs">
Citrus Springs

Citrus Springs – jednostka osadnicza w Stanach Zjednoczonych, w stanie Floryda, w hrabstwie Citrus.

</doc>
<doc id="4183782" url="https://pl.wikipedia.org/wiki?curid=4183782" title="Kubajówka">
Kubajówka

Kubajówka (ukr. Кубаївка) – wieś na Ukrainie, w obwodzie iwanofrankiwskim, w rejonie nadwórniańskim.

</doc>
<doc id="4183783" url="https://pl.wikipedia.org/wiki?curid=4183783" title="Citrus Hills">
Citrus Hills

Citrus Hills – jednostka osadnicza w Stanach Zjednoczonych, w stanie Floryda, w hrabstwie Citrus.

</doc>
<doc id="4183785" url="https://pl.wikipedia.org/wiki?curid=4183785" title="Floral City">
Floral City

Floral City – jednostka osadnicza w Stanach Zjednoczonych, w stanie Floryda, w hrabstwie Citrus.

</doc>
<doc id="4183786" url="https://pl.wikipedia.org/wiki?curid=4183786" title="Łojowa">
Łojowa

Łojowa (ukr. Лоєва) – wieś na Ukrainie, w obwodzie iwanofrankiwskim, w rejonie nadwórniańskim.
Znajduje tu się przystanek kolejowy Łojowa, położony na linii Chryplin – Delatyn.

</doc>
<doc id="4183787" url="https://pl.wikipedia.org/wiki?curid=4183787" title="Maria Stęślicka">
Maria Stęślicka

Maria Stęślicka (ur. 16 stycznia 1937 w Oswieniczkach, zm. 15 lipca 2002 we Wrocławiu) – polska fizyczka.
Życiorys.
Urodzona w Oswieniczkach na Wileńszczyźnie. Studia w zakresie fizyki ukończyła w 1961, a siedem lat później obroniła pracę doktorską, w 1974 r. habilitowała się, a tytuł profesora otrzymała w 1988 r. Pracowała w Katedrze Fizyki Doświadczalnej Uniwersytetu Wrocławskiego (1961–1968), Instytucie Fizyki Doświadczalnej UWr (1969–1988), następnie została kierownikiem Zakładu Teorii Powierzchni IFD UWr i była nim do 2002 roku.
Promotor siedmiu doktorów, w tym dwóch habilitowanych, autorka lub współautorka ponad 80 publikacji oraz napisanej wspólnie z S.G. Davisonem monografii „Basic Theory of Surface States”.
Zmarła we Wrocławiu i została pochowana na Cmentarzu Osobowickim we Wrocławiu.
Odznaczenia:

</doc>
<doc id="4183788" url="https://pl.wikipedia.org/wiki?curid=4183788" title="Hernando (Floryda)">
Hernando (Floryda)

Hernando – jednostka osadnicza w Stanach Zjednoczonych, w stanie Floryda, w hrabstwie Citrus.

</doc>
<doc id="4183789" url="https://pl.wikipedia.org/wiki?curid=4183789" title="Majdan Górny (Ukraina)">
Majdan Górny (Ukraina)

Majdan Górny (ukr. Верхній Майдан) – wieś na Ukrainie, w obwodzie iwanofrankiwskim, w rejonie nadwórniańskim.

</doc>
<doc id="4183790" url="https://pl.wikipedia.org/wiki?curid=4183790" title="Homosassa">
Homosassa

Homosassa – jednostka osadnicza w Stanach Zjednoczonych, w stanie Floryda, w hrabstwie Citrus.

</doc>
<doc id="4183791" url="https://pl.wikipedia.org/wiki?curid=4183791" title="Wacław Fabjanowski">
Wacław Fabjanowski



</doc>
<doc id="4183792" url="https://pl.wikipedia.org/wiki?curid=4183792" title="9-1-1 (serial telewizyjny)">
9-1-1 (serial telewizyjny)

9-1-1 – amerykański dramatyczny serial telewizyjny wyprodukowany przez Brad Falchuk Teley-Vision, Ryan Murphy Productions oraz 20th Television, którego twórcami są Ryan Murphy, Brad Falchuk oraz Tim Minear. Serial opowiada o życiu i pracy policjantów, strażaków, ratowników medycznych oraz dyspozytorów telefonu alarmowego 911 w Los Angeles. 
Emisja.
Serial "9-1-1" jest emitowany od 3 stycznia 2018 roku przez FOX, natomiast w Polsce od 6 lutego 2018 roku na Fox Polska. Pierwsze 5 sezonów dostępnych jest w Polsce na platformie Disney+ 
Przegląd sezonów.
&lt;onlyinclude&gt;
&lt;/onlyinclude&gt;
Produkcja.
Serial został zamówiony przez FOX w 2017 roku, a producentami wykonawczymi zostali Ryan Murphy i Brad Falchuk. 17 stycznia 2018 roku przedłużono go o drugi sezon, a pod koniec marca 2019, stacja FOX poinformowała o zamówieniu trzeciego sezonu. 13 kwietnia stacja FOX przedłużyła serial o czwarty sezon. 17 maja 2021 stacja FOX przedłużyła o serial o piąty sezon. 16 maja 2022 roku Fox przedłużył serial na szósty sezon. 
Spin-off.
12 maja 2019 roku stacja FOX zamówiła spin-off serialu, "9-1-1: Teksas (org. 9-1-1: Lone Star)", którego twórcami zostali Ryan Murphy, Brad Falchuk i Tim Minea, a w jednej z głównych ról został obsadzony Rob Lowe. 

</doc>
<doc id="4183793" url="https://pl.wikipedia.org/wiki?curid=4183793" title="Homosassa Springs">
Homosassa Springs

Homosassa Springs – jednostka osadnicza w Stanach Zjednoczonych, w stanie Floryda, w hrabstwie Citrus.

</doc>
<doc id="4183795" url="https://pl.wikipedia.org/wiki?curid=4183795" title="Inverness Highlands North">
Inverness Highlands North

Inverness Highlands North – jednostka osadnicza w Stanach Zjednoczonych, w stanie Floryda, w hrabstwie Citrus.

</doc>
<doc id="4183797" url="https://pl.wikipedia.org/wiki?curid=4183797" title="Kazimierz Wojciechowski (fizyk)">
Kazimierz Wojciechowski (fizyk)

Kazimierz Franciszek Wojciechowski (ur. 1931 r. w Zegrzach, zm. 2000 r. we Wrocławiu) – polski fizyk.
Życiorys.
Urodzony w 1931 r. w Zegrzach. Studia w zakresie fizyki ukończył w 1955 r., a sześć lat później obronił pracę doktorską, w 1969 r. habilitował się, a tytuł profesora otrzymał w 1989 r. Na Uniwersytecie Wrocławskim pracował od 1953 r. w Katedrze Fizyki Doświadczalnej, a od 1969 r. w Instytucie Fizyki Doświadczalnej. Od 1973 do 1984 r. był kierownikiem Zakładu Teorii Powierzchni Metali IFD UWr, a następnie do 2000 r. Zakładu Adsorpcji IFD UWr. Współtworzył i od 1969 do 1989 r. kierował Studium Doktoranckim Fizyki na UWr. Promotor czterech doktorów, w tym dwóch habilitowanych.
Członek Polskiego Towarzystwa Fizycznego i przewodniczący jego wrocławskiego oddziału w latach 1978–1980 oraz członek zarządu Sekcji Fizyki Powierzchni Europejskiego Towarzystwa Fizycznego (1980–1983). Był inicjatorem badań teoretycznych fizyki powierzchni metali w Polsce. Autor ok. 120 publikacji i dwóch książek.
Zmarł w 2000 r. we Wrocławiu i został pochowany na Cmentarzu Osobowickim we Wrocławiu.
Odznaczenia:

</doc>
<doc id="4183798" url="https://pl.wikipedia.org/wiki?curid=4183798" title="Kazimierz Wojciechowski">
Kazimierz Wojciechowski



</doc>
<doc id="4183799" url="https://pl.wikipedia.org/wiki?curid=4183799" title="Dryophytes avivoca">
Dryophytes avivoca



</doc>
<doc id="4183800" url="https://pl.wikipedia.org/wiki?curid=4183800" title="Inverness Highlands South">
Inverness Highlands South

Inverness Highlands South – jednostka osadnicza w Stanach Zjednoczonych, w stanie Floryda, w hrabstwie Citrus.

</doc>
<doc id="4183801" url="https://pl.wikipedia.org/wiki?curid=4183801" title="Stanisław Marek (biolog)">
Stanisław Marek (biolog)

Stanisław Marek (ur. 26 lipca 1925 w Łodygowicach, zm. 7 lipca 2007 we Wrocławiu) – polski biolog, specjalista torfoznawstwa i karpologii, pochowany na Cmentarzu Osobowickim we Wrocławiu.
Życiorys.
W 1946 rozpoczął studia na Wydziale Nauk Przyrodniczych Uniwersytetu i Politechniki we Wrocławiu. Przez wiele lat uczestniczył w badaniach torfowisk na Suwalszczyźnie, Białostocczyźnie, Warmii i Mazurach oraz na Pomorzu Środkowym, w Wielkopolsce, Ziemi Lubuskiej a także Dolnym Śląsku, w akcji inwentaryzowania torfowisk Polski. Po habilitacji objął samodzielne stanowisko kierownika Zakładu Ekologii na Uniwersytecie Wrocławskim, gdzie jako profesor tytularny pracował do końca swojej aktywności naukowej, przerwanej nagłą, ciężką chorobą.

</doc>
<doc id="4183802" url="https://pl.wikipedia.org/wiki?curid=4183802" title="Lecanto">
Lecanto

Lecanto – jednostka osadnicza w Stanach Zjednoczonych, w stanie Floryda, w hrabstwie Citrus.

</doc>
<doc id="4183804" url="https://pl.wikipedia.org/wiki?curid=4183804" title="Emmanuel Mas">
Emmanuel Mas

Emmanuel Matías Mas (ur. 15 stycznia 1989 w San Juan) – argentyński piłkarz pochodzenia włoskiego występujący na pozycji lewego obrońcy, obecnie zawodnik Boca Juniors.
Kariera klubowa.
Mas pochodzi z miasta San Juan, stolicy prowincji San Juan. Już w wieku czterech lat rozpoczął treningi w akademii lokalnego klubu CA San Martín de San Juan, w której przeszedł wszystkie szczeble wiekowe. Do pierwszej drużyny został włączony jako dziewiętnastolatek i w argentyńskiej Primera División zadebiutował za kadencji tymczasowego trenera Rodolfo Rodrígueza, 21 czerwca 2008 w przegranym 0:1 spotkaniu z Newell's Old Boys. Była to ostatnia kolejka sezonu 2007/2008, na którego zakończenie ekipa San Martín spadła do drugiej ligi. Na ligowym zapleczu jeszcze przez dwa lata pełnił rolę rezerwowego zawodnika, zaś pewne miejsce w linii defensywy wywalczył sobie w sezonie 2010/2011, w którym awansował z San Martín z powrotem do pierwszej ligi. Premierowego gola w najwyższej klasie rozgrywkowej strzelił 26 sierpnia 2011 w zremisowanej 2:2 konfrontacji z Estudiantes La Plata, szybko zostając wyróżniającym się piłkarzem na swojej pozycji w lidze. Na koniec sezonu 2012/2013 ponownie spadł z San Martín do drugiej ligi i bezpośrednio po tym po 20 latach opuścił klub.
W lipcu 2013 Mas przeszedł do stołecznego San Lorenzo de Almagro. Tam już w pierwszym, jesiennym sezonie Inicial 2013 – regularnie pojawiając się na boiskach – wywalczył swój pierwszy tytuł mistrza Argentyny, a także dotarł do finału krajowego pucharu – Copa Argentina. Niepodważalne miejsce na boku obrony zapewnił sobie jednak dopiero po tych sukcesach, kiedy to na ławce trenerskiej Juana Antonio Pizziego zastąpił Edgardo Bauza. W 2014 roku zajął z San Lorenzo drugie miejsce w superpucharze Argentyny – Copa Campeonato, a w tym samym roku jako kluczowy zawodnik triumfował w najbardziej prestiżowych rozgrywkach Ameryki Południowej – Copa Libertadores. Wziął również udział w Klubowych Mistrzostwach Świata, gdzie doszedł ze swoją ekipą do finału, ulegając tam Realowi Madryt (0:2). W sezonie 2015 zdobył z San Lorenzo wicemistrzostwo Argentyny i sukces ten powtórzył również sześć miesięcy później – w krótkim, wiosennym sezonie 2016. Równocześnie w lutym 2016 wygrał superpuchar Argentyny – Supercopa Argentina. Ogółem w barwach San Lorenzo grał trzy i pół roku.
W styczniu 2017 Mas za sumę półtora miliona euro przeszedł do tureckiego Trabzonsporu. W tamtejszej Süper Lig zadebiutował 13 stycznia w wygranym 2:1 meczu z Bursasporem, natomiast pierwszą bramkę zdobył dziewięć dni później w wygranym 1:0 pojedynku z Kasımpaşą. W Trabzonsporze pełnił rolę podstawowego obrońcy, jednak już po roku zdecydował się na powrót do ojczyzny, w styczniu 2018 zasilając ówczesnego mistrza Argentyny – CA Boca Juniors. Stołeczny potentat wyłożył za jego transfer sumę 2,4 miliona dolarów.
Kariera reprezentacyjna.
W seniorskiej reprezentacji Argentyny Mas zadebiutował za kadencji selekcjonera Gerardo Martino, 4 września 2015 w wygranym 7:0 meczu towarzyskim z Boliwią.

</doc>
<doc id="4183805" url="https://pl.wikipedia.org/wiki?curid=4183805" title="Pine Ridge (hrabstwo Citrus)">
Pine Ridge (hrabstwo Citrus)

Pine Ridge – jednostka osadnicza w Stanach Zjednoczonych, w stanie Floryda, w hrabstwie Citrus.

</doc>
<doc id="4183807" url="https://pl.wikipedia.org/wiki?curid=4183807" title="Rajd Polski 1963">
Rajd Polski 1963

23. Rajd Polski (oficjalnie XXIII Rajd Polski) był rozgrywany w dniach 31 lipca-4 sierpnia 1963 roku. Był on siódmą rundą Rajdowych Mistrzostw Europy w roku 1963 i zarazem trzecia eliminacją Rajdowych Samochodowych Mistrzostw Polski w roku 1963. Komandorem rajdu był Jacek Sożyński.

</doc>
<doc id="4183808" url="https://pl.wikipedia.org/wiki?curid=4183808" title="Sugarmill Woods">
Sugarmill Woods

Sugarmill Woods – jednostka osadnicza w Stanach Zjednoczonych, w stanie Floryda, w hrabstwie Citrus.

</doc>
<doc id="4183817" url="https://pl.wikipedia.org/wiki?curid=4183817" title="Adam z Będkowa">
Adam z Będkowa

Adam z Będkowa (łac. "de Bantkow", "de Bandkow") herbu Prus II (ur. w XIV wieku, zm. 16 października 1451 w Krakowie) – duchowny krakowski, kanonik katedralny, oficjał, wikariusz "in spiritualibus", wieloletni archiprezbiter kościoła Mariackiego w Krakowie, notariusz publiczny.
Życiorys.
27 maja 1422 roku ukończył studia prawnicze w Bolonii z tytułem doktora dekretów. Od 1423 roku był wykładowcą prawa na Uniwersytecie Jagiellońskim.
W latach 1399-1412 był plebanem w Wolborzu. Od 1413-1450 roku piastował urząd kanonika i oficjała krakowskiego oraz proboszcza kościoła Mariackiego w Krakowie. Wzmianki o nim pojawiają się wielokrotnie w aktach Kapituły Krakowskiej a jego nazwisko widnieje na dyplomach podpisanych przez biskupa krakowskiego Wojciecha Jastrzębca, którego Adam w latach 1413-1418 był wikariuszem generalnym i oficjałem. Z racji zajmowanych stanowisk, uczestniczył w zagranicznych misjach dyplomatycznych. W 1424 roku Adam przebywał w Rzymie, o czym zaświadcza dokument z 17 stycznia 1424 roku wystawiony przez kancelarię papieską Marcina V, związany ze sprawą odwołania przez dominikanina Jana Falkenberga paszkwilu na króla Polski Jagiełłę. W 1429 roku uczestniczył w sporze prawników wiedeńskich i krakowskich dotyczącym uprawnień niekoronowanego przez papieża cesarza Zygmunt Luksemburskiego do kreowania królów. W 1450 roku zamienił stanowisko archiprezbitera kościoła Mariackiego na kanonię i prebendę kościoła w Kielcach. Ponadto Adam z Będkowa był kanonikiem gnieźnieńskim (1399–1447), krakowskim (1410), rudzkim (1410) poznańskim (1426), sandomierskim (1427) i dziekanem kieleckim w latach 1423–1427. Zmarł w Krakowie; pochowany został w katedrze krakowskiej.
Działalność fundatorska.
Był zamożnym człowiekiem. Wybudował dom przy ul. Kanonicznej 14 (wschodnia pierzeja) na ówczesnym placu należącym do wyposażenia altarii św. Agnieszki w katedrze oraz był fundatorem domu dla wikariuszy katedralnych tzw. "domu wspólnego" znajdującego się naprzeciw południowego wejścia do katedry (obecnie nieistniejący). Za kwotę 87 grzywien ufundował dwutomowy Antiphonarium de Sanctis antyfonarz dla katedry, znany obecnie również jako Antyfonarz Adama z Będkowa.
Jego fundacją pośmiertną był ołtarz śś. Heleny i Apolonii do kaplicy śś. Kosmy i Damiana znajdującej się przy zakrystii katedralnej, poświęcony w 1453 roku. Wykonawcą jego woli był biskup krakowski Tomasz Strzempiński.

</doc>
<doc id="4183825" url="https://pl.wikipedia.org/wiki?curid=4183825" title="Atak na Belweder">
Atak na Belweder

Atak na Belweder – atak grupy cywilnych spiskowych (belwederczyków) na siedzibę wielkiego księcia Konstantego w Warszawie, przeprowadzony wieczorem 29 listopada 1830 roku. Jego celem było zabicie lub pojmanie – jako zakładnika – wielkiego księcia. Belwederczycy nie zdołali zrealizować zamierzonego planu, jednak w następstwie ataku oraz dalszego rozwoju ruchów powstańczych wielki książę na zawsze opuścił Belweder, a następnie Warszawę i Królestwo Polskie. W wyniku ataku zginęły dwie do czterech osób, co najmniej pięć odniosło rany. 
Atak był pierwszym zbrojnym wystąpieniem powstańców listopadowych.
Geneza.
Zamysł ataku na wielkiego księcia pojawiał się w planach insurekcyjnych Sprzysiężenia Wysockiego od samego początku istnienia tej organizacji, tj. od połowy grudnia 1828. Atak miał być elementem szerszej, skoordynowanej akcji powstańczej zorganizowanej w kilku najważniejszych punktach Warszawy oraz innych częściach Królestwa Polskiego. Wraz z działaniami grup zbrojnych w centrum miasta szturm na Belweder był pomyślany jako początek powstania narodowego przeciwko zaborcy rosyjskiemu. Zryw ten, którego celem było odzyskanie niepodległości i zagrabionych przez Rosję ziem, przeszedł później do historii pod nazwą powstania listopadowego.
Początkowo w łonie Związku rozważano różne możliwe warianty ataku na wielkiego księcia – jeden z nich zakładał akcję zbrojną na Placu Saskim w czasie rutynowej parady. Ostatecznie jednak zdecydowano, że powstanie rozpocznie się szturmem na Belweder porą wieczorną.
Zadanie werbunku belwederczyków, zwanych też „oddziałem zemsty narodowej”, powierzono jednemu z trzech kół akademickich wewnątrz Związku Wysockiego. Na czele koła stanął 19-letni student prawa, początkujący pisarz i poeta – Leonard Rettel. W planach ataku na Belweder cywilom pomagał podchorąży Konstanty Trzaskowski oraz akademik Walenty Witkowski – obaj posiadali względnie szczegółową wiedzę na temat rozkładu pomieszczeń pałacu wielkiego księcia. W napaści na księcia nie chciał wziąć udziału żaden z oficerów związkowych – uważali bowiem, że wojskowi nie powinni broczyć rąk krwią naczelnego wodza. W tej sytuacji odpowiedzialność za organizację szturmu wziął na siebie Ludwik Nabielak. Rekonesansu topograficznego wokół Belwederu, „zwiedzenia wszystkich alei i dróg w okolicy”, dokonali przed powstaniem Seweryn Goszczyński i Ksawery Bronikowski.
W tygodniach poprzedzających powstanie, wieszano w okolicach Belwederu afisze z napisem „Od nowego roku do wynajęcia” czy „Pałac Lucypera”.
Atak na Belweder był dla wielkiego księcia Konstantego zupełnym zaskoczeniem, mimo iż już wcześniej docierały do niego sygnały o spiskach w mieście (także tych fikcyjnych, prowokacyjnych) oraz anonimowe pogróżki.
Przebieg wydarzeń.
Przed godz. 19.00 29 listopada 1830 roku pod pomnikiem króla Sobieskiego na Agrykoli zebrała się grupa kilkunastu cywilnych spiskowych (według planów miało to być 32–50 osób) pod dowództwem Ludwika Nabielaka oraz kilku podchorążych. Grupa ta posiadała karabiny junkrów rosyjskich ze Szkoły Podchorążych – karabiny pobrano bez żadnego oporu ze strony Rosjan. Niektórzy z cywilnych spiskowców, jak Leonard Rettel, nie mieli żadnego doświadczenia w posługiwaniu się bronią. Według Rettla zbyt mała liczba zebranych osób spowodowała, że spiskowcy porzucili myśl o pojmaniu Konstantego, a ich zasadniczym celem stało się w tej sytuacji zabójstwo księcia. 
Spod pomnika Sobieskiego belwederczycy po długim oczekiwaniu na umówiony sygnał oraz w nastroju nieomal rezygnacji i „chwilowego zwątpienia”, wywołanym zbyt małą liczbą zebranych osób (niektórzy rozeszli się do domów w przekonaniu, że wybuch powstania po raz kolejny odwołano), ruszyli w końcu przez park Łazienkowski w kierunku pałacu. Ich zamiarem był atak z zaskoczenia na siedzibę wielkiego księcia oraz na niego samego. Łącznie w akcji udział wzięło 18 osób. W drodze do pałacu napastnicy nie napotykali żadnych przeszkód. W pobliżu ogrodu belwederskiego spiskowcy rozdzielili się na dwie grupy: obie miały zaatakować pałac równocześnie – od frontu („tęższa i silniejsza” grupa Trzaskowskiego, Nabielaka i Goszczyńskiego) i na tyłach (grupa Kobylańskiego i Ponińskiego, której jednym z zadań było uniemożliwienie ewentualnej ucieczki „ptaszka”, tj. Konstantego, przez ogród). Belwederu w tym czasie strzegło trzech inwalidów uzbrojonych tylko w szable. W pałacu służbę pełniło 29 osób (mężczyzn), w tym pięciu Polaków. Sam wielki książę Konstanty odpoczywał w pokoju na piętrze. Na jego przebudzenie cierpliwie oczekiwali w sąsiednim pokoju wiceprezydent Mateusz Eustachy Lubowidzki oraz gen. Aleksiej Gendre, którzy przybyli tu z kolejnymi raportami wywiadowczymi o spiskach w mieście.
Szturm rozpoczął się o godz. 19.15 – najpierw padły dwa strzały od strony ogrodowej, które jednocześnie dały sygnał do ataku drugiej grupie. Według Seweryna Goszczyńskiego w wyniku tych strzałów odniósł rany jeden z wartowników w ogrodzie. Strzały te potwierdza także obecny w tym miejscu Leonard Rettel, z tym że z opisu Rettla wynika, że wartownik mógł zginąć („…strzelił do żołnierza stojącego w górze na warcie i powalił go o ziemię”). Ponadto Rettel opisuje zabójstwo jeszcze jednego rosyjskiego wartownika, który na mostku żelaznym w parku zagrodził belwederczykom drogę.
Element zaskoczenia przyniósł tylko częściowy skutek: „oddział zemsty narodowej” wprawdzie nie napotkał większego oporu, z okrzykami „hura!” i „śmierć tyranowi!” wdarł się do pałacu bez najmniejszych trudności (służba nie zdołała obronić drzwi), a zdezorientowane i przestraszone straże natychmiast się poddawały, jednak wielki książę, w porę obudzony i ostrzeżony, z pomocą kamerdynerów Friesego i Jana Kochanowskiego, zdołał ukryć się – z „największą bojaźnią, z wejrzeniem obłąkania” – w jednym z pokoików na strychu (według popularnych, choć mało wiarygodnych, ironizujących legend, książę miał szukać schronienia w komnacie małżonki – księżnej łowickiej). Napastnicy wdarli się na piętro, gdzie – przebiegając „z łoskotem” i „piekielnym hałasem” od pokoju do pokoju – poszukiwali wielkiego księcia. Presja braku czasu (spodziewano się rychłego nadejścia odsieczy), chaos sytuacyjny oraz, mimo wszystko, niedoskonała znajomość rozkładu pomieszczeń pałacowych spowodowały, że belwederczycy nie zdążyli dokładnie przeszukać wszystkich pomieszczeń i nie odnaleźli księcia – w pokoju Konstantego „zastali tylko łóżko próżne, acz jeszcze ciepłe”. Na piętrze natknęli się jednak na znienawidzonego wiceprezydenta Warszawy – Mateusza Lubowidzkiego, który tego wieczora stawił się w Belwederze na umówione spotkanie z Konstantym. Młodzi powstańcy przypuścili atak na Lubowidzkiego, w wyniku którego Lubowidzki został ciężko ranny (otrzymał kilka lub kilkanaście ciosów bagnetem). Ponadto doszło do walki wręcz z kilkoma osobami ze służby pałacowej – zginął jeden ze służących, co najmniej dwóch innych zostało rannych; po stronie belwederczyków rany odniósł Ludwik Orpiszewski oraz drugi, nieustalony z nazwiska spiskowiec.
Na dziedzińcu pałacu jeden z napastników (prawdopodobnie Seweryn Goszczyński) zaatakował uciekającego gen. Gendre’a (według samego Goszczyńskiego, gen. Gendre i służba pałacowa usiłowali odciąć belwederczykom drogę odwrotu). W wyniku ataku ów „najnikczemniejszy z nikczemnych” generał poniósł śmierć. Hałas dobiegający od strony dziedzińca wywabił jednocześnie resztę spiskowców z pałacu, gdyż – jak sądzili – były to odgłosy ataku na samego wielkiego księcia. Na dziedzińcu uświadomili sobie pomyłkę, ale na powrót do pałacu było już za późno – wszczęty alarm oraz niebezpieczeństwo nadejścia posiłków rosyjskich spowodowały, że z niezadowoleniem wycofali się okrężną drogą do pierwotnego „punktu zbornego oddziału belwederskiego”, tj. pod pomnik Sobieskiego na Agrykoli.
Druga grupa belwederczyków, dowodzona przez Karola Kobylańskiego i mająca zaatakować pałac od ogrodu, prawdopodobnie nie zdołała sforsować wysokiego tarasu i nie zrealizowała zamierzonego planu wdarcia się do budynku; ograniczyła się jedynie do ostrzelania okien belwederskich z odległości. Inaczej relacjonował postawę grupy Kobylańskiego Seweryn Goszczyński, według którego oba oddziały połączyły się wewnątrz Belwederu. Być może jedynie część tej grupy zdołała przedostać się do pałacu.
Według relacji majordomusa Jana Kochanowskiego cały atak na Belweder trwał nie dłużej niż 5 minut. Wkrótce po oddaleniu się belwederczyków, pod pałacem zjawił się szwadron kirasjerów pod dowództwem syna Konstantego, Pawła Aleksandrowa – dopiero wtedy wielki książę „w nieładzie odzienia” wyszedł z ukrycia na strychu.
Jeden z napastników, Walenty Krosnowski, wpadł w ręce Rosjan, lecz po kilku dniach odzyskał wolność.
Lista belwederczyków.
Lista sporządzona w oparciu o informacje zawarte w "Nocy belwederskiej" Seweryna Goszczyńskiego (uczestnika ataku). Została podzielona na dwie grupy, zgodnie z podziałem uczestników szturmu na dwie podgrupy – atakującą pałac od frontu i od strony ogrodowej.
Ponadto akt oskarżenia wymieniał jeszcze nazwiska Wiktora Tylskiego, Seweryna Cichowskiego i Walentego Witkowskiego, jednak według Wacława Tokarza udział Witkowskiego w napadzie na Belweder można wykluczyć (w czasie szturmu przebywał w więzieniu karmelickim na Lesznie).
Skutki ataku na Belweder.
Pomimo popełnionych licznych błędów i napotykanych przeciwności napad na Belweder oraz noc listopadowa zakończyły się wyparciem z miasta stacjonujących tu oddziałów rosyjskich; atak położył ponadto ostateczny kres panowaniu wielkiego księcia Konstantego w Królestwie Polskim.
Nie zdołano jednak zrealizować nadrzędnego celu ataku, tj. pojmania lub zabicia Konstantego. Według Wacława Tokarza „napad zawiódł całkowicie”; pojmanie lub zabicie wielkiego księcia nie pozostawiałoby bowiem oficerom umiarkowanym pola do zawahania, po czyjej stanąć stronie – powstańców czy Konstantego. Natomiast fiasko szturmu wpłynęło „fatalnie” na spodziewaną jednolitość strony polskiej; wprowadziło podziały, a nawet umożliwiło niektórym polskim żywiołom podjęcie czynnej akcji przeciwko powstaniu. Był to błąd, który – w ocenie Tokarza – stał się „źródłem załamania całego powstania”. Podobną opinię wyrażali Walenty Zwierkowski i Jerzy Łojek.
Po upadku powstania listopadowego napad belwederski był przedmiotem śledztwa Najwyższego Sądu Kryminalnego, powołanego w lutym 1832 dla osądzenia powstańców listopadowych („rokoszan”) nieobjętych amnestią. Akt oskarżenia w tej sprawie nosił tytuł "Napaść na Pałac Belwederski w zamiarze targnięcia się na życie w Bogu Spoczywającego Cesarzewicza W. Księcia Konstantego Pawłowicza". Zeznania w tym śledztwie, w charakterze świadków, składali Mateusz Lubowidzki, sekretarz Jan Braun, marszałek dworu Jan Kochanowski oraz hofkurier Paweł Pasternikow. Wszyscy oskarżeni belwederczycy przebywali od czasu upadku powstania za granicą (w zachodniej Europie) – otrzymali więc zaocznie wyrok śmierci przez powieszenie, zamieniony następnie na dożywotnią banicję. Z aktu oskarżenia wyłączono Zenona Niemojewskiego, Nikodema Rupniewskiego i Antoniego Kosińskiego, którzy zmarli jeszcze przed rozprawą. Edward Rottermund, jako wojskowy rosyjski i poddany rosyjski, podlegał wyłącznie sądowi wojskowemu.
W kulturze.
Ludwik Nabielak (według innych źródeł – Ignacy Chodźko lub Seweryn Goszczyński) po wydarzeniach nocy listopadowej wyrzekł słowa nawiązujące do Mickiewiczowskiej powieści poetyckiej i do ataku na wielkiego księcia: 
Cytat ten szybko zyskał sporą popularność wśród ludności Warszawy po wybuchu insurekcji, oraz na trwałe zapisał się w historiografii powstania listopadowego i polskiej literatury romantycznej.
Stanisław Wyspiański w dramacie "Noc listopadowa" ukazał m.in. zbiórkę spiskowców pod pomnikiem Sobieskiego (scena III) oraz atak na Belweder (scena IV). W scenie IX, której akcja rozgrywa się w Amfiteatrze Łazienkowskim, ukazał dusze poległych w „wojennym czynie” – jest wśród nich duch gen. Gendre’a, który poniósł śmierć z rąk belwederczyków.
Na podstawie dramatu Wyspiańskiego Andrzej Wajda we współpracy z aktorami Teatru Starego w Krakowie zrealizował spektakl Teatru Telewizji – "Noc listopadowa" (1978).
Scena ataku na Belweder pojawia się w filmie fabularnym "Księżna Łowicka" (1932). W rolę wielkiego księcia wcielił się aktor Stefan Jaracz, a postać dowodzącego atakiem Ludwika Nabielaka zagrał Kazimierz Jarocki. Scenariusz filmu oparto na motywach powieści Wacława Gąsiorowskiego pod tym samym tytułem (1908).
Fryderyk Krzysztof Dietrich wykonał grafikę (akwaforta, akwatinta) przedstawiającą scenę szturmu na Belweder. Dzieło to, którego oryginalna odbitka przechowywana jest w Muzeum Narodowym w Warszawie, należy dziś do kanonu ikonografii powstania listopadowego. Jego kopie sprzedawano w Warszawie już od stycznia 1831 roku. Pierwowzorem był rysunek Jana Feliksa Piwarskiego, wykonany nazajutrz po ataku belwederskim. 
Do szturmu na Belweder i nocy listopadowej nawiązuje wiersz Artura Oppmana – "Noc belwederska" (1930). Również sam uczestnik tych wydarzeń, Seweryn Goszczyński, w wierszu "Antychryst wolności" przywołuje "ciężką żałobę", która "nad Belwederem rozpękła". 
Zuzanna Rabska w bajce dla dzieci "Duch Belwederu" (w tomie "Tajemnice Łazienek", 1920) opowiada o małym Adasiu, który postanowił dokończyć dzieła podchorążych i zabić ducha "okrutnego księcia Konstantego".
Historycznym i psychologicznym rozważaniom na temat napadu na Belweder Jarosław Marek Rymkiewicz poświęcił pierwszy rozdział książki "Wielki książę" "z dodaniem rozważań o istocie i przymiotach ducha polskiego" (Warszawa, 1983).

</doc>
<doc id="4183827" url="https://pl.wikipedia.org/wiki?curid=4183827" title="Puchar Panamerykański w Piłce Siatkowej Kobiet 2015">
Puchar Panamerykański w Piłce Siatkowej Kobiet 2015

Puchar Panamerykański w Piłce Siatkowej Kobiet – 14. edycja turnieju siatkarskiego kobiet, który trwał od 13 do 21 czerwca 2015 roku. Gospodarzem turnieju było Peru, drużyny rywalizowały w Limie i Callao. W turnieju udział brało 12 reprezentacji podzielonych na dwie grupy.
Faza grupowa.
Grupa A.
Tabela
Grupa B.
Tabela

</doc>
<doc id="4183829" url="https://pl.wikipedia.org/wiki?curid=4183829" title="Hyla bocourti">
Hyla bocourti



</doc>
<doc id="4183830" url="https://pl.wikipedia.org/wiki?curid=4183830" title="Asbury Lake">
Asbury Lake

Asbury Lake – jednostka osadnicza w Stanach Zjednoczonych, w stanie Floryda, w hrabstwie Clay.

</doc>
<doc id="4183832" url="https://pl.wikipedia.org/wiki?curid=4183832" title="Minami-Ashigara">
Minami-Ashigara



</doc>
<doc id="4183838" url="https://pl.wikipedia.org/wiki?curid=4183838" title="Bellair-Meadowbrook Terrace">
Bellair-Meadowbrook Terrace

Bellair-Meadowbrook Terrace – jednostka osadnicza w Stanach Zjednoczonych, w stanie Floryda, w hrabstwie Clay.

</doc>
<doc id="4183851" url="https://pl.wikipedia.org/wiki?curid=4183851" title="Rodzina Lwie Serce">
Rodzina Lwie Serce

Rodzina Lwie Serce (ang. "The Lionhearts") – amerykański serial animowany z 1998 roku. 
Wersja polska.
W Polsce serial był emitowany w TVP1 w 2001 roku.

</doc>
<doc id="4183865" url="https://pl.wikipedia.org/wiki?curid=4183865" title="Rans S-6 Coyote II">
Rans S-6 Coyote II

Rans S-6 – Rans S-6 Coyote II, samolot ultralekki amerykańskiej firmy Rans Inc, konstruktor Randy Schlitter.
Historia.
Właścicielem firmy i projektantem samolotów jest Randy Schlitter, który zaprojektował serię samolotów ultralekkich Rans.
W 1982 roku Schlitter zaprojektował jednomiejscowy samolot Rans S-4 Coyote, a w 1983 roku Rans S-5 Coyote, na podstawie którego zaprojektował dwumiejscowy samolot S-6 Coyote II.
Podstawowy model S-6 Coyote został zastąpiony przez następne wersje S-6ES w kwietniu 1990 roku, a w 1993 roku wprowadzono następną wersję do produkcji S-6S Super.
W latach 90. na samolocie Rans S-6 francuski pilot w przyleciał do Oshkosh z Francji przez Atlantyk, a powrócił przez Azory.
Samolot wyposażony był w dodatkowy zbiornik paliwa, który umożliwił lot bez lądowania trwający 18 godzin. Jeden z rekordów Guinnessa należy do pilota brytyjskiego i samolotu Rans. W 2002 roku Steve Slade na samolocie S-6 Coyote wykonał 102 lądowania w ciągu godziny.
Opis konstrukcji.
Konstrukcja S-6 wykonana jest ze spawanych elementów stalowanych (kabina i kokpit) oraz z przykręcanych i nitowanych elementów duraluminiowych: skrzydeł, kadłuba i ogona, wszystkie powierzchnie pokryte tkaniną z wyjątkiem nosa samolotu (gdzie znajduje się silnik), wykonanego z włókna szklanego. W kabinie znajdują się dwa miejsca obok siebie, podwójny układ sterowania, dwa drążki sterowe, orczyki, dźwignie przepustnicy silnika i pojedyncza dźwignia klap. Zbiorniki paliwa w skrzydłach, a w dodatkowej opcji zbiornik 34-litrowy umieszczony za fotelami.
Początkowo montowano silniki Rotax 503 50 KM (37 kW) oraz Rotax 582 64 KM (48 kW), a obecnie Rotax 912UL 80 KM (60 kW) lub Rotax 912ULS 100 KM (75 kW), a także silniki Sauer S 2200 UL 85 KM.
Samolot dostępny jako gotowy do lotu lub w zestawach do samodzielnej amatorskiej budowy. Fabryczny zestaw samolotu (tzw. KIT) do amatorskiej budowy składa z części i podzespołów w 51% wykonanych przez fabrykę, czas zbudowania samolotu to od 300–500 godzin w zależności od wersji samolotu i wyposażenia.
Samolot produkowany jest z kółkiem przednim lub konwencjonalnym podwoziem z kółkiem ogonowym, a także wersja wodnosamolotu z pływakami.
Dane techniczne.
Rans Coyote II, w nawiasach wersja Coyote II ES
Ogólne charakterystyki
Osiągi:

</doc>
<doc id="4183866" url="https://pl.wikipedia.org/wiki?curid=4183866" title="Lista światowego dziedzictwa UNESCO w Polsce">
Lista światowego dziedzictwa UNESCO w Polsce

Lista światowego dziedzictwa UNESCO w Polsce – lista miejsc w Polsce wpisanych na listę światowego dziedzictwa UNESCO, ustanowionej na mocy Konwencji w sprawie ochrony światowego dziedzictwa kulturowego i naturalnego, przyjętej przez UNESCO na 17. sesji w Paryżu 16 listopada 1972 i ratyfikowanej przez Polskę 29 czerwca 1976 roku.
Obecnie (stan na 2023 rok) na liście znajduje się 17 obiektów: 15 dziedzictw kulturowych oraz 2 o charakterze przyrodniczym.
Na polskiej liście informacyjnej UNESCO – liście obiektów, które Polska zamierza rozpatrzyć do zgłoszenia do wpisu na listę światowego dziedzictwa – znajduje się 5 obiektów (stan na 2023 rok).
26 czerwca 2004 roku została założona Liga Polskich Miast i Miejsc UNESCO z siedzibą w Toruniu.
Obiekty na liście światowego dziedzictwa UNESCO.
Poniższa tabela przedstawia polskie obiekty na liście światowego dziedzictwa UNESCO:
Obiekty na polskiej liście informacyjnej UNESCO.
Poniższa tabela przedstawia obiekty na polskiej liście informacyjnej UNESCO:

</doc>
<doc id="4183867" url="https://pl.wikipedia.org/wiki?curid=4183867" title="Hyla chrysoscelis">
Hyla chrysoscelis



</doc>
<doc id="4183868" url="https://pl.wikipedia.org/wiki?curid=4183868" title="ThankU">
ThankU

ThankU – pierwszy japoński album studyjny południowokoreańskiego zespołu CNBLUE, wydany 20 marca 2010 roku przez wytwórnię AI Entertainment. Większość utworów z albumu zostało wykonanych w języku angielskim, z wyjątkiem „voice” i „a.ri.ga.tou”. Kilka piosenek z płyty zostało później wydanych w języku koreańskim na pierwszym koreańskim albumie studyjnym "First Step". Ten album jest pierwszym z dwóch niezależnych albumów studyjnych CNBLUE wydanych przed podpisaniem kontraktu z Warner Music Japan 19 października 2011 roku. Album sprzedał się w liczbie egzemplarzy.

</doc>
<doc id="4183870" url="https://pl.wikipedia.org/wiki?curid=4183870" title="Rozłazinka">
Rozłazinka

Rozłazinka, Struga Rozłazińska – nieoficjalna nazwa strugi przepływającej przez Rozłazino. Prawobrzeżny dopływ Węgorzy.
Przebieg.
Struga bierze swój początek z leśnego jeziorka znajdującego po północnej stronie Rozłazina dalej płynie w kierunku południowym. Obecnie struga jest nieomal w całości skanalizowana. Następnie przepływa pod ulicą Długą w okolicach starej gorzelni przed skrzyżowaniem ulicy Długiej, Osiedlowej i Leśnej. W tym miejscu jest na niewielkim odcinku widoczna na powierzchni.
Dalej płynie po zachodniej stronie ulicy Długiej i wzdłuż tej ulicy, gdzie jest już całkowicie skanalizowana. Przepływa pod ulicą Osiedlową w okolicach dawnego zbiornika retencyjnego w pobliżu wymienionego wyżej skrzyżowania. Następnie płynąc na południe dociera w okolice basenu strażackiego i przepływa pod ulicą Strażacką, a następnie pod ulicą Okrężną.
Po ponownym przepłynięciu pod ulicą Długą za rondem św. Jana Pawła struga skręca w kierunku zachodnim. Następnie przepływa pod nasypem kolejowym między przystankiem kolejowym w Rozłazinie, a pobliskim wiaduktem. Za nasypem kolejowym ostatnie kilkadziesiąt metrów do ujścia struga płynie na powierzchni.

</doc>
<doc id="4183878" url="https://pl.wikipedia.org/wiki?curid=4183878" title="Andrzej Cegła">
Andrzej Cegła

Andrzej Cegła (ur. 1935, zm. 1984) – polski geograf, polarnik, prorektor Uniwersytetu Wrocławskiego, pochowany na Cmentarzu Osobowickim we Wrocławiu.

</doc>
<doc id="4183880" url="https://pl.wikipedia.org/wiki?curid=4183880" title="Nieustrojew">
Nieustrojew

Osoby o tym nazwisku:

</doc>
<doc id="4183894" url="https://pl.wikipedia.org/wiki?curid=4183894" title="Związ wantowy">
Związ wantowy

Związ wantowy lub węzeł wantowy – węzeł używany w żeglarstwie oraz w wędkarstwie do łączenia lin o jednakowej grubości oraz podobnym przekroju. Może być użyty m.in. do dowiązania żyłki wędkarskiej w celu jej przedłużenia. Jest wiązany poprzez zawiązanie węzła zwykłego wokół drugiej liny. Następnie drugim węzłem zwykłym kończy się drugą linę, obwiązując linę pierwszą. 
Zabezpieczony węzeł wantowy.
Aby zabezpieczyć węzeł wantowy przed rozwiązaniem spowodowanym zbyt dużym napięciem na linie, można zawiązać półsztyki wokół obciążonych lin.

</doc>
<doc id="4183895" url="https://pl.wikipedia.org/wiki?curid=4183895" title="El Archivo de Santiago Ramón y Cajal y la Escuela Española de Neurohistología">
El Archivo de Santiago Ramón y Cajal y la Escuela Española de Neurohistología

El Archivo de Santiago Ramón y Cajal y la Escuela Española de Neurohistología (ang. "Archives of Santiago Ramon y Cajal and the Spanish Neurohistological School") – zbiory książek, dokumentów i przedmiotów pozostałych po Santiago Ramónie y Cajalu, hiszpańskim pionierze neurologii oraz kilku jego uczniach i współpracownikach. Zbiory te, jako dokumentujące powstanie nowoczesnej neurologii, zostały wpisane na listę Pamięci Świata w 2017. W skład wchodzą książki, rękopisy, preparaty anatomiczne (głównie neurologiczne), rysunki i obrazy (zarówno ilustracje medyczne, jak i dzieła artystyczne), korespondencja, zdjęcia (zarówno naukowe, jak i inne) oraz rzeczy używane przez naukowców.
Zbiory archiwów.
Wpisem do Pamięci Świata objęte są następujące zbiory: "El Legado Cajal" w Madrycie, Archivo del Colegio Publico Pio del Rio Hortega w Valladolid, Archivo de Fernando de Castro w Madrycie, Archivo Pedro Ramón y Cajal w Saragossie i Archivo de Rafael Lorente de Nó w Meksyku.
Legado Cajal.
Santiago Ramón y Cajal chciał, aby jego zbiory były zachowane w Instituto Cajal. Po jego śmierci w 1934 zbiory zostały przeniesione do instytutu. Tam przetrwały wojnę domową, nietknięte, mimo że Instytut został uszkodzony w czasie bombardowania. W 1945 w instytucie otwarto małe muzeum prezentujące te zbiory. Gdy w 1989 instytut przeniesiono na nowe miejsce, zabrakło tam miejsca dla muzeum i zbiory zmagazynowano w małym pomieszczeniu (w warunkach zapewniających dobre przechowywanie, w stabilnej temperaturze i wilgotności), co uniemożliwia ich prezentację w formie muzealnej i utrudnia korzystanie z nich jako archiwum. Zbiory pochodzące od Cajala zaczęto po pewnym czasie uzupełniać pracami jego uczniów.
W skład tych zbiorów, znanych jako "Legado Cajal", wchodzą wszystkie książki napisane przez Cajala oraz książki z jego prywatnej biblioteki (prace jego uczniów i współpracowników oraz inne dzieła naukowe z XIX wieku), a także 4186 listów, dokumentów i rękopisów. Oprócz nich zachowano 2645 szkiców i rysunków (1756 sporządzonych przez Cajala i 889 innego autorstwa), 4 obrazy olejne namalowane przez Cajala, będące ilustracjami anatomicznymi, 17 150 preparatów (3000 sporządzonych przez Cajala) oraz 2773 fotografie i mikrofotografie.
Oprócz spuścizny pozostawionej przez Ramóna Cajala ("Legado Cajal"), będącej własnością państwa i zarządzanej przez Instytuto Cajal, w skład "Archives of Santiago Ramon Y Cajal and the Spanish Neurohistological School" włączono 4 kolekcje prywatne. Są to: Archivo del Colegio Publico Pio del Rio Hortega w Valladolid, Archivo de Fernando de Castro w Madrycie, Archivo Pedro Ramón y Cajal w Saragossie i Archivo de Rafael Lorente de Nó.
Archivo del Colegio Publico Pio del Rio Hortega w Valladolid.
Pozostałe po Pío del Río-Hortega, który w czasie wojny 1936–1939 wyemigrował i zmarł w Argentynie. Część zbiorów została przewieziona na uniwersytet w Valladolid i jest dostępna publicznie, druga część jest w posiadaniu rodziny. Całość obejmuje 35 publikacji naukowych, 5 rękopisów (jedna książka i 4 materiały konferencyjne), 750 listów i kartek pocztowych, 50 dokumentów (dyplomy, programy itp.), 11 rysunków naukowych, 60 preparatów oraz zdjęcia.
Archivo de Fernando de Castro w Madrycie.
W posiadaniu rodziny Fernanda de Castro znajdują się: 3 książki, 2 podręczniki i 65 publikacji (w tym 9 dotyczących Cajala oraz Szkoły), rękopis książki napisanej w 1933 wspólnie z Cajalem, 11 innych dokumentów i około 2 tysięcy listów. Oprócz tego 609 rysunków (w tym 531 sporządzonych przez Castro), 4129 preparatów i tysiące fotografii różnych autorów. Przechowywane są też 3 mikroskopy i inne pamiątki.
Archivo Pedro Ramón y Cajal w Saragossie.
Archiwum pozostawione przez Pedra Ramóna y Cajala, brata Santiago. Przechowywane przez krewnych Pedra. Składa się z 20 publikacji naukowych, 2 manuskryptów Santiago i 8 listów oraz manuskryptów Pedra, 50 rysunków oraz 150 preparatów. W skład kolekcji wchodzi też 350 płyt ze zdjęciami stereoskopowymi, wykonanymi przez Santiago.
Archivo de Rafael Lorente de Nó.
Po Rafaelu Lorente de Nó pozostało 65 rysunków i 100 preparatów, które są przechowywane przez Jorge Larriva-Sadha, jednego z uczniów Rafaela Lorente de Nó, w laboratorium Instytutu Neurobiologii oraz bibliotece kampusu Juriquilla UNAM w Meksyku.

</doc>
<doc id="4183901" url="https://pl.wikipedia.org/wiki?curid=4183901" title="Francesco Biasin">
Francesco Biasin

Francesco Biasin (ur. 6 września 1943 w Arzercavalli) – włoski duchowny rzymskokatolicki pracujący w Brazylii, w latach 2011–2019 biskup Barra do Piraí-Volta Redonda.
Życiorys.
Święcenia kapłańskie przyjął 20 kwietnia 1968 i został inkardynowany do diecezji padewskiej. Przez cztery lata pracował jako wikariusz w Fossò. W 1972 wyjechał jako misjonarz "fidei donum" do Brazylii. Przez 30 lat pracował w diecezjach São Sebastião do Rio de Janeiro, Duque de Caxias oraz Itaguaí. W 2003 powrócił do Padwy i został diecezjalnym dyrektorem Papieskich Dzieł Misyjnych.
23 lipca 2003 papież Jan Paweł II mianował go biskupem Pesqueiry. Sakry udzielił mu 12 października 2003 bp Bernardino Marchió.
8 czerwca 2011 został mianowany biskupem Barra do Piraí-Volta Redonda. Ingres odbył się 28 sierpnia 2011.
13 marca 2019 przeszedł na emeryturę.

</doc>
<doc id="4183909" url="https://pl.wikipedia.org/wiki?curid=4183909" title="Bernardino Marchió">
Bernardino Marchió

Bernardino Marchió (ur. 6 września 1943 w Busca) – włoski duchowny rzymskokatolicki pracujący w Brazylii, w latach 2003–2019 biskup Caruaru.
Życiorys.
Święcenia kapłańskie otrzymał 29 czerwca 1968 i został inkardynowany do diecezji Saluzzo. Po święceniach został wikariuszem w Bagnolo, gdzie pracował przez siedem lat. W 1975 wyjechał do Brazylii i został proboszczem katedry w Palmares, zaś trzy lata później otrzymał ponadto nominację na wikariusza generalnego miejscowej diecezji.
27 marca 1991 papież Jan Paweł II mianował go biskupem koadiutorem diecezji Pesqueira. Sakry biskupiej udzielił mu 29 czerwca tegoż roku w Palmares bp Acácio Rodrigues Alves. Pełnię rządów w diecezji przejął 26 maja 1993.
6 listopada 2002 został prekonizowany biskupem Caruaru, zaś 12 stycznia 2003 kanonicznie objął urząd.
10 lipca 2019 przeszedł na emeryturę.

</doc>
<doc id="4183921" url="https://pl.wikipedia.org/wiki?curid=4183921" title="Fleming Island">
Fleming Island

Fleming Island – jednostka osadnicza w Stanach Zjednoczonych, w stanie Floryda, w hrabstwie Clay.

</doc>
<doc id="4183922" url="https://pl.wikipedia.org/wiki?curid=4183922" title="Ślub z owocem belu">
Ślub z owocem belu

Ślub z owocem belu (nep. ईही, trl. "īhī", trb. ihi) – tradycyjna ceremonia ślubna, jaka ma miejsce w społeczności Newarów.
Dziewczynki, ubrane w czerwone ślubne stroje, poślubiają boga Wisznu, reprezentowanego przez posąg boga i owoc kleiszcza smakowitego nazywanego lokalnie "bel" – stąd potoczna nazwa cermonii "bel wiwaha" (wiwaha to ślub). Ceremonia odbywa się najczęściej dla grupy newarskich dziewczynek (również wieloosobowej) i wzorowana jest na przebiegu zawierania małżeństwa hinduistycznego między dorosłymi osobami.
Przed faktycznym zamążpójściem ma miejsce jeszcze jeden podobny obrzęd. Ostatecznie zawsze newarska kobieta po wyjściu za mąż ma za sobą trzy śluby małżeńskie. Mają one praktyczne przełożenie na sytuacje i stan kobiety w świetle norm hinduizmu. Gdyby mąż ludzki zmarł przed żoną, ona nie staje się wdową w takim znaczeniu, jak to ma miejsce wśród hinduistycznych Indusów. Będąc żoną Wisznu, kobieta ma pewność, że pierwszy mąż posiadający boską naturę nigdy nie umrze. Zabezpiecza to ją przed negatywnymi skutkami społecznymi jakie towarzyszą tradycyjnie, między innymi według norm dzieła "Manusmryti", wdowom.

</doc>
<doc id="4183923" url="https://pl.wikipedia.org/wiki?curid=4183923" title="Lakeside (Floryda)">
Lakeside (Floryda)

Lakeside – jednostka osadnicza w Stanach Zjednoczonych, w stanie Floryda, w hrabstwie Clay.

</doc>
<doc id="4183924" url="https://pl.wikipedia.org/wiki?curid=4183924" title="Armando Martín Gutiérrez">
Armando Martín Gutiérrez

Armando Martín Gutiérrez FAM (ur. 16 grudnia 1954 w Madrycie) – hiszpański duchowny rzymskokatolicki pracujący w Brazylii, od 2007 biskup Bacabal.
Życiorys.
Święcenia kapłańskie otrzymał 6 października 1979 w Rzymie jako członek zgromadzenia Synów Miłości Miłosiernej. Przez dziewięć lat pracował w zakonnych placówkach na terenie Włoch, zaś w 1988 wyjechał do Brazylii i został mistrzem zakonnego nowicjatu. Był także m.in. wykładowcą seminarium duchownego w Mogi das Cruzes i wykładowcą tamtejszego Instytutu Pawła VI. W 2003 otrzymał nominację na mistrza junioratu w Juiz de Fora, zaś dwa lata później objął tę samą funkcję w międzynarodowym junioracie w Rzymie.
2 listopada 2006 został mianowany biskupem Bacabal. Sakry biskupiej udzielił mu 5 stycznia 2007 kard. Giovanni Battista Re.

</doc>
<doc id="4183926" url="https://pl.wikipedia.org/wiki?curid=4183926" title="Middleburg (Floryda)">
Middleburg (Floryda)

Middleburg – jednostka osadnicza w Stanach Zjednoczonych, w stanie Floryda, w hrabstwie Clay.

</doc>
<doc id="4183927" url="https://pl.wikipedia.org/wiki?curid=4183927" title="Tajemniczy rejs">
Tajemniczy rejs

Tajemniczy rejs – pierwszy tom serii Gucek i Roch komiksu autorstwa Adama Kołodziejczyka (scenariusz) i Janusz Christa (rysunki), opowiadający historię dwóch przyjaciół – marynarzy – Gucka i Rocha. Komiks ten po raz pierwszy ukazał się na łamach magazynu Relaxu (numery od 19 do 23) w latach 1978 – 1979. Pierwsze albumowe wydanie komiksu miało miejsce w 1986 roku, przez Krajową Agencję Wydawniczą.
Komiks podzielony jest na pięć epizodów:
Fabuła komiksu.
Gucek i Roch wracają do rodzinnego portu w Gdańsku, na statku "Wodołaz". Postanawiają odwiedzić swojego znajomego – profesora Mixtura, który pracuje nad ważnym wynalazkiem. Następnego dnia profesor zostaje porwany. Milicji nie udaje się wpaść na trop porywaczy. Podczas następnego rejsu dwójka przyjaciół, w Lizbonie spotyka jednego z mężczyzn, którego widzieli u profesora w dniu uprowadzenia. Gucek i Roch postanawiają go śledzić, doprowadza to ich do statku płynącego do Brazylii. Marynarze przy pomocy porucznika milicji postanawiają odnaleźć porwanego przyjaciela.
Scenariusz komiksu.
Na okładce komiksu widniej jako autor scenariusza Adam Kołodziejczyk, jednak faktycznym autorem jest sam Janusz Christa, on sam tak to tłumaczy: "To był naczelny KAW-u. Mój dobry przyjaciel. Morze wódki wypiliśmy. Już nie żyje. Pewnego razu spytał, czy nie może się podpisać pod komiksem. Chciał być autorem, literatem. To jest jednak mój scenariusz. Niech mu ziemia lekką będzie."

</doc>
<doc id="4183930" url="https://pl.wikipedia.org/wiki?curid=4183930" title="Pélé (wyspa)">
Pélé (wyspa)

Pélé – wyspa wulkaniczna położona około 18 kilometrów na północ od wyspy Efate w prowincji Shefa w Vanuatu. Jej całkowita powierzchnia wynosi 2,7 kilometrów kwadratowych. Wyspę zamieszkuje około 200-220 osób, które mieszkają w czterech wioskach: Worsiviu, Worearu, Piliura i Launamoa.
Wyspa Pélé jest częścią morskiego obszaru chronionego MPA Nguna-Pele, który powstał w 2003 roku i jest także popularnym miejscem do nurkowania w Vanuatu. Obszar chroniony Nguna-Pele obejmuje obszar o łącznej powierzchni 11,5 kilometrów kwadratowych obejmując liczne rafy, pokłady traw morskich, lasy namorzynowe i laguny.
Na wyspie działa Agencja Ochrony Morskiej Nguna-Pele, która swoją siedzibę ma we wsi Piliura, zajmuje się ona organizacją wystaw i sprzedażą pamiątek. Dochody z turystyki są dystrybuowane przez lokalną organizację turystyczną i są przeznaczone na wsparcie lokalnych przedsięwzięć takich jak np. zaopatrzenia społeczności w wodę.
Znaczna część brzegu wyspy jest stroma, a skały uniemożliwiają spacerowanie wzdłuż wybrzeża. Białe piaszczyste plaże znajdują się w Piliura, Worearu i Laonamoa. Przeludnienie doprowadziło w ostatnich czasach do migracji z wiosek wyspy Pele do południowej Nguny.

</doc>
<doc id="4183933" url="https://pl.wikipedia.org/wiki?curid=4183933" title="Ousman Miangoto">
Ousman Miangoto

Ousman Miangoto (ur. 15 października 1954) – czadyjski lekkoatleta, olimpijczyk, reprezentant Czadu na letnich igrzyskach olimpijskich w Los Angeles 1984.

</doc>
<doc id="4183937" url="https://pl.wikipedia.org/wiki?curid=4183937" title="Golden Gate (Floryda)">
Golden Gate (Floryda)

Golden Gate – jednostka osadnicza w Stanach Zjednoczonych, w stanie Floryda, w hrabstwie Collier.

</doc>
<doc id="4183938" url="https://pl.wikipedia.org/wiki?curid=4183938" title="Enemésio Ângelo Lazzaris">
Enemésio Ângelo Lazzaris

Enemésio Ângelo Lazzaris FDP (ur. 19 grudnia 1948 w Siderópolis, zm. 2 lutego 2020 w Araguaína) – brazylijski duchowny rzymskokatolicki, w latach 2008–2020 biskup Balsas.
Życiorys.
Święcenia kapłańskie przyjął 26 lipca 1975 w zgromadzeniu orionistów. Pracował przede wszystkim w parafiach i kolegiach zakonnych prowincji północnobrazylijskiej. W latach 1998-2004 był przełożonym tejże prowincji, zaś w latach 2004-2007 pełnił urząd wikariusza generalnego orionistów.
Mianowany biskupem Balsas 12 grudnia 2007 roku, przyjął sakrę biskupią 29 marca następnego roku z rąk abp. José Belisário da Silva. W latach 2011–2015 był członkiem Episkopalnej Komisji Duszpasterskiej ds. Miłosierdzia, Sprawiedliwości i Pokoju, w latach 2012–2016 pracował w grupie roboczej ds. zwalczania pracy niewolniczej. W latach 2012 –2018 pełnił funkcję przewodniczącego Komisji Duszpasterskiej oraz był pierwszym przewodniczącym Specjalnej Komisji ds. przeciwdziałania handlowi ludźmi.
Zmarł w Araguaína 2 lutego 2020.

</doc>
<doc id="4183941" url="https://pl.wikipedia.org/wiki?curid=4183941" title="Goodland (Floryda)">
Goodland (Floryda)

Goodland – jednostka osadnicza w Stanach Zjednoczonych, w stanie Floryda, w hrabstwie Collier.

</doc>
<doc id="4183944" url="https://pl.wikipedia.org/wiki?curid=4183944" title="Immokalee">
Immokalee

Immokalee – jednostka osadnicza w Stanach Zjednoczonych, w stanie Floryda, w hrabstwie Collier.

</doc>
<doc id="4183949" url="https://pl.wikipedia.org/wiki?curid=4183949" title="Island Walk">
Island Walk

Island Walk – jednostka osadnicza w Stanach Zjednoczonych, w stanie Floryda, w hrabstwie Collier.

</doc>
<doc id="4183950" url="https://pl.wikipedia.org/wiki?curid=4183950" title="Sérgio Nogueira">
Sérgio Nogueira

Sérgio Luiz Seixas Francia Nogueira (ur. 25 sierpnia 1978 w Belo Horizonte) – brazylijski siatkarz, grający na pozycji libero, były reprezentant Brazylii. Od sezonu 2019/2020 występuje w czeskiej drużynie Black Volley Beskydy.
Sukcesy klubowe.
Mistrzostwo Brazylii:
Klubowe Mistrzostwa Ameryki Południowej:
Klubowe Mistrzostwa Świata:
Puchar Brazylii:
Superpuchar Brazylii:
Sukcesy reprezentacyjne.
Puchar Wielkich Mistrzów:

</doc>
<doc id="4183953" url="https://pl.wikipedia.org/wiki?curid=4183953" title="Lely (Floryda)">
Lely (Floryda)

Lely – jednostka osadnicza w Stanach Zjednoczonych, w stanie Floryda, w hrabstwie Collier.

</doc>
<doc id="4183968" url="https://pl.wikipedia.org/wiki?curid=4183968" title="Lely Resort">
Lely Resort

Lely Resort – jednostka osadnicza w Stanach Zjednoczonych, w stanie Floryda, w hrabstwie Collier.

</doc>
<doc id="4183969" url="https://pl.wikipedia.org/wiki?curid=4183969" title="Naples Manor">
Naples Manor

Naples Manor – jednostka osadnicza w Stanach Zjednoczonych, w stanie Floryda, w hrabstwie Collier.

</doc>
<doc id="4183970" url="https://pl.wikipedia.org/wiki?curid=4183970" title="Yussuf Moli Yesky">
Yussuf Moli Yesky

Yussuf Moli Yesky (ur. 1 stycznia 1965) – czadyjski lekkoatleta, olimpijczyk, reprezentant Czadu na letnich igrzyskach olimpijskich w Seulu 1988 oraz w Barcelonie 1992.

</doc>
<doc id="4183971" url="https://pl.wikipedia.org/wiki?curid=4183971" title="Naples Park">
Naples Park

Naples Park – jednostka osadnicza w Stanach Zjednoczonych, w stanie Floryda, w hrabstwie Collier.

</doc>
<doc id="4183972" url="https://pl.wikipedia.org/wiki?curid=4183972" title="Dzieci burzy">
Dzieci burzy

Dzieci burzy (ros. Дети бури) – radziecki film niemy z 1926 roku w reżyserii Fridricha Ermlera przy udziale Eduarda Iogansona opowiadający o życiu młodych komsomolców.

</doc>
<doc id="4183974" url="https://pl.wikipedia.org/wiki?curid=4183974" title="Orangetree">
Orangetree

Orangetree – jednostka osadnicza w Stanach Zjednoczonych, w stanie Floryda, w hrabstwie Collier.

</doc>
<doc id="4183977" url="https://pl.wikipedia.org/wiki?curid=4183977" title="Vineyards">
Vineyards

Vineyards – jednostka osadnicza w Stanach Zjednoczonych, w stanie Floryda, w hrabstwie Collier.

</doc>
<doc id="4183978" url="https://pl.wikipedia.org/wiki?curid=4183978" title="Tadeusz Łuba">
Tadeusz Łuba

Tadeusz Łuba (ur. 14 czerwca 1946 w Jeleniej Górze) – polski profesor nauk technicznych, specjalizujący się w telekomunikacji cyfrowej i układach cyfrowych.
Życiorys.
Absolwent VII Liceum Ogólnokształcącego im. Juliusza Słowackiego w Warszawie. W 1971 ukończył studia magisterskie na Wydziale Elektroniki Politechniki Warszawskiej ze specjalnością teletechnika. Na tym samym wydziale doktoryzował się w 1980 i habilitował w 1988 na podstawie pracy pt. "Synteza wielopoziomowych układów logicznych". W 1995 prezydent RP nadał mu tytuł naukowy profesora. W trakcie swojej kariery Tadeusz Łuba był sekretarzem Komitetu Elektroniki i Telekomunikacji Polskiej Akademii Nauk (1993–1996) i redaktorem naczelnym czasopisma International Journal of Electronics and Telecommunications.
Dorobek naukowy.
W latach 1972–1985 działalność naukowa Tadeusza Łuby dotyczyła głównie przyrządów i technik pomiarowych w telekomunikacji cyfrowej. Jego prace nad aparaturą do pomiarów traktów liniowych systemów PCM zostały nagrodzone podczas I Ogólnopolskiego Konkursu na Aparaturę Naukowo-Badawczą w 1973. Po 1985 Łuba skupił się na zagadnieniach związanych z syntezą logiczną. Algorytmy dekompozycji w syntezie logicznej były tematem jego pracy habilitacyjnej, jak również szeregu artykułów w czasopismach takich jak „Microprocessors and Microsystems” czy „VLSI Design”, a także licznych seminariów i konferencji w Europie, Ameryce i Australii. W 1996 roku przez dwa miesiące piastował stanowisko profesora wizytującego na University of Waterloo. Stworzył i współtworzył więcej niż 220 różnych publikacji, w tym kilka istotnych monografii z dziedziny syntezy logicznej. Jako nauczyciel akademicki, wykładał m.in. na Politechnice Warszawskiej, Uniwersytecie Warszawskim, Wojskowej Akademii Technicznej czy Francusko-Polskiej Wyższej Szkole Nowych Technik Informatyczno-Telekomunikacyjnych.
Nagrody i odznaczenia.
Ponadto wielokrotne wyróżnienia od rektora Politechniki Warszawskiej, ministra nauki i szkolnictwa wyższego oraz ministra edukacji narodowej.
Życie prywatne.
Ma żonę Halinę i córkę.

</doc>
<doc id="4183979" url="https://pl.wikipedia.org/wiki?curid=4183979" title="Novonor">
Novonor

Novonor (poprzednio Odebrecht) – brazylijski konglomerat, działający m.in. w branży budowlanej i konstrukcyjnej.
Historia.
Przedsiębiorstwo zostało założone w 1944 roku przez potomka niemieckich emigrantów Norberto Odebrechta (1920–2014). Początkowo działało jako przedsiębiorstwo budowlane w Salvadorze i jego okolicach, potem stopniowo poszerzało obszar działania. 
W 1953 nawiązało współpracę z Petrobrasem, budując m.in. rurociąg Catu-Candeias. W latach 70. i 80. XX wieku rządząca w Brazylii dyktatura wojskowa inwestowała w projekty infrastrukturalne w wielkiej skali, co miało zapewnić rozwój gospodarczy. Umożliwiło to ekspansję Odebrechtu, który uczestniczył m.in. w budowie dróg prowadzących przez Andy oraz przez Amazonię, elektrowni wodnych, budynków użyteczności publicznej.
W 1979 roku firma zaczęła dywersyfikować źródła przychodów, tworząc spółkę "Odebrecht Perfurações Ltda", która nabyła 1/3 udziałów w petrochemicznym przedsiębiorstwie "Companhia Petroquímica Camaçari". Rozpoczęła się także międzynarodowa ekspansja spółki, która zaczęła realizować projekty w innych krajach Ameryki Południowej, a także Angoli, Portugalii oraz USA.
W 2002 roku działające w branży chemicznej spółki zależne Odebrechtu zostały skonsolidowane i powstała spółka Braskem, której głównymi udziałowcami pozostali Odebrecht oraz Petrobras. 
W 1998 roku Norberto Odebrecht zrezygnował z kierowania firmą na rzecz swojego syna Emilio. W 2012 roku majątek rodziny Oderbrecht szacowany był na 8 mld reali (4,5 mld dolarów), co dawało im 8. pozycję na liście najbogatszych Brazylijczyków. 
Przed Mistrzostwami Świata w Piłce Nożnej, które odbyły się w Brazylii w 2014 roku, Odebrecht utworzył konsorcjum, które uczestniczyło w budowie czterech stadionów przygotowywanych na tę imprezę.
Afera korupcyjna.
W 2014 roku w Brazylii rozpoczęło się śledztwo, określane jako Operacja Lava Jato, dotyczące przyjmowania łapówek przez urzędników Petrobrasu. W trakcie śledztwa wyszło na jaw, że w ramach Odebrechtu funkcjonował specjalny ukryty departament zajmujący się przekazywaniem pieniędzy urzędnikom decydującym o przyznawaniu kontraktów, a także przekazywaniem środków na kampanie wyborcze polityków w 10 krajach, w tym Argentynie, Kolumbii, Ekwadorze, Peru i Wenezueli.
W 2015 prezes spółki Marcelo Odebrecht (wnuk założyciela) został aresztowany, a 8 marca 2016 skazany na 19 lat więzienia za korupcję. Firma została ukarana kwotą 2,6 mld dolarów. Marcelo Odebrecht, a także 76 innych przedstawicieli kierownictwa firmy wyraziło chęć współpracy ze śledczymi. Ich zeznania doprowadziły m.in. do skazania wiceprezydenta Ekwadoru, Jorge Glasa, na sześć lat więzienia, a także do próby odwołania ze stanowiska prezydenta Peru Pedro Pablo Kuczynskiego.
Upadłość restrukturyzacyjna i rebranding.
W 2019 roku zadłużenie spółki wynosiło 51 miliardów reali (ok. 13 miliarda dolarów), w czerwcu złożyła ona wniosek o ochronę przed upadłością – wydanie sądowego zakazu przejęcia majątku spółki (w tym udziałów w Braskemie) przez głównych wierzycieli. W lipcu 2020 sąd w São Paulo zaakceptował plan naprawczy przedsiębiorstwa. W grudniu tego roku spółka ogłosiła zmianę nazwy na Novonor, aby odciąć się od marki kojarzonej z aferami 

</doc>
<doc id="4183980" url="https://pl.wikipedia.org/wiki?curid=4183980" title="Rajd Maroka 1973">
Rajd Maroka 1973

Rajd Maroka 1973 (pełna nazwa: "16ème Rallye du Maroc") – piąta runda Rajdowych Mistrzostw Świata sezonu 1973, która odbyła się w dniach 8-13 maja. Zwycięzcą został Bernard Darniche.

</doc>
<doc id="4183981" url="https://pl.wikipedia.org/wiki?curid=4183981" title="Rajd Grecji 1973">
Rajd Grecji 1973

Rajd Grecji 1973, (Rajd Akropolu 1973) (pełna nazwa: "21st Acropolis Rally") – szósta runda Rajdowych Mistrzostw Świata sezonu 1973, która odbyła się w dniach 23-28 maja. Zwycięzcą został Jean-Luc Thérier.

</doc>
<doc id="4183982" url="https://pl.wikipedia.org/wiki?curid=4183982" title="Suguru Miyazaki">
Suguru Miyazaki

Suguru Miyazaki (ur. 7 sierpnia 1977) – japoński skoczek narciarski, brązowy medalista mistrzostw świata juniorów z 1995.
W styczniu 1994 zajął 66. miejsce w zawodach Pucharu Kontynentalnego w Sapporo. Wystartował następnie w mistrzostwach świata juniorów w Breitenwangu. W konkursach skoków zajął 9. miejsce w drużynie i 51. w zmaganiach indywidualnych. W marcu ponownie wystartował w Pucharze Kontynentalnym i uplasował się na 48. pozycji w Zaō.
W styczniu 1995 wystąpił w dwóch konkursach Pucharu Kontynentalnego w Sapporo i zajął w nich 25. i 21. miejsce. W marcu tego roku, wspólnie z Yūzō Ikedą, Kazuyą Yoshioką i Sōtą Okamurą, zdobył brązowy medal mistrzostw świata juniorów w Gällivare w konkursie drużynowym. Indywidualnie uplasował się na siódmym miejscu, tracąc 24 punkty do zwycięzcy – Tommy’ego Ingebrigtsena. W zawodach tych Miyazaki był najlepszym z reprezentantów Japonii.
W latach 1996–2000 na arenie międzynarodowej występował głównie w Pucharze Kontynentalnym. Dwukrotnie zajmował lokaty w czołowej dziesiątce konkursu. Stało się to 8 marca 1997 w Sapporo (7. miejsce) oraz pięć dni później w Yamagacie (8. miejsce). Trzy sezony z rzędu zdobywał punkty do klasyfikacji generalnej cyklu – w sezonie 1994/1995 uzyskane 16 punktów dało mu 204. miejsce w tabeli końcowej, sezon później zajął 199. miejsce z dorobkiem 17 punktów, a w kolejnym był 101. z 92 punktami.

</doc>
<doc id="4183983" url="https://pl.wikipedia.org/wiki?curid=4183983" title="Wilnoteka">
Wilnoteka

Wilnoteka – program telewizyjny TVP, a od 2010 także portal internetowy opisujący życie polskiej społeczności na Litwie. Program prowadzony przez dwójkę dziennikarzy Walentego Wojniłło i Edytę Maksymowicz trwa około 15 minut. Do tej pory przez 13 lat zrealizowano 427 odcinków. 
Portal Wilnoteka.lt oferuje szczegółowe informacje o wydarzeniach na Litwie, w Polsce, prognozę pogody, sport, wiadomości kulturalne i ciekawostki. 
Redakcja portalu Wilnoteka.lt została w 2016 laureatem Nagrody im. Macieja Płażyńskiego przyznawanej dziennikarzom i mediom służącym Polonii i Polakom za granicą.

</doc>
<doc id="4183984" url="https://pl.wikipedia.org/wiki?curid=4183984" title="Rajd Finlandii 1973">
Rajd Finlandii 1973

Rajd Finlandii 1973, (Rajd Tysiąca Jezior 1973) (pełna nazwa: "23º 1000 Lakes Rally") – ósma runda Rajdowych Mistrzostw Świata sezonu 1973, która odbyła się w dniach 3-5 sierpnia. Zwycięzcą został Timo Mäkinen.

</doc>
<doc id="4183985" url="https://pl.wikipedia.org/wiki?curid=4183985" title="Rajd Austrii 1973">
Rajd Austrii 1973

Rajd Austrii 1973 (pełna nazwa: "44th Austrian Alpine Rally") – dziewiąta runda Rajdowych Mistrzostw Świata sezonu 1973, która odbyła się w dniach 12-14 września. Zwycięzcą został Achim Warmbold.

</doc>
<doc id="4183986" url="https://pl.wikipedia.org/wiki?curid=4183986" title="Rajd Włoch 1973">
Rajd Włoch 1973

Rajd San Remo 1973, (Rajd Włoch 1973) (pełna nazwa: "15º Rallye Sanremo") – dziesiąta runda Rajdowych Mistrzostw Świata sezonu 1973, która odbyła się w dniach 10-13 października. Zwycięzcą został Jean-Luc Thérier.

</doc>
<doc id="4183987" url="https://pl.wikipedia.org/wiki?curid=4183987" title="Rajd Wielkiej Brytanii 1973">
Rajd Wielkiej Brytanii 1973

Rajd Wielkiej Brytanii 1973, (pełna nazwa: "22. Daily Mirror RAC Rally") – dwunasta runda Rajdowych Mistrzostw Świata sezonu 1973, która odbyła się w dniach 17-21 listopada. Zwycięzcą został Timo Mäkinen.

</doc>
<doc id="4183988" url="https://pl.wikipedia.org/wiki?curid=4183988" title="Rajd Francji 1973">
Rajd Francji 1973

Rajd Korsyki 1973,(Rajd Francji 1973}, (pełna nazwa: "43ème Tour de Corse") – trzynasta runda Rajdowych Mistrzostw Świata sezonu 1973, która odbyła się w dniach 1-2 grudnia. Zwycięzcą został Jean-Pierre Nicolas.

</doc>
<doc id="4183989" url="https://pl.wikipedia.org/wiki?curid=4183989" title="Rajd Wielkiej Brytanii 1994">
Rajd Wielkiej Brytanii 1994

Rajd Wielkiej Brytanii 1994 (pełna nazwa: "50th Network Q RAC Rally") – dziesiąta runda Rajdowych Mistrzostw Świata sezonu 1994, która odbyła się w dniach 20–23 listopada. Zwycięzcą został Colin McRae.
Klasyfikacja końcowa sezonu 1994.
Tabele przedstawiają tylko pięć pierwszych miejsc.

</doc>
<doc id="4183990" url="https://pl.wikipedia.org/wiki?curid=4183990" title="Pleszka algierska">
Pleszka algierska

Pleszka algierska ("Phoenicurus moussieri") – gatunek małego ptaka z rodziny muchołówkowatych (Muscicapidae). Występuje w północnej Afryce. Nie jest zagrożony wyginięciem.
Taksonomia.
Po raz pierwszy gatunek opisał Léon Olphe-Galliard w 1852. Holotyp pochodził z prowincji Oran w Algierii. Nowemu gatunkowi autor nadał nazwę "Erythacus Moussieri". Obecnie (2020) Międzynarodowy Komitet Ornitologiczny umieszcza pleszkę algierską w rodzaju "Phoenicurus". Uznaje ją za gatunek monotypowy. Epitet gatunkowy upamiętnia Jeana Moussiera (1795–1850), chirurga służącego w armii francuskiej w północnej Afryce i przyrodnika.
Morfologia.
Długość ciała wynosi 12–13 cm, masa ciała 14–15 g. Występuje dymorfizm płciowy. U samca wierzch ciała czarny. Widoczna biała wstawka na skrzydle oraz biały pas ciągnący się od czoła przez obszar nad okiem po boki szyi. Spód ciała i kuper rdzawoczerwone. Jesienią na czarnych piórach występują brązowe krawędzie. Samica przypomina samicę pleszki zwyczajnej ("P. phoenicurus"), ma jednak krótszy ogon. Spód ciała jest intensywniej pomarańczowy, wstawka na skrzydle jasna.
Zasięg występowania.
Pleszki algierskie zamieszkują obszar od Maroka (część Atlasu i Antyatlas) na wschód po północną Tunezję, prawdopodobnie również północno-zachodnią Libię (góry Dżabal Nafusa). Poza okresem lęgowym ptaki te przenoszą się na niżej położone tereny. W 2001 po raz pierwszy przedstawiciela gatunku odnotowano w Mauretanii. Pleszki algierskie stwierdzono również w Grecji (po raz pierwszy na Peloponezie, 30 marca 1988), w Walii (po raz pierwszy w kwietniu 1988), na Sycylii (po raz drugi w lutym 1987), zalatują również na Maltę i do Hiszpanii.
Ekologia i zachowanie.
Środowiskiem życia pleszek algierskich jest makia, skalne wychodnie, otwarte lasy sosen, dębów ostrolistnych i cedrów, skraje górskich lasów oraz doliny i płaskowyże powyżej górnej granicy lasu, niekiedy z krzewami i inną niską roślinnością. W Atlasie odnotowywane od 500 do 3000 m n.p.m. Są to ptaki mało płochliwe. Poza sezonem lęgowym są samotnikami. Zwykle zwracają na siebie uwagę, przesiadując w wyeksponowanych miejscach – na szczycie krzewu, kamienia czy płotu. Żerują na ziemi, niekiedy również łowią owady z niskich gałęzi. Prócz owadów dorosłych żywią się ich larwami, niekiedy zjadają owoce. Pleszki algierskie odzywają się cienkim gwizdem ("hit") oraz miękkim "czirrr". Ich pieśń stanowi skoczny cienki szczebiot o nieznacznie nieregularnej strukturze, przypominający pieśń pokrzywnicy ("Prunella modularis"). Zwrotki trwają 2–5 s.
Lęgi.
Okres lęgowy w Maroku trwa od kwietnia do czerwca (od marca w południowo-zachodniej części kraju), na wysokościach powyżej 2000 m n.p.m. prawdopodobnie od maja do czerwca (być może do sierpnia). Przeważnie pleszki algierskie wyprowadzają 1 lęg w roku, w niektórych częściach Maroka i Algierii zdarzają się dwa. Są monogamiczne i terytorialne. Gniazdo, mające formę luźnego kubeczka z trawy, sierści i piór, umieszczone jest do 2,5 m nad ziemią. Niekiedy ptaki budują je i na podłożu, między kamieniami lub kępami traw. Zniesienie liczy 3–6 jaj o białej lub jasnoniebieskiej skorupce. Pisklętami opiekują się obydwa ptaki z pary.
Status.
IUCN uznaje pleszkę algierską za gatunek najmniejszej troski (LC, "Least Concern") nieprzerwanie od 1988 (stan w 2020). Liczebność populacji nie została oszacowana, ale ptak ten opisywany jest jako pospolity. BirdLife International uznaje trend populacji za stabilny.

</doc>
<doc id="4183991" url="https://pl.wikipedia.org/wiki?curid=4183991" title="Relax nr 19">
Relax nr 19

Relax nr 19 (pełna nazwa: Relax magazyn opowieści rysunkowych) – to dziewiętnasty zeszyt komiksowy serii Relax. Na okładce tego zeszytu znajdują się trzy kadry z komisów umieszczonych w środku.

</doc>
<doc id="4183999" url="https://pl.wikipedia.org/wiki?curid=4183999" title="Celeste Caeiro">
Celeste Caeiro

Celeste Martins Caeiro (ur. 2 maja 1933) – portugalska pacyfistka i pracownica restauracji. Najlepiej znana jako kobieta, która 25 kwietnia 1974 roku rozdawała goździki żołnierzom biorącym udział w zamachu stanu przeciwko dyktatorskim rządom Marcelo Caetano. M.in. dzięki jej działaniom zamach ten zaczął być znany w świecie jako rewolucja goździków.
Życiorys.
Jej matka z pochodzenia była Galisyjką, Celeste Caeiro urodziła się jako najmłodsza z trójki rodzeństwa. Nie znała swojego ojca, który opuścił rodzinę wcześnie. W 1974 Celeste Caeiro miała 40 lat, mieszkała w wynajmowanym pokoju w Chiado, pracowała jako szatniarka w restauracji przy ul. Braancamp w Lizbonie. Restauracja 25 kwietnia 1974 miała obchodzić pierwszą rocznicę otwarcia, z tego względu jej właściciele kupili większą liczbę goździków, które mieli wręczać klientkom; klienci mieli otrzymywać po kieliszku Porto. Jako że akurat na ten dzień wypadł zamach stanu, restauracja pozostała zamknięta, kierownik nakazał pracownikom powrót do domów i wręczył im goździki, by zabrali je ze sobą. Każdy z pracowników otrzymał naręcze czerwonych i białych goździków, trzymanych dotąd w magazynie.
W drodze do domu Celeste wsiadła w metro na stacji Rossio i ruszyła do Chiado, gdzie stały już czołgi rewolucjonistów. Podeszła do jednego z czołgów i zapytała jego załogę co się dzieje, na co jeden z żołnierzy miał odpowiedzieć: "Idziemy na Carmo, zatrzymać Marcelo Caetano. To rewolucja!" Żołnierz poprosił ją o papierosy, jednak nie miała przy sobie żadnych, nie mogła też kupić żołnierzom niczego do jedzenia, bowiem wszystkie sklepy były zamknięte. Zaofiarowała im wobec tego goździki mówiąc: "Jeśli chcecie je przyjąć, dla każdego mam po goździku". Żołnierz przyjął kwiat i wetknął go do lufy karabinu (wbrew obiegowej legendzie to nie ona wetknęła kwiat w lufę; byłoby to tym trudniejsze, że Celeste Caeiro ma niewiele ponad półtora metra wzrostu). Celeste ruszyła z Chiado na piechotę, rozdając żołnierzom goździki przez całą drogę aż do stóp Kościoła Męczenników. Wkrótce potem pomysł zaczęli powielać sprzedawcy kwiatów w całym mieście.
Dzięki swoim działaniom Celeste Caeiro stała się znana w Portugalii jako „Celeste od goździków” (). W 1999 roku poetka Rosa Guerreiro Dias poświęciła jej wiersz zatytułowany "Celeste em Flor".
Celeste Caeiro pracowała do emerytury w różnych restauracjach, w 2016 jej emerytura wynosiła 370 euro i pozwalała jej na wynajem mikroskopijnego mieszkania na zapleczu Avenida da Liberdade. Ma córkę.

</doc>
<doc id="4184004" url="https://pl.wikipedia.org/wiki?curid=4184004" title="Sofron">
Sofron

Sofron (ur. 470, zm. ok. 400 p.n.e.) – mimograf grecki, pochodzący najpewniej z Syrakuz.
Autor komedii pisanych w dialekcie doryckim, w których opisywał życie codzienne kobiet i mężczyzn. Ceniony przez Platona, miał naśladowców w epoce hellenistycznej (Teokryt). Do czasów współczesnych przetrwało 5 tytułów jego autorstwa oraz 175 fragmentów.

</doc>
<doc id="4184006" url="https://pl.wikipedia.org/wiki?curid=4184006" title="Bardzo krótki strajk. 14 - 15 grudnia 1981 roku">
Bardzo krótki strajk. 14 - 15 grudnia 1981 roku



</doc>
<doc id="4184007" url="https://pl.wikipedia.org/wiki?curid=4184007" title="Jung Wilne">
Jung Wilne

Jung Wilne (, „Młode Wilno”) – modernistyczna żydowska grupa artystyczno-literacka działająca w Wilnie w latach 1927–1943. Nazwa "Jung Wilne" inspirowana była łódzką grupą artystyczną "Jung Idysz". Twórczość grupy cechowały: ideologia jidyszyzmu, dbałość o zachowanie związku z żydowską tradycją kulturową Europy Środkowo-Wschodniej, niechęć do syjonizmu, umiarkowane dążenie do nurtów awangardowych sztuki, tendencje lewicujące i odniesienia do problematyki społecznej. Grupa wydawała almanach w języku jidysz, zatytułowany „Jung Wilne”, w którym zamieszczano utwory literackie oraz prace plastyczne. Artyści należący do grupy brali także udział w wystawach organizowanych w Wilnie i w innych miastach Polski, a także za granicą.
Grupę Jung Wilne tworzyli m.in. literaci Elchanan Wogler, Lejzer Wolf, Mosze Lewin, Szymszon Kahan, Szmerke Kaczergiński, Perec Mirański, a także dwaj najwybitniejsi po II wojnie światowej pisarze żydowscy Chaim Grade i Abraham Suckewer. Z grupą współpracowali malarze Bencijon Michtom, Rachela Suckewer, Szejna Efron, Lejb Zameczek i Rafał Chwoles.
W pierwszej zbiorowej publikacji grupy znanej jako "Der arajnmarsz fun Jung Wilne in der jidiszer literatur" (Triumfalne wejście Młodego Wilna do literatury jidysz) z 11 października 1929 r., na łamach „Wilner Tog” ukazały się utwory następujących twórców: Lejzera Wolfa, Szymszona Kahana, Szlojme Belisa, Elchanana Woglera, Arona Piudika, Mosze Basina oraz Mosze Lewina.
Początki działalności Jung Wilne.
Choć powszechnie znany jest przede wszystkim literacki dorobek grupy, to działalność zainicjowało przedsięwzięcie plastyczne. W 1927 została zorganizowana przez artystów wileńskich wystawa plastyczna „Od dziedzictwa synagogi do ulicy Szklanej”. Wystawa okazała się sukcesem i zadziałała inspirującą na środowisko artystyczne Wilna. Inicjatorami zintegrowania wileńskiego pokolenia młodych artystów byli Szymszon Kahan i Szlojme Belis. Twórcy planowali początkowo włączyć do przedsięwzięcia nie tylko malarzy i literatów, ale też muzyków i kompozytorów, czego nie udało się jednak urzeczywistnić, i Jung Wilne stała się grupą artystyczno-literacką skupiającą literatów i malarzy, co było charakterystyczne dla wielu ruchów awangardowych lat 20.
Pierwszym malarzem, który na stałe związał się z Jung Wilne, był Michtom. On to tworzył jej wizerunek, projektując jej emblemat, okładki tworzonej gazety, a także portretując członków ugrupowania. Do scalenia tworzącej się grupy artystyczno-literackiej przyczynił się także charyzmatyczny Mosze Kulbak, nauczyciel literatury i poeta, który wprawdzie w 1928 przesiedlił się do Mińska, lecz jego twórczość i osobowość nadal oddziaływały na młodych artystów.

</doc>
<doc id="4184016" url="https://pl.wikipedia.org/wiki?curid=4184016" title="Frederick G. Kenyon">
Frederick G. Kenyon

 #PATRZ Frederic George Kenyon

</doc>
<doc id="4184022" url="https://pl.wikipedia.org/wiki?curid=4184022" title="Słonica Nellie">
Słonica Nellie

Słonica Nellie / Słoniczka Nellie (ang. "Nellie the Elephant") – brytyjski serial animowany emitowany w latach 1989-1991. Bazujący na piosence dla dzieci "Nellie the Elephant" napisanej w 1956 roku przez Ralpha Butlera i Petera Harta. Serial liczy 30 odcinków trwających 5 minut. Przedstawia przygody różowej słonicy, która uciekła z cyrku, by wrócić do domu w Mandalay.
Fabuła.
Różowa słoniczka Nellie mieszkała i pracowała w cyrku. Pewnej nocy usłyszała znajome nawoływania stada słoni. Nellie bardzo zatęskniła za swoją rodziną i przyjaciółmi, dlatego też postanowiła ich odszukać. Spakowała swoje rzeczy w maleńką walizeczkę i wyruszyła w daleką podróż pełną przygód.
Wersja polska.
W Polsce serial był emitowany z angielskim dubbingiem i polskim lektorem w TV Regionalnej. Ostatni 30. odcinek wyemitowano 24 lutego 1996.
Kilka odcinków zostało wydanych na VHS w serii: "Bajkowy Kogel-Mogel". Serial został wydany na DVD pod nazwą "Słoniczka Nellie".
Piosenki.
Wersja śpiewana przez Lulu została wydana jako singiel w 1990 roku.

</doc>
<doc id="4184030" url="https://pl.wikipedia.org/wiki?curid=4184030" title="Muhammed İlkhan">
Muhammed İlkhan

Muhammed İlkhan (ur. 5 września 1985) – turecki zapaśnik walczący w stylu wolnym. Zajął piąte miejsce na mistrzostwach świata w 2009. Dziesiąty w mistrzostwach Europy w 2016. Triumfator igrzysk śródziemnomorskich w 2009. Czternasty w Pucharze Świata w 2013.

</doc>
<doc id="4184033" url="https://pl.wikipedia.org/wiki?curid=4184033" title="Wasza znajoma">
Wasza znajoma

Wasza znajoma / Dziennikarka (ros. Ваша знакомая / Журналистка) – radziecki film niemy z 1927 roku w reżyserii Lwa Kuleszowa o dziennikarce zakochanej w swoim szefie.

</doc>
<doc id="4184035" url="https://pl.wikipedia.org/wiki?curid=4184035" title="Generał Antonio Ricardos">
Generał Antonio Ricardos

Generał Antonio Ricardos (hiszp. "Retrato del general Antonio Ricardos") – obraz olejny hiszpańskiego malarza Francisca Goi (1746–1828). Wizerunek generała Antonia Ricardosa powstał dla różnych instytucji wojskowych w celu uhonorowania ważnego zwycięstwa w bitwie pod Truilles. Obecnie jest eksponowany w Muzeum Prado, repliki znajdują się w Fundacji Selgas-Fagalde i w Walters Art Museum w Baltimore.
Okoliczności powstania.
Generał Antonio Ricardos (1727–1794) był utalentowanym dowódcą i reformatorem wojska, a także człowiekiem oświecenia, miłośnikiem poezji, muzyki i sztuki. Za swoje liberalne poglądy zesłano go do Guipuzkoa, został zrehabilitowany dopiero pod koniec życia. Wyróżnił się, zadając klęskę Francuzom w bitwie pod Truilles we wrześniu 1793. Portret został namalowany po bitwie, wskazują na to widoczne na mundurze generalskie galony ("capitán general"), które otrzymał 22 września 1793. Obraz mógł więc powstać między wrześniem 1793 a marcem 1794, miesiącem, w którym portretowany zmarł na zapalenie płuc lub pośmiertnie. Goya namalował także generała w całej postaci, na tle armaty upamiętniającej zwycięską bitwę pod Truilles.
Istnieją trzy wersje pół-postaciowego portretu zachowane w kolekcjach różnych muzeów. Obraz z Prado był darem od wdowy po generale dla Manuela Godoya, w podzięce za rehabilitację męża. Ricardos jako Aragończyk popierał hrabiego Arandę aż do jego upadku w 1792, kiedy ten został zastąpiony przez Godoya. Portretowi towarzyszył list od wdowy, w którym pisała, że „Goi udało się przenieść nie tylko twarz, ale także wyraz jego duszy”. Replika znajduje się w zbiorach Fundacji Selgas-Fagalde (Cudillero, Asturia), a kolejna w Walters Art Museum w Baltimore. Istnieje także rycina wykonana na podstawie obrazu Goi autorstwa Blasa Ametllera, wykorzystana jako ilustracja do okładki panegiryku na cześć generała napisanego w 1795 przez José Martíneza de Herbas, markiza Almenara.
Opis obrazu.
Goya przedstawił generała na ciemnym, neutralnym tle kontrastującym z żywymi barwami jego stroju. Siedzi mocno wyprostowany w rzeźbionym fotelu obitym łososiowym materiałem. Jest elegancko ubrany w wojskowy mundur generała – Ricardos przywiązywał wagę do wykwintnego obejścia i ubioru. Na jego strój składają się: czarny kaftan wykończony czerwonym materiałem ze złotymi galonami oraz żółte spodnie, kamizelka i rękawiczki. Na czerwonej klapie kaftana widoczne są insygnia Zakonu Santiago, a na piersi Wielki Krzyż Orderu Karola III i jego biało-niebieska wstęga.
Portret powstał krótko przed śmiercią generała, kiedy ten był już chory. Wyjaśnia to pustkę w jego oczach i wrażenie udręki dodatkowo podkreślone przez siwe włosy. Na jego postarzałej twarzy widać zarówno doświadczenia kampanii wojskowych, jak i radość z niedawnego zwycięstwa. Na czole pozostał jasny ślad po kapeluszu, podczas gdy reszta twarzy jest lekko opalona słońcem. Portret jest realistyczny, niemal fotograficznie wierny.
Drobiazgowe wykończenie niektórych szczegółów obrazu, takich jak ordery, hafty, koronki i obicie fotela, pozwala przypuszczać, że zostały namalowane przez innego malarza. Według niektórych badaczy praca ta mogła być dokładnym studium do całopostaciowego portretu przy armacie wykonanego w tym samym czasie, ten fakt tłumaczyłby współpracę innego malarza przy wykończeniu obrazu.
Proweniencja.
Francisca María Dávila, hrabina Truillás i wdowa po generale podarowała portret Manuelowi Godoyowi w kwietniu 1794. W 1813 został zarekwirowany przez króla Ferdynanda VII z całym majątkiem Godoya, w 1814 zwrócony jego żonie hrabinie Chinchón; znalazł się w pałacu w Boadilla del Monte. W lewym dolnym rogu tej wersji znajduje się biały monogram „cc” z małą koroną, właściwy dla obrazów z kolekcji Godoya zwróconych hrabinie. W 1899 Pedro Fernández Durán odkupił obraz od spadkobierców hrabiny i w 1930 przekazał go Muzeum Prado w spadku.
Wersja z Walters Art Museum została zakupiona przez Henry’ego Waltersa w 1909, a w 1931 stała się częścią kolekcji utworzonego przez Waltersów muzeum.

</doc>
<doc id="4184037" url="https://pl.wikipedia.org/wiki?curid=4184037" title="Max Askern">
Max Askern

Maxwell John "Max" Askern (ur. 9 września 1986) – amerykański zapaśnik walczący w stylu wolnym. Pierwszy w Pucharze Świata w 2013 roku.
Jego brat Ben był również zapaśnikiem, olimpijczykiem z Pekinu 2008.
Zawodnik Arrowhead High School z Hartland i University of Missouri. Trzy razy All-American (2008–2010) w NCAA Division I, pierwszy w 2010; piąty w 2009; siódmy w 2008 roku.

</doc>
<doc id="4184041" url="https://pl.wikipedia.org/wiki?curid=4184041" title="Judith and Holofernes">
Judith and Holofernes

 
Judith and Holofernes – poemat epicki amerykańskiego poety Thomasa Baileya Aldricha, opublikowany w 1896. Ukazał się nakładem oficyny Houghton, Mifflin and Company. Utwór jest oparty na biblijnej Księdze Judyty. Składa się z trzech ksiąg, "Judith in the Tower" ("Judyta w wieży"), "The Camp of Asshur" ("Obóz asyryjski") i "The Flight" ("Ucieczka"). Został napisany wierszem białym (ang. blank verse), czyli nierymowanym pentametrem jambicznym, czyli sylabotonicznym dziesięciozgłoskowcem, w którym akcenty padają na parzyste sylaby wersu.
Wątek bohaterskiej Judyty autor wykorzystał także w dramacie "Judith of Bethulia". 
Brak informacji o przekładzie utworu na język polski.
Linki zewnętrzne.
 

</doc>
<doc id="4184048" url="https://pl.wikipedia.org/wiki?curid=4184048" title="Malchaz Kurdiani">
Malchaz Kurdiani

Malchaz Kurdiani (gruz. მალხაზ ქურდიანი; ur. 8 lipca 1985) – gruziński zapaśnik walczący w stylu wolnym.
Zajął dziewiąte miejsce na mistrzostwach świata w 2009. Brązowy medalista mistrzostw Europy w 2009. Drugi w Pucharze Świata w 2011 i ósmy w 2013. Mistrz Europy juniorów w 2005 roku.

</doc>
<doc id="4184050" url="https://pl.wikipedia.org/wiki?curid=4184050" title="Malkhaz Kurdiani">
Malkhaz Kurdiani



</doc>
<doc id="4184090" url="https://pl.wikipedia.org/wiki?curid=4184090" title="Tornike Chideszeli">
Tornike Chideszeli

Tornike Chideszeli (gruz. თორნიკე ხიდეშელი; ur. 21 lutego 1990) – gruziński zapaśnik walczący w stylu wolnym. Trzeci w Pucharze Świata w 2013. Mistrz Europy kadetów w 2007 i trzeci w 2006 roku.

</doc>
<doc id="4184093" url="https://pl.wikipedia.org/wiki?curid=4184093" title="Beka Czelidze">
Beka Czelidze

Beka Czelidze (gruz. ბექა ჭელიძე; ur. 25 maja 1989) – gruziński zapaśnik walczący w stylu wolnym. Zajął jedenaste miejsce na mistrzostwach Europy w 2009. Czwarty w Pucharze Świata w 2011 i czternasty w 2013. Plażowy mistrz świata w 2011. Wicemistrz świata juniorów w 2008. Trzeci na MŚ i ME juniorów w 2007 roku.

</doc>
<doc id="4184095" url="https://pl.wikipedia.org/wiki?curid=4184095" title="Tedore Ebanoidze">
Tedore Ebanoidze

Tedore Ebanoidze (gruz. თედორე ებანოიძე; ur. 5 czerwca 1991) – gruziński zapaśnik walczący w stylu wolnym. Pierwszy w Pucharze Świata w 2013. Wicemistrz świata juniorów i trzeci na ME juniorów w 2011 roku.

</doc>
<doc id="4184096" url="https://pl.wikipedia.org/wiki?curid=4184096" title="Nodar Egadze">
Nodar Egadze

Nodar Egadze (gruz. ნოდარ ეგაძე; ur. 4 listopada 1988) – gruziński zapaśnik walczący w stylu wolnym. Czwarty w Pucharze Świata w 2013 i dziewiąty w 2014 roku.

</doc>
<doc id="4184102" url="https://pl.wikipedia.org/wiki?curid=4184102" title="Solice Zdrój">
Solice Zdrój



</doc>
<doc id="4184120" url="https://pl.wikipedia.org/wiki?curid=4184120" title="Gerald Isaac Lobo">
Gerald Isaac Lobo

Gerald Isaac Lobo (ur. 12 listopada 1949 w Agrar) – indyjski duchowny katolicki, biskup diecezji Shimoga w latach 2000-2012, biskup Udupi od 2012.
Życiorys.
Po ukończeniu szkoły średniej wstąpił do międzydiecezjalnego seminarium duchownego w Mangaluru. Święcenia kapłańskie przyjął 5 maja 1977.
Episkopat.
3 grudnia 1999 roku został mianowany przez papieża Jana Pawła II biskupem diecezji Shimoga. 20 marca 2000 odbyła się jego sakra biskupia, której przewodniczył arcybiskup Bangalore, Ignatius Paul Pinto.
16 lipca 2012 Benedykt XVI przeniósł go na nowo utworzoną stolicę biskupią Udupi. Jego ingres do nowej diecezji odbył się 15 października tego samego roku.

</doc>
<doc id="4184127" url="https://pl.wikipedia.org/wiki?curid=4184127" title="Gerald John Mathias">
Gerald John Mathias

Gerald John Mathias (ur. 20 września 1953 w Kalianpur) – indyjski duchowny katolicki, biskup diecezji Szimla i Czandigarh w latach 2000-2008, biskup Lucknow od 2008.
Życiorys.
Święcenia kapłańskie przyjął 22 kwietnia 1979. Był m.in. proboszczem parafii katedralnej w Lucknow (1995-2000).
Episkopat.
22 grudnia 1999 roku został mianowany przez papieża Jana Pawła II biskupem diecezji Szimla i Czandigarh. 9 kwietnia 2000 odbyła się jego sakra biskupia, której przewodniczył arcybiskup Delhi, Alan Basil de Lastic.
8 listopada 2007 Benedykt XVI przeniósł go na stolicę biskupią Lucknow. Jego ingres do nowej diecezji odbył się 4 stycznia 2008.

</doc>
<doc id="4184166" url="https://pl.wikipedia.org/wiki?curid=4184166" title="Witoszyn Górny">
Witoszyn Górny

Witoszyn Górny – wieś w Polsce położona w województwie lubuskim, w powiecie żagańskim, w gminie Wymiarki.
Wieś leży w północnej części Borów Dolnośląskich.
Wieś utworzono 1 stycznia 2018 roku z niestandaryzowanej części wsi Witoszyn.

</doc>
<doc id="4184169" url="https://pl.wikipedia.org/wiki?curid=4184169" title="Osiedle Nowy Glinnik">
Osiedle Nowy Glinnik



</doc>
<doc id="4184181" url="https://pl.wikipedia.org/wiki?curid=4184181" title="Osieczna-Wybudowanie">
Osieczna-Wybudowanie

Osieczna-Wybudowanie – osada w Polsce położona w województwie pomorskim, w powiecie starogardzkim, w gminie Osieczna.
Nazwa osady "Osieczna-Wybudowanie" oficjalnie funkcjonuje od 1 stycznia 2018 roku, wcześniej była to niestandaryzowana nazwa osady wsi Osieczna
W latach 1975–1998 miejscowość administracyjnie należała do województwa gdańskiego.

</doc>
<doc id="4184182" url="https://pl.wikipedia.org/wiki?curid=4184182" title="Styczeń 2018">
Styczeń 2018



</doc>
<doc id="4184183" url="https://pl.wikipedia.org/wiki?curid=4184183" title="Śmiadowo-Kolonia">
Śmiadowo-Kolonia

Śmiadowo-Kolonia – osada w Polsce położona w województwie zachodniopomorskim, w powiecie szczecineckim, w gminie Borne Sulinowo.
Nazwę oficjalnie utworzono 1 stycznia 2018 roku, wcześniej była to niestandaryzowana nazwa osady wsi Dąbrowica.

</doc>
<doc id="4184188" url="https://pl.wikipedia.org/wiki?curid=4184188" title="Bierutowice">
Bierutowice



</doc>
<doc id="4184190" url="https://pl.wikipedia.org/wiki?curid=4184190" title="Ściegny">
Ściegny

Ściegny – część miasta Kamieńsk w Polsce położona w województwie łódzkim, w powiecie radomszczańskim, w gminie Kamieńsk.
Rozpościerają się w okolicy ulicy Kościuszki na zachód od centrum miasta.
W latach 1975–1998 należały administracyjnie do województwa piotrkowskiego.

</doc>
<doc id="4184198" url="https://pl.wikipedia.org/wiki?curid=4184198" title="Kościół Wniebowzięcia Najświętszej Maryi Panny w Qrendi">
Kościół Wniebowzięcia Najświętszej Maryi Panny w Qrendi

Kościół Wniebowzięcia Najświętszej Maryi Panny ( lub "Knisja ta' Santa Marija", ) – rzymskokatolicki kościół parafialny w Qrendi na Malcie.
Historia.
W czasach, kiedy Qrendi było częścią parafii Żurrieq, w roku 1575 główny kościół wioski był pod wezwaniem Narodzenia Matki Bożej. Jakiś czas później, w roku 1594, został on przebudowany przez mieszkańców wioski, wtedy też zmieniono jego wezwanie na Wniebowzięcie Matki Bożej. Podczas drugiej wizyty duszpasterskiej we wsi, biskup Baldassare Cagliares ogłosił Qrendi osobną parafią, włączając do niej dwa małe przysiółki Ħal Lew oraz Ħal Manin. Miało to miejsce 15 lutego 1618 roku, za aprobatą ks. Nicoli Bonniciego, ówczesnego proboszcza Żurrieq.
Jak wiele razy się zdarzało, kilka lat po erygowaniu parafii, kościół, który miał służyć jako parafialny, stał się niewystarczający dla codziennych potrzeb religijnych parafian, ponieważ ich liczba zaczęła wzrastać. Stworzyło to potrzebę modyfikacji lub powiększenia pierwotnego kościoła. Wielebny GioMaria Camilleri zaczął myśleć o budowie nowego kościoła. Wybranym miejscem była ziemia, na której stały obok siebie dwa małe kościoły, jeden poświęcony Wniebowzięciu Matki Bożej, a drugi św. Antoniemu.
Prace nad nowym kościołem parafialnym rozpoczęto w roku 1620, i przy udziale społeczności wioski budowę zakończono trzydzieści pięć lat później, w roku 1655. W roku 1668 rozpoczęto budowę dzwonnicy, którą ukończono w roku 1679.
W roku 1677 nowym proboszczem został Domenico Formosa, który zdecydował zburzyć stosunkowo niedawno ukończony kościół, i na jego miejscu zbudować większy. Prace rozpoczęły się w roku 1685. Don Domenico wydawał się być inspiracją dla swoich parafian, być może także dlatego, że widzieli w nim rodowitego mieszkańca wioski i jednego z ich społeczności. Jego gorliwość skłoniła mieszkańców wsi do wniesienia swojego wkładu w budowę kościoła. Prace trwały do roku 1691, zatrzymując się na kilka lat, a następnie wznowione zostały w roku 1695. Ofiary składane przez parafian Qrendi na budowę kościoła były bez porównania w historii Kościoła maltańskiego. Przykładem wyjątkowej ofiary był sam proboszcz. W dniu 17 stycznia 1699 r. Don Domenico, który chciał zachęcić swoich parafian, aby zrobili więcej w kierunku budowy kościoła, pomyślał o osobistym udzieleniu pomocy, dającym przykład. Złapał kamień, położył go na ramieniu i tak obciążony wspiął się po długiej drabinie. Gdy dotarł na szczyt, wchodząc na deskę rusztowania, potknął się i spadł na ziemię, ginąc na miejscu. Był ofiarą swojej niezwykłej gorliwości. Prace kontynuowano, a budowę ukończono w 1712 roku.
Kościół został konsekrowany przez biskupa Vincenzo Labiniego 13 października 1782 roku, kiedy proboszczem był ks. Antonio Mizzi.
Architektura kościoła.
Plan nowego kościoła był dziełem bardzo doświadczonego i zdolnego architekta Lorenzo Gafy.
Budynek kościoła jest w kształcie krzyża łacińskiego, podobnie, jak większość kościołów na Malcie. Jego długość wynosi 34,4 m; nawa ma 7 m szerokości, a rozpiętość transeptów to 23,1 m. Charakteryzuje się kopułą i bliźniaczymi wieżami (dzwonnicami) po jej obu stronach. Transepty i dwie boczne zakrystie, z prezbiterium i ołtarzem głównym pośrodku, tworzą ramiona krzyża. Pierwsze dwa dzwony zainstalowane zostały w roku 1712, na zakończenie budowy kościoła, pozostałe dwa, ufundowane przez ówczesnego proboszcza ks. Antonio Mizziego, w latach 1788 oraz 1798.
Wnętrze kościoła.
W kościele znajduje się dziesięć ołtarzy. Od czasu ukończenia budowy, wybitni miejscowi artyści i znani rzemieślnicy przyczyniali się do upiększania kościoła. W "retabulum" każdego z nich znajdują się obrazy o dużej wartości artystycznej:
Na głównym filarze przed ołtarzem znajduje się jedyna w tym kościele praca Giuseppe Calleji. Przedstawia ona Wiarę, znana jest jako „Fides ex Auditu”.
Sufit nad prezbiterium kościoła ozdobiony był obrazem przedstawiającym króla Dawida grającego na harfie. Niestety, w roku 1973 malowidło to zostało zastąpione przez inne, namalowane przez artystę z Gozo, Paula Camilleri Cauchiego, przedstawiające Wniebowzięcie Matki Bożej.
Ten sam malarz ozdobił cztery kolumny podtrzymujące kopułę kościoła, malując na nich cztery kobiece postacie ze Starego Testamentu: Rut, Rachelę, Abigail i Seforę, a także w roku 1971 samą kopułę, umieszczając wewnątrz niej osiem obrazów przedstawiających epizody z życia Matki Bożej.
Paul Camilleri Cauchi namalował nad głównymi drzwiami kościoła bardzo niedawny fragment historii Malty - "konwój Santa Maria". Obraz ten przedstawia przybycie uszkodzonego tankowca SS „Ohio” do Grand Harbour. Był to jedyny statek, który przetrwał ataki wroga z floty wysłanej z pomocą na Maltę. Ohio przybył na Maltę 15 sierpnia 1942 roku.
Wspaniale rzeźbione ramy 14 stacji "Drogi Krzyżowej" oraz pulpit do czytań mszalnych przypisywane są maltańskiemu rzemieślnikowi Emmanuelowi Buhagiarowi.
W kościele znajdują się również figury procesyjne:
XVIII-wieczne neapolitańskie organy piszczałkowe zostały zbudowane w roku 1778 w stylu „Positivo”. W roku 1998 zdecydowano o wykonaniu prac konserwatorskich. Prace restauracyjne zostały wykonane przez zespół fachowców: Silvio Pace (ozdoby), Tony Bartolo (stolarka) i Robert Buhagiar (piszczałki i układ elektryczny silnika, a także ręczny system tłoczenia powietrza). Nowe organy zostały zainaugurowane 22 listopada 2001 roku koncertem pod patronatem Prezydenta Republiki Malty, prof. Guido Demarco.
Aż do początku lat 50. XX wieku podłoga kościoła była pokryta kamiennymi płytami, które przykrywały grobowce mieszkańców wioski. Jednak po ukończeniu cmentarza płyty te zostały usunięte, a podłoga pokryta została marmurami sprowadzonymi z Włoch. Prace te wykonane zostały pod nadzorem włoskiego rzemieślnika Edoardo Lombardiego, nowa podłoga została zainaugurowana w święto Corpus Christi w 1955 roku. Projekt podłogi był dziełem maltańskiego rzemieślnika Emanuela Buhagiara.
Kościół umieszczony jest na liście National Inventory of the Cultural Property of the Maltese Islands.

</doc>
<doc id="4184200" url="https://pl.wikipedia.org/wiki?curid=4184200" title="Stoszowice (kolonia w województwie dolnośląskim)">
Stoszowice (kolonia w województwie dolnośląskim)



</doc>
<doc id="4184203" url="https://pl.wikipedia.org/wiki?curid=4184203" title="Szonowo Szlacheckie">
Szonowo Szlacheckie



</doc>
<doc id="4184205" url="https://pl.wikipedia.org/wiki?curid=4184205" title="Władysław Gniewosz (1847–1924)">
Władysław Gniewosz (1847–1924)

Władysław Gniewosz herbu Rawicz (ur. 1847, zm. 1924) – agronom, właściciel majątku Kąty, poseł na Sejm Krajowy Galicji VIII i IX kadencji w latach 1901-1913.
Był synem Damiana i Urszuli z Turkułłów. Prowadził gospodarstwo leśne w Kątach. Był prezesem GTG oddziału w Brodach w latach 1895–1898, od 1893 członkiem Wydziału Okręgowego Towarzystwa Kredytowego Ziemskiego w Brodach oraz członkiem Rady Powiatowej w Złoczowie i Brodach w latach 1899–1905. W czasie wyborów w 1895 nie dostał się do Sejmu, w latach 1897–1899 był posłem do Rady Państwa z V kurii w Brodach złożył mandat z powodu choroby oczu. Do Sejmu wszedł w VIII kadencji w 1901 z I kurii obwodu złoczowskiego. W sejmie zabierał głos głównie w sprawach gospodarczych występował w roli sprawozdawcy projektów ustaw i przedłożeń z zakresu leśnictwa, ogrodnictwa, melioracji. Reprezentował swój okręg w kolejnej IX kadencji Sejmu, głosu już jednak publicznie nie zabierał. Okres wojny spędził w swoim majątku w 1914 więziony był w Złoczowie. Zmarł w Kątach. Był żonaty Anielą z Hubickich, miał syna Feliksa (zm. 1926).

</doc>
<doc id="4184206" url="https://pl.wikipedia.org/wiki?curid=4184206" title="Wybudowanie Łasińskie">
Wybudowanie Łasińskie



</doc>
<doc id="4184212" url="https://pl.wikipedia.org/wiki?curid=4184212" title="Wąsewo (gmina Piotrków Kujawski)">
Wąsewo (gmina Piotrków Kujawski)



</doc>
<doc id="4184217" url="https://pl.wikipedia.org/wiki?curid=4184217" title="Wąsewo (gmina Radziejów)">
Wąsewo (gmina Radziejów)



</doc>
<doc id="4184221" url="https://pl.wikipedia.org/wiki?curid=4184221" title="Łęk-Osiek (województwo kujawsko-pomorskie)">
Łęk-Osiek (województwo kujawsko-pomorskie)



</doc>
<doc id="4184224" url="https://pl.wikipedia.org/wiki?curid=4184224" title="Jung Yong-hwa">
Jung Yong-hwa

Jung Yong-hwa (, ur. 22 czerwca 1989) – południowokoreański muzyk, piosenkarz, autor tekstów, producent muzyczny i aktor. Jest liderem, głównym wokalistą i gitarzystą w rockowym zespole CNBLUE. Jung zadebiutował jako aktor w serialu "Minam-isine-yo" (2009) i od tego czasu zagrał w takich serialach jak "Neon naege banhaess-eo" (2011), "Mirae-ui seontaek" (2013) i "Samchongsa" (2014). W 2015 roku Jung zadebiutował solowo z albumem "One Fine Day".

</doc>
<doc id="4184225" url="https://pl.wikipedia.org/wiki?curid=4184225" title="Wybory prezydenckie w Portugalii w 2001 roku">
Wybory prezydenckie w Portugalii w 2001 roku

Wybory prezydenckie w Portugalii w 2001 roku odbyły się w niedzielę 14 stycznia 2001. W głosowaniu zwyciężył urzędujący prezydent Portugalii Jorge Sampaio, który otrzymał ponad 55% głosów w pierwszej turze, zapewniając sobie reelekcję na kolejną pięcioletnią kadencję. Frekwencja wyborcza wyniosła 49,71%.
Jorge Sampaio otrzymał poparcie ze strony Partii Socjalistycznej. Kandydatem Partii Socjaldemokratycznej został były minister Joaquim Ferreira do Amaral, wsparty też przez Partię Ludową. W wyborach wystartowali również lizboński samorządowiec António Abreu z Portugalskiej Partii Komunistycznej, historyk Fernando Rosas z Bloku Lewicy i sekretarz generalny PCTP/MRPP António Garcia Pereira.

</doc>
<doc id="4184226" url="https://pl.wikipedia.org/wiki?curid=4184226" title="Joaquim Ferreira do Amaral">
Joaquim Ferreira do Amaral

Joaquim Martins Ferreira do Amaral (ur. 13 kwietnia 1945 w Lizbonie) – portugalski polityk i inżynier, poseł do Zgromadzenia Republiki, minister w różnych resortach, kandydat w wyborach prezydenckich w 2001.
Życiorys.
Z wykształcenia inżynier mechanik, absolwent Instituto Superior Técnico w Lizbonie z 1968. Służył w milicji w Angoli. Pod koniec lat 70. był dyrektorem generalnym Industrias Electromecánicas. W okresie przemian politycznych dołączył do administracji rządowej. W 1979 został sekretarzem stanu ds. przemysłu wydobywczego, a w 1981 sekretarzem stanu ds. integracji europejskiej. Od 1982 pełnił kierownicze funkcje w instytucjach zajmujących się przemysłem obronnym i inwestycjami zagranicznymi. W 1983 otrzymał nominację na sekretarza stanu ds. turystyki.
W latach 1984–1985 był ministrem handlu i turystyki w gabinecie, którym kierował Mário Soares. W 1985 objął funkcję przewodniczącego zgromadzenia miejskiego w Cascais, a w następnym roku przewodniczącego rady dyrektorów instytutu zajmującego się finansowaniem rozwoju rolnictwa i rybołówstwa (IFADAP). W latach 1987–1995 był członkiem rządów, na czele których stał Aníbal Cavaco Silva. Do 1990 ponownie sprawował urząd ministra handlu i turystyki, następnie zajmował stanowisko ministra robót publicznych, transportu i komunikacji.
W 1995, 1999 i 2002 z ramienia Partii Socjaldemokratycznej obejmował mandat posła do Zgromadzenia Republiki. Pełnił funkcję wiceprzewodniczącego socjaldemokratów. Jednocześnie od 1996 powoływany na stanowiska zarządcze i doradcze w różnych przedsiębiorstwach. W 2001 był kandydatem PSD w wyborach prezydenckich, które w pierwsze turze zakończyły się zwycięstwem ubiegającego się o reelekcję socjalisty Jorge Sampaio. Joaquim Ferreira do Amaral otrzymał w niej 34,7% głosów.

</doc>
<doc id="4184227" url="https://pl.wikipedia.org/wiki?curid=4184227" title="Kretków (województwo kujawsko-pomorskie)">
Kretków (województwo kujawsko-pomorskie)



</doc>
<doc id="4184229" url="https://pl.wikipedia.org/wiki?curid=4184229" title="Protógenes José Luft">
Protógenes José Luft

Protógenes José Luft SdC (ur. 6 maja 1949 w Chapada) – brazylijski duchowny katolicki, biskup koadiutor diecezji Barra do Garças w latach 2000-2001, biskup diecezjalny od 2001.
Życiorys.
Święcenia kapłańskie przyjął 7 grudnia 1975. Był m.in. rektorem niższego seminarium duchownego w Carazinho (1978-1983) oraz prowincjałem brazylijskiej prowincji guanellianów (1996-2000).
Episkopat.
26 stycznia 2000 roku został mianowany przez papieża Jana Pawła II biskupem koadiutorem diecezji Barra do Garças. Sakrę przyjął 26 marca 2000 z rąk arcybiskupa Porto Alegre, Altamiro Rossato. 23 maja 2001, po rezygnacji biskupa Antônio Sarto, objął rządy w diecezji.

</doc>
<doc id="4184232" url="https://pl.wikipedia.org/wiki?curid=4184232" title="Nowe Czaple (województwo kujawsko-pomorskie)">
Nowe Czaple (województwo kujawsko-pomorskie)



</doc>
<doc id="4184239" url="https://pl.wikipedia.org/wiki?curid=4184239" title="Nowe Gagowy">
Nowe Gagowy



</doc>
<doc id="4184242" url="https://pl.wikipedia.org/wiki?curid=4184242" title="Stare Gagowy">
Stare Gagowy



</doc>
<doc id="4184244" url="https://pl.wikipedia.org/wiki?curid=4184244" title="Siemiony (województwo kujawsko-pomorskie)">
Siemiony (województwo kujawsko-pomorskie)



</doc>
<doc id="4184249" url="https://pl.wikipedia.org/wiki?curid=4184249" title="Góra (Leszczany-Kolonia)">
Góra (Leszczany-Kolonia)



</doc>
<doc id="4184251" url="https://pl.wikipedia.org/wiki?curid=4184251" title="Marian Szczucki">
Marian Szczucki

Marian Szczucki (ur. 12 maja 1967, zm. 14 marca 2003) – komisarz Policji.
Życiorys.
Urodził się w 1967, jako syn Tadeusza. Od 17 października 1989 był funkcjonariuszem Milicji Obywatelskiej, służył w Warszawskiej Jednostce Antyterrorystycznej w Sekcji Ochrony Lotów, od 1990 w Policji, od tego roku do 1998 był asystentem w Pionie Szturmowym. W 1997 został absolwentem Wyższej Szkoły Policji w Szczytnie. Od 2000 pełnił funkcję kierownika Referatu Szturmowego, od 15 lutego 2003 sprawował stanowisko naczelnika Wydziału Bojowego Zarządu Bojowego Centralnego Biura Śledczego. W 2002 ukończył studia na kierunku politologii uzyskując tytuł magistra. Pracował dowodząc akcjami zatrzymań oraz przy zabezpieczeniu wizyt przedstawicieli państwowych. W nocy 5/6 marca 2003 kierował akcją zmierzającą do zatrzymania poszukiwanych przestępców w Magdalence. Ranny odłamkiem w głowę podczas strzelaniny, zmarł w wyniku odniesionych obrażeń 14 marca 2003 w wieku 36 lat. Pośmiertnie został awansowany na stopień nadkomisarza. Został pochowany na Cmentarzu Centralnym w Gliwicach.

</doc>
<doc id="4184254" url="https://pl.wikipedia.org/wiki?curid=4184254" title="Mnich-Kolonia">
Mnich-Kolonia



</doc>
<doc id="4184255" url="https://pl.wikipedia.org/wiki?curid=4184255" title="Zasłonak ukośniepierścieniowy">
Zasłonak ukośniepierścieniowy

Zasłonak ukośniepierścieniowy ("Cortinarius biformis" Fr.) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Cortinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy:
Nazwę polską nadał Andrzej Nespiak w 1981 r., wcześniej opisywał ten gatunek pod nazwą zasłonak sierocy. 
Morfologia.
Jest to jeden z najbardziej zmiennych pod względem barwy gatunków zasłonaków. Jego kolor zmienia się z wiekiem z fioletowego na brązowoochrowy.
Średnica 2–6 cm, kształt u młodych owocników półkulisto-dzwonkowaty, potem płaskowypukły. Jest lepki i higrofaniczny. Powierzchnia lekko błyszcząca, w stanie wilgotnym ciemnofioletowa, brązowofioletowa lub ciemnobrązowa, w stanie suchym żółtobrązowa, pokryta przy brzegu białawymi włókienkami.
Dprzyrośnięte, szerokie lub wąskie, początkowo żółtawobrązowe, potem purpurowoczerwone. Ostrza lekko zębate i jaśniejsze.
Wysokość 6–12 cm, grubość 0,5–1 cm, kształt cylindryczny. Powierzchnia fioletowa lub brązowa, pokryta białymi włókienkami. Pierścień białawy lub fioletowy.
Białawy do brązowego, na górze trzonu często fioletowy, szczególnie u młodych okazów. Zapach i smak niewyraźny.
Elipsoidalne, brodawkowate, 7-8,5 × 4,5-5,5 μm. Wysyp zarodników brązowordzawy.
Występowanie i siedlisko.
Znane jest występowanie tego gatunku w Ameryce Północnej i Europie. W Europie jest dość szeroko rozprzestrzeniony. W Polsce jest gatunkiem rzadkim. W piśmiennictwie naukowym do 2003 r. podano 4 jego stanowiska w Polsce. Więcej, i bardziej aktualne stanowiska podaje internetowy atlas grzybów. 
Znajduje się na "Czerwonej liście roślin i grzybów Polski". Ma status R – gatunek potencjalnie zagrożony z powodu ograniczonego zasięgu geograficznego i małych obszarów siedliskowych. Znajduje się na listach gatunków zagrożonych także w Niemczech. 
Rośnie na ziemi, w lasach iglastych i mieszanych. Występuje pod świerkiem i sosną zazwyczaj na ubogich, piaszczystych glebach. Pojawia się dopiero późną jesienią.

</doc>
<doc id="4184256" url="https://pl.wikipedia.org/wiki?curid=4184256" title="Oporów-Kolonia">
Oporów-Kolonia



</doc>
<doc id="4184257" url="https://pl.wikipedia.org/wiki?curid=4184257" title="Janusz Majewski (rysownik)">
Janusz Majewski (rysownik)

Marian Szczucki ps. „MAYK” (ur. w Polsce) – polski rysownik.
Ukończył studia na Akademii Sztuk Pięknych w Warszawie. Osiadł w Szwecji, gdzie w 1975 podjął pracę jako rysownik w dzienniku „Sydsvenska Dagbladet”, wydawanym w Malmö.

</doc>
<doc id="4184258" url="https://pl.wikipedia.org/wiki?curid=4184258" title="Pobórz (kolonia w województwie łódzkim)">
Pobórz (kolonia w województwie łódzkim)



</doc>
<doc id="4184259" url="https://pl.wikipedia.org/wiki?curid=4184259" title="Motocyklowe Grand Prix Kataru 2017">
Motocyklowe Grand Prix Kataru 2017

Motocyklowe Grand Prix Kataru 2017 – pierwsza eliminacja motocyklowych mistrzostw świata, którą rozegrano 26 marca 2017 roku na torze Losail International Circuit.

</doc>
<doc id="4184260" url="https://pl.wikipedia.org/wiki?curid=4184260" title="Cortinarius biformis">
Cortinarius biformis



</doc>
<doc id="4184261" url="https://pl.wikipedia.org/wiki?curid=4184261" title="Verona Walk">
Verona Walk

Verona Walk – jednostka osadnicza w Stanach Zjednoczonych, w stanie Floryda, w hrabstwie Collier.

</doc>
<doc id="4184262" url="https://pl.wikipedia.org/wiki?curid=4184262" title="Zasłonak sierocy">
Zasłonak sierocy



</doc>
<doc id="4184264" url="https://pl.wikipedia.org/wiki?curid=4184264" title="Absdorf-Hippersdorf">
Absdorf-Hippersdorf

Absdorf-Hippersdorf (niem. "Bahnhof Absdorf-Hippersdorf") – stacja kolejowa w Absdorf, w kraju związkowym Dolna Austria, w Austrii. Jest ważnym węzłem kolejowym na Franz-Josefs-Bahn biegnącej z Wiednia do Gmünd. 
Historia.
Stacja Absdorf-Hippersdorf została otwarta w listopadzie 1870 roku na linii jednotorowej. Linia kolejowa do Krems została otwarta w 1872. Kolejna linia do Stockerau, została otwarta w 1904 roku.
Infrastruktura.
Od czasu całkowitej modernizacji dworca w latach 2010-2012 dostęp do pociągów jest teraz możliwy bez żadnych przeszkód. Wszystkie perony są wyposażone w nowoczesne urządzenia, takie jak dynamiczna informacja pasażerska. Stacja ma 2 perony wyspowe, które połączone są przejściem podziemnym, wyposażonym w windy.
Tory 1 i 4 są wykorzystywane przez S-Bahn w Wiedniu, tory 2 i 3 obsługują ruch tranzytowy w kierunku Waldviertel i Wiednia.
Stacja ma parking P+R na południe od torów z 260 darmowymi miejscami parkingowymi. Ponadto przy dworcu znajduje się przystanek autobusowy.

</doc>
<doc id="4184265" url="https://pl.wikipedia.org/wiki?curid=4184265" title="Plantation Island">
Plantation Island

Plantation Island – jednostka osadnicza w Stanach Zjednoczonych, w stanie Floryda, w hrabstwie Collier.

</doc>
<doc id="4184269" url="https://pl.wikipedia.org/wiki?curid=4184269" title="Babiniec (województwo łódzkie)">
Babiniec (województwo łódzkie)



</doc>
<doc id="4184272" url="https://pl.wikipedia.org/wiki?curid=4184272" title="Czudy">
Czudy



</doc>
<doc id="4184274" url="https://pl.wikipedia.org/wiki?curid=4184274" title="Babieniec (województwo łódzkie)">
Babieniec (województwo łódzkie)



</doc>
<doc id="4184276" url="https://pl.wikipedia.org/wiki?curid=4184276" title="Pine Ridge (hrabstwo Collier)">
Pine Ridge (hrabstwo Collier)

Pine Ridge – jednostka osadnicza w Stanach Zjednoczonych, w stanie Floryda, w hrabstwie Collier.

</doc>
<doc id="4184277" url="https://pl.wikipedia.org/wiki?curid=4184277" title="Vizzini-Licodia">
Vizzini-Licodia

Vizzini-Licodia (wł. "Stazione di Vizzini-Licodia") – stacja kolejowa w Vizzini, w prowincji Katania, w regionie Sycylia, we Włoszech. Stacja znajduje się na linii Katania – Caltagirone – Gela. Obsługuje również gminę Licodia Eubea.
Według klasyfikacji RFI ma kategorię "brązową".

</doc>
<doc id="4184278" url="https://pl.wikipedia.org/wiki?curid=4184278" title="Rzeczanów">
Rzeczanów



</doc>
<doc id="4184280" url="https://pl.wikipedia.org/wiki?curid=4184280" title="Pelican Bay (Floryda)">
Pelican Bay (Floryda)

Pelican Bay – jednostka osadnicza w Stanach Zjednoczonych, w stanie Floryda, w hrabstwie Collier, nad Zatoką Meksykańską.

</doc>
<doc id="4184282" url="https://pl.wikipedia.org/wiki?curid=4184282" title="Stanisław Kryski (1536–1595)">
Stanisław Kryski (1536–1595)

Stanisław Kryski herbu Prawdzic (ur. 1536, zm. 26 czerwca 1595 podczas poselstwa do Moskwy) – kasztelan raciąski, wojewoda mazowiecki, starosta zakroczymski w 1574 roku, starosta dobrzyński w 1564 roku, starosta rypiński.
Życiorys.
Pełnione urzędy.
Początkowo starosta dobrzyński od 1569 roku. Poseł na sejm piotrkowski 1562/1563 roku z województwa płockiego. Jako przedstawiciel Korony Królestwa Polskiego podpisał akt unii lubelskiej 1569 roku. W latach 1569–1576 pełnił urząd kasztelana raciąskiego. Był starostą płockim, zakroczymskim i stanisławowskim. W latach 1576–1595 sprawował urząd wojewody mazowieckiego. Poseł na sejm koronacyjny 1576 roku z województwa płockiego.
Wielokrotnie poseł i wysłaniec królewski. Posłował od króla Stefana Batorego do cara Iwana IV Groźnego z oświadczeniem przyjęcia pokoju. Podpisał restytucję Podlasia do korony. Był uczestnikiem zjazdu w Łowiczu 23 lipca 1572 roku. W polityce przeciwnik Habsburgów, rzecznik elekcji Henryka Walezego, przeciwnik konfederacji warszawskiej z 1573 roku oraz różnowierców. Stronnik Stefana Batorego, Zygmunta III Wazy i Jana Zamojskiego, zaufany doradca Anny Jagiellonki.
Rodzina.
Urodził się jako syn Pawła Kryskiego (zm. 1543), dzierżawcy Mławy i wojewody mazowieckiego oraz Anny Szreńskiej, córki Stanisława Szreńskiego (zm. 1510), kasztelana wiskiego i wojewody płockiego. Dziad jego Ninogniew Kryski (zm. 1507), był kasztelanem raciąskim, wiskim i wojewodą płockim. Do jego rodzeństwa należeli: Wojciech Kryski, podkomorzy płocki; Feliks Kryski (ur. po 1530, zm. ok. 1573/1593), wojski zakroczymski; Małgorzata Kryska, późniejsza żona Jana Kostki (zm. 1576), kasztelana zakroczymskiego, matka świętego Stanisława Kostki (1550–1568); Katarzyna; Agnieszka, żona Jakuba Uchańskiego (zm. 1602) oraz Anna. Dwukrotnie żonaty. Pierwsza żona Małgorzata Uchańska, córka Arnolfa (zm. 1575), wojewody płockiego i bełskiego urodziła 2 synów: Feliksa (Szczęsnego) (zm. 1618), kasztelana zakroczymskiego oraz Wojciecha (zm. 1616), kasztelana sierpeckiego, raciąskiego i płockiego. Druga żona Katarzyna Kosińska herbu Rawicz, córka Adama Kosińskiego (zm. 1574), kasztelana podlaskiego. Była ona wdową po Janie Wodyńskim, zaś po śmierci Stanisława wyszła za mąż po raz trzeci za Jana Zbigniewa Ossolińskiego (zm. 1623), kasztelana małogoskiego, żarnowskiego, wojewody podlaskiego i sandomierskiego. Z jej małżeństwa ze Stanisławem dzieci nie miała.

</doc>
<doc id="4184283" url="https://pl.wikipedia.org/wiki?curid=4184283" title="Olli Mäki">
Olli Mäki

Olli Mäki (ur. 22 grudnia 1936 w Kokkoli, zm. 6 kwietnia 2019 w Kirkkonummi) – fiński bokser.
Kariera amatorska.
W 1957 został wicemistrzem Europy (przegrał z Kazimierzem Paździorem) w wadze lekkiej (do 60 kg), a dwa lata później został mistrzem Europy (pokonał Kazimierza Paździora) w tej samej wadze.
Mistrz Finlandii w wadze do 57 kg z 1955 roku oraz w wadze do 60 kg z lat 1957–1959, a także trzeci zawodnik mistrzostw kraju w wadze do 57 kg z 1954 roku.
Kariera zawodowca.
W 1960 roku przeszedł na zawodowstwo. Do 1973 roku stoczył 50 walk zawodowych, z których wygrał 28 (w tym 5 przez nokaut), przegrał 14 i 8 zremisował. 17 sierpnia 1962 walczył z mistrzem świata w wadze piórkowej, Daveyem Moore, jednakże został znokautowany w drugiej rundzie. 14 lutego 1964 wywalczył mistrzostwo Europy federacji EBU w wadze junior półśredniej po pokonaniu w Helsinkach Conny’ego Rudhofa. 5 października tegoż roku w stolicy Finlandii obronił pas po pokonaniu Aïssy Hashasa przez techniczny nokaut. 1 lutego 1967 we Frankfurcie ponownie zmierzył się z Rudhofem, tym razem przegrywając. 18 października 1968 walczył o pas tej samej federacji w wadze lekkiej, jednakże przegrał w Walencji z Pedro Carrasco.
Dalsze losy, życie prywatne i upamiętnienie.
Po zakończeniu kariery był trenerem w Kirkkonummen Nyrkkeilykerho. Żonaty z Raiją, z d. Jänkä, z którą miał syna Pekkę, który również został trenerem boksu oraz córkę Tiinę. W 2016 powstał film "Olli Mäki. Najszczęśliwszy dzień jego życia" (fiń. "Hymyilevä mies"), opowiadający o Mäkim.

</doc>
<doc id="4184285" url="https://pl.wikipedia.org/wiki?curid=4184285" title="Hsekju">
Hsekju

Hsekju albo Seka – znany wyłącznie z imienia władca Dolnego Egiptu z okresu predynastycznego (koniec IV tysiąclecia p.n.e.). Imię jego widnieje jako drugie z kolei (pierwsze jest nieczytelne) w najwyższej linii kamienia z Palermo, bazaltowej steli zawierającej roczniki od czasów mitycznych do V dynastii. Nie został potwierdzony w żadnym innym źródle. Jego panowanie jest zatem podważane – możliwe, że był jedynie postacią mityczną lub nawet całkowicie zmyśloną.
 Jego imię można przetłumaczyć jako "oracz".

</doc>
<doc id="4184288" url="https://pl.wikipedia.org/wiki?curid=4184288" title="Mortsel (stacja kolejowa)">
Mortsel (stacja kolejowa)

Mortsel (ned: "Station Mortsel") – stacja kolejowa w Mortsel, w prowincji Antwerpia, w Belgii. Znajduje się na linii 27 Bruksela - Antwerpia. Położona jest zaledwie kilkadziesiąt metrów od stacji Mortsel-Deurnesteenweg, położonej na linii 25.
Połączenia.
W tygodniu
Weekendowe

</doc>
<doc id="4184289" url="https://pl.wikipedia.org/wiki?curid=4184289" title="Kościół Wszystkich Świętych w Bobowej">
Kościół Wszystkich Świętych w Bobowej

Kościół Wszystkich Świętych w Bobowej– rzymskokatolicki kościół parafialny znajdujący się w miejscowości Bobowa w powiecie gorlickim województwa małopolskiego.
Historia.
Obecna świątynia została wzniesiona być może jeszcze w XIV wieku, jednak dopiero z 1412 roku pochodzi o niej pierwsza wzmianka. W 1529 roku została podniesiona przez biskupa krakowskiego Piotra Tomickiego do godności kolegiaty (pełniła tę funkcję do 1792). W latach 1561-1592 świątynia należała do luteranów, następnie po odzyskaniu przez katolików w 1592 roku została rekoncyliowana przez biskupa Pawła Dębskiego, sufragana krakowskiego. W XVII wieku została przebudowana i rozbudowana o kaplicę. W 1889 roku została zniszczona przez pożar, następnie została odbudowana. Po gruntownej konserwacji kościoła, poświęcenia dokonał biskup tarnowski Andrzej Jeż, 7 września, w 680. rocznicę lokacji Bobowej.
Architektura i wyposażenie.
Pierwotnie była to budowla gotycka, przebudowana została w okresie baroku, w XIX wieku utraciła częściowo cechy stylowe. Świątynia jest jednonawowa, posiada prezbiterium zamknięte trójbocznie, przy którym mieści się zakrystia. Przy nawie od strony północnej znajduje się kaplica, natomiast od strony zachodniej jest umieszczona kwadratowa wieża, mocno przebudowana pod koniec XIX wieku i zwieńczona ostrosłupowym dachem hełmowym. Na zewnątrz świątynia opięta jest szkarpami i przykryta dachami dwuspadowymi, nakrytymi blachą, nad nawą znajduje się wieżyczka na sygnaturkę. Prezbiterium jest nakryte sklepieniami krzyżowo-żebrowymi, gotyckimi, powstałymi w XIV wieku, ze zwornikami, na których widnieją herby Lis, Dębno i nieznany. Zakrystia nakryta jest sklepieniami kolebkowymi, a pod wieżą znajduje się sklepienie żaglaste. Nawa nakryta jest stropem płaskim z fasetą. Kaplicę nakrywa kopuła z latarnią. W wejściach są umieszczone portale: do nawy od strony zachodniej ostrołukowy, gotycki, pochodzący z XV wieku; pozostałe do zakrystii, do kaplicy oraz od strony południowej do nawy, barokowe, pochodzące z 2. połowy XVII wieku, ostatni z nich jest ozdobiony herbem Ogończyk w nadprożu. Polichromia o charakterze figuralnym i ornamentalnym została namalowana w latach 1966-1967 przez Adama Konteczko i Henryka Wójcika.
W skład wyposażenia kościoła wchodzą: ołtarz główny neogotycki wykonany po 1889 r., z obrazem Wszystkich świętych oraz zamiennym Ukrzyżowania namalowanym na początku XX w. przez Jana Warchałowskiego; dwa ołtarze boczne ustawione przy tęczy, neobarokowe z XX w., w lewym obraz "Jezu Ufam Tobie"; ołtarz w kaplicy rokokowy z 2. poł. XVIII w., w nim obraz Matki Bożej Bolesnej, otoczony miejscowym kultem, malowany przez Feliksa Hanusza w 1851 roku. W kościele znajduje się też chrzcielnica barokowa, marmurowa, z rokokową pokrywą z 2. poł. XVIII wieku, ambona neobarokowa z XX wieku i kropielnica kamienna, barokowa. Konfesjonały i ławy neogotyckie w prezbiterium z herbami Korony i Litwy, pochodzą z końca XIX wieku. Organy zbudowane zostały przez Tomasza Falla. Obraz Ukrzyżowanie namalowany przez Jacka Malczewskiego z początku XX w., zawieszony jest wysoko na bocznej ścianie prezbiterium. Na wieży zawieszone są trzy dzwony odlane w 1957 w odlewni "Mała Panew" w Ozimku. Kościół w latach 2018-2019 przeszedł gruntowną renowację zewnątrz i wewnątrz (niemal każdy element kościoła) m.in. prace przy fundamentach, ścianach, nowa posadzka, portale, przebudowano prezbiterium, odnowiono ołtarze, odrestaurowano chór, organy, zakrystię, konserwacja muru wokół budynku.

</doc>
<doc id="4184291" url="https://pl.wikipedia.org/wiki?curid=4184291" title="Okupniki (województwo małopolskie)">
Okupniki (województwo małopolskie)



</doc>
<doc id="4184294" url="https://pl.wikipedia.org/wiki?curid=4184294" title="Tornike Khideshvili">
Tornike Khideshvili



</doc>
<doc id="4184298" url="https://pl.wikipedia.org/wiki?curid=4184298" title="Misje dyplomatyczne Cypru">
Misje dyplomatyczne Cypru

Misje dyplomatyczne Cypru – przedstawicielstwa dyplomatyczne Republiki Cypryjskiej przy innych państwach i organizacjach międzynarodowych. Poniższa lista zawiera wykaz obecnych ambasad, wysokich komisji i konsulatów zawodowych. Nie uwzględniono konsulatów honorowych.

</doc>
<doc id="4184299" url="https://pl.wikipedia.org/wiki?curid=4184299" title="Beka Chelidze">
Beka Chelidze



</doc>
<doc id="4184301" url="https://pl.wikipedia.org/wiki?curid=4184301" title="Seka">
Seka



</doc>
<doc id="4184303" url="https://pl.wikipedia.org/wiki?curid=4184303" title="Stare Słowiki">
Stare Słowiki



</doc>
<doc id="4184304" url="https://pl.wikipedia.org/wiki?curid=4184304" title="Nodari Egadze">
Nodari Egadze



</doc>
