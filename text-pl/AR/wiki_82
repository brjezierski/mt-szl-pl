<doc id="4194605" url="https://pl.wikipedia.org/wiki?curid=4194605" title="Pluralizm mediów">
Pluralizm mediów

Pluralizm mediów – prawo do funkcjonowania w państwie nieograniczonej liczby niezależnych środków masowego przekazu. Stanowi przeciwieństwo koncentracji mediów w państwach niedemokratycznych. Różnorodność mediów może być rozważana w kontekście społecznym, politycznym, a także ekonomicznym.
Pluralizm mediów w Polsce.
Źródła pluralizmu.
Europejska Konwencja Praw Człowieka z 1950 roku w art. 10 zamieszcza zasadę wolności słowa. Zasada ta mówi o tym, że każdy ma prawo publicznie wyrażać swoją opinię i nie może być przez to w żaden sposób dyskryminowany. Wolność ta podlega niektórym ograniczeniom, w wypadkach gdy jest naruszana (obrażanie, zniesławianie innych osób, poglądy faszystowskie i rasistowskie). Unia Europejska w art. 11 Karty Praw Podstawowych Unii Europejskiej gwarantuje poszanowanie wolności i pluralizmu mediów. Pluralizm musi polegać na funkcjonowaniu wielu modeli, a także na różnorodności ich treści. Dzięki temu funkcją pluralizmu jest odbieranie przez ludzi wielu poglądów i opinii politycznych, społecznych i ekonomicznych, co skutkuje wyrobieniem własnego zdania na określony temat.
Uregulowania konstytucyjne.
Artykuł 54 Konstytucji RP jest najbardziej ogólny, ponieważ obejmuje wszelkie dziedziny informacji, zarówno ze źródeł publicznych, jak i prywatnych. Ustanawia generalne prawo do informacji. Ramy tego ogólnego prawa w stosunku do organów władzy publicznej określa artykuł 61 Konstytucji RP. Dodatkowo ustawodawca wprowadził odrębny przepis dotyczący dostępu do informacji o środowisku.
O pluralizm mediów dbają Krajowa Rada Radiofonii i Telewizji oraz Urząd Ochrony Konkurencji i Konsumentów. KRRiT, przyznając koncesję, pośrednio czuwa nad konkurencją na rynku mediów.
Etyka w mediach.
W 1995 r. Stowarzyszenie Dziennikarzy Polskich opracowało Kartę Etyczną Mediów. Została ona podpisana przez prezesów największych środków masowego przekazu w Polsce. Podpis zobowiązuje ich do przestrzegania, a także do ponoszenia konsekwencji w razie złamania którejkolwiek z zasad. Karta zawiera siedem podstawowych zasad:
Pluralizm medialny.
Tomasz Goban-Klas stwierdził na podstawie przeobrażeń i reformy mediów w Polsce po 1989 roku, że „prasa w Polsce jest pluralistyczna, lecz nie jest niezależna”. Trudność oceny przejawia się przez niesprecyzowaną i szeroko akceptowaną definicję. Dlatego wyróżnia się pluralizm zewnętrzny, który odnosi się do niezależnych i autonomicznych podmiotów medialnych, oraz pluralizm wewnętrzny, który ujawnia się w różnorodności treści medialnej dostępnej dla publiczności.

</doc>
<doc id="4194606" url="https://pl.wikipedia.org/wiki?curid=4194606" title="Dinualdo Gutierrez">
Dinualdo Gutierrez

Dinualdo Destajo Gutierrez (ur. 20 lutego 1939 w Romblon, zm. 10 lutego 2019 w General Santos) – filipiński duchowny rzymskokatolicki, od 1982 do 2018 biskup Marbel.

</doc>
<doc id="4194610" url="https://pl.wikipedia.org/wiki?curid=4194610" title="Clayton Douglass Buck">
Clayton Douglass Buck

Clayton Douglass Buck, Sr. (ur. 21 marca 1890 w rodzinnej posiadłości Buena Vista w Hrabstwie New Castle w stanie Delaware, zm. 27 stycznia 1965 tamże) – amerykański polityk, działacz Partii Republikańskiej, inżynier, zięć polityka Thomas Colemana du Ponta.
Walczył w I wojnie światowej. Od 1929 do 1937 pełnił funkcję gubernatora Delaware. W latach 1943–1949 był senatorem 2. klasy ze stanu Delaware.
Poślubił Alice du Pont. Para miała dwoje dzieci.

</doc>
<doc id="4194613" url="https://pl.wikipedia.org/wiki?curid=4194613" title="C. Douglass Buck">
C. Douglass Buck



</doc>
<doc id="4194621" url="https://pl.wikipedia.org/wiki?curid=4194621" title="Hugh L. White">
Hugh L. White

Hugh Lawson White (ur. 30 października 1773 w hrabstwie Iredell, zm. 10 kwietnia 1840 w Knoxville) – amerykański polityk, kandydat na prezydenta w 1836 roku.
Życiorys.
Urodził się 30 października 1773 w hrabstwie Iredell. W 1785 roku jego rodzina przeniosła się do Karoliny Północnej. W 1793 roku wziął udział w ekspedycji przeciwko Czirokezom, a następnie podjął studia klasyczne w Filadelfii i prawnicze w Lancaster. Trzy lata później został przyjęty do palestry i rozpoczął prywatną praktykę w Knoxville. Na początku XIX wieku pracował jako sędzia, a w latach 1807–1809 był członkiem legislatury stanowej Tennessee. W 1809 roku został sędzią stanowego Sądu Najwyższego i pełnił tę funkcję do roku 1817, kiedy to powrócił do legislatury stanowej. W 1825 roku został członkiem Senatu, gdzie zajął wakujące miejsce po Andrew Jacksonie. Uzyskał reelekcję w 1829 i 1835 roku – wówczas odszedł z Partii Demokratycznej i dołączył do Partii Wigów. W latach 1832–1833 pełnił funkcję przewodniczącego pro tempore Senatu. Przed wyborami prezydenckimi w 1836 roku, Wigowie byli na tyle niezorganizowaną partią, że wystawili w wyborach trzech kandydatów: Williama Henry’ego Harrisona, Daniela Webstera i Hugh White’a, licząc że żaden z kandydatów nie uzyska większości i wyboru dokona Izba Reprezentantów. W głosowaniu powszechnym White uzyskał około 146 tysięcy głosów, co stanowiło trzeci wynik wśród kandydatów. W Kolegium Elektorskim zagłosowało na niego 26 elektorów. White zmarł 10 kwietnia 1840 w Knoxville.

</doc>
<doc id="4194624" url="https://pl.wikipedia.org/wiki?curid=4194624" title="Grzegorz Łazarek">
Grzegorz Łazarek

Grzegorz Stanisław Łazarek (ur. 8 grudnia 1964 w Łodzi, zm. 14 stycznia 2018 w Warszawie) – polski piłkarz, grający na pozycji pomocnika. Syn Wojciecha Łazarka. 
Życiorys.
Absolwent Zespołu Szkół Gastronomicznych im. Karola Libelta w Poznaniu. W 1974 roku został zawodnikiem Lechii Gdańsk. W 1981 roku przeszedł do Lecha Poznań. W I lidze zadebiutował w barwach Lecha w 1983 roku. Z Lechem dwukrotnie zdobył mistrzostwo Polski (1983, 1984), a raz Puchar Polski (1984). W 1985 roku wrócił do Lechii, w barwach której rozegrał 48 meczów w I lidze. W 1988 roku został zawodnikiem Gwardii Warszawa. W styczniu 1991 roku odszedł na wolny transfer, po czym zakończył karierę.
Zmarł 14 stycznia 2018 roku.

</doc>
<doc id="4194631" url="https://pl.wikipedia.org/wiki?curid=4194631" title="John G. Townsend">
John G. Townsend



</doc>
<doc id="4194636" url="https://pl.wikipedia.org/wiki?curid=4194636" title="Kościół Najświętszej Maryi Panny Różańcowej w Pępicach">
Kościół Najświętszej Maryi Panny Różańcowej w Pępicach

Kościół Najświętszej Maryi Panny Różańcowej – rzymskokatolicki kościół filialny w Pępicach. Świątynia należy do parafii Miłosierdzia Bożego w Brzegu w dekanacie Brzeg południe w archidiecezji wrocławskiej. Dnia 8 kwietnia 1964 roku, pod numerem 774/64 kościół został wpisany do rejestru zabytków województwa opolskiego.
Historia kościoła.
Kościół w Pępicach został wybudowany w 1606 roku. Drewnianą wieżę dobudowano w 1741 roku.

</doc>
<doc id="4194639" url="https://pl.wikipedia.org/wiki?curid=4194639" title="Walenty Nasierowski">
Walenty Nasierowski

Walenty Stanisław Kostka Andrzej Nasierowski herbu Ślepowron (ur. 10 listopada 1802 w Mącznikach, zm. 27 października 1888 w Poznaniu) – powstaniec listopadowy, ostatni belwederczyk, działacz emigracyjny, wolnomularz.
Życiorys.
Urodził się 10 listopada 1802 w Mącznikach k. Ostrowa Wielkopolskiego, z ojca Józefa Nasierowskiego i matki Antoniny z Poleskich (Polewskich) Nasierowskiej. Miał pięcioro rodzeństwa.
Pierwsze nauki pobierał w domu rodzinnym, następnie w roku 1817 został kadetem w szkole wojskowej w Kaliszu (w roku 1820 otrzymał dymisję). Po wyjeździe do Warszawy kształcił się początkowo w szkołach wojewódzkich księży pijarów, gdzie uzyskał maturę. W roku 1827 (lub 1829) rozpoczął studia na Wydziale Prawa i Administracji Uniwersytetu Warszawskiego. Brał udział w tajnych spiskach przed wybuchem powstania listopadowego – był m.in. członkiem kółka Ludwika Nabielaka.
Powstanie listopadowe.
Walenty Nasierowski zasłynął głównie jako uczestnik ataku na Belweder w noc listopadową. Atak ten był początkiem zrywu narodowo-wyzwoleńczego, znanego w historii jako powstanie listopadowe. Nasierowski należał – obok m.in. Nabielaka, Goszczyńskiego i Rupniewskiego – do grupy spiskowców szturmującej pałac belwederski od frontu (druga grupa atakowała siedzibę wielkiego księcia od strony ogrodowej). Zasadniczego celu ataku, tj. zabicia lub pojmania Konstantego Pawłowicza nie udało się zrealizować (książę zdołał ukryć się na strychu), jednak zamach ten, wraz z rozwojem ruchów powstańczych, położył kres panowaniu Konstantego w Królestwie Polskim.
W powstaniu listopadowym Walenty Nasierowski służył w 19 Pułku Piechoty Liniowej. Jako porucznik dowodził drugą kompanią Gwardii Honorowej. Był członkiem Towarzystwa Patriotycznego. Brał udział w bitwach pod Białołęką, Grochowem, Rajgrodem i Szawlami. 16 czerwca uzyskał awans do stopnia kapitana. W bitwie pod Szawlami został ciężko ranny, a jego brat Stanisław – poległ. Po upadku powstania na Litwie Nasierowski przekroczył wraz z oddziałem gen. Chłapowskiego granicę pruską (15 VII). Początkowo przebywał w Dreźnie, gdzie leczył rany otrzymane w powstaniu, następnie udał się do Francji. Najwyższy Sąd Kryminalny w Warszawie skazał go zaocznie na karę śmierci za udział w zamachu na życie wielkiego księcia Konstantego. Wyrok ten zamieniono następnie na dożywotnią banicję. Majątek Nasierowskiego uległ konfiskacie.
Na emigracji.
We Francji Nasierowski spędził 16 lat życia (1832-1848). 13 V 1832 zgłosił akces do Towarzystwa Demokratycznego Polskiego – z listy członków wykreślono go w maju 1836. Przez władze francuskie uważany był za „demagoga”; został przeniesiony do Bourges, gdzie prosił o zgodę na odbycie studiów administracyjnych w Paryżu. W sporach politycznych na emigracji początkowo stał w opozycji do obozu ks. A.J. Czartoryskiego, jednak w roku 1844 uznał jego przywództwo. W Angoulême, do którego wyjechał w związku nieudanym zamachem na gen. Józefa Bema, wstąpił do loży masońskiej „Les Amis de la Paix”. W 1835 roku w prasie francuskiej ukazywały się pochwalne artykuły opisujące postawę Nasierowskiego, gdy w Bordeaux uratował życie tonącemu w nurtach rzeki Garonny młodemu Francuzowi.
Żył w trudnych warunkach materialnych, otrzymywał pomoc finansową ze strony pozostającej w kraju rodziny.
Powrót do kraju.
Pomimo wcześniejszych starań i wniosków o zezwolenie, do rodzinnej Wielkopolski wrócił dopiero w lipcu 1848 (nie brał więc udziału w wypadkach Wiosny Ludów). Jako emigrant z Francji nie mógł czynnie angażować się w życie publiczne – dopiero po uzyskaniu naturalizacji uzyskał prawo działalności publicznej, ale tylko w obrębie powiatu. Od 1866 r. był członkiem-dobroczyńcą Towarzystwa Historyczno-Literackiego w Paryżu. 29 listopada 1880 roku, tj. w 50. rocznicę wybuchu powstania listopadowego, Nasierowski był przyjmowany w Poznaniu z honorami na uroczystej uczcie, w towarzystwie m.in. Edwarda Ponińskiego i Arsena Kwileckiego. Wygłosił wówczas słynne przemówienie o istocie powstań narodowych, w którym bronił i uzasadniał motywy i cele powstania listopadowego, ale jednocześnie przestrzegał przed wzniecaniem źle przygotowanych i przedwczesnych powstań w przyszłości.
Walenty Nasierowski zmarł – jako ostatni belwederczyk – w Poznaniu w dniu 27 października 1888 roku.
Rodzina.
W 1853 r. w Krotoszynie wziął ślub z Filipiną Wilczyńską. Zamieszkał w Oczkowicach, gdzie poświęcił się pracy w gospodarstwie i działalności publicznej. Mieli syna Witolda (ur. 1854) oraz cztery córki: Karolinę (ur. 1853), Marię (ur. 1856), Zofię Antoninę (ur. 1857) i Marię Magdalenę (ur. 1860).
Przed śmiercią sprzedał majątek w Oczkowicach za sumę 360 tys. marek.
W kulturze.
Po śmierci Nasierowskiego ufundowano i wmurowano w kościele farnym w Poznaniu tablicę pamiątkową poświęconą belwederczykowi. Tablica ta uległa zniszczeniu w czasie II wojny światowej.
Słynna grafika Fryderyka Krzysztofa Dietricha "Atak spiskowców na Belweder 29 listopada 1830 r.", przedstawia grupę dziewięciu spiskowych wdzierających się na dziedziniec pałacowy – jednym z nich jest Walenty Nasierowski.

</doc>
<doc id="4194647" url="https://pl.wikipedia.org/wiki?curid=4194647" title="Jude Deveraux">
Jude Deveraux

Jude Deveraux, właściwie Jude Gilliam (ur. 20 września 1947 w Fairdale w stanie Kentucky) – amerykańska pisarka, głównie romansów historycznych. 
Romanse jej autorstwa, tłumaczone na wiele języków, przekroczyły nakład 60 milionów, a ponad 40 tytułów trafiło na listy bestsellerów "New York Times". Deveraux pisze również opowiadania i powieści, których akcja dzieje się w późniejszych okresach historycznych. Uchodzi za pionierkę w dziedzinie romansów historycznych, za co magazyn "Romantic Times" w 2013 przyznał jej nagrodę Pioneer of Romance Award. 
Życiorys.
Pochodzi z dużej rodziny. Studiowała sztukę na uniwersytecie stanowym w Murray w stanie Kentucky. Po studiach pracowała jako nauczycielka w szkole podstawowej. W 1967 roku wyszła za mąż zmieniając nazwisko Gilliam na White (małżeństwo trwało tylko cztery lata). Wtedy też zaczęła pisać. Pierwszą książkę "Enchanted Land" opublikowała pod pseudonimem Jude Deveraux w 1977 roku. W 1997 roku, już jako sławna pisarka, wyszła ponownie za mąż, za Clauda Montassira, ale i to małżeństwo się rozpadło – po tragicznej śmierci adoptowanego syna, Sama Aleksandra, w 2005 roku . Pisarka dużo podróżuje, mieszka na Florydzie.
Twórczość.
Wydane w Polsce romanse Jude Deveraux: 
Cykl "Edilean"
Cykl "Endenton"
Cykl "James River"
Cykl "Miłość i Magia"
Cykl "Rodzina Peregrinów"
Cykl "Saga rodu Montgomerych"
Cykl "Taggert"
Cykl "Trylogia Panien Młodych z Nantucket"
Cykl "Velvet"

</doc>
<doc id="4194649" url="https://pl.wikipedia.org/wiki?curid=4194649" title="Ivisa Island">
Ivisa Island

Ivisa Island – niezamieszkana wyspa w zatoce Cumberland, w regionie Qikiqtaaluk, na terytorium Nunavut, w Kanadzie. 
W pobliżu Ivisa Island położone są wyspy: Saunik Island, Imigen Island, Ekallulik Island, Iglunga Island, Kudjak Island i Aupaluktok Island.

</doc>
<doc id="4194650" url="https://pl.wikipedia.org/wiki?curid=4194650" title="Jacek Dubiński">
Jacek Dubiński

Jacek Dubiński (ur. 8 stycznia 1962 w Warszawie) – polski ekonomista i urzędnik państwowy, w latach 2007–2008 i w 2016 prezes Kasy Rolniczego Ubezpieczenia Społecznego, w latach 2006–2007 wiceprezes KRUS.
Życiorys.
Absolwent Wydziału Nauk Ekonomicznych Uniwersytetu Warszawskiego. Od 1990 do 1994 pracował w Ministerstwie Finansów, po czym do 1997 był doradcą ministra w Urzędzie Rady Ministrów. W 1999 krótko zatrudniony jako główny specjalista finansowy w Daewoo. Od 1997 do 2001 kierował Biurem Administracyjno-Budżetowym w Urzędzie Komitetu Integracji Europejskiej. Piastował potem funkcję dyrektora zarządu w Funduszu Składkowym Ubezpieczenia Społecznego, a od 2003 do 2006 kierował Departamentem Organizacyjno-Gospodarczym w Agencji Restrukturyzacji i Modernizacji Rolnictwa.
Od 7 sierpnia 2006 do 3 marca 2007 sprawował funkcję wiceprezesa KRUS. Dwukrotnie był następnie jego prezesem: od 3 marca 2007 do 23 stycznia 2008 i od 14 stycznia do 4 sierpnia 2016.

</doc>
<doc id="4194663" url="https://pl.wikipedia.org/wiki?curid=4194663" title="José Bantolo">
José Bantolo

José Salmorin Bantolo (ur. 12 listopada 1960 w Guisijan) – filipiński duchowny rzymskokatolicki, od 2011 biskup Masbate.
Życiorys.
Święcenia kapłańskie przyjął 21 kwietnia 1986 i został inkardynowany do diecezji San Jose de Antique. Po kilkuletnim stażu wikariuszowskim został mianowany rektorem seminarium. W 2001 objął funkcję ekonoma diecezjalnego, a w kolejnych latach był przełożonym diecezjalnego kolegium oraz wikariuszem generalnym.
15 czerwca 2011 otrzymał nominację na biskupa Masbate. Sakry biskupiej udzielił mu 22 sierpnia 2011 abp Angel Lagdameo.

</doc>
<doc id="4194667" url="https://pl.wikipedia.org/wiki?curid=4194667" title="Hirokazu Koreeda">
Hirokazu Koreeda

 – japoński reżyser i scenarzysta filmowy.
Życiorys.
W 1987 ukończył studia na Uniwersytecie Waseda i dołączył do TV Man Union, gdzie nakręcił kilka filmów dokumentalnych, m.in. "Uczyć się od cielaka" (1991) i "Sierpień bez niego" (1994). Jego debiutem fabularnym był "Blask ułudy" ("Maborosi", 1995), nakręcony na podstawie opowiadania Teru Miyamoto. Film został zaprezentowany na kilku festiwalach i przyniósł mu międzynarodowe uznanie. Zdobył za niego wyróżnienie OCIC na 52. MFF w Wenecji, a także główną nagrodę Złotego Hugo na MFF w Chicago oraz nagrodę za najlepszy debiut reżyserski na MFF w Vancouver.
Światową popularność zdobyły również jego kolejne dramaty psychologiczne – "Po życiu" (1998), który zdobył Nagrodę FIPRESCI na MFF w San Sebastián i "Oddalenie" (2000), startujący w konkursie głównym na 54. MFF w Cannes. W 2003 został producentem filmu "Hebiichigo".
W 2004 wyreżyserował "Dziecięcy świat", który miał swoją premierę w konkursie głównym na 57. MFF w Cannes, a grający w nim Yūya Yagira otrzymał na tym festiwalu nagrodę dla najlepszego aktora. W 2006 jego kolejny film, "Hana", znalazł się w konkursie na MFF w San Sebastián. Obraz "Ciągle na chodzie" (2008) otrzymał wyróżnienie specjalne SIGNIS na MFF w San Sebastián. W 2009 otrzymał za ten film Azjatycką Nagrodę Filmową dla najlepszego reżysera. W tym samym roku wyreżyserował "Dmuchaną lalę", zaprezentowaną w ramach sekcji Un Certain Regard na 62. MFF w Cannes. W 2010 został reżyserem serialu "Ayashiki bungo kaidan".
W 2011 wyreżyserował film, "Życzenie", który otrzymał nagrodę za najlepszy scenariusz oraz nagrodę SIGNIS na MFF w San Sebastián. "Jak ojciec i syn" (2013) przyniósł mu Nagrodę Jury na 66. MFF w Cannes. Obraz zdobył także nagrodę Japońskiej Akademii Filmowej dla najlepszej aktorki drugoplanowej (Yōko Maki), najlepszego aktora drugoplanowego (Lily Franky) oraz otrzymał nominacje dla najlepszego filmu, najlepszego reżysera, najlepszego aktora pierwszoplanowego (Masaharu Fukuyama), najlepszej aktorki pierwszoplanowej (Machiko Ono), za najlepszy scenariusz, najlepszy dźwięk, najlepsze zdjęcia, najlepszą muzykę, najlepsze oświetlenie oraz najlepszy montaż.
W 2015 wyreżyserował film "Nasza młodsza siostra", który został nominowany do Złotej Palmy na 68. MFF w Cannes oraz zdobył nagrodę Japońskiej Akademii Filmowej dla najlepszego filmu, najlepszego reżysera, najlepszych zdjęć i najlepszego oświetlenia oraz był nominowany w kategoriach: najlepszy scenariusz, najlepsza aktorka pierwszoplanowa (Haruka Ayase), najlepsza aktorka drugoplanowa (Kaho i Masami Nagasawa), najlepsza muzyka, najlepsza scenografia, najlepszy dźwięk, najlepszy montaż oraz najlepszy debiutant (Suzu Hirose). W 2016 powstał jego kolejny film, "Po burzy", nominowany do Un Certain Regard na 69. MFF w Cannes. Rok później stworzył film "Trzecie morderstwo", który został nominowany do Złotego Lwa na 74. MFF w Wenecji. W 2018 wyreżyserował film "Złodziejaszki", który przyniósł mu Złotą Palmę na 71. MFF w Cannes. Rok później nakręcił pierwszy film poza Japonią, "Prawdę", która otwierała festiwal w Wenecji. Obraz ten powstał na podstawie sztuki teatralnej napisanej przez reżysera w 2003 roku.
W 2014 założył wytwórnię filmową Bun-Buku.
Został nagrodzony Nagrodą Asahi za 2018 rok.

</doc>
<doc id="4194668" url="https://pl.wikipedia.org/wiki?curid=4194668" title="Pestki">
Pestki



</doc>
<doc id="4194670" url="https://pl.wikipedia.org/wiki?curid=4194670" title="Edwin de la Peña y Angot">
Edwin de la Peña y Angot

Edwin de la Peña y Angot (ur. 5 kwietnia 1954 w San Juan) – filipiński duchowny rzymskokatolicki, od 2000 prałat terytorialny Marawi.
Życiorys.
Prezbiterat.
Święcenia kapłańskie przyjął 22 kwietnia 1981. Był m.in. moderatorem zgromadzenia Misjonarzy Filipińskich (1983-1984) oraz rektorem seminarium w Tagaytay (1999-2000). W latach 1989-1995 pracował także w charakterze misjonarza na terenie Papui-Nowej Gwinei.
23 czerwca 2000 otrzymał nominację na prałata terytorialnego Marawi. Uroczyste objęcie urzędu nastąpiło 12 sierpnia tegoż roku.
Episkopat.
22 października 2001 papież Jan Paweł II wyniósł go do godności biskupiej. Sakry biskupiej udzielił mu 27 grudnia tegoż roku ówczesny nuncjusz apostolski na Filipinach, abp Antonio Franco.

</doc>
<doc id="4194671" url="https://pl.wikipedia.org/wiki?curid=4194671" title="Hirokazu Kore-eda">
Hirokazu Kore-eda



</doc>
<doc id="4194675" url="https://pl.wikipedia.org/wiki?curid=4194675" title="Emmanuel Cabajar">
Emmanuel Cabajar

Emmanuel Treveno Cabajar CSsR (ur. 8 października 1942 w Handayan Getafe) – filipiński duchowny rzymskokatolicki, w latach 2004-2018 biskup Pagadian.
Życiorys.
Święcenia kapłańskie przyjął 18 grudnia 1966 w zgromadzeniu redemptorystów. Pracował w placówkach zakonnych w Davao, Iligan i Mindanao. W latach 1996-1997 był wikariuszem filipińskiej prowincji zakonu, zaś w latach 1997-2004 radnym generalnym zgromadzenia.
14 maja 2004 papież Jan Paweł II mianował go biskupem Pagadian. Sakry biskupiej udzielił mu 14 sierpnia 2004 kard. Ricardo Vidal.
22 grudnia 2018 przeszedł na emeryturę.

</doc>
<doc id="4194679" url="https://pl.wikipedia.org/wiki?curid=4194679" title="Computer Telephony Integration">
Computer Telephony Integration



</doc>
<doc id="4194682" url="https://pl.wikipedia.org/wiki?curid=4194682" title="Dziewczynka i gąsior">
Dziewczynka i gąsior

Dziewczynka i gąsior (ros. Девочка и Гусь) – radziecki krótkometrażowy film animowany z 1975 roku w reżyserii Wachtanga Bachtadze. Scenariusz napisała Nina Benaszwili.

</doc>
<doc id="4194684" url="https://pl.wikipedia.org/wiki?curid=4194684" title="Antonio Tobias">
Antonio Tobias

Antonio Realubin Tobias (ur. 13 czerwca 1941 w Ilocos Norte) – filipiński duchowny rzymskokatolicki, w latach 2003–2019 biskup Novaliches.
Życiorys.
Święcenia kapłańskie przyjął 21 czerwca 1965 i został inkardynowany do archidiecezji manilskiej. Po święceniach został sędzią sądu metropolitalnego. W latach 1970-1982 był także wykładowcą niższego seminarium archidiecezjalnego.
3 listopada 1982 został mianowany biskupem pomocniczym archidiecezji Zamboanga ze stolicą tytularną "Tipasa in Numidia". Sakry biskupiej udzielił mu 25 stycznia 1983 w manilskiej archikatedrze abp Bruno Torpigliani.
14 września 1984 papież Jan Paweł II mianował go biskupem Pagadian, a następnie powierzył mu urząd biskupa diecezjalnego w San Fernando de La Union (28 maja 1993) oraz w Novaliches (25 listopada 2003).
6 czerwca 2019 przeszedł na emeryturę.

</doc>
<doc id="4194685" url="https://pl.wikipedia.org/wiki?curid=4194685" title="Interactive Voice Response">
Interactive Voice Response



</doc>
<doc id="4194686" url="https://pl.wikipedia.org/wiki?curid=4194686" title="Mistrzostwa Norwegii w piłce siatkowej mężczyzn">
Mistrzostwa Norwegii w piłce siatkowej mężczyzn

Mistrzostwa Norwegii w piłce siatkowej mężczyzn (oficjalny skrót NM) – cykliczne, krajowe rozgrywki sportowe organizowane od 1946 roku dla norweskich męskich klubów siatkarskich, mające na celu wyłonienie mistrza kraju.
W latach 1946-1969 mistrzostwa Norwegii odbywały się w ciągu dwóch dni na otwartym powietrzu. W 1967 roku studenci z Trondheim zorganizowali nieoficjalne mistrzostwa kraju w hali. Pierwsze oficjalne mistrzostwa halowe odbyły się w 1970 roku. W 1971 roku, oprócz mistrzostw halowych, po raz ostatni zorganizowano także mistrzostwa na otwartym powietrzu.
W latach 1971-1976 za rozgrywki o tytuł mistrza Norwegii uznawano rozgrywki ligowe (w sezonach 1971/1972-1973/1974 - Hovedserie, natomiast w sezonach 1974/1975-1975/1976 - 1. divisjon). Od sezonu 1976/1977 za oficjalne mistrzostwa Norwegii uznawane są rozgrywki o Puchar Norwegii. Zdobywca Pucharu zostaje mistrzem Norwegii. Wyjątkiem był sezon 1989/1990, gdy Norweski Związek Piłki Siatkowej zdecydował, iż tytuł mistrza Norwegii zdobędzie zwycięzca najwyższej klasy rozgrywkowej - Eliteserien.

</doc>
<doc id="4194688" url="https://pl.wikipedia.org/wiki?curid=4194688" title="Wachtang Bachtadze">
Wachtang Bachtadze

Wachtang Dawidowicz Bachtadze (ros. Вахтанг Давидович Бахтадзе; ur. 26 grudnia 1914, zm. 14 września 1991) – radziecki i gruziński reżyser filmowy, twórca filmów animowanych. Zasłużony Działacz Sztuk Gruzińskiej SRR. Od 1953 roku w studiu Gruzija-film. Członek ASIFA.

</doc>
<doc id="4194689" url="https://pl.wikipedia.org/wiki?curid=4194689" title="Jesse Mercado">
Jesse Mercado

Jesse Eugenio Mercado (ur. 6 czerwca 1951 w Kalookan) – filipiński duchowny rzymskokatolicki, od 2003 biskup Parañaque.
Życiorys.
Święcenia kapłańskie otrzymał 19 marca 1977 w manilskiej archikatedrze. Inkardynowany do manilskiej archidiecezji, początkowo był wikariuszem w Pasay, a po kilku miesiącach został skierowany jako ojciec duchowny do seminarium w Baguio. W latach 1979-1994 pracował w seminarium w Makati, zaś w latach 1988-1994 był jego rektorem oraz sekretarzem Komisji Episkopatu Filipin ds. Seminariów. W 1994 wyjechał do Rzymu i został przełożonym Papieskiego Kolegium Filipińskiego.
25 lutego 1997 został mianowany przez Jana Pawła II biskupem pomocniczym Manili oraz biskupem tytularnym "Talaptuli". Sakrę biskupią przyjął 31 marca 1997 w miejscowej katedrze z rąk kard. Jaime Sina.
7 grudnia 2002 papież powierzył mu urząd biskupa nowo powstałej diecezji Parañaque. Ingres odbył się 28 stycznia 2003.

</doc>
<doc id="4194693" url="https://pl.wikipedia.org/wiki?curid=4194693" title="Narciso Abellana">
Narciso Abellana

Narciso Villaver Abellana MSC (ur. 11 listopada 1953 w Talisay) – filipiński duchowny rzymskokatolicki, od 2013 biskup Romblon.
Życiorys.
Święcenia kapłańskie przyjął 28 grudnia 1978 w zgromadzeniu Misjonarzy Najświętszego Serca Jezusowego. Po kilkuletnim stażu proboszczowskim został rektorem zakonnego seminarium, a w latach 1991-1993 był mistrzem nowicjatu. Kolejne sześć lat spędził jako dziekan w zakonnym teologacie, a w 1999 został wybrany przełożonym filipińskiej prowincji zgromadzenia. W latach 2005-2011 przebywał w Rzymie, pełniąc funkcję wikariusza generalnego zakonu oraz asystenta generała. Po zakończeniu kadencji powrócił do kraju i został kapelanem uniwersytetu w Nueva Ecija.
15 października 2013 został mianowany biskupem diecezji Romblon. Sakry biskupiej udzielił mu 11 grudnia 2013 abp Socrates Villegas.

</doc>
<doc id="4194709" url="https://pl.wikipedia.org/wiki?curid=4194709" title="Michał Lizak">
Michał Lizak

Michał Lizak (ur. 31 grudnia 1974 w Szczecinie) – polski adwokat, sędzia Trybunału Stanu.
Życiorys.
W 1998 roku ukończył studia na Wydziale Prawa i Administracji Uniwersytetu Szczecińskiego. Od 1998 do 1999 pracował w gabinecie wojewody i biurze prawnym Urzędu Wojewódzkiego w Szczecinie. Od 1999 do 2001 zatrudniony na US w Katedrze Prawa Rzymskiego i Doktryn Politycznych i Prawnych. Po odbyciu w latach 1999–2003 aplikacji, w 2003 uzyskał uprawnienia adwokata. Od tego czasu prowadzi kancelarię adwokacką "Lizak, Stankiewicz, Królikowski". Autor publikacji popularnonaukowych i nauczyciel przedmiotów prawnych w szkołach policealnych.
W kadencji 2005–2007 zasiadał w Trybunale Stanu z rekomendacji posłów Ligi Polskich Rodzin, Samoobrony RP i Polskiego Stronnictwa Ludowego.

</doc>
<doc id="4194710" url="https://pl.wikipedia.org/wiki?curid=4194710" title="Gerardo Alminaza">
Gerardo Alminaza

Gerardo Alimane Alminaza (ur. 4 sierpnia 1959 w San Jose) – filipiński duchowny rzymskokatolicki, od 2013 biskup San Carlos.
Žyciorys.
Święcenia kapłańskie otrzymał 29 kwietnia 1986 i został inkardynowany do diecezji Bacolod. Po krótkim stażu wikariuszowskim został pracownikiem seminarium w Bacolod. Pełnił w nim funkcje dziekana studiów, ojca duchownego oraz rektora.
29 maja 2008 został mianowany biskupem pomocniczym archidiecezji Jaro ze stolicą tytularną "Maximiana in Byzacena". Sakry biskupiej udzielił mu 4 sierpnia 2008 abp Edward Adams.
14 września 2013 otrzymał nominację na biskupa San Carlos, zaś 18 listopada 2013 kanonicznie objął urząd.

</doc>
<doc id="4194712" url="https://pl.wikipedia.org/wiki?curid=4194712" title="Biała Księga z Rhydderch">
Biała Księga z Rhydderch

Biała Księga z Rhydderch (wal. "Llyfyr Gwyn o Rhydderch") – walijski manuskrypt z XIV wieku. Stanowi cenny zbiór walijskiej prozy, m.in. historii z kanonu "Mabinogion". Zawiera też fragmenty poezji.
Historia.
Biała Księga z Rhydderch powstała około 1350 w klasztorze Strata Florida. W jej spisaniu uczestniczyło pięciu skrybów, z których jednego zidentyfikowano jako Anchorite'a z Llanddewibrefi, pozostali zaś są nieznani. Pismo pod koniec jednej z części należy prawdopodobnie do Hywela Fychana, głównego skryby Czerwonej Księgi z Hergest. Uważa się jednak że, mimo znaczących podobieństw, obie księgi powstały niezależnie od siebie, prawdopodobnie czerpiąc z wcześniejszego manuskryptu. Hywel prawdopodobnie dokonywał jedynie poprawek błędów w Białej Księdze.
Nazwa księgi pochodzi od Rhyddercha ab Ieuan Llwyd (około 1325 – 1400) z Parc Rhydderch w Ceredigion (lub od nazwy jego posiadłości). Był on potomkiem założyciela Strata Florida, z rodziny o bogatych tradycjach patronatu nad sztuką. Być może księga została spisana specjalnie dla niego.
Obecnie Biała Księga z Rhydderch przechowywana jest w Narodowej Bibliotece Walijskiej w Aberystwyth. Trafiła tam w 1904 roku za sprawą sir Johna Williamsa. Wcześniej przechowywana była w bibliotece Roberta Vaughana w Hengwrt (niedaleko Dolgellau). Vaughan uzyskał ją po śmierci poprzedniego właściciela, kartografa Johna Jonesa. W 1940 roku Księga została ponownie oprawiona w koziej skórze.

</doc>
<doc id="4194714" url="https://pl.wikipedia.org/wiki?curid=4194714" title="Moldova-Film">
Moldova-Film

Moldova-Film – mołdawskie studio filmów fabularnych, dokumentalnych i animowanych z siedzibą w Kiszyniowie.

</doc>
<doc id="4194715" url="https://pl.wikipedia.org/wiki?curid=4194715" title="Jose Romeo Lazo">
Jose Romeo Lazo

Jose Romeo Orquejo Lazo (ur. 23 stycznia 1949 w San Jose de Buenavista) – filipiński duchowny rzymskokatolicki, od 2018 arcybiskup Jaro.
Życiorys.
Święcenia kapłańskie przyjął 1 kwietnia 1975 i został inkardynowany do diecezji San Jose de Antique. Pełnił funkcje m.in. ojca duchownego i rektora miejscowego seminarium, wikariusza generalnego diecezji oraz wikariusza biskupiego dla II synodu plenarnego na Filipinach.
15 listopada 2003 został mianowany biskupem Kalibo. Sakry biskupiej udzielił mu 30 grudnia 2003 ówczesny nuncjusz apostolski na Filipinach, abp Antonio Franco.
21 lipca 2009 papież Benedykt XVI mianował go biskupem diecezji San Jose de Antique.
14 lutego 2018 ogłoszono jego nominację na arcybiskupa Jaro. Ingres odbył się 17 kwietnia 2018.

</doc>
<doc id="4194719" url="https://pl.wikipedia.org/wiki?curid=4194719" title="Roberto Mallari">
Roberto Mallari

Roberto Calara Mallari (ur. 27 marca 1958 w Masantol) – filipiński duchowny rzymskokatolicki, od 2012 biskup San Jose de Nueva Ecija.
Życiorys.
Święcenia kapłańskie przyjął 27 listopada 1982 i został inkardynowany do archidiecezji San Fernando. Był m.in. ojcem duchownym archidiecezjalnego seminarium duchownego, dyrektorem kurialnej komisji ds. życia i rodziny oraz sekretarzem komisji Episkopatu Filipin ds. rodzin.
14 stycznia 2006 papież Benedykt XVI mianował go biskupem pomocniczym San Fernando oraz biskupem tytularnym "Erdonii". Sakry biskupiej udzielił mu 27 marca 2006 kard. Ricardo Vidal.
15 maja 2012 został mianowany biskupem diecezji San Jose de Nueva Ecija.

</doc>
<doc id="4194722" url="https://pl.wikipedia.org/wiki?curid=4194722" title="Buenaventura Famadico">
Buenaventura Famadico

Buenaventura Malayo Famadico (ur. 13 lipca 1956 w Banton) – filipiński duchowny rzymskokatolicki, od 2013 biskup San Pablo.
Życiorys.
Święcenia kapłańskie otrzymał 25 października 1983 i został inkardynowany do wikariatu apostolskiego Calapan. Był m.in. ojcem duchownym miejscowego seminarium (1986-1991), dyrektorem działającego przy seminarium ośrodka duchowości (1991-1997), a także proboszczem parafii katedralnej (1998-2002).
6 kwietnia 2002 został mianowany biskupem pomocniczym archidiecezji Lipa oraz biskupem tytularnym "Urusi". Sakry biskupiej udzielił mu 19 czerwca 2002 ówczesny nuncjusz apostolski na Filipinach, abp Antonio Franco.
11 czerwca 2003 został otrzymał nominację na biskupa Gumaca. Ingres odbył się 14 lipca 2003.
25 stycznia 2013 został przeniesiony na stolicę biskupią San Pablo, zaś 2 marca 2013 kanonicznie objął urząd.

</doc>
<doc id="4194723" url="https://pl.wikipedia.org/wiki?curid=4194723" title="Green Islands">
Green Islands



</doc>
<doc id="4194730" url="https://pl.wikipedia.org/wiki?curid=4194730" title="Arturo Bastes">
Arturo Bastes

Arturo Mandin Bastes SVD (ur. 1 kwietnia 1944 w Loboc) – filipiński duchowny rzymskokatolicki, w latach 2003-2019 biskup Sorsogon.
Życiorys.
Wstąpił do nowicjatu werbistów w Tagaytay i w tymże zgromadzeniu złożył profesję wieczystą 28 czerwca 1970. Święcenia kapłańskie przyjął w Manili 28 listopada 1970 z rąk papieża Pawła VI. Po czterech latach studiów w Rzymie został wykładowcą seminarium w Tagaytay. Był także m.in. przełożonym werbistów w regionie Surigao (1982-1985), założycielem i pierwszym dyrektorem Centrum Biblijnego w Davao (1985-1989), a także wiceprowincjałem (1985-1987) i prowincjałem (1994-1997) prowincji południowofilipińskiej zakonu.
3 lipca 1997 został mianowany przez papieża Jana Pawła II biskupem Romblon. Sakry biskupiej udzielił mu 21 sierpnia tegoż roku kard. Ricardo Vidal.
25 lipca 2002 został prekonizowany biskupem koadiutorem Sorsogon, zaś 16 kwietnia następnego roku przejął pełnię rządów w diecezji.
15 października 2019 przeszedł na emeryturę.

</doc>
<doc id="4194731" url="https://pl.wikipedia.org/wiki?curid=4194731" title="O białej róży, która umiała się czerwienić">
O białej róży, która umiała się czerwienić

O białej róży, która umiała się czerwienić () – radziecki krótkometrażowy film animowany z 1982 roku w reżyserii Constatina Balana. Scenariusz napisał Jewgienij Agranowicz.

</doc>
<doc id="4194734" url="https://pl.wikipedia.org/wiki?curid=4194734" title="Antonieto Cabajog">
Antonieto Cabajog

Antonieto Dumagan Cabajog (ur. 10 maja 1956 w Cebu) – filipiński duchowny rzymskokatolicki, od 2001 biskup Surigao.
Życiorys.
Ukończył studia filozoficzne i teologiczne na Uniwersytecie św. Tomasza w Manili. Uzyskał także tytuł doktora z prawa kanonicznego na Papieskim Uniwersytecie św. Tomasza z Akwinu.
Święcenia kapłańskie przyjął 9 kwietnia 1981 i został inkardynowany do diecezji Tagbilaran. Pełnił funkcje m.in. ojca duchownego i profesora seminarium w Tagbilaranie,
asystenta sekretarza generalnego Konferencji Episkopatu Filipin, a później ekonoma tejże instytucji, profesora prawa kanonicznego na Uniwersytecie św. Tomasza w Manili oraz proboszcza parafii w Tagbilaranie.
Episkopat.
13 stycznia 1999 został mianowany przez papieża Jana Pawła II biskupem pomocniczym archidiecezji Cebu oraz biskupem tytularnym "Reperi". Sakry udzielił mu 16 marca tegoż roku ówczesny arcybiskup Cebu, kard. Ricardo Vidal.
21 kwietnia 2001 otrzymał nominację na biskupa diecezjalnego Surigao.

</doc>
<doc id="4194739" url="https://pl.wikipedia.org/wiki?curid=4194739" title="Sergio Utleg">
Sergio Utleg

Sergio Lasam Utleg (ur. 11 września 1943 w Solana) – filipiński duchowny rzymskokatolicki, w latach 2011–2019 arcybiskup Tuguegarao.
Życiorys.
Święcenia kapłańskie przyjął 30 marca 1968 i został inkardynowany do archidiecezji Tuguegarao. Po święceniach i kilkuletnim stażu wikariuszowskim został proboszczem w Cordovie, zaś w 1987 objął probostwo w Alcali, gdzie pracował do nominacji biskupiej.
10 lutego 1997 papież Jan Paweł II mianował go biskupem koadiutorem diecezji Iligan. Sakry biskupiej udzielił mu 17 marca 1997 abp Gian Vincenzo Moreni. 26 lipca 1999 objął rządy w diecezji jako ordynariusz.
13 listopada 2006 otrzymał nominację na biskupa Laoag, zaś 15 czerwca 2011 został mianowany arcybiskupem metropolitą Tuguegarao.
18 października 2019 przeszedł na emeryturę.

</doc>
<doc id="4194740" url="https://pl.wikipedia.org/wiki?curid=4194740" title="Siergiej Szustikow">
Siergiej Szustikow



</doc>
<doc id="4194746" url="https://pl.wikipedia.org/wiki?curid=4194746" title="Wilfredo Manlapaz">
Wilfredo Manlapaz

Wilfredo Dasco Manlapaz (ur. 7 kwietnia 1941 w Paracale) – filipiński duchowny rzymskokatolicki, biskup Tagum w latach 1986–2018.

</doc>
<doc id="4194749" url="https://pl.wikipedia.org/wiki?curid=4194749" title="Najlepszy">
Najlepszy



</doc>
<doc id="4194751" url="https://pl.wikipedia.org/wiki?curid=4194751" title="Nereo Odchimar">
Nereo Odchimar

Nereo Page Odchimar (ur. 16 października 1940 w Bacuad) – filipiński duchowny rzymskokatolicki, od 2001 do 2018 biskup Tandag.
Życiorys.
Święcenia kapłańskie przyjął 19 grudnia 1964. Początkowo pełnił funkcje duszpasterskie w diecezji Surigao, w 1982 przeniósł się do archidiecezji Manili, gdzie był m.in. obrońcą węzła i wykładowcą prawa kanonicznego na Uniwersytecie św. Tomasza.
Episkopat.
18 października 2001 papież Jan Paweł II mianował go biskupem diecezji Tandag. Sakry biskupiej udzielił mu 27 listopada tegoż roku ówczesny arcybiskup Manili, kard. Jaime Sin.
W latach 2009-2011 pełnił funkcję przewodniczącego Konferencji Episkopatu Filipin.
26 lutego 2018 przeszedł na emeryturę.

</doc>
<doc id="4194753" url="https://pl.wikipedia.org/wiki?curid=4194753" title="Tyron Dixon">
Tyron Dixon

Tyron Dixon (ur. 1979 w Kolonii) – niemiecki DJ i producent muzyczny.
Biografia.
Tyron zaczął tworzyć w wieku 14 lat. Żeby utrzymać się finansowo oraz finansować swoje regularne podróże do rodziny w Miami początkowo pracował jako sprzedawca butów, a następnie jako spedytor.
W wieku 17 lat występował w Extra Dry w Koblencji, dwa lata później został rezydentem w klubie Loft w Ludwigshafen. Następnie grał między innymi w La Rocca w Düsseldorfie, Flamingo w Essen i Depot w Münster.
Pierwsze doświadczenia zdobywał u boku odnoszącego sukcesy producenta muzycznego Mousse T. w Peppermint Park w Niemczech.
Przygotowywał remiksy dla ikony muzyki pop Beyonce, Kerri Chandler, SuSu Bobien, Romanthony, wokalisty Daft Punk ze światowymi hitami takimi jak „One more time”. Tyron stworzył również remix utworu „Bring it back” we współpracy z Johnem Davisem – wokalistą popularnego pop bandu The Real Milli Vanilli. Współpracował ze zdobywcą nagrody Grammy – Paulem Oakenfoldem, Timem Masonem, Seamus Haji, Nielsem van Goghiem i wieloma innymi.
Występował dla znanego na całym świecie klubu Pacha Ibiza, miksował CD-kompilację dla klubu Pacha Polska &amp; Ischgl. Był rezydentem najlepszych, światowych klubów, włącznie ze Space, Blue Marlin, KM5 na Ibizie oraz Sutton Club w Barcelonie.
Dwukrotnie supportował Calvina Harrisa, występował razem z Davidem Guetta podczas światowej trasy F*** Me I’m Famous, LMFAO, Armin van Buuren, Taboo (The Black Eyed Peas), Bruno Mars, Pitbull, Paris Hilton oraz Sophie Ellis-Bextor. Występował również w Palais na oficjalnym Festiwalu w Cannes, Festiwalu Don't Let Daddy Know w Gdańsku, Noa Beach Club, Red Bull Festival i wielu innych.

</doc>
<doc id="4194757" url="https://pl.wikipedia.org/wiki?curid=4194757" title="Jacinto Jose">
Jacinto Jose

Jacinto Agcaoili Jose (ur. 29 października 1950 w Laoag) – filipiński duchowny rzymskokatolicki, od 2005 biskup Urdaneta.
Życiorys.
Święcenia kapłańskie otrzymał 29 czerwca 1975 i został inkardynowany do diecezji Laoag. Po święceniach został prefektem w diecezjalnym seminarium, natomiast w 1977 objął funkcję jego rektora. W 1985 rozpoczął pracę w szkole teologicznej w Vigan, zaś dwa lata później został jego przełożonym. W 1991 powrócił do seminarium w Laoag i przez rok był jego rektorem. W 1993 został mianowany proboszczem w Sarrat, zaś w 2001 otrzymał nominację na proboszcza parafii katedralnej oraz wikariusza generalnego diecezji. W czerwcu 2005 został tymczasowym administratorem diecezji.
21 września 2005 papież Benedykt XVI mianował go biskupem diecezji Urdaneta. Sakry biskupiej udzielił mu 26 listopada 2005 abp Antonio Franco, ówczesny nuncjusz apostolski na Filipinach.

</doc>
<doc id="4194759" url="https://pl.wikipedia.org/wiki?curid=4194759" title="Manolo de los Santos">
Manolo de los Santos

Manolo Alarcon de los Santos (ur. 5 sierpnia 1947 w Basud) – filipiński duchowny rzymskokatolicki, od 1994 biskup Virac.

</doc>
<doc id="4194760" url="https://pl.wikipedia.org/wiki?curid=4194760" title="Ludwik Eichborn">
Ludwik Eichborn



</doc>
<doc id="4194762" url="https://pl.wikipedia.org/wiki?curid=4194762" title="Warlito Cajandig">
Warlito Cajandig

Warlito Itucas Cajandig (ur. 31 stycznia 1944 w Dumarao) – filipiński duchowny rzymskokatolicki, w latach 1989-2022 wikariusz apostolski Calapan.
Życiorys.
7 listopada 2022 papież Franciszek zwolnił go ze względów zdrowotnych z funkcji wikariusza apostolskiego Calapan.

</doc>
<doc id="4194763" url="https://pl.wikipedia.org/wiki?curid=4194763" title="Aleksiej Miszin">
Aleksiej Miszin



</doc>
<doc id="4194765" url="https://pl.wikipedia.org/wiki?curid=4194765" title="Dienis Miszin">
Dienis Miszin



</doc>
<doc id="4194767" url="https://pl.wikipedia.org/wiki?curid=4194767" title="Angelito Lampon">
Angelito Lampon

Angelito Rendon Lampon OMI (ur. 1 marca 1950 w M'Lang) – filipiński duchowny rzymskokatolicki, od 2018 arcybiskup Cotabato.
Życiorys.
Święcenia kapłańskie otrzymał 1 kwietnia 1977 w zgromadzeniu oblatów Maryi Niepokalanej. Był m.in. pracownikiem seminarium w Cotabato, dyrektorem zakonnego postulatu i scholastykatu, prowincjałem oraz radnym generalnym.
21 listopada 1997 papież Jan Paweł II prekonizował go wikariuszem apostolskim Jolo, a 6 stycznia 1998 wyświęcił go na biskupa tytularnego "Valliposity". 6 listopada 2018 papież Franciszek wyznaczył go na arcybiskupa Cotabato.

</doc>
<doc id="4194769" url="https://pl.wikipedia.org/wiki?curid=4194769" title="Antonio Palang">
Antonio Palang

Antonio Pepito Palang SVD (ur. 13 czerwca 1946 w Concepcion, zm. 21 kwietnia 2021) – filipiński duchowny rzymskokatolicki, od 2002 do 2018 wikariusz apostolski San Jose in Mindoro.
Życiorys.
Święcenia kapłańskie przyjął 8 lipca 1972 w Zgromadzeniu Słowa Bożego. Był m.in. prefektem i ojcem duchownym niższego seminarium w Calapan, ojcem duchownym seminarium w Tagaytay (1995-1998), a także administratorem apostolskim wikariatu San Jose in Mindoro (2000-2002).
25 marca 2002 papież Jan Paweł II mianował go wikariuszem apostolskim San Jose in Mindoro oraz biskupem tytularnym "Thuburbo Minus". Sakry biskupiej udzielił mu 31 maja 2002 abp Antonio Franco.
17 marca 2018 papież Franciszek przyjął jego rezygnację z urzędu.

</doc>
<doc id="4194770" url="https://pl.wikipedia.org/wiki?curid=4194770" title="Prudencio Andaya">
Prudencio Andaya

Prudencio Padilla Andaya CICM (ur. 2 stycznia 1959 w Lubuagan) – filipiński duchowny rzymskokatolicki, od 2003 wikariusz apostolski Tabuk.
Życiorys.
Święcenia kapłańskie otrzymał 8 grudnia 1986 w Zgromadzeniu Niepokalanego Serca Maryi. Po święceniach wyjechał na misję do Zambii, gdzie pracował w jednej z misyjnych placówek, zaś w latach 1991-1997 był przełożonym regionalnym zakonu. W 1998 powrócił na Filipiny i rozpoczął pracę w nowicjacie w Taytay, którego przełożonym został rok później.
16 kwietnia 2003 został prekonizowany wikariuszem apostolskim Tabuk oraz biskupem tytularnym "Fuerteventury". Trzy miesiące później przyjął sakrę biskupią z rąk abp. Antonio Franco, ówczesnego nuncjusza apostolskiego na Filipinach.

</doc>
<doc id="4194772" url="https://pl.wikipedia.org/wiki?curid=4194772" title="Edgardo Juanich">
Edgardo Juanich

Edgardo Sarabia Juanich (ur. 29 kwietnia 1952 w Taytay) – filipiński duchowny rzymskokatolicki, w latach 2002-2018 wikariusz apostolski Taytay.
Życiorys.
Święcenia kapłańskie przyjął 11 lipca 1976 i został inkardynowany do wikariatu apostolskiego Palawan. Był m.in. ojcem duchownym miejscowego seminarium (1992-1994), proboszczem parafii katedralnej (1994-1999), a także administratorem misji w Sibaltan (2001-2002).
13 maja 2002 papież Jan Paweł II mianował go wikariuszem apostolskim Taytay i biskupem tytularnym "Ausuaga". Sakry biskupiej udzielił mu 11 lipca tegoż roku w Puerto Princesa ówczesny nuncjusz apostolski na Filipinach, abp Antonio Franco. Następnego dnia odbył się ingres do katedry w Taytay.
W lipcu 2018 ze względu na zły stan zdrowia złożył rezygnację z urzędu, którą 14 listopada tegoż roku przyjął papież Franciszek.

</doc>
<doc id="4194777" url="https://pl.wikipedia.org/wiki?curid=4194777" title="Owen Stanley">
Owen Stanley

Owen Stanley (ur. 1811, zm. 1850) – brytyjski żeglarz i odkrywca. 
Urodził się 13 czerwca 1811. Wywodził się z rodziny duchownych. Był najstarszym synem Edwarda Stanleya, biskupa Norwich i Catherine, córki Oswalda Leicestera, rektora w Stoke w hrabstwie Shropshire. W 1824 rozpoczął naukę w Royal Naval College. W 1826, w wieku zaledwie 15 lat, jako ochotnik zaczął służbę w marynarce na fregacie "Druid". Pływał na wielu jednostkach, między innymi po Morzu Śródziemnym, gdzie brał udział w rejsach po archipelagu greckim. W latach 1836-1837 uczestniczył w badawczej ekspedycji polarnej poświęconej obserwacjom astronomicznym i magnetycznym. W 1839 został awansowany na stopień commandera. W latach 1847-1859 był dowódcą HMS "Rattlesnake" i odbywał podróże do Nowej Gwinei i Wielkiej Rafy Koralowej. 
Był także malarzem. Akwarelami dokumentował swoje obserwacje, poczynione podczas rejsów po półkuli południowej.
Na cześć żeglarza zostały nazwane Góry Owena Stanleya na Papui-Nowej Gwinei.

</doc>
<doc id="4194815" url="https://pl.wikipedia.org/wiki?curid=4194815" title="Glitter Force Doki Doki">
Glitter Force Doki Doki



</doc>
<doc id="4194820" url="https://pl.wikipedia.org/wiki?curid=4194820" title="Renault Velsatis">
Renault Velsatis



</doc>
<doc id="4194823" url="https://pl.wikipedia.org/wiki?curid=4194823" title="Orzo">
Orzo

Orzo – rodzaj makaronu, który kształtem i wielkością przypomina ziarno ryżu lub jęczmienia. Stosowany jest do rzadkich zup oraz zup warzywnych.
"Orzo" po włosku oznacza „jęczmień”. Wykorzystywane są również nazwy synonimiczne: "Puntine", "Punte d'ago", "Armelline", "Semi d'orzo", "Semi d'avena", "Semi di riso", "Occhi di giudeo", "Armellette", "Puntalette", "Semi di cicoria", "Cicorietta", "Risetto", "Chicchi di riso", "Semini", "Avena", "Avenagrande", "Cicorie", "Rosa Marina", "Rosamarina", "Schupfnudeln", "Reiskornpasta", "Kritharaki", "Manestra", "Pasta gallo pion".

</doc>
<doc id="4194836" url="https://pl.wikipedia.org/wiki?curid=4194836" title="Dekanat wołkowyski (eparchia grodzieńska i wołkowyska)">
Dekanat wołkowyski (eparchia grodzieńska i wołkowyska)

Dekanat wołkowyski – jeden z dziewięciu dekanatów wchodzących w skład eparchii grodzieńskiej i wołkowyskiej Egzarchatu Białoruskiego Patriarchatu Moskiewskiego.

</doc>
<doc id="4194840" url="https://pl.wikipedia.org/wiki?curid=4194840" title="Shareholder Value">
Shareholder Value



</doc>
<doc id="4194842" url="https://pl.wikipedia.org/wiki?curid=4194842" title="Matthias Schloo">
Matthias Schloo

Matthias Schloo (ur. 6 kwietnia 1977 w Hamburgu) – niemiecki aktor telewizyjny i filmowy. 
Życiorys.
Urodził się w Hamburgu. Wychowywał się w Schneverdingen. Występował w teatrzyku działającym w Kooperative Gesamtschule Schneverdingen. W 1994 ukończył szkołę teatralną Ernst-Waldau-Theaters w Bremie. Rok później wziął udział w warsztatach w Los Angeles, gdzie nauczył się nauczył się doskonale języka angielskiego.
W 1995 roku otrzymał pierwszą rolę w operze mydlanej ZDF "Jede Menge Leben". Za rolę Yannisa w dramacie telewizyjnym WDR "Der Schrei der Liebe" (1997) u boku Jürgena Prochnowa był nominowany do niemieckiej nagrody TeleStar jako najlepszy młody aktor. Zagrał postać Larsa Rühmanna w komedii "Mama kommt!" (2009) z Sentą Berger i Anją Kling.
W 2009 roku przyjął rolę policjanta Mattesa Seelera w serialu ZDF "Notruf Hafenkante".
Matthias Schloo mieszka z żoną Lexą i dwoma synami (ur. 2009 i ur. 2012) w Hamburgu.

</doc>
<doc id="4194845" url="https://pl.wikipedia.org/wiki?curid=4194845" title="Dekanat brzostowicki">
Dekanat brzostowicki

Dekanat brzostowicki – jeden z dziewięciu dekanatów wchodzących w skład eparchii grodzieńskiej i wołkowyskiej Egzarchatu Białoruskiego Patriarchatu Moskiewskiego.

</doc>
<doc id="4194856" url="https://pl.wikipedia.org/wiki?curid=4194856" title="Zasłonak orzechowoczerwonawy">
Zasłonak orzechowoczerwonawy

Zasłonak orzechowoczerwonawy ("Cortinarius privignoides" Rob. Henry) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Cortinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy:
Nazwę polską zaproponował Władysław Wojewoda w 2003 r., Andrzej Nespiak w 1981 r. opisywał ten gatunek jako zasłonak purpuronożny.
Morfologia.
Średnica 3-7 cm, u młodych owocników półkulisty, potem łukowaty, w końcu płaski z tępym garbem. Powierzchnia gładka, matowa, niehigrofaniczna, o barwie od jasnoorzechowej do ochrowobrązowej, u młodych okazów osłonięta białą i jedwabistą osłoną. Brzeg gładki i ostry, przez długi czas podwinięty, u młodych okazów połączony z trzonem białą zasnówką.
Wąsko przyrośnięte, szerokie, gęste, początkowo w kolorze kawy z mlekiem, potem rdzawobrązowe. Ostrza miejscami białawe. 
Wysokość 3–6 cm, grubość do 8–5 mm, gąbczasty, pałkowaty, w podstawie z bulwą o średnicy do 4 cm. Powierzchnia u młodych owocników biaława i osłonięta białą osłoną, potem pomarańczowobrązowa.
W środkowej części kapelusza gruby, białawy. Smak słaby, zapach korzenny. 
Zarodniki 7–10 × 4,5–6 μm, elipsoidalne, słabo brodawkowate. Wysyp zarodników brązowy. Brak pleurocystyd i cheilocystyd. Skórka zbudowana z cienkich strzępek, w górnej części brązowych, inkrustowanych.
Występowanie.
Znany jest tylko w niektórych krajach Europy. Poza Europą opisano jego występowanie tylko na terytorium Jukonu w Kanadzie i stanie Kentucky w USA. W piśmiennictwie naukowym na terenie Polski do 2003 r. podano 2 stanowiska. W Polsce gatunek rzadki. Znajduje się na "Czerwonej liście roślin i grzybów Polski". Ma status E – gatunek wymierający. Również na Słowacji jest rzadki.
Rośnie na ziemi, w lasach iglastych i liściastych, szczególnie pod świerkami i brzozami. Owocniki wytwarza od sierpnia do października.
Gatunki podobne.
Jest to jeden z kilku brązowych zasłonaków średniej wielkości w grupie "armeniacus". Wyróżniony jako odrębny gatunek na podstawie gąbczastego i bulwiastego trzonu, brązowawych blaszek. Podobny jest zasłonak dwuosłonowy ("Cortinarius bivelus"), ale jest higrofaniczny, ma rzadsze blaszki i kapelusz z wiekiem plamisty.

</doc>
<doc id="4194857" url="https://pl.wikipedia.org/wiki?curid=4194857" title="Cortinarius privignoides">
Cortinarius privignoides



</doc>
<doc id="4194858" url="https://pl.wikipedia.org/wiki?curid=4194858" title="Dawid Samojłow">
Dawid Samojłow

Dawid Samuiłowicz Samojłow (Kaufman) (ros. Давид Самуилович Самойлов (Кауфман), ur. 1 czerwca 1920 w Moskwie, zm. 23 lutego 1990 w Tallinie) – radziecki poeta i tłumacz.
Życiorys.
Był synem żydowskiego lekarza Samuiła Abramowicza Kaufmana. W 1938 skończył szkołę i wstąpił do Moskiewskiego Instytutu Filozofii, Historii i Literatury wchodzący w skład Moskiewskiego Uniwersytetu Państwowego, w 1941 zaczął publikować wiersze, po ataku Niemiec na ZSRR został zmobilizowany do kopania okopów. Gdy wówczas zachorował, został ewakuowany do Aszchabadu, gdzie później wstąpił do wojskowej szkoły piechoty, po ukończeniu której został skierowany pod Tichwin na Front Wołchowski wojny z Niemcami, w 1943 był ranny. Po powrocie na front był zwiadowcą, w składzie 1 Frontu Białoruskiego uczestniczył w walkach na terytorium Polski i Niemiec, m.in. w zdobywaniu Berlina. Otrzymał Order Czerwonej Gwiazdy i medale. Po wojnie pracował jako tłumacz i specjalista radiowy, tłumaczył wiersze z albańskiego, polskiego, czeskiego i węgierskiego, został przyjęty do Związku Pisarzy. W 1948 opublikował zbiór wierszy w piśmie "Znamia", od 1955 publikował regularnie, w 1958 wydał książkowy zbiór wierszy. Tworzył lirykę refleksyjną z częstymi odwołaniami do historii Rosji, a także do własnych przeżyć wojennych. W 1963 opublikował zbiór "Wtoroj pieriewał", w 1970 "Dni", a w 1974 "Wołna i kamień". W 1969 opublikował przekład "Słowików" Gałczyńskiego. Jego twórczość ukazała się po polsku w zbiorze "Poezje wybrane" w 1981. Przyjaźnił się z Fazilem Iskanderem, Bułatem Okudżawą i Zinowijem Gerdtem. Od końca lat 70. mieszkał w Parnu, gdzie został pochowany. W 1988 otrzymał Nagrodę Państwową ZSRR.

</doc>
<doc id="4194860" url="https://pl.wikipedia.org/wiki?curid=4194860" title="Zygmunt Hynek">
Zygmunt Hynek

Zygmunt Hynek herbu Topór (zm. przed 8 marca 1673 roku) – kasztelan czechowski od 1672 roku, łowczy podlaski w 1660 roku.
Poseł na sejm elekcyjny 1669 roku, sejm koronacyjny 1669 roku z województwa sandomierskiego. Poseł na sejm nadzwyczajny 1670 roku z województwa sandomierskiego. Jako senator wziął udział w sejmie nadzwyczajnym 1672 roku.

</doc>
<doc id="4194863" url="https://pl.wikipedia.org/wiki?curid=4194863" title="Dekanat zelwieński">
Dekanat zelwieński

Dekanat zelwieński – jeden z dziewięciu dekanatów wchodzących w skład eparchii grodzieńskiej i wołkowyskiej Egzarchatu Białoruskiego Patriarchatu Moskiewskiego.

</doc>
<doc id="4194874" url="https://pl.wikipedia.org/wiki?curid=4194874" title="Wasilij Wolski">
Wasilij Wolski

Wasilij Timofiejewicz Wolski (ros. Василий Тимофеевич Вольский, ur. w Moskwie, zm. 22 lutego 1946 tamże) – radziecki generał pułkownik wojsk pancernych.
Życiorys.
W 1916 został powołany do rosyjskiej armii, jako szeregowiec brał udział w I wojnie światowej, po rewolucji pracował w rejonowym komisariacie wojskowym i nadzwyczajnej komisji w Moskwie. W 1918 został członkiem RKP(b), od 1919 służył w Armii Czerwonej, uczestniczył w wojnie domowej w Rosji - walkach z armią Denikina, Kołczaka i dywizją atamana Annienkowa, po wojnie dowodził szwadronem, później pułkiem kawalerii i pułkiem zmechanizowanym. Pracował w Zarządzie Mechanizacji i Motoryzacji Armii Czerwonej, później dowodził brygadą, w 1926 ukończył Akademię Wojskową im. Frunzego, w 1929 kursy doskonalenia wyższej kadry dowódczej, a w 1930 kursy wojsk pancernych. Od lutego do maja 1932 pracował w wojskowym przedstawicielstwie ZSRR w Anglii, od listopada 1935 do stycznia 1936 kierował wydziałem inżynieryjnym Przedstawicielstwa Handlowego ZSRR w Mediolanie, a 1938-1939 był attaché wojskowym ZSRR we Włoszech. W maju 1939 został pomocnikiem naczelnika Wojskowej Akademii Mechanizacji i Motoryzacji Armii Czerwonej, po ataku Niemiec na ZSRR objął dowództwo wojsk pancernych i zmechanizowanych 21 Armii i potem został pomocnikiem dowódcy Frontu Południowo-Zachodniego ds. wojsk pancernych i zmechanizowanych, w 1942 był zastępcą generalnego inspektora Głównego Zarządu Wojsk Pancernych i Zmechanizowanych i od kwietnia do października 1942 zastępcą dowódcy Frontu Krymskiego i Północnokaukaskiego ds. wojsk pancernych. W bitwie pod Stalingradem dowodził 4/3 Korpusem Zmechanizowanym, od czerwca 1943 do sierpnia 1944 był zastępcą dowódcy Wojsk Pancernych i Zmechanizowanych Armii Czerwonej, a od sierpnia 1944 do marca 1945 dowódcą 5 Armii Pancernej, 26 października 1944 otrzymał stopień generała pułkownika wojsk pancernych. Brał udział w walkach w krajach bałtyckich i w operacji wschodniopruskiej. Został pochowany na Cmentarzu Nowodziewiczym.
Odznaczenia.
I medale.

</doc>
<doc id="4194875" url="https://pl.wikipedia.org/wiki?curid=4194875" title="Mathieu Madega Lebouankehan">
Mathieu Madega Lebouankehan

Mathieu Madega Lebouankehan (ur. 6 lipca 1960 w Mbigou) – gaboński duchowny rzymskokatolicki, od 2013 biskup Mouila.
Życiorys.
Święcenia kapłańskie przyjął 29 grudnia 1991 i został inkardynowany do diecezji Mouila. W latach 1995-2000 był rektorem Seminarium "Saint Augustin" w Libreville.
Episkopat.
17 lutego 2000 został mianowany przez papieża Jana Pawła II biskupem pomocniczym archidiecezji Libreville ze stolicą tytularną "Zallata". Sakry biskupiej udzielił mu 7 maja tegoż roku bp Mario Roberto Cassari.
19 marca 2003 został pierwszym biskupem nowo powstałej diecezji Port-Gentil.
19 stycznia 2013 Benedykt XVI przeniósł go na stolicę biskupią Mouila, jednocześnie mianując go administratorem apostolskim diecezji Port-Gentil. Funkcję administratora pełnił do roku 2016.

</doc>
<doc id="4194876" url="https://pl.wikipedia.org/wiki?curid=4194876" title="Mathieu Madega Lebouakehan">
Mathieu Madega Lebouakehan



</doc>
<doc id="4194877" url="https://pl.wikipedia.org/wiki?curid=4194877" title="Dekanat mostowski (eparchia grodzieńska i wołkowyska)">
Dekanat mostowski (eparchia grodzieńska i wołkowyska)

Dekanat mostowski – jeden z dziewięciu dekanatów wchodzących w skład eparchii grodzieńskiej i wołkowyskiej Egzarchatu Białoruskiego Patriarchatu Moskiewskiego.

</doc>
<doc id="4194883" url="https://pl.wikipedia.org/wiki?curid=4194883" title="Joseph Koerber">
Joseph Koerber

Joseph Laurent Koerber CSSp (ur. 3 września 1943 w Sierentz) – francuski duchowny rzymskokatolicki działający w Gabonie, w latach 2014–2022 wikariusz apostolski Makokou.
Życiorys.
Wstąpił do Zgromadzenia Ducha Świętego i w tymże zakonie złożył śluby wieczyste 10 grudnia 1970, zaś 24 czerwca 1972 przyjął święcenia kapłańskie. Po święceniach wyjechał do Gabonu i rozpoczął tam pracę misyjną. Ponadto w zakonie pełnił funkcję ekonoma regionu gabońskiego.
19 marca 2003 papież Jan Paweł II mianował go prefektem apostolskim Makokou. 11 lipca 2014 papież Franciszek podniósł prefekturę do rangi wikariatu apostolskiego i mianował ks. Koerbera jego pierwszym zwierzchnikiem. 26 października 2014 został wyświęcony na biskupa tytularnego "Siccenny" przez ówczesnego arcybiskupa Libreville, Basile'a Engone'a.
6 stycznia 2022 papież przyjął jego rezygnację z pełnionego urzędu, złożoną ze względu na wiek. 

</doc>
<doc id="4194884" url="https://pl.wikipedia.org/wiki?curid=4194884" title="Leonid Bykowiec">
Leonid Bykowiec

Leonid Aleksandrowicz Bykowiec (ros. Леонид Александрович Быковец, ur. 14 grudnia 1921 w Kołomnie, zm. 7 lipca 1997 tamże) – radziecki lotnik wojskowy, Bohater Związku Radzieckiego (1945).
Życiorys.
Po ukończeniu 7 klas został uczniem mechanika, w 1939 skończył aeroklub, od 1940 służył w Armii Czerwonej. W 1941 ukończył Kaczyńską Wyższą Wojskową Szkołę Lotniczą dla Pilotów, od grudnia 1942 uczestniczył w wojnie z Niemcami, od 1943 należał do WKP(b). Jako zastępca dowódcy eskadry 28 gwardyjskiego lotniczego pułku myśliwskiego 5 Gwardyjskiej Lotniczej Dywizji Myśliwskiej 11 Lotniczego Korpusu Myśliwskiego 3 Armii Powietrznej 3 Frontu Białoruskiego wykonał w czasie wojny ok. 200 lotów bojowych i strącił osobiście 18 lub 19 samolotów wroga i w grupie 4. W 1947 ukończył wyższą oficerską szkołę nawigatorów, w marcu 1952 jako nawigator lotniczego pułku myśliwskiego został skierowany do Chin i od czerwca 1952 do lipca 1953 uczestniczył w wojnie w Korei, staczając wiele walk powietrznych z amerykańskimi samolotami. W 1960 został zwolniony do rezerwy w stopniu pułkownika.
Odznaczenia.
I medale.

</doc>
<doc id="4194886" url="https://pl.wikipedia.org/wiki?curid=4194886" title="Dekanat świsłocki">
Dekanat świsłocki

Dekanat świsłocki – jeden z dziewięciu dekanatów wchodzących w skład eparchii grodzieńskiej i wołkowyskiej Egzarchatu Białoruskiego Patriarchatu Moskiewskiego.

</doc>
<doc id="4194888" url="https://pl.wikipedia.org/wiki?curid=4194888" title="Euzébius Chinekezy Ogbonna Managwu">
Euzébius Chinekezy Ogbonna Managwu

Euzébius Chinekezy Ogbonna Managwu (ur. 13 grudnia 1959 w Ndżamenie) – czadyjski duchowny rzymskokatolicki działający w Gabonie, od 2016 biskup Port-Gentil.
Życiorys.
Święcenia prezbiteratu przyjął 1 listopada 1992 i został inkardynowany do archidiecezji Libreville. Pracował głównie jako duszpasterz parafialny, był także m.in. ojcem duchownym i rektorem niższego seminarium w Libreville oraz wikariuszem biskupim.
12 stycznia 2016 otrzymał nominację na biskupa Port-Gentil. Sakry biskupiej udzielił mu 3 kwietnia 2016 arcybiskup Libreville, Basile Mvé Engone.

</doc>
<doc id="4194896" url="https://pl.wikipedia.org/wiki?curid=4194896" title="Kościół św. Andrzeja Apostoła w Ciężkowicach">
Kościół św. Andrzeja Apostoła w Ciężkowicach

Kościół św. Andrzeja Apostoła w Ciężkowicach – rzymskokatolicki kościół parafialny należący do dekanatu Ciężkowice w diecezji tarnowskiej.
Kościół został wpisany do rejestru zabytków nieruchomych województwa małopolskiego. 
Historia kościoła.
Jest to świątynia wzniesiona w latach 1901–1902 według projektu architekta Jana Sas-Zubrzyckiego. Budowla została konsekrowana w 1904 roku przez biskupa tarnowskiego Leona Wałęgę. Świątynia była remontowana po 1945 roku, kiedy to zostało wymienione pokrycie dachowe i usunięte zostały uszkodzenia powstałe w wyniku działań wojennych. 
Jest to budowla neogotycka, murowana, wzniesiona z cegły i kamienia. Składa się z trzynawowego, bazylikowego korpusu, transeptu oraz z krótkiego prezbiterium zamkniętego trójbocznie, po bokach którego są umieszczone dwie dobudówki, w których znajdują się zakrystie. Z przodu jest dobudowana wysoka wieża na planie kwadratu, nakryta ostrosłupowym dachem hełmowym. Zachodni szczyt nawy, identycznie jak szczyty południowy i północny transeptu, jest schodkowy, rozczłonkowany blendami i zwieńczony pinaklami. Ściany na zewnątrz są opięte szkarpami i łukami przyporowymi oraz ozdobione są bogatym detalem architektonicznym. Od strony zachodniej znajduje się okazały portal dwuwejściowy, uskokowy; od strony południowej identyczny, tylko z jednym wejściem. Budowla nakryta jest dachami dwuspadowymi i pulpitowymi. Na dachu znajduje się ostrosłupowa wieżyczka na sygnaturkę. Wnętrza nakryte są sklepieniami krzyżowymi. We wnętrzu znajdują się arkady międzynawowe. Okna w kościele są ostrołukowe. Polichromia wnętrza została wykonana w latach 1943–1944 (na ścianach) i w latach 1954–1956 (na sklepieniach) przez Józefa Dutkiewicza. Witraże wykonane zostały w 1905 roku w zakładzie witraży Żeleńskiego w Krakowie.
Wyposażenie wnętrza.
W skład wyposażenia kościoła wchodzą: ołtarz główny, neogotycki, wykonany przez Stanisława Wójcika w 1907 roku z obrazem Chrystusa Miłosiernego (Ecce Homo) z XVII wieku; pięć ołtarzy bocznych, neogotyckich, z których trzy zaprojektował Andrzej Lenik (w ołtarzach znajdują się m.in. obrazy: Męczeństwo św. Andrzeja z XVIII w. i Matka Boża z Dzieciątkiem z XVIII w.); ambona neogotycka z 1903 roku, wykonana przez Stanisława Wójcika; chrzcielnica kamienna, dwa konfesjonały i ławy neogotyckie z początku XX wieku, wykonane przez Andrzeja Lenika; stacje drogi krzyżowej z 1997 roku, wykonane z drzewa lipowego przez Ryszarda Rybę.

</doc>
<doc id="4194900" url="https://pl.wikipedia.org/wiki?curid=4194900" title="Szczureczek namorzynowy">
Szczureczek namorzynowy

Szczureczek namorzynowy ("Xeromys myoides") – gatunek ssaka z podrodziny myszy (Murinae) w obrębie rodziny myszowatych (Muridae), występujący na Nowej Gwinei i na kontynencie australijskim.
Taksonomia.
Rodzaj i gatunek po raz pierwszy zgodnie z zasadami nazewnictwa binominalnego opisał w 1889 roku brytyjski zoolog Oldfield Thomas nadając im odpowiednio nazwy "Xeromys" i "Xeromys myoides". Holotyp pochodził z Port Mackay, w Queenslandzie, w Australii. Jedyny przedstawiciel rodzaju szczureczek ("Xeromys").
Wykazano, że "Xeromys" tworzy grupę siostrzaną z "Pseudohydromys", chociaż potrzebne są dalsze badania genetyczne. Filogenetycznie jest dość daleko spokrewniony z "Hydromys", z którym zalicza się do kladu w obrębie "Hydromyini". Chociaż nie opisano żadnego podgatunku "X. myoides", istnieje znaczna zmienność morfologiczna w jego zasięgu występowania, której implikacje taksonomiczne nie zostały jeszcze rozstrzygnięte. Autorzy "Illustrated Checklist of the Mammals of the World" uznają ten takson za gatunek monotypowy.
Nazewnictwo zwyczajowe.
W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi nadano nazwę szczureczek namorzynowy, nawiązującą do środowiska jego życia. W Australii zwierzę nosi angielskie nazwy , oraz aborygeńską nazwę "Yirrkoo".
Występowanie.
Obszar występowania szczureczka namorzynowego jest silnie rozdrobniony wokół wybrzeża północnej i wschodniej Australii od rzeki Daly River w północno-zachodniej części Terytorium Północnego do południowo-wschodniej części Queensland, włącznie z wyspami Wyspa Melville’a, Wielka Wyspa Piaszczysta, Bribie, North Stradbroke Island i South Stradbroke Island; kilka rekordów w południowej części Nowej Gwinei kilka osobników zostało schwytanych na południowy zachód od rzeki Fly. Szczureczek namorzynowy należy do australijskich „starych endemitów”, łożyskowców, których przodkowie dotarli na kontynent przed kilkoma milionami lat. 
Morfologia.
Z wyglądu szczureczek namorzynowy przypomina mysz, choć jest większy i ma krótsze uszy. Jest to niewielki gryzoń: długość ciała (bez ogona) 72–130 mm, długość ogona 62–100 mm, długość ucha 10–15 mm, długość tylnej stopy 23–26 mm; masa ciała 32–64 g. Wierzch ciała jest ciemnoszary, ku spodowi stopniowo przechodzi w biały. Niektóre dorosłe osobniki mają rzadko rozmieszczone białe cętki. Futro na ciele jest jednorodnie krótkie, wodoodporne. Kończyny mają ten sam kolor co grzbiet, oprócz stóp. Stopy są z wierzchu pokryte rzadkimi, białymi włosami, podobnie jak ogon, a od spodu nagie. Palce nie są spięte błoną pławną. Samica ma dwie pary sutków brzusznych.
Szczególną cechą uzębienia szczureczków, łączącą je z bobroszczurami, jest posiadanie tylko dwóch trzonowców po obu stronach szczęki. Ich siekacze mają pomarańczowy kolor.
Genetyka.
Liczba diploidalna wynosi 2n = 48 i FN = 52,
Tryb życia.
Jest to nocne zwierzę o nietypowych wymaganiach środowiskowych i żywieniowych. Gryzonie te żyją w lasach namorzynowych, na słonych terenach trawiastych i przybrzeżnych mokradłach, lub tam gdzie występuje mozaika takich obszarów. Buduje kilka rodzajów gniazd: gniazdo w formie kopca z mułu i liści przypominającego termitierę, mającego 20–60 cm wysokości i 1,6–4,8 m obwodu, wolnostojące lub w korzeniach namorzynów. Może też wykopać ciąg podziemnych korytarzy w brzegu, czasem także wyposażony w kopiec. Inne gniazda są budowane w pustych pniach, najczęściej namorzynów, a ich otwory są zatykane mułem; gryzonie mogą też wykorzystać w celach mieszkalnych stos odpadów ludzkiej działalności: piasek zepchnięty przez spycharkę lub ścięte drzewa. Może żyć w grupach do ośmiu osobników, złożonych z dominującego samca, samic i młodych.
Gryzonie żerują w strefie pływów i nad brzegiem, żywią się głównie niewielkimi bezkręgowcami. Jedzą różnorodne skorupiaki, w tym kraby, wirki wielojelitowe, ślimaki płucodyszne i małże. W niewoli jedzą także owady, ryby, jaszczurki i kraby większe od nich samych. Areał osobniczy według badań przeprowadzonych w Queenslandzie miał powierzchnię 0,6 ha dla samic i 0,8 ha dla samców, ale w innym miejscu stanu stwierdzono już 3,4 ha. Gryzonie te są silnie terytorialne.
Rozmnażanie szczureczków jest słabo zbadane. Rozród może mieć miejsce przez cały rok, a samice rodzą do czterech młodych. Nie wiadomo, po jakim czasie zwierzę jest zdolne do rozrodu ani jak długo żyje.
Populacja i zagrożenia.
Szczureczek namorzynowy jest spotykany na rozległym obszarze, ale prawdopodobnie żyje tylko w niewielu miejscach. Dostępność siedlisk zmniejsza się, a w niektórych obszarach pomimo sprzyjających warunków, nie stwierdzono obecności tych gryzoni. Znanych jest stosunkowo niewiele populacji szczureczków namorzynowych, a ich liczebność nie przekracza tysiąca osobników. Część obszaru występowania jest objęta ochroną. W 1903 roku stwierdzono obecność gatunku na obszarze obecnego Parku Narodowego Kakadu, jednak brakuje tam nowszych obserwacji.
Drapieżnictwo.
Na gryzonie te polują zdziczałe i domowe psy i koty, introdukowane lisy rude i zdziczałe świnie. Zjada je także dingo australijski, krokodyle i najprawdopodobniej węże żyjące w tym samym środowisku. Jest także możliwe, że poluje na nie bobroszczur złotobrzuchy.
Relacja z człowiekiem.
Gatunek ten nie ma ekonomicznego znaczenia dla człowieka, ani negatywnego ani pozytywnego, ale żerując na bezkręgowcach pełni rolę stabilizującą w środowisku. Głównym zagrożeniem dla gatunku jest utrata środowiska na skutek odlesiania mokradeł na potrzeby ludzi, skażenie środowiska przez substancje wyzwalane z kwaśnych gleb siarczanowych, pestycydy, herbicydy i ropę naftową, zmiany naturalnych stosunków hydrologicznych, a także zmiana klimatu.
Szczureczek namorzynowy jest przez Międzynarodową Unię Ochrony Przyrody uznawany za gatunek narażony na wyginięcie. Amerykańska ustawa o zagrożonych gatunkach uznaje go za gatunek zagrożony. Konwencja waszyngtońska (CITES) wymienia ten gatunek w załączniku I. W 2010 roku Australia przygotowała narodowy plan ochrony szczureczka namorzynowego.

</doc>
<doc id="4194902" url="https://pl.wikipedia.org/wiki?curid=4194902" title="Xeromys myoides">
Xeromys myoides



</doc>
<doc id="4194905" url="https://pl.wikipedia.org/wiki?curid=4194905" title="André Sorin">
André Sorin

André Sorin MSC (ur. 7 czerwca 1903 w Les Sables d'Olonne, zm. 19 kwietnia 1959) – francuski duchowny rzymskokatolicki, misjonarz Najświętszego Serca Jezusowego, biskup, wikariusz apostolski Port Moresby.
Biografia.
André Sorin urodził się 7 czerwca 1903 w Les Sables d'Olonne we Francji. Początkowo zamierzał zostać kapłanem diecezjalnym, ale w trakcie studiów dołączył do misjonarzy Najświętszego Serca Jezusowego i w 1925 złożył śluby zakonne. 4 sierpnia 1929 otrzymał święcenia prezbiteriatu i został kapłanem swojego zgromadzenia. W 1931 wyjechał na misje na Nową Gwineę.
13 czerwca 1946 papież Pius XII mianował go wikariuszem apostolskim Port Moresby, biskupem tytularnym Antiphrae oraz administratorem apostolskim prefektury apostolskiej Samarai (którą tego samego dnia wydzielono z wikariatu apostolskiego Port Moresby). 24 sierpnia 1946 przyjął sakrę biskupią z rąk delegata apostolskiego Australazji abpa Giovanniego Panico. Współkonsekratorami byli biskup Darwin Francis-Xavier Gsell MSC oraz emerytowany wikariusz apostolski Rabaulu Gerard Vesters MSC.
18 maja 1951 wraz z mianowaniem prefekta apostolskiego w Samarai bp Sorin przestał administrować tą prefekturą.
Podczas jego pontyfikatu nastąpił dalszy rozwój szkolnictwa katolickiego oraz misji. Za jego biskupstwa misje katolickie objęły w całości Papuę. Wprowadzał lokalną muzykę i sztukę w życie Kościoła. Dokończył projekt swojego poprzednika bpa Alaina Guynota de Boismenu i w 1947, za osobistą zgodą Piusa XII, utworzył Ruch Misjonarzy Świeckich (The Missionary Laymen's Movement), skupiający mieszkające w Papui osoby świeckie z Europy i Australii, które żyjąc w rodzinach i pracując w zawodach świeckich świadczyły o Chrystusie oraz pomagały Kościołowi w ewangelizacji oraz w dziełach charytatywnych.
Zmarł 19 kwietnia 1959 i pochowany został na wyspie Yule, która była jego siedzibą.

</doc>
<doc id="4194906" url="https://pl.wikipedia.org/wiki?curid=4194906" title="Kross Racing Team">
Kross Racing Team

Kross Racing Team (Kod UCI: KRT) – polska zawodowa grupa kolarska z siedzibą w Bielsku-Białej specjalizująca się w kolarstwie górskim. Drużyna powstała w 2006 roku, jest finansowana przez firmę Kross S.A.
W 2017 roku w drużynowym rankingu UCI Kross Racing Team zajął w swojej kategorii 3. miejsce na świecie (na 97 sklasyfikowanych drużyn). W kolejnym sezonie zawodniczki tej ekipy – Jolanda Neff oraz Maja Włoszczowska – zajęły w rankingu indywidualnym odpowiednio pierwsze i trzecie miejsce
W barwach Kross Racing Team obecnie jeżdżą:
W przeszłości w zespole jeździli między innymi: Anna Szafraniec-Rutkiewicz, Kornel Osicki, Bartłomiej Wawak oraz Jolanda Neff.
W sezonie 2017 zawodnicy jeździli na rowerach Kross Level B+ i Kross Level Team Edition. W sezonie 2018 zaczęli jeździć również na rowerze z podwójnym zawieszeniem Kross Earth. Kross Racing Team buduje rowery dla swoich zawodników na topowych karbonowych ramach firmy Kross. Są one wyposażone w najlepsze komponenty dostępne na rynku.

</doc>
<doc id="4194907" url="https://pl.wikipedia.org/wiki?curid=4194907" title="Kościół św. Mikołaja w Łężynach">
Kościół św. Mikołaja w Łężynach

Kościół św. Mikołaja w Łężynach – rzymskokatolicki kościół parafialny pw. św. Mikołaja, wzniesiony w 1511, znajdujący się w Łężynach.
Historia.
Kościół w Łężynach zbudowano w 1511 z drewna modrzewiowego. Wielokrotne przebudowy zmieniły jego pierwotny wygląd. W 1765 dobudowano do nawy od strony północnej murowaną zakrystię, położono posadzkę zastępując podłogę. W 1860 dostawiono murowany przedsionek, który obecnie pełni funkcję kaplicy. W 1910 przedłużono nawę. W 1929 wnętrze ozdobiono nową polichromią, a w 1930 przy wejściu dostawiono drewniany przedsionek. W czasie II wojny światowej żołnierze radzieccy palili w kościele ognisko. W latach 1998–99 przeprowadzono prace konserwatorskie w świątyni.
Architektura i wyposażenie.
Jest to budowla konstrukcji zrębowej, orientowana. Bryła świątyni składa się z trójbocznie zamkniętego prezbiterium, znacznie szerszą nawą z zakrystią i dużym przedsionkiem. Całość pokryta blaszanym dachem jednokalenicowym, dwuspadowym z wieżyczką na sygnaturkę, nad nawą. Ściany oszalowane pionowo deskami.
We wnętrzu pozorne sklepienie kolebkowe. Na ścianach polichromia głównie architektoniczna oraz ze scenami figuralnymi o tematyce biblijnej na sklepieniu. W prezbiterium ołtarz główny barokowy pochodzący z około 1760 i obraz św. Katarzyny na złotym tle, w kaplicy ołtarz Jezusa Ukrzyżowanego. Chór muzyczny o prostej linii parapetu z prospektem organowym.
Prace dekoracyjne w kościele wykonał malarz Władysław Lisowski.
Otoczenie.
Na terenie przykościelnym, współczesna murowana dzwonnica brama z 1858 zwieńczona dużym baniastym hełmem.

</doc>
<doc id="4194910" url="https://pl.wikipedia.org/wiki?curid=4194910" title="Peter Atuahene">
Peter Atuahene

Peter Kwaku Atuahene (ur. 25 września 1956 w Brosankro) – ghański duchowny rzymskokatolicki, od 1998 biskup Goaso.

</doc>
<doc id="4194912" url="https://pl.wikipedia.org/wiki?curid=4194912" title="Jerzy Marcinkowski (lekarz)">
Jerzy Marcinkowski (lekarz)

Jerzy Tadeusz Marcinkowski (ur. 1 maja 1948 w Wadowicach) – polski lekarz, neurolog, profesor zwyczajny, higienista. W latach 2001-2018 kierownik Katedry Medycyny Społecznej Uniwersytetu Medycznego im. Karola Marcinkowskiego w Poznaniu. Od 2018 kierownik Katedry Higieny i Epidemiologii Wydziału Lekarskiego i Nauk o Zdrowiu Uniwersytetu Zielonogórskiego. Stały biegły sądowy w dziedzinie neurologii od 1983.
Życiorys.
Dzieciństwo i rodzina.
Urodził się 1 maja 1948 w Wadowicach w rodzinie lekarskiej. Ojciec, Tadeusz Marcinkowski, wilnianin (1917–2011) – ówczesny doktor medycyny (potem profesor zwyczajny, kierownik Katedry i Zakładu Medycyny Sądowej Pomorskiej Akademii Medycznej w Szczecinie), a także filozof (studia magisterskie i doktorat na Uniwersytecie Jagiellońskim). Matka - Maria Aleksandra Marcinkowska z domu Rzewuska – lekarz pediatra (1918-1975), urodzona w Petersburgu, w rodzinie z tradycjami bankierskimi. Oboje rodzice rozpoczęli studia przed II wojną światową, kontynuowali na tajnym Uniwersytecie Ziem Zachodnich w Warszawie (w nieistniejącym już Szpitalu Ujazdowskim) i zakończyli na Wydziale Lekarskim w ówczesnym Uniwersytecie Poznańskim (byli pierwszym powojennym rocznikiem) i zgodnie z obowiązującym systemem podlegali nakazowi pracy, często zmieniając miejsce zamieszkania (Pakość na Kujawach, Tarnów, Jaworze-Nałęże, Wadowice, Zielona Góra, Komorniki k/Poznania - gdzie razem z dziećmi przeżywali elektryfikację wsi).
Wspomnienia ojca Jerzego Tadeusza – Tadeusza Marcinowskiego – dotyczące udziału w bitwie nad Bzurą we wrześniu 1939 (m.in. ciężko ranny, brak własnej zgody na amputację nogi), walki w powstaniu warszawskim, studia i okres powojenny były tak barwne, że zostały zamieszczone, jako pokłosie ogólnopolskiego konkursu, w książce „Pamiętniki lekarzy” (Wydawca „Czytelnik”, Warszawa 1966).
W domu rodzinnym często przypominano postać dziadka - Stanisława Marcinkowskiego (1882–1939), magistra farmacji, powstańca wielkopolskiego, zamordowanego przez hitlerowców w Lasach Tucholskich w drodze do obozu koncentracyjnego. Jego grobu, pomimo starań rodziny, nie odnaleziono.
Dorastał wraz ze starszą siostrą Ewą – primo voto Marcinkowska-Drążkowska, secundo voto Colonna-Walewska (ur. 1945) – oraz młodszym bratem Stanisławem Januszem (ur. 1951). Wszyscy zostali lekarzami.
Jako dziecko wraz z rodziną przeniósł się do Poznania, gdzie w 1961 ukończył Szkołę Podstawową nr 54. Maturę uzyskał w 1965 w I Liceum Ogólnokształcącym im. Karola Marcinkowskiego, które znajdowało się w pobliżu Zakładu Medycyny Sądowej, gdzie w wolnych chwilach, jeszcze jako licealista, pracował z ojcem, pracownikiem naukowym tego Zakładu.
Okres studiów.
W 1965 rozpoczął studia na Wydziale Lekarskim poznańskiej Akademii Medycznej, jednocześnie pracując naukowo. Pierwsze samodzielne opracowanie naukowe to artykuł „Częstość występowania cech serologicznych wśród ludności polskiej A, B, 0, AB oraz A1, A2 a także układu MN – na podstawie danych pracowni serologicznej Zakładu Medycyny Sądowej AM w Poznaniu” zawarty w książce jego ojca Marcinkowski Tadeusz „Dowody rzeczowe w praktyce sądowo-lekarskiej – Ślady krwi" (PZWL, Warszawa 1968). Należał do trzech Studenckich Kół Naukowych (1. przy Zakładzie Higieny, 2. Socjomedycznym przy Zakładzie Filozofii i 3. Anatomopatologicznym). Za działalność studencką wyróżniony w 1970 praktyką wakacyjną w szpitalu we włoskim Palermo. Ponadto był członkiem zarządu Studenckiego Towarzystwa Naukowego oraz członkiem plenum Rady Uczelnianej Zrzeszenia Studentów Polskich.
Praca naukowo-dydaktyczna.
W 1971 otrzymał dyplom lekarza medycyny i został pracownikiem naukowo-dydaktycznym Zakładu Higieny Ogólnej macierzystej uczelni. W 1973 został starszym asystentem, a rok później uzyskał stopień doktora nauk medycznych (1974) i awansował w 1975 na pozycję adiunkta. Po ukończeniu stażu podyplomowego w 1972 rozpoczął pracę w ramach wolontariatu w Klinice Neurologii Akademii Medycznej w Poznaniu, gdzie ukończył specjalizację pierwszego, a następnie drugiego stopnia (w poznańskiej Klinice Neurologii pracował dwadzieścia lat). Pracował także w Poradni Przeciwpadaczkowej. W latach 1974-1999 pracował w Poradni Neurologicznej Zespołu Opieki Zdrowotnej Poznań-Grunwald. Od 2000 prowadzi prywatny specjalistyczny gabinet neurologiczny.
W latach 1994-1996 pełnił obowiązki kierownika Zakładu Higieny Instytutu Medycyny Społecznej na Wydziale Lekarskim i zmienił profil prac badawczych Zakładu, dostosowując go do możliwości laboratoryjnych. W 1998 został powołany przez rektora do pełnienia obowiązków zastępcy dyrektora Instytutu Medycyny Społecznej Akademii Medycznej w Poznaniu; w 2001 był jego dyrektorem, a od likwidacji Instytutu w 2001 i przekształcenia go w Katedrę Medycyny Społecznej, pełni funkcję kierownika tej Katedry. 
W 1998 uzyskał stopień doktora habilitowanego nauk medycznych na podstawie oceny dorobku naukowego oraz rozprawy "Studium higieniczno-socjomedyczne funkcjonowania chorych z przewlekłym wirusowym zapaleniem wątroby". W 2004 został mianowany na stanowisko profesora nadzwyczajnego Akademii Medycznej w Poznaniu. W 2013 otrzymał tytuł profesora nauk medycznych. W tym samym roku został zatrudniony jako profesor zwyczajny w Wyższej Szkole Bezpieczeństwa w Poznaniu. W 2015 awansował na stanowisko profesora zwyczajnego w macierzystym Uniwersytecie Medycznym w Poznaniu. Od 2017 jest wykładowcą na Wydziale Medycznym Uczelni Łazarskiego. Od 2018 jest wykładowcą na Wydziale Lekarskim i Nauk o Zdrowiu Uniwersytetu Zielonogórskiego.
Od 1983 jest stałym biegłym sądowym Sądu Wojewódzkiego (Sądu Okręgowego) w Poznaniu jako specjalista-neurolog. Jest także powoływany do Uczelnianego Zespołu Orzekającego przy Katedrze i Zakładzie Medycyny Sądowej Uniwersytetu Medycznego w Poznaniu, który zajmuje się m.in. wydawaniem opinii sądowo-lekarskich w sprawach karnych, cywilnych i z zakresu ubezpieczenia społecznego. 
Jest członkiem wielu towarzystw i gremiów naukowych: Polskiego Towarzystwa Higienicznego (2006-2010 wiceprezes, 2010-2018 prezes, od 2018 wiceprezes), Polskiego Towarzystwa Medycyny Społecznej i Zdrowia Publicznego, Polskiego Towarzystwa Neurologicznego oraz Polskiego Towarzystwa Orzecznictwa Lekarskiego. Ponadto członek Komitetu Zdrowia Publicznego Polskiej Akademii Nauk, Komitetu Higieny i Epidemiologii PAN, Komitetu Epidemiologii i Zdrowia Publicznego PAN, Komitetu Ergonomii Oddziału Wielkopolskiego PAN (od 1997) oraz członek Rady Sanitarno-Epidemiologicznej przy Głównym Inspektorze Sanitarnym i przewodniczący Komisji Bezpieczeństwa Zdrowotnego Wody (2014-2017). Konsultant wojewódzki w dziedzinie epidemiologii dla województwa wielkopolskiego oraz lubuskiego (od 1997). Od 2013 jest też członkiem Rady Fundacji Pomocy Humanitarnej Redemptoris Missio. Od 2007 należy także do zespołów badawczych w ramach European Huntington’s Disease Network, gdzie prowadzi badania naukowe dotyczące choroby Huntingtona.
Promotor 42 ukończonych przewodów doktorskich Recenzent 57 rozpraw doktorskich. Przewodniczący/członek komisji/recenzent w 7 przewodach habilitacyjnych. Recenzent w 2 przewodach profesorskich.
Publikacje.
Jest autorem ponad 950 publikacji z dziedziny higieny, epidemiologii i zdrowia publicznego oraz funkcjonowania systemu opieki zdrowotnej, rozprzestrzeniania się chorób zakaźnych, higieny szpitalnej, zakażeń szpitalnych, jakości opieki medycznej, edukacji zdrowotnej, uzależnień i możliwości przeciwdziałania w tym obszarze, chorób zawodowych, wypadków przy pracy.
Pełni funkcję redaktora naczelnego: kwartalnika naukowego „Problemy Higieny i Epidemiologii” (od 2005), „Hygeia Public Health” (od 2010) oraz „Medicus Mundi Polonia" (od 2015; pismo Fundacji Pomocy Humanitarnej Redemptoris Missio w Poznaniu).
Jest także redaktorem trzech podręczników akademickich z obszaru higieny, epidemiologii i zdrowia publicznego oraz autorem pięciu podręczników o podobnym zakresie tematycznym.
Odznaczenia.
Wielokrotnie odznaczany i nagradzany. Posiada m.in.: Krzyż Kawalerski Orderu Odrodzenia Polski, Złoty Krzyż Zasługi, odznakę honorową „Za zasługi dla ochrony zdrowia” oraz odznaczenia Polskiego Towarzystwa Higienicznego.
Życie osobiste.
Jego pasje to: szermierka, jazda konna, podróże oraz medycyna holistyczna i filozofia. Od 1972 żonaty z Anną Marią z domu Łukasiewicz, nauczycielką. Ma dwóch synów: Maciej Jerzy (ur. 1974) – śpiewak w Teatrze Wielkim w Poznaniu; Michał Mikołaj (ur. 1975) – oficer policji w wydziale dochodzeniowo-śledczym. Wnuczki: Apolonia, Michalina, Laura.

</doc>
<doc id="4194913" url="https://pl.wikipedia.org/wiki?curid=4194913" title="Dekanat szczuczyński (eparchia grodzieńska i wołkowyska)">
Dekanat szczuczyński (eparchia grodzieńska i wołkowyska)

Dekanat szczuczyński – jeden z dziewięciu dekanatów wchodzących w skład eparchii grodzieńskiej i wołkowyskiej Egzarchatu Białoruskiego Patriarchatu Moskiewskiego.

</doc>
<doc id="4194914" url="https://pl.wikipedia.org/wiki?curid=4194914" title="Zaur Mehrəliyev">
Zaur Mehrəliyev

Zaur Manaf oğlu Mehrəliyev (ros. Заур Манаф-Оглы Мехралиев; ur. 14 grudnia 1992) – rosyjski i azerski zapaśnik startujący w stylu klasycznym. Zajął osiemnaste miejsce w mistrzostwach świata w 2010. Dziesiąty w Pucharze Świata w 2012. Trzeci na MŚ juniorów w 2012 roku.
Mistrz Rosji kadetów i juniorów

</doc>
<doc id="4194916" url="https://pl.wikipedia.org/wiki?curid=4194916" title="Zaur Mehraliev">
Zaur Mehraliev



</doc>
<doc id="4194917" url="https://pl.wikipedia.org/wiki?curid=4194917" title="Gabriel Akwasi Abiabo Mante">
Gabriel Akwasi Abiabo Mante

Gabriel Akwasi Abiabo Mante (ur. 27 lipca 1947 w Brosankro) – ghański duchowny rzymskokatolicki, od 1995 biskup Jasikan.

</doc>
<doc id="4194919" url="https://pl.wikipedia.org/wiki?curid=4194919" title="Gabriel Edoe Kumordji">
Gabriel Edoe Kumordji

Gabriel Edoe Kumordji SVD (ur. 24 marca 1956 w Akrze) – ghański duchowny rzymskokatolicki, od 2017 biskup Keta – Akatsi.
Życiorys.
Święcenia kapłańskie przyjął 14 lipca 1985 w zgromadzeniu werbistów. Pracował w zakonnych parafiach na terenie Ghany, był także m.in. dyrektorem zakonnego domu formacyjnego w Tamale, prowincjałem oraz krajowym przewodniczącym Konferencji Wyższych Przełożonych Zakonnych.
12 czerwca 2007 papież Benedykt XVI mianował go prefektem apostolskim nowo powstałej prefektury Donkorkrom, zaś 19 stycznia 2010 (po podniesieniu jej do rangi wikariatu apostolskiego) jej wikariuszem apostolskim (z godnością biskupa tytularnego "Ity"). Sakry biskupiej udzielił mu 17 kwietnia 2010 abp Léon Kalenga Badikebele.
16 marca 2017 został mianowany biskupem Keta – Akatsi, zaś 13 maja 2017 kanonicznie objął urząd.

</doc>
<doc id="4194921" url="https://pl.wikipedia.org/wiki?curid=4194921" title="Szlopali szlopki">
Szlopali szlopki

Szlopali szlopki () – drugi album studyjny ukraińskiej piosenkarki Oli Polakowej, wydany 27 stycznia 2017 nakładem wytwórni Best Music.
Single.
Album promowany był przez dziewięć singli:
Lista utworów.
Sporządzono na podstawie materiału źródłowego.

</doc>
<doc id="4194922" url="https://pl.wikipedia.org/wiki?curid=4194922" title="Jacek Augustyn Łopacki">
Jacek Augustyn Łopacki

Jacek Augustyn Łopacki (ur. 28 sierpnia 1690 w Krakowie, zm. 12 lipca 1761 tamże) – lekarz, ksiądz rzymskokatolicki, archiprezbiter kościoła Najświętszej Panny Marii w Krakowie.
Życiorys.
Był synem lekarza i profesora Akademii Krakowskiej Jacka Łopackiego i jego drugiej żony Elżbiety Kencówny, przyrodnim bratem Stanisława Antoniego. Studiował na Akademii Krakowskiej uzyskując w 1709 doktorat z filozofii. W latach 1709–1711 studiował medycynę w Padwie uzyskując doktorat. W latach 1711–1719 przebywał w Rzymie, gdzie w Szpitalu św. Ducha odbywał praktykę w zakresie anatomii i chirurgii, następnie powrócił do Krakowa. W 1723 otrzymał godność archiprezbitera kościoła Mariackiego w Krakowie i przyjął święcenia kapłańskie. W 1726 został kanonikiem krakowskim, następnie kanonikiem sandomierskim oraz proboszczem w Popradzie na Spiszu. W 1727 uzyskał stopień doktora teologii jednocześnie prowadząc praktykę lekarską, był lekarzem magnaterii i biedoty, działał w Arcybractwie Miłosierdzia, w 1729 został starszym Arcybractwa. W latach 1731–1760 z ramienia kapituły nadzorował prace w katedrze wawelskiej, prowadzone wg projektu Franciszka Placidiego. W latach 1750-1753 dobudował zachodnią kruchtę kościoła Mariackiego również wg projektu Placidiego. Zlecił Andrzejowi Radwańskiemu wykonanie polichromii do kościoła Mariackiego, ufundował barokowe ołtarze zatrudniając do namalowania obrazów Łukasza Orłowskiego i Dominika Estreichera, epitafia, wzbogacił skarbiec kościoła, planował w 1761 zastąpienie Ołtarza Wita Stwosza nowszym barokowym. W 1757 odbudował Wikarówkę. Z polecenia biskupów krakowskich wizytował krakowskie szpitale, w 1738 Szpital św. Ducha, rozpoczął budowę Szpitala św. Łazarza dla najuboższych. 20 kwietnia 1758 przekazał Radzie Miejskiej swój księgozbiór celem utworzenia w Krakowie biblioteki publicznej.
W 1748 wybito medal na jego cześć. Został pochowany na cmentarzu przy kościele Mariackim, przy wejściu do prezbiterium kościoła Mariackiego zachował się nagrobek z czarnego marmuru dębnickiego.

</doc>
<doc id="4194924" url="https://pl.wikipedia.org/wiki?curid=4194924" title="Piotr Stiefanowski">
Piotr Stiefanowski

Piotr Michajłowicz Stiefanowski (ros. Пётр Михайлович Стефановский, biał. Пётр Міхайлавіч Стэфаноўскі, ur. we wsi Pokrowka w powiecie bobrujskim (obecnie w obwodzie homelskim), zm. 23 lutego 1976 w Moskwie) – radziecki pilot doświadczalny, generał major lotnictwa, Bohater Związku Radzieckiego (1948).
Życiorys.
Urodził się w białoruskiej rodzinie chłopskiej. Po ukończeniu szkoły wiejskiej pracował w gospodarstwie rolnym, od 1925 służył w Armii Czerwonej. W 1927 skończył Leningradzką Szkołę Wojskowo-Teoretyczną, a w 1928 Kaczyńską Wyższą Wojskową Szkołę Lotniczą dla Pilotów, pracował jako lotnik-instruktor, potem jako lotnik doświadczalny Instytutu Naukowo-Badawczego Sił Wojskowo-Powietrznych ZSRR. Po ataku Niemiec na ZSRR został w stopniu podpułkownika dowódcą 402 lotniczego pułku myśliwskiego, sformowanego z pilotów-oblatywaczy. Wkrótce potem został mianowany przez Stalina jednym z zastępców dowódcy 6 Pułku Lotnictwa Myśliwskiego Obrony Przeciwlotniczej, którego zadaniem była obrona zachodniego sektora przestrzeni powietrznej Moskwy i udaremnianie masowych nalotów bombowych na stolicę. Późną jesienią i wczesną zimą 1941 lotnictwo obrony przeciwlotniczej osłaniało z powietrza lądowe wojska radzieckie, nie dopuszczając do przełamania obrony Moskwy przez wojska Guderiana. W maju 1942 został skierowany ponownie do Instytutu Naukowo-Badawczego celem testowania nowych myśliwców i bombowców, przetestował m.in. samoloty Jak-1, Jak-7b, Jak-3, Ła-5, Pe-2 i wiele innych. Otrzymał tytuł lotnika doświadczalnego 1 klasy. W 1954 został zwolniony do rezerwy w stopniu generała majora lotnictwa. Został pochowany na Cmentarzu Nowodziewiczym.

</doc>
<doc id="4194926" url="https://pl.wikipedia.org/wiki?curid=4194926" title="Sakit Cəlilov">
Sakit Cəlilov

Sakit Cəlilov () – rosyjski i azerski zapaśnik startujący w stylu klasycznym. Zajął trzecie miejsce w Pucharze Świata w 2012 i dwunaste w 2013 roku.

</doc>
<doc id="4194927" url="https://pl.wikipedia.org/wiki?curid=4194927" title="Sakit Jalilov">
Sakit Jalilov



</doc>
<doc id="4194931" url="https://pl.wikipedia.org/wiki?curid=4194931" title="Joseph Afrifah-Agyekum">
Joseph Afrifah-Agyekum

Joseph Kwaku Afrifah-Agyekum (ur. 22 grudnia 1954 w Akimu Swedru) – ghański duchowny rzymskokatolicki, od 2006 biskup Koforidua.
Życiorys.
Święcenia kapłańskie przyjął 17 lipca 1983 i został inkardynowany do diecezji Akra, zaś dziewięć lat później został prezbiterem nowo powstałej diecezji Koforidua. Doktoryzował się z liturgiki na rzymskim "Anselmianum". Pracował przede wszystkim jako duszpasterz parafialny. W 2005 został tymczasowym administratorem diecezji.
12 kwietnia 2006 został mianowany biskupem Koforidua, zaś 1 lipca 2006 przyjął sakrę biskupią z rąk swego poprzednika, arcybiskupa Akry Charlesa Palmera-Buckle.

</doc>
<doc id="4194933" url="https://pl.wikipedia.org/wiki?curid=4194933" title="Dávid Borsos">
Dávid Borsos

Dávid Borsos (ur. 27 września 1989) – węgierski zapaśnik walczący w stylu klasycznym. Zajął piętnaste miejsce na mistrzostwach Europy w 2013. Czternasty w Pucharze Świata w 2012. Mistrz Węgier w latach 2010 – 2013 roku.

</doc>
<doc id="4194934" url="https://pl.wikipedia.org/wiki?curid=4194934" title="David Borsos">
David Borsos



</doc>
<doc id="4194935" url="https://pl.wikipedia.org/wiki?curid=4194935" title="Dziwnoszczur nowogwinejski">
Dziwnoszczur nowogwinejski

Dziwnoszczur nowogwinejski ("Xenuromys barbatus") – gatunek ssaka z podrodziny myszy (Murinae) w obrębie rodziny myszowatych (Muridae), występujący endemicznie na Nowej Gwinei.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1900 roku francuski zoolog Alphonse Milne-Edwards nadając mu nazwę "Mus barbatus". Holotyp pochodził z południowej Nowej Gwinei. Jedyny przedstawiciel rodzaju dziwnoszczur ("Xenuromys") który opisali w 1841 roku amerykańscy zoolodzy George Henry Hamilton Tate i Richard Archbold.
Chociaż "Xenuromys" był ogólnie uważany za morfologicznie zbliżony do "Uromys", badania nad morfologią plemników wskazują na związek z grupą "Pogonomys". To przyporządkowanie jest tymczasowe, dopóki analizy filogenetyczne nie wyjaśnią relacji. Autorzy "Illustrated Checklist of the Mammals of the World" uznają ten gatunek za monotypowy.
Zasięg występowania.
Dziwnoszczur nowogwinejski występuje w rozproszonych populacjach na obszarze Nowej Gwinei, w tym Górach Centralnych od rzeki Taritatu na wschód do góry Dayman i gór Torricelli; występuje prawdopodobnie na terenie całej Nowej Gwinei w sprzyjającym środowisku. Został znaleziony w plejstoceńskich stanowiskach archeologicznych na płaskowyżu Ayamaru, w środkowej części półwyspu Ptasia Głowa, w północno-zachodniej Nowej Gwinei.
Morfologia.
Długość ciała (bez ogona) 275–340 mm, długość ogona 220–284 mm, długość ucha 25–36 mm, długość tylnej stopy 58–66 mm; masa ciała 900–1100 g. Jest to duży przedstawiciel myszowatych. Samiec schwytany na Mount Bubliari w prowincji Sepik Zachodni miał masę 1 kg, a jego głowa z ogonem miały długość 430 mm.
Tryb życia.
Występuje od poziomu morza do wysokości 1600 m n.p.m.. Prowadzi naziemny tryb życia, zajmuje siedliska w terenach skalistych, na wzgórzach i w górach w obrębie lasów tropikalnych. Jest stosunkowo często chwytany na terenach krasowych. Może być owocożerny.
Populacja.
Dziwnoszczur nowogwinejski jest naturalnie rzadki, ale zajmuje duży obszar. Jest znany zaledwie z kilku osobników; liczebność populacji i trend jej zmian nie są znane. Nie wiadomo, czy występuje w obszarach chronionych, ale jest to prawdopodobne. Nie są znane większe zagrożenia dla tego gatunku, choć w części zasięgu polują na niego ludzie zamieszkujący wyspę. Dziwnoszczur nowogwinejski jest przez Międzynarodową Unię Ochrony Przyrody uznawana za gatunek najmniejszej troski.

</doc>
<doc id="4194936" url="https://pl.wikipedia.org/wiki?curid=4194936" title="Xenuromys barbatus">
Xenuromys barbatus



</doc>
<doc id="4194938" url="https://pl.wikipedia.org/wiki?curid=4194938" title="Joseph Osei-Bonsu">
Joseph Osei-Bonsu

Joseph Osei-Bonsu (ur. 8 lutego 1948 w Jamasi) – ghański duchowny rzymskokatolicki, od 1995 biskup Konongo–Mompong.

</doc>
<doc id="4194941" url="https://pl.wikipedia.org/wiki?curid=4194941" title="Puchar Polski w piłce siatkowej kobiet (2017/2018)">
Puchar Polski w piłce siatkowej kobiet (2017/2018)

Puchar Polski w piłce siatkowej kobiet 2017/2018 – 61. sezon rozgrywek o siatkarski Puchar Polski odbywający się od 1932 roku. 
System rozgrywek.
Rozgrywki składały się z sześciu rund wstępnych, ćwierćfinałów i turnieju finałowego. Drużyny, które grają w II lidze rozpoczynają od 1. rundy. Następnie w 3. rundzie do zwycięzców z 2. rundy dojdą drużyny z I ligi, następnie w 6. rundzie rozpoczną rozgrywki drużyny z Ligi Siatkówki Kobiet. Turniej rozgrywany jest systemem pucharowym - przegrana drużyna odpada. Gospodarzem w rundach wstępnych jest drużyna, która zajęła niższą pozycję w klasyfikacji końcowej lub z niższej ligi. Gospodarzami meczów pomiędzy drużynami Ligi Siatkówki Kobiet jest drużyna wyżej sklasyfikowana po pierwszej rundzie fazy zasadniczej sezonu 2017/2018.
Rozgrywki.
faza grupowa.
Grupa A
Świdnica
Grupa B
Warszawa
Grupa C
Grupa D

</doc>
<doc id="4194942" url="https://pl.wikipedia.org/wiki?curid=4194942" title="Jakow Biełopolski">
Jakow Biełopolski

Jakow Borisowicz Biełopolski (ros. Яков Борисович Белопольский, ur. 6 maja 1913 w Kijowie, zm. 5 maja 1993 w Moskwie) – radziecki architekt.
Życiorys.
Był uczniem Borisa Iofana, w latach 1932–1937 studiował w Moskiewskiej Akademii Architektury, gdzie następnie wykładał, 1937–1941 brał aktywny udział w projektowaniu Pałacu Rad, wnętrz sali przyjęć rządowych, projektu placu przed budynkiem, sali wejściowej pawilonu na Wystawie Światowej w Nowym Jorku w 1939 roku. Uczestniczył również w konkursie na pomnik 26 komisarzy bakijskich, bohaterów Perekopu i osetyjskiego poety Kosty Chetagurowa. W 1946 wraz z Jewgienijem Wuczeticzem rozpoczął pracę nad Pomnikiem Żołnierzy Radzieckich w Berlinie w Treptower Parku, ukończonym w 1949. Był również jednym z wiodących architektów w pracach nad powojenną odbudową i zabudowywaniem Moskwy, jednym z głównych autorów projektów planowania i zabudowy jej rejonu południowo-zachodniego, a także projektów zbudowanych w latach 60. Pałacu Młodzieży, cyrku na prospekcie Wiernadskiego, bibliotek Akademii Nauk ZSRR, Akademii Nauk Medycznych ZSRR i Uniwersytetu Przyjaźni Narodów im. Lumumby. Pochowany na Cmentarzu Dońskim w Moskwie.
Odznaczenia i nagrody.
i medale.

</doc>
<doc id="4194945" url="https://pl.wikipedia.org/wiki?curid=4194945" title="Julius Klengel">
Julius Klengel

Julius Klengel (ur. 24 września 1859 w Lipsku, zm. 27 października 1933 tamże) – niemiecki wiolonczelista, kompozytor i pedagog.
Życiorys.
Pochodził z umuzykalnionej rodziny. Był uczniem Emila Hegera (wiolonczela) i Salomona Jadassohna (kompozycja). W wieku 15 lat dołączył do lipskiej Orkiestry Gewandhaus, a w latach 1881–1924 został pierwszym wiolonczelistą i solistą tej orkiestry. 
Odbywał tournée po Europie jako solista oraz wiolonczelista zespołów kameralnych. W 1887 w Petersburgu dał rosyjską premierę koncertu wiolonczelowego D-dur Haydna. W 1889 wystąpił ponownie w Petersburgu z serią koncertów muzyki kameralnej. Koncertował wtedy z petersburskim kwartetem smyczkowym, którego liderem był skrzypek Leopold Auer, a także z Brodsky Quartet, zespołem założonym w 1884 przez Adolfa Brodskiego, profesora lipskiego konserwatorium oraz Gewandhaus Quartett, założonym w 1808, najstarszym nieprzerwanie aktywnym do dziś kwartetem na świecie. 
Klengela uważano za mistrza muzyki kameralnej, znającego na pamięć cały standardowy repertuar kameralistyki. Jego gra spotykała się jednak z krańcowo różnym odbiorem. Z jednej strony krytykowano go za dążność do technicznej poprawności kosztem jakości brzmienia, uważając jego silne, przenikliwe i jasne tony za nieszczególne piękne. Z drugiej – chwalono go za muzykalność jego interpretacji, doskonałe wyczucie stylu i techniczną biegłość, zwłaszcza w sonatach Beethovena i suitach wiolonczelowych Bacha.
W latach 1881–1933 wykładał w lipskim konserwatorium, od 1899 jako profesor. Klengel był również pianistą i często akompaniował swoim uczniom, zawsze grając z pamięci. Wykształcił wielu znanych wiolonczelistów, m.in. Emanuela Feuermanna, Guilherminy Suggii, Grigorija Piatigorskiego oraz Henryka Adamusa i Dezyderiusza Danczowskiego.
Jest autorem wielu utworów na wiolonczelę; skomponował m.in. cztery koncerty, trzy concertina i "Hymn na 12 wiolonczeli" dedykowany pamięci dyrygenta Arthura Nikischa. Komponował także utwory kameralne.

</doc>
<doc id="4194947" url="https://pl.wikipedia.org/wiki?curid=4194947" title="Jerboł Kałabajew">
Jerboł Kałabajew

Jerboł Nurmuchambietowicz Kałabajew (ros. Ербол Нурмухамбетович Калабаев; ur. 9 sierpnia 1987) – kazachski i od 2010 roku białoruski zapaśnik walczący w stylu klasycznym. Zajął 29 miejsce na mistrzostwach świata w 2013. Ósmy w Pucharze Świata w 2012. Mistrz Białorusi w 2013 roku.

</doc>
<doc id="4194954" url="https://pl.wikipedia.org/wiki?curid=4194954" title="Shot Show">
Shot Show

Shot Show – coroczne targi strzeleckie oraz outdoorowe organizowane na terenie Stanów Zjednoczonych (od 2010 roku, regularnie w Las Vegas, we wcześniejszych latach również wielokrotnie na terenie tego miasta). Akronim SHOT pochodzi od pierwszych liter: Shooting, Hunting, Outdoor Trade, czyli: Targi Strzelectwa, Polowania oraz Outdooru.
Obok targów IWA, które odbywają się w Norymberdze (Niemcy), są to największe targi o profilu outdoorowym na świecie.
Targi te przyciągają w ostatnich latach ponad 60 tys. uczestników.
Lokalizacja.
Począwszy od pierwszych targów, które miały miejsce w 1979 roku, aż do 2009 roku, nie było stałego miejsca organizacji targów. Każdego roku miejsce było ustalane na nowo. Wraz z rokiem 2010 nastała stałość, jeśli chodzi o lokalizację organizacji targów i od tamtego czasu niezmiennie organizowane są one na terenie Las Vegas.
Polskie marki na SHOT Show.
Wśród licznych przedstawicieli z branży strzeleckiej i outdoorowej z różnych krajów, na targach SHOT Show pojawiają się także polskie akcenty. Jednymi z wystawców są polskie firmy, np. z branży tekstylnej o profilu militarnym Helikon-Tex, Direct Action oraz Fabryka Broni "Łucznik".

</doc>
<doc id="4194956" url="https://pl.wikipedia.org/wiki?curid=4194956" title="Michaił Kożemiakin">
Michaił Kożemiakin

Michaił Stiepanowicz Kożemiakin (ros. Михаил Степанович Кожемякин, ur. w chutorze Wierchniesiolnyj w Obwodzie Wojska Dońskiego (obecnie w obwodzie rostowskim) zm. 1 sierpnia 1995 w Moskwie) – radziecki lotnik wojskowy, Bohater Związku Radzieckiego (1945).
Życiorys.
Od 1914 mieszkał we wsi Matruk w obwodzie aktobskim, do 1930 skończył 7 klas szkoły, a w 1933 technikum budowlane w Ałma-Acie, pracował jako technik na budowie. Od listopada 1935 służył w Armii Czerwonej, początkowo w artylerii w Środkowoazjatyckim Okręgu Wojskowym, potem w lotnictwie, w 1939 ukończył wojskową lotniczą szkołę pilotów w Czkałowie (Orenburgu) i został szturmanem (nawigatorem) załogi lotniczego pułku bombowców w Kalinińskim Okręgu Wojskowym. Od stycznia do marca 1940 jako szturman załogi 16 pułku bombowców uczestniczył w wojnie z Finlandią, później służył w Zachodnim Specjalnym Okręgu Wojskowym, w lipcu-sierpniu 1941 jako szturman klucza 411 pułku bombowców Frontu Północno-Zachodniego brał udział w obronie Leningradu. Od sierpnia 1941 do stycznia 1943 był szturmanem eskadry, a od stycznia 1943 do maja 1945 szturmanem 38 pułku bombowców, walczył na Froncie Briańskim, Zachodnim i 1 Ukraińskim, brał udział w operacji orłowsko-briańskiej, rżewsko-syczewskiej, rżewsko-wiaziemskiej, orłowskiej, smoleńskiej i lwowsko-sandomierskiej, berlińskiej i praskiej. Jako nawigator 28 pułku lotnictwa bombowego 219 Dywizji Lotnictwa Bombowego 2 Armii Powietrznej w stopniu majora wykonał 122 loty bojowe, brał udział w 47 walkach powietrznych, w których strącił w grupie 3 samoloty wroga. Po wojnie był szturmanem dywizji lotniczej w Centralnej Grupie Wojsk w Austrii, w 1947 skończył kursy przy Akademii Wojskowo-Powietrznej w Monino, później służył w Nadbałtyckim Okręgu Wojskowym, w 1956 ukończył Wojskową Akademię Sztabu Generalnego. Od stycznia do grudnia 1957 był głównym szturmanem 24 Armii Powietrznej w Grupie Wojsk Radzieckich w Niemczech, a od stycznia 1958 głównym szturmanem 37 Armii Powietrznej w Północnej Grupie Wojsk w Polsce, w sierpniu 1960 został zwolniony do rezerwy w stopniu pułkownika, 1963-1967 pracował jako inżynier w Naukowo-Badawczym Instytucie Aparatury Radiotechnicznej.
Odznaczenia.
I inne.

</doc>
<doc id="4194962" url="https://pl.wikipedia.org/wiki?curid=4194962" title="Związek Powszechny Artystów Plastyków">
Związek Powszechny Artystów Plastyków



</doc>
<doc id="4194964" url="https://pl.wikipedia.org/wiki?curid=4194964" title="Olej parafinowy">
Olej parafinowy



</doc>
<doc id="4194968" url="https://pl.wikipedia.org/wiki?curid=4194968" title="Davide Cocco Palmieri">
Davide Cocco Palmieri

Davide Cocco Palmieri – włoski, rzymskokatolicki prałat, który służył jako biskup Malty od roku 1684 do 1711.
Biografia.
Cocco Palmieri urodził się w południowych Włoszech w marcu 1632 roku. Został wyświęcony na kapłana Suwerennego Rycerskiego Zakonu św. Jana 24 lutego 1657 roku. Dwa lata po przeniesieniu biskupa Moliny do innej diecezji w Hiszpanii, 15 maja 1684 roku papież Innocenty XI mianował Cocco Palmieriego jego następcą. Sakrę biskupią otrzymał 4 czerwca tego roku. Cocco Palmieri był bardzo ceniony przez Wielkiego Mistrza Alofa de Wignacourt. Podczas swojego biskupstwa Cocco Palmieri sprzeciwiał się przywilejom inkwizytorów. Był także znany ze swojej odwagi, by stawić czoła rycerzom, gdy się mylili.
Cocco Palmieri ustanowił nowe parafie na Gozo, takie, jak Sannat, Nadur, Xagħra i Żebbuġ. Trzęsienie ziemi w roku 1693 pozostawiło zniszczonych wiele budynków, w tym katedrę w Mdinie. Biskup zaczął więc obmyślać plany budowy nowej świątyni. Zmarł 19 września 1711 roku, po 23 latach biskupstwa.

</doc>
<doc id="4194969" url="https://pl.wikipedia.org/wiki?curid=4194969" title="Płamen Petrow">
Płamen Petrow

Płamen Todorow Petrow (bg. Пламен Тодоров Петров; ur. 20 sierpnia 1980) – bułgarski zapaśnik walczący w stylu klasycznym. Zajął dziewiętnaste miejsce na mistrzostwach świata w 2011. Brązowy medalista mistrzostw Europy w 2008. Jedenasty w Pucharze Świata w 2012 roku.

</doc>
<doc id="4194970" url="https://pl.wikipedia.org/wiki?curid=4194970" title="Plamen Petrov">
Plamen Petrov



</doc>
<doc id="4194974" url="https://pl.wikipedia.org/wiki?curid=4194974" title="Alain Guynot de Boismenu">
Alain Guynot de Boismenu

Alain Guynot de Boismenu MSC (ur. 27 grudnia 1870 w Saint-Malo, zm. 5 listopada 1953 w Kubuna Mission) – francuski duchowny rzymskokatolicki, misjonarz Najświętszego Serca Jezusowego, arcybiskup, wikariusz apostolski Nowej Gwinei/Papui, Czcigodny Sługa Boży.
Biografia.
Alain Guynot de Boismenu urodził się 27 grudnia 1870 w Saint-Malo we Francji. W 1886 wstąpił do misjonarzy Najświętszego Serca Jezusowego. 10 lutego 1895 otrzymał święcenia prezbiteriatu i został kapłanem swojego zgromadzenia. Wkrótce wyjechał na misje na Nową Gwineę. 25 stycznia 1898 przybył na wyspie Yule, która była siedzibą wikariusza apostolskiego Nowej Gwinei. Został tam zastępcą chorego wikariusza apostolskiego arcybiskupa Louisa-Andre Navarre. Wyprawił się w góry, aby założyć tam pierwszą górską misję katolicką na Nowej Gwinei.
10 czerwca 1899 papież Leon XIII mianował go koadiutorem wikariusza apostolskiego Nowej Gwinei oraz biskupem tytularnym Gabali. 18 marca 1900 w Paryżu przyjął sakrę biskupią z rąk nuncjusza apostolskiego we Francji abpa Benedetto Lorenzelliego. Współkonsekratorami byli przełożony generalny Zgromadzenie Ducha Świętego pod opieką Niepokalanego Serca Maryi Panny bp Alexandre-Louis-Victor-Aimé Le Roy CSSp oraz wikariusz apostolski Nowego Pomorza Louis Couppé MSC.
W styczniu 1908 zastąpił abpa Navarre na stanowisku wikariusza apostolskiego Nowej Gwinei. 14 listopada 1922 zmieniono jego tytuł na "wikariusz apostolski Papui".
Podczas swojego pontyfikatu zreorganizował strukturę wikariatu. Nakazał sporządzanie corocznych raportów z każdego dystryktu, na które podzielił wikariat. Na ich podstawie planowano rozwój misji. Za jego biskupstwa liczba katolików wzrosła z 2400 do 23500. Rozwijał również szkolnictwo, promując szczególnie kształcenie podstawowe i techniczne. Liczba uczniów wzrosła z 800 w 1898 do 7000 w 1945. W 1932 administracja papuańska zatrudniła czterdziestu ośmiu absolwentów jego szkół. Przezwyciężył deficyt finansowy wikariatu bardziej poprzez oszczędności niż przez plantacje, które powodowały identyfikowanie misjonarzy z europejskimi wyzyskiwaczami.
Do swojego wikariatu sprowadził karmelitanki oraz osoby świeckie z Europy i Australii, które żyjąc w rodzinach i pracując w zawodach świeckich świadczyły o Chrystusie oraz pomagały Kościołowi w ewangelizacji oraz w dziełach charytatywnych. Założył papuaskie zgromadzenie Służebnic Pańskich. Zaniedbał jednak kształcenie miejscowych duchownych. W czasie jego biskupstwa studia w zagranicznym seminarium duchownym podjęło jedynie dwóch mieszkańców wikariatu, z których wyświęcono jednego (Louisa Vangeke, pierwszego papuańskiego księdza, który później zostanie pierwszym papuańskim biskupem). Drugi z alumnów zmarł podczas nauki we Francji w 1922. W 1934 wraz z wikariuszem apostolskim Rabaulu Gerardem Vestersem założył seminarium kształcące miejscowych księży, jednak przed wojną żaden kapłan nie został wyświęcony.
18 stycznia 1945 przeszedł na emeryturę. W tym dniu otrzymał od papieża arcybiskupstwo tytularne Claudiopolis in Honoriade. Zamieszkał w Kubuna Mission - w jednej z górskich misji wikariatu apostolskiego Papui, gdzie zmarł 5 listopada 1953 i został pochowany.
Beatyfikacja.
Jego grób jest miejscem pielgrzymek. Obecnie trwa jego proces beatyfikacyjny. 15 kwietnia 2014 papież Franciszek zezwolił na ogłoszenie dekretu o heroiczności cnót abpa de Boismenu. Do beatyfikacji wymagane jest jeszcze uznanie cudu za pośrednictwem abpa de Boismenu.

</doc>
<doc id="4194976" url="https://pl.wikipedia.org/wiki?curid=4194976" title="Andriej Bogdanow">
Andriej Bogdanow



</doc>
<doc id="4194977" url="https://pl.wikipedia.org/wiki?curid=4194977" title="Pinch">
Pinch

Pinch – jednostka osadnicza w Stanach Zjednoczonych, w stanie Wirginia Zachodnia, w hrabstwie Kanawha.

</doc>
<doc id="4194979" url="https://pl.wikipedia.org/wiki?curid=4194979" title="Piotr Szmidt">
Piotr Szmidt

Piotr Pietrowicz Szmidt (ur. 5/17 lutego 1867 w Odessie, zm. 6/19 marca 1906 na wyspie Berezań k. Oczakowa) – rosyjski oficer marynarki wojennej, uczestnik buntu w Sewastopolu podczas rewolucji 1905-1906 r.
Życiorys.
Urodził się w rodzinie oficera marynarki. Ukończył gimnazjum męskie w Bierdiańsku, po czym wstąpił do petersburskiego korpusu kadetów marynarki. Służbę w rosyjskiej marynarce w stopniu miczmana rozpoczął w 1887 r. Według niektórych źródeł podczas nauki wyróżniał się erudycją, miał znakomite wyniki w nauce matematyki, historii, muzyki, doskonale rysował i znał języki francuski oraz angielski.
Służył we Flocie Bałtyckiej, następnie we Flocie Oceanu Spokojnego. Dosłużył się stopnia porucznika, po czym w 1898 r. złożył dymisję ze służby i przeszedł do pracy we flocie handlowej. Według Andrzeja Andrusiewicza musiał odejść z armii z powodu problemów psychiatrycznych. W 1904 r. został zmobilizowany w związku z wybuchem wojny rosyjsko-japońskiej. Służył początkowo we Flocie Bałtyckiej, jednak znienawidzony przez innych oficerów został z niej odwołany, oficjalnie z powodu stanu zdrowia. Następnie służył na statku transportowym "Irtysz". Gdy flota udawała się na Daleki Wschód, Szmidt zachorował i został wysadzony na brzeg w Port Saidzie, a następnie odesłany do Rosji. Otrzymał stanowisko dowódcy torpedowca na Morzu Czarnym, u morskiej granicy Rumunii. Deklarował się jako "bezpartyjny socjalista". Według szeregu źródeł w rzeczywistości nie był ideowym rewolucjonistą, a intrygantem i awanturnikiem.
Po wydaniu manifestu październikowego przyłączył się do rewolucjonistów działających na Krymie. Występował na wiecach, poprowadził demonstrację z żądaniem uwolnienia więźniów politycznych, która została rozpędzona przez wojsko. 19 października 1905 r. został wybrany do rady deputowanych ludowych Sewastopola. Angażując się w ruch rewolucyjny i być może współpracując z bolszewikami, Szmidt wysyłał równocześnie telegramy do cara Mikołaja II, przekonując go, że bycie rewolucjonistą i wiernym poddanym równocześnie nie jest niemożliwe. Aresztowany i szybko zwolniony, został przeniesiony do rezerwy za udział w rewolucji, w stopniu kapitana II rangi. Szmidt udał się do Odessy, następnie wrócił do Sewastopola i znowu został na krótko aresztowany, a następnie zwolniony. Na prośbę zbuntowanych marynarzy krążownika "Oczaków" zgodził się stanąć na czele buntu.
Szmidt samowolnie mianował się dowódcą Floty Czarnomorskiej, wysyłając 14 listopada 1905 r. sygnał "Dowodzę flotą" z opanowanego przez buntowników okrętu. Następnie wysłał telegram do cara, żądając zwołania zgromadzenia przedstawicielskiego i wypowiadając posłuszeństwo carskim ministrom. Na okręcie polecił zawiesić czerwony sztandar. Zdołał przekonać do przyłączenia się do buntu część okrętów floty, inne jednak odmówiły i zażądały, by się poddał. Oddały również salwę w kierunku "Oczakowa", pozbawiając go elektryczności. Według jednego ze źródeł Szmidt zrezygnował z próby ucieczki, chociaż mógł starać się ratować życie z pomocą nadal wiernych mu marynarzy. Według innego źródła próbował się ukrywać, został jednak zdemaskowany.
Piotr Szmidt został postawiony przed sądem wojskowym i skazany na karę śmierci. Przed sądem zachowywał się w sposób na tyle nieodpowiedni, że ponownie zastanawiano się nad stanem jego zdrowia psychicznego. Szmidt przepowiadał, że jego stracenie otworzy nową epokę w historii Rosji, a w liście do syna w nocy przed egzekucją pisał, że ma nadzieję dożyć rewolucji socjalistycznej. Rozstrzelano go na wyspie Berezań w pobliżu Oczakowa.
Ciało Szmidta zostało ekshumowane i uroczyście przewiezione po rewolucji lutowej do Sewastopola. Tam pochowano je na Cmentarzu Komunardów.
Życie prywatne.
W 1888 r. ożenił się z prostytutką, mając nadzieję na przekonanie jej do zmiany sposobu życia. Małżeństwo było jednak nieudane i Piotr Szmidt porzucił żonę, zostawiając ją razem z synem Jewgienijem. Syn Szmidta podczas wojny domowej w Rosji walczył po stronie białych, następnie emigrował.
Upamiętnienie.
Po śmierci Szmidta wokół jego osoby powstała legenda. Przedstawiano go jako dobrego oficera rozumiejącego prostych ludzi, życzącego Rosji pokoju. Imieniem Szmidta nazwano półwysep na Sachalinie oraz nabrzeże Newy na Wyspie Wasylewskiej w Petersburgu. W Oczakowie, gdzie odbył się sąd na Szmidtem, w 1964 r. odsłonięto jego pomnik. W 1982 r. został on przeniesiony do oczakowskiej szkoły imienia Szmidta, a na jego miejscu wzniesiono nowy monument. Pomnikiem upamiętniono również miejsce egzekucji Szmidta i trzech marynarzy-przywódców buntu w Sewastopolu. 
Również w Oczakowie, w budynku, w którym odbył się sąd nad kapitanem, w 1962 r. otwarto muzeum pamięci Szmidta. Działało ono do końca XX w. Następnie zostało zlikwidowane, a eksponaty przekazano do oczakowskiego oddziału muzeum krajoznawczego w Mikołajowie (muzeum wojskowe im. Suworowa). Muzeum Szmidta działa również w Berdiańsku.

</doc>
<doc id="4194987" url="https://pl.wikipedia.org/wiki?curid=4194987" title="Wydawnictwo Uniwersytetu Medycznego im. Piastów Śląskich we Wrocławiu">
Wydawnictwo Uniwersytetu Medycznego im. Piastów Śląskich we Wrocławiu

Wydawnictwo Uniwersytetu Medycznego im. Piastów Śląskich we Wrocławiu (Wydawnictwo UMW) – polskie wydawnictwo naukowe działające od 1976 r. przy Uniwersytecie Medycznym im. Piastów Śląskich we Wrocławiu. Do 2007 r. funkcjonowało jako Dział Wydawnictw, a w latach 2007–2015 jako Dział Wydawnictw i Promocji Uczelni. Nadzór merytoryczny nad jednostką pełni Prorektor ds. Strategii Rozwoju Uczelni.
Historia.
Działalność wydawnicza Uniwersytetu im. Piastów Śląskich we Wrocławiu, dawniej Akademii Medycznej we Wrocławiu, sięga 1976 r. Pierwszym kierownikiem jednostki była Bożena Kuczyńska (do 1995 r.). W latach 1995–2005 Działem Wydawnictw kierowała Urszula Mądrzak, a w 2006–2014 Małgorzata Kuniewska-Kaucz. Od 2014 r. kierownikiem Wydawnictwa jest Monika Kolęda. Do maja 2004 r. siedziba Wydawnictwa mieściła się przy ul. L. Pasteura 2, a w latach 2004–2015 przy ul. Chałubińskiego 6 A. Obecnie Wydawnictwo znajduje się w budynku Centrum Naukowej Informacji Medycznej przy ul. Marcinkowskiego 2–6.
Działalność wydawnicza.
Wydawnictwo UMW wydaje głównie monografie, polsko- i anglojęzyczne czasopisma naukowe, podręczniki akademickie, skrypty, rozprawy habilitacyjne i publikacje pamiątkowe.
Czasopisma naukowe wydawane przez Wydawnictwo UMW:
Najważniejsze publikacje książkowe:

</doc>
<doc id="4194991" url="https://pl.wikipedia.org/wiki?curid=4194991" title="Andriej Niekrasow">
Andriej Niekrasow



</doc>
<doc id="4194994" url="https://pl.wikipedia.org/wiki?curid=4194994" title="Metropolia Port Moresby">
Metropolia Port Moresby

Metropolia Port Moresby – jedna z czterech metropolii Kościoła katolickiego na Papui-Nowej Gwinei. Obejmuje południe należącej do tego państwa części Nowej Gwinei.
Diecezje.
W skład metropolii Port Moresby wchodzą diecezje:
Historia.
Metropolię utworzył 15 listopada 1966 papież Paweł VI.

</doc>
<doc id="4194997" url="https://pl.wikipedia.org/wiki?curid=4194997" title="Ilijan Georgiew">
Ilijan Georgiew

Ilijan Todorow Georgiew (bg. Илиян Тодоров Георгиев; ur. 15 września 1986) – bułgarski zapaśnik walczący w stylu klasycznym. Zajął trzynaste miejsce na mistrzostwach świata w 2009. Dziewiąty na mistrzostwach Europy w 2011. Piąty w Pucharze Świata w 2012 roku.

</doc>
<doc id="4194998" url="https://pl.wikipedia.org/wiki?curid=4194998" title="Stanisław Kamieński">
Stanisław Kamieński

Stanisław Kamieński (ur. 14 marca 1892 w Warszawie, zm. wiosną 1940 w Katyniu) – komandor porucznik inżynier Wojska Polskiego, kawaler Krzyża Walecznych, ofiara zbrodni katyńskiej.
Życiorys.
Urodził się w rodzinie Franciszka i Heleny z Preissów. Absolwent Wydziału Mechanicznego Morskiej Szkoły Inżynierii w Kronsztadzie Politechniki Moskiewskiej. Wcielony do armii rosyjskiej, walczył w I wojnie światowej. W 1919 wstąpił do Wojska Polskiego. Uczestnik wojny 1920.
30 kwietnia 1921 roku został zatwierdzony z dniem 1 kwietnia 1920 roku w stopniu kapitana porucznika i 8. lokatą w korpusie technicznym. 3 maja 1922 roku został zweryfikowany w stopniu kapitana-porucznika ze starszeństwem z dniem 1 czerwca 1919 roku i 5. lokatą w korpusie oficerów marynarki wojennej, korpus techniczny, a jego oddziałem macierzystym było Kierownictwo Marynarki Wojennej. W 1923 roku był wykładowcą w Oficerskiej Szkole Marynarki Wojennej. Brał (od 20 grudnia 1926) udział w pracach komisji powołanej przez kontradmirała Jerzego Świrskiego w celu wyłonienia ofert na zakup okrętów podwodnych. W 1928 przebywał we Francji jako członek komisji przy budowie okrętów podwodnych Marynarki Wojennej. W 1929 rozkazem Kierownictwa Marynarki Wojennej Nr 99 z 25 października 1929 został wyznaczony do składu komisji do odbioru ORP „Ryś”. W 1932 służył w Dowództwie Marynarki Wojennej, uczestniczył w pracach Komisji Nadzwyczajnej do spraw okrętów podwodnych. 27 czerwca 1935 roku został awansowany na stopień komandora porucznika ze starszeństwem z dniem 1 stycznia 1935 roku i 1. lokatą w korpusie oficerów marynarki wojennej, korpus techniczny. W 1935 roku był w komisji która opracowała nowe warunki oferty na zakup okrętów podwodnych. Od lipca 1936 roku do 1939 roku był kierownikiem Wydziału Budowy Okrętów w Kierownictwie Marynarki Wojennej w Warszawie.
Podczas kampanii wrześniowej podjęto decyzję o ewakuacji KMW z Warszawy. Zgodnie wytycznymi Naczelnego Dowództwa z 5 września admirał Jerzy Świrski wydał rozkazy dotyczące ewakuacji KMW do Pińska. Skład Kierownictwa został podzielony na dwie grupy. Stanisław Kamieński był w grupie, która ewakuowała koleją, pod dowództwem kontradmirała Ksawerego Czernickiego. Po przybyciu do Pińska 8 września 1939 KMW znów podzieliło się. Większa część stanu osobowego, udała się pociągiem do Brodów, a następnie do Równego. Wobec uszkodzenia torów transport skierowano na stację Klewań. Ze stacji już pieszo grupa udała się w kierunku Łunińca. W miejscowości Deraźne, do kontradm. Czernickiego dotarła wiadomość o agresji sowieckiej na Polskę. Zezwolił on kilku oficerom by dołączyli do oddziałów KOP walczących z wojskami radzieckimi. Pozostała część zespołu KMW (około 160 osób) pozostała w Deraźnym. Nawiązano rozmowy z Armią Czerwoną. W skład delegacji prowadzącej negocjacje z Rosjanami został włączony Stanisław Kamieński. Wszyscy, na czele z Czernickim (11 osób) zostali aresztowani i wywiezieni w głąb ZSRR, a następnie zamordowana w Katyniu. Według stanu 20 marca 1940 Kamieński był jeńcem obozu w Kozielsku. Między 7 a 9 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa 017/1 z 05.04.1940. Został zamordowany między 9 a 11 kwietnia 1940 przez NKWD w lesie katyńskim. Zidentyfikowany podczas ekshumacji prowadzonej przez Niemców w 1943, zapis w dzienniku ekshumacji pod datą 24.04.1943. Przy szczątkach znaleziono kilka wizytówek, okulary i fotografie. Figuruje na liście AM-177-460 i liście Komisji Technicznej PCK pod numerem 0460. Nazwisko Kamieńskiego znajduje się na liście ofiar (pod nr 460) opublikowanej w Gońcu Krakowskim nr 101 i w Nowym Kurierze Warszawskim nr 105 z 1943. Krewni do 1957 poszukiwali informacji przez Biuro Informacji i Badań Polskiego Czerwonego Krzyża w Warszawie. W Archiwum Robla (pakiet 0867-05) znajduje się kalendarzyk, znaleziony przy szczątkach kpt. Józefa Trepiaka, w którym pod datą 20 marca 1940 w spisie oficerów figuruje Kamieński.
Życie prywatne.
Żonaty z Agnieszką Gimbuttówną, miał syna Stanisława i córkę Halinę.

</doc>
<doc id="4195002" url="https://pl.wikipedia.org/wiki?curid=4195002" title="Andriej Smirnow">
Andriej Smirnow



</doc>
<doc id="4195006" url="https://pl.wikipedia.org/wiki?curid=4195006" title="Gieorgij Kostylew">
Gieorgij Kostylew

Gieorgij Dmitrijewicz Kostylew (ros. Георгий Дмитриевич Костылев, ur. w Oranienbaumie (obecnie Łomonosow), zm. 30 listopada 1960) – radziecki lotnik wojskowy, Bohater Związku Radzieckiego (1942).
Życiorys.
Urodził się w rodzinie robotniczej. Skończył 9 klas szkoły średniej i aeroklub, a w 1934 Centralną Szkołę Lotniczą w Tuszynie, od 1939 służył we Flocie Wojskowo-Morskiej. Brał udział w wojnie z Finlandią 1939-1940 i w wojnie z Niemcami od czerwca 1941 jako lotnik i dowódca klucza 3 gwardyjskiego lotniczego pułku myśliwskiego 61 Lotniczej Brygady Myśliwskiej Sił Wojskowo-Powietrznych Floty Bałtyckiej, 5 lutego 1942 został zestrzelony i ranny w rękę, od 1942 należał do WKP(b). Do kwietnia 1942 wykonał 233 loty bojowe i stoczył 59 walk powietrznych, w których strącił osobiście 9 i w grupie 34 samoloty wroga. Prowadził także naloty na siłę żywą i technikę przeciwnika. Łącznie podczas wojny wykonał 418 lotów bojowych i stoczył 112 walk powietrznych, zestrzeliwując osobiście 12 i w grupie 34 samoloty wroga. W maju 1945 skończył wyższe kursy oficerskie Sił Wojskowo-Powietrznych Floty Wojskowo-Morskiej, później służył na różnych stanowiskach w lotnictwie morskim, w 1953 został zwolniony do rezerwy w stopniu majora. Jego imieniem nazwano ulicę w Łomonosowie.
Odznaczenia.
I medale.

</doc>
<doc id="4195007" url="https://pl.wikipedia.org/wiki?curid=4195007" title="Maria Fajger">
Maria Fajger

Maria Bożena Fajger z domu Rajzer (ur. 21 listopada 1963 w Dusznikach-Zdroju) – polska inżynier, samorządowiec i urzędniczka państwowa, w latach 2016–2017 i od 2019 wiceprezes Agencji Restrukturyzacji i Modernizacji Rolnictwa, w latach 2017–2019 prezes tej instytucji.
Życiorys.
Absolwentka inżynierii rolnictwa na Akademii Rolniczej w Krakowie. Kierowała działem ekologii i ochrony środowiska w Podkarpackim Ośrodku Doradztwa Rolniczego, gdzie była też wicedyrektorką. Pozostawała zatrudniona jako dyrektorka i zastępczyni dyrektora w Departamencie Wspierania Przedsiębiorczości i Departamencie Organizacyjno-Prawnym Urzędu Marszałkowskiego Województwa Podkarpackiego. Była doradczynią ministra rolnictwa i rozwoju wsi oraz wojewody podkarpackiego. Od 2006 do 2007 kierowała Podkarpackim Oddziałem Regionalnym ARiMR w Rzeszowie; z tej funkcji miała być zwolniona wskutek odmówienia zatrudnienia osób wskazanych imiennie przez posłankę Samoobrony Marię Zbyrowską. 
W styczniu 2016 została wiceprezesem ARiMR, nadzorując pracę departamentów: Działań Inwestycyjnych, Oceny Projektów Inwestycyjnych oraz Działań Delegowanych. 1 sierpnia 2017 powołana na stanowisko pełniącej obowiązki prezesa Agencji Restrukturyzacji i Modernizacji Rolnictwa. 1 listopada tego samego roku została pełnoprawnym prezesem tej instytucji. Odwołana ze stanowiska 28 sierpnia 2019. 20 listopada tego samego roku powołana na stanowisko wiceprezesa ARiMR.
W wyborach samorządowych w 2018 z listy Prawa i Sprawiedliwości uzyskała mandat radnej Sejmiku Województwa Podkarpackiego VI kadencji.
Życie prywatne.
Mężatka, ma trójkę dzieci.

</doc>
<doc id="4195009" url="https://pl.wikipedia.org/wiki?curid=4195009" title="Single numer jeden w roku 2018">
Single numer jeden w roku 2018



</doc>
<doc id="4195011" url="https://pl.wikipedia.org/wiki?curid=4195011" title="Tarpan Poznań">
Tarpan Poznań

Tarpan Poznań – polski klub hokeja na lodzie z siedzibą w Poznaniu, istniejący w latach 1977–1982.
Historia.
Klub KS Tarpan Poznań powstał w 1977 roku na bazie wcześniejszego klubu HKS Bogdanka Poznań, zaś nazwa pochodziła od wspierającego zakładu produkującego pojazd FSR Tarpan. Na przełomie lat 70./80. zespół grał w rozgrywkach III ligi, a także II ligi. Tarpan występował w II lidze do sezonu 1981/1982 – był jednocześnie ostatni sezon uczestnictwa poznańskiego zespołu w drugiej klasie rozgrywkowej aż do edycji I ligi 2016/2017, do której przystąpiła drużyna Hokej Poznań.
Zawodnicy.
Wychowankiem klubu był Mariusz Przewoźny, będący zawodnikiem Tarpana do 1982.

</doc>
<doc id="4195012" url="https://pl.wikipedia.org/wiki?curid=4195012" title="Lubomir Dimitrow">
Lubomir Dimitrow

Lubomir Nikołow Dimitrow (bg. Любомир Николов Димитров; ur. 18 sierpnia 1991) – bułgarski zapaśnik walczący w stylu klasycznym. Zajął piąte miejsce na mistrzostwach świata w 2014. Srebrny medalista mistrzostw Europy w 2014. Piąty w Pucharze Świata w 2012. Wicemistrz Europy juniorów w 2010. Mistrz Europy kadetów w 2008 roku.

</doc>
<doc id="4195013" url="https://pl.wikipedia.org/wiki?curid=4195013" title="Lyubomir Dimitrov">
Lyubomir Dimitrov



</doc>
<doc id="4195015" url="https://pl.wikipedia.org/wiki?curid=4195015" title="Wietnam na Letnich Igrzyskach Olimpijskich 2016">
Wietnam na Letnich Igrzyskach Olimpijskich 2016

Wietnam na Letnich Igrzyskach Olimpijskich 2016 reprezentowało 23 zawodników: dziewięciu mężczyzn i czternaście kobiet. Był to piętnasty start reprezentacji Wietnamu na letnich igrzyskach olimpijskich.
Skład reprezentacji.
Gimnastyka.
Mężczyźni
Kobiety
Lekkoatletyka.
Konkurencje biegowe
Strzelectwo.
Mężczyźni

</doc>
<doc id="4195020" url="https://pl.wikipedia.org/wiki?curid=4195020" title="Fiodor Aleksiejewicz Gołowin">
Fiodor Aleksiejewicz Gołowin



</doc>
<doc id="4195021" url="https://pl.wikipedia.org/wiki?curid=4195021" title="Zinaida Portnowa">
Zinaida Portnowa

Zinaida Martynowna Portnowa (, ur. 20 lutego 1926 w Leningradzie, zm. w styczniu 1944 we wsi Goriany w obwodzie witebskim lub w Połocku) – radziecka partyzantka, Bohater Związku Radzieckiego (1958).
Życiorys.
Urodziła się w białoruskiej rodzinie robotniczej. Skończyła 7 klas, w 1942 wstąpiła do podziemnej organizacji młodzieżowo-komsomolskiej "Junyje Mstitieli" ("Młodzi Mściciele"), brała aktywny udział w rozprowadzaniu ulotek wśród mieszkańców okolicznych wsi w okolicy miejscowości Obol w rejonie szumilińskim. W 1943 wstąpiła do Komsomołu, w sierpniu 1943 została zwiadowcą oddziału partyzanckiego im. Woroszyłowa. Podczas powrotu z misji zwiadowczej została aresztowana. Podczas przesłuchania chwyciła pistolet przesłuchującego ją Niemca i zastrzeliła go oraz dwóch innych hitlerowców, po czym próbowała uciec, jednak została schwytana, a później bestialsko zamęczona. Pośmiertnie, uchwałą Prezydium Rady Najwyższej ZSRR z 1 lipca 1958 została uhonorowana tytułem Bohatera Związku Radzieckiego i Orderem Lenina. Jej imieniem nazwano wiele drużyn pionierskich, szkołę i ulicę w Leningradzie. W Mińsku ustawiono jej popiersie, a w Obolu obelisk.

</doc>
<doc id="4195022" url="https://pl.wikipedia.org/wiki?curid=4195022" title="Dariusz Rohde">
Dariusz Rohde

Dariusz Stanisław Rohde (ur. 1962) – polski inżynier i urzędnik państwowy, prezes Kasy Rolniczego Ubezpieczenia Społecznego w latach 2006–2007.
Ukończył studia z zakresu budownictwa na Politechnice Poznańskiej, a także studia podyplomowe z zarządzania i marketingu. Od 1998 roku był zawodowo związany z Kasą Rolniczego Ubezpieczenia Społecznego: początkowo kierował oddziałem w Koszalinie, a następnie w Szczecinie. Uchodził za bliskiego współpracownika Artura Balazsa, choć do Stronnictwa Konserwatywno-Ludowego wstąpił dopiero w sierpniu 2007. Po wygraniu konkursu od 19 maja 2006 do 3 marca 2007 sprawował funkcję prezesa KRUS. Został odwołany przez ministra rolnictwa Andrzeja Leppera oficjalnie wskutek wykrycia nieprawidłowości w Funduszu Składkowym KRUS. W wyborach parlamentarnych w 2007, jako przedstawiciel SKL, bez powodzenia kandydował do Sejmu z listy PiS.
Żonaty z posłanką IV kadencji Małgorzatą Rohde.

</doc>
<doc id="4195035" url="https://pl.wikipedia.org/wiki?curid=4195035" title="Boris Glinka">
Boris Glinka

Boris Borisowicz Glinka (ros. Борис Борисович Глинка, ur. w mieście Aleksandrow Dar (obecnie Krzywy Róg), zm. 11 maja 1967 w miejscowości Czkałowskij (obecnie część Szczołkowa)) – radziecki lotnik wojskowy, Bohater Związku Radzieckiego (1943).
Życiorys.
Urodził się w ukraińskiej rodzinie robotniczej. Do 1928 skończył 7 klas szkoły, później pracował w kopalni w Krzywym Rogu, w 1934 ukończył technikum górnicze, a w 1936 aeroklub i szkołę lotników w Chersoniu i został lotnikiem-instruktorem. Od 31 grudnia 1939 służył w Armii Czerwonej, w 1940 skończył wojskową lotniczą szkołę pilotów w Odessie i został instruktorem, a w maju 1941 dowódcą klucza w wojskowej szkole lotniczej w Konotopie. Od 1940 należał do WKP(b), od czerwca do sierpnia 1941 uczestniczył w obronie przeciwlotniczej węzła kolejowego w Konotopie, później został ewakuowany na Północny Kaukaz, a od września 1942 wraz z bratem Dmitrijem służył w lotniczym pułku myśliwskim, początkowo jako dowódca klucza, od maja 1943 adiutant eskadry, od sierpnia 1943 zastępca dowódcy eskadry, od listopada 1943 dowódca eskadry, a od stycznia 1944 zastępca dowódcy pułku. W marcu 1943 wraz z pułkiem wszedł w skład Frontu Północno-Kaukaskiego, brał udział w walkach na Kubaniu wiosną 1943, później walczył na Froncie Południowym, 4, 2 i 1 Ukraińskim, uczestniczył m.in. w operacji miusskiej. W czerwcu 1944 został dowódcą 16 gwardyjskiego pułku lotnictwa myśliwskiego, w maju-czerwcu 1944 walczył w Rumunii (odniósł wówczas 1 zwycięstwo), później brał udział w operacji lwowsko-sandomierskiej (również 1 zwycięstwo), jednak latem 1944 został ranny i wycofany z frontu. Łącznie w latach 1943-1944 wykonał ponad 115 lotów bojowych i stoczył ok. 50 walk powietrznych, w których strącił osobiście 30 i w grupie 1 samolot wroga (wg innych danych 27 osobiście i 2 w grupie, a 2 samoloty uszkodził). Po wojnie był lotnikiem-inspektorem lotniczego korpusu myśliwskiego 2 Armii Powietrznej w Centralnej Grupie Wojsk, później w 1 Armii Powietrznej w Białoruskim Okręgu Wojskowym, w 1952 ukończył Akademię Wojskowo-Powietrzną i został zastępcą naczelnika wojskowej szkoły pilotów. Od lutego 1953 do sierpnia 1957 był zastępcą dowódcy dywizji lotniczej w 73 Armii Powietrznej, potem zastępcą naczelnika wojskowej szkoły pilotów w Borisoglebsku, od lutego 1961 pracował w Centrum Wyszkolenia Kosmonautów. 5 listopada 1951 otrzymał stopień pułkownika.
Odznaczenia.
I inne.

</doc>
<doc id="4195038" url="https://pl.wikipedia.org/wiki?curid=4195038" title="Hockey Club Poznań">
Hockey Club Poznań

Hockey Club Poznań – polski klub hokeja na lodzie z siedzibą w Poznaniu.
Historia.
Hockey Club Poznań powstał w 2010. Jego zespół występował w II lidze. W sezonie II ligi 2015/2016 drużyna pod nazwą Hokej Poznań wygrała Grupę Północną. W 2016 klub zgłosił drużynę do I ligi tj. drugiej klasy rozgrywkowej w Polsce (po raz ostatni poznański zespół Tarpan Poznań występował w drugiej klasie rozgrywkowej w edycji II ligi 1981/1982)), po czym drużyna pod nazwą Hokej Poznań przystąpiła do sezonu I ligi 2016/2017; w tym sezonie trenerami w klubie byli Paweł Mateja i Białorusin Juryj Ziankou, zaś koordynatorem został Jacek Szopiński. Równolegle drużyna rezerwowa klubu w kwietniu 2017 zdobyła w Poznaniu regionalne mistrzostwo w ramach III ligi. Następnie drużyna Hokej Poznań przystąpiła do sezonu I ligi 2017/2018, zaś nowym trenerem został Leszek Minge.

</doc>
<doc id="4195042" url="https://pl.wikipedia.org/wiki?curid=4195042" title="Półskojec">
Półskojec

Półskoject – srebrna groszowa moneta krzyżacka, o masie ok. 3 gramów i zawartości czystego srebra 1,875 grama, bita ok. 1370 r., na wzór neapolitańskich groszy liliowatych, przez wielkiego mistrza Winrycha von Kniprode, przedstawiająca na awersie jego tarczę w pięciołuku, na rewersie krzyż kwietny w czterołuku oraz napis:
HONOR MAGISTRI IVDICIVM DILIGIT.
Moneta była bita również przez Michała von Küchmeistra zaledwie przez dwa tygodnie – w kwietniu 1416 r., przy zawartości 1,54 grama czystego srebra, miała zaniżony kurs 32 fen. (zamiast 40), co doprowadziło do jej wychwytywania z obiegu w celu przetopienia.

</doc>
<doc id="4195043" url="https://pl.wikipedia.org/wiki?curid=4195043" title="Andre d'Espinay">
Andre d'Espinay



</doc>
<doc id="4195046" url="https://pl.wikipedia.org/wiki?curid=4195046" title="John Yaw Afoakwa">
John Yaw Afoakwa

John Yaw Afoakwa (ur. 26 stycznia 1955 w Akrokerry) – ghański duchowny rzymskokatolicki, od 2015 biskup Obuasi.
Życiorys.
Święcenia kapłańskie otrzymał 11 lipca 1992 i został inkardynowany do archidiecezji Kumasi. Pracował w miejscowym kolegium jako nauczyciel i kapelan. Od 1995 był prezbiterem nowo powstałej diecezji Obuasi. Pełnił funkcje m.in. dyrektora kilku kurialnych wydziałów, rektora kościołów w Akaporiso i Obuasi oraz kapelana kliniki w Bodwesango.
22 listopada 2014 został prekonizowany biskupem Obuasi. Święceń biskupich udzielił mu 10 stycznia 2015 abp Gabriel Justice Yaw Anokye.

</doc>
<doc id="4195051" url="https://pl.wikipedia.org/wiki?curid=4195051" title="Single numer jeden w roku 2018 (Polska)">
Single numer jeden w roku 2018 (Polska)

Notowania AirPlay – Top, AirPlay – Nowości i AirPlay – TV, publikowane przez Związek Producentów Audio-Video, kompletowane są przez BMAT w oparciu o cotygodniową liczbę odegrań w radio oraz wyświetleń w telewizji. Poniżej znajdują się tabele prezentujące najpopularniejsze single, najwyżej debiutujące nowości oraz najczęściej emitowane teledyski w muzycznych stacjach telewizyjnych w danych tygodniach w roku 2018.
Top Dyskoteki.
Notowanie Top Dyskoteki przedstawia najpopularniejsze piosenki emitowane w polskich klubach. Publikowane przez Związek Producentów Audio-Video, zestawienia w roku 2018 sporządzane są przez firmę DJ Promotion w oparciu o liczbę odegrań poszczególnych utworów w lokalach.

</doc>
<doc id="4195052" url="https://pl.wikipedia.org/wiki?curid=4195052" title="Talar lekki">
Talar lekki

Talar lekki – srebrna moneta polska o wartości 40 groszy, wybita za Zygmunta III Wazy w 1620 r., o zawartości 12,612 grama czystego srebra, w niedużych nakładach, tymi samymi stemplami co „ciężkie” talary koronne.

</doc>
<doc id="4195054" url="https://pl.wikipedia.org/wiki?curid=4195054" title="Talar luterański">
Talar luterański

Talar luterański – niemiecki medal talarowy wybity w 1625 r. na 100-lecie reformacji, przedstawiający Marcina Lutra.

</doc>
<doc id="4195061" url="https://pl.wikipedia.org/wiki?curid=4195061" title="Lew Szczukin">
Lew Szczukin

Lew Kiriłłowicz Szczukin (ros. Лев Кириллович Щукин, ur. 29 października 1923 w Nogińsku, zm. 1 maja 2009 w Mińsku) – radziecki lotnik wojskowy, Bohater Związku Radzieckiego (1951).
Życiorys.
Wkrótce po urodzeniu jego rodzina przeniosła się do Krasnodaru, gdzie później uczył się w szkole średniej i w aeroklubie, a w 1939 wstąpił do Komsomołu. W czerwcu 1941 skończył 10 klas szkoły i złożył podanie o przyjęcie do szkoły pilotów wojskowych w Odessie, jednak wkrótce po ataku Niemiec na ZSRR szkoła ta ewakuowała się do miasta Frunze (obecnie Biszkek). W styczniu 1944 ukończył szkolenie i został skierowany do 13 pułku rezerwowego, po wojnie służył m.in. w dywizji lotniczej w Kobryniu, od 1946 należał do WKP(b), w lipcu 1950 został skierowany na Daleki Wschód, a w marcu 1951 do Chin - miasta Mukden. Uczestniczył w wojnie w Korei w składzie 324 Dywizji Lotnictwa Myśliwskiego Iwana Kożeduba, w czerwcu 1951 został ranny w twarz i odesłany do szpitala, później od sierpnia 1951 do stycznia 1952 ponownie walczył w wojnie koreańskiej, 24 lutego 1952 wraz z pułkiem wrócił do ZSRR. Podczas wojny koreańskiej wykonał 124 loty bojowe i stoczył 37 walk powietrznych, w których strącił osobiście 15 i w grupie 2 samoloty przeciwnika. W 1956 ukończył Akademię Wojskowo-Powietrzną w Monino i otrzymał stopień majora oraz stanowisko pomocnika dowódcy 940 pułku lotniczego, a w 1962 dowódcy tego pułku w Białoruskim Okręgu Wojskowym, w 1967 został zastępcą szefa wydziału przysposobienia bojowego 26 Armii Powietrznej, 1967-1970 dwukrotnie był komenderowany za granicę w celu szkolenia lotników wojskowych Egiptu i Wietnamu, 1973-1977 był doradcą wojskowym bułgarskich sił powietrznych.
Odznaczenia.
I inne.

</doc>
<doc id="4195062" url="https://pl.wikipedia.org/wiki?curid=4195062" title="Talar cesarski">
Talar cesarski

Talar cesarski – talar austriacki bity wg menniczej stopy konwencyjnej z 1753 r.

</doc>
<doc id="4195063" url="https://pl.wikipedia.org/wiki?curid=4195063" title="Dominic Nyarko Yeboah">
Dominic Nyarko Yeboah

Dominic Nyarko Yeboah (ur. 19 grudnia 1953 w Nsuta) – ghański duchowny rzymskokatolicki, od 2008 biskup Techiman.
Życiorys.
Święcenia kapłańskie otrzymał 21 lipca 1990 i został inkardynowany do diecezji Sunyani. Po krótkim stażu wikariuszowskim objął funkcję ojca duchownego niższego seminarium. W latach 1998-2004 ponownie pracował w duszpasterstwie parafialnym, a następnie podjął studia w Nowym Jorku.
28 grudnia 2007 został mianowany biskupem nowo utworzonej diecezji Techiman. Sakry biskupiej udzielił mu 29 marca 2008 kard. Peter Turkson.

</doc>
<doc id="4195070" url="https://pl.wikipedia.org/wiki?curid=4195070" title="Fiodor Szebanow">
Fiodor Szebanow

Fiodor Akimowicz Szebanow (; ur. 26 maja 1921 we wsi Studionki w guberni riazańskiej, zm. 26 października 1951) – radziecki lotnik wojskowy, uczestnik wojny w Korei, Bohater Związku Radzieckiego (1951).
Życiorys.
Do 1939 skończył 8 klas szkoły, potem przez rok uczył się w technikum muzycznym w Riazaniu, od października 1940 służył w Armii Czerwonej, początkowo jako radiotelegrafista w Duszanbe. W grudniu 1944 ukończył Odeską Wojskową Lotniczą Szkołę Pilotów ewakuowaną do miasta Frunze (obecnie Biszkek), od stycznia do maja 1945 uczestniczył w wojnie z Niemcami w składzie pułku lotnictwa myśliwskiego wojsk obrony przeciwlotniczej Frontu Zachodniego.
Po II wojnie światowej służył w lotnictwie wojsk obrony przeciwlotniczej w Kownie, następnie w Orle i Briańsku, a od lutego 1950 w Siłach Powietrznych jako lotnik pułku lotnictwa myśliwskiego w Moskiewskim Okręgu Wojskowym. W grudniu 1950 w stopniu starszego lejtnanta został odkomenderowany do Chin, od marca 1951 walczył w wojnie koreańskiej jako starszy lotnik 196. myśliwskiego pułku lotniczego. Wykonał 69 lotów bojowych i stoczył 29 walk powietrznych, strącając 5 i uszkadzając 1 samolot przeciwnika. Zginął w walce powietrznej. Został pochowany na rosyjskim cmentarzu wojskowym w mieście Port Artur (obecnie Lüshunkou).
Odznaczenia.
I medale.

</doc>
<doc id="4195071" url="https://pl.wikipedia.org/wiki?curid=4195071" title="Misje dyplomatyczne Papui-Nowej Gwinei">
Misje dyplomatyczne Papui-Nowej Gwinei

Misje dyplomatyczne Papui-Nowej Gwinei – przedstawicielstwa dyplomatyczne Niezależnego Państwa Papui-Nowej Gwinei przy innych państwach i organizacjach międzynarodowych. Poniższa lista zawiera wykaz obecnych ambasad, wysokich komisji i konsulatów zawodowych. Nie uwzględniono konsulatów honorowych.

</doc>
<doc id="4195073" url="https://pl.wikipedia.org/wiki?curid=4195073" title="Talar jachimowski">
Talar jachimowski

Talar jachimowski – srebrna moneta czeska o wartości talara, bita od 1519 r. w Jachimowie w Rudawach, gdzie od 1516 r. Stefan Schlick z braćmi eksploatował bogatą kopalnię srebra.
Schlickowie sprowadzili saskich mincerzy i według stopy saskiej rozpoczęli masową produkcję talarów, zwanych guldenami jachimowskimi ("Joachimsthalergulden") – w skrócie talarami. Na ich awersie umieszczano czeskiego lwa i otokowy napis: LUDOVICVS PRIM D GRACIA R BO, a na rewersie postać miejscowego patrona – św. Jana i herb Schlicków, oraz napis w otoku: AR DOMI SLI STE ET FRA CO D B.
Przed przejęciem w 1528 r. mennicy jachimowskiej przez Ferdynanda I Habsburga Schlickowie zdążyli wybić 3,25 mln sztuk talarów.

</doc>
<doc id="4195074" url="https://pl.wikipedia.org/wiki?curid=4195074" title="Kwaidan, czyli opowieści niesamowite">
Kwaidan, czyli opowieści niesamowite

 – japoński horror z 1964 roku w reżyserii Masakiego Kobayashiego.
Fabuła.
Cztery historie zaczerpnięte z japońskiego folkloru, gdzie o los ludzi walczą duchy, zjawy i upiory. 
Odbiór.
Bolesław Michałek na łamach „Filmu” dał filmowi pozytywną ocenę wskazując, że mimo tematyki o duchach przedstawione historie są „cudownie naturalne, wiarygodne, oczywiste” i za sprawą realizacji Masakiego Kobayashiego film jest poetycki i tym samym wyróżniający się na tle ówczesnych filmów.
Nagrody.
Srebrna Palma na Festiwalu Filmowym w Cannes

</doc>
<doc id="4195081" url="https://pl.wikipedia.org/wiki?curid=4195081" title="Mennica w Nagybánya">
Mennica w Nagybánya

Mennica w Nagybánya – mennica w dawnym mieście Nagybánya w historycznym Marmaroszu (obecnie Baia Mare w dzisiejszej Rumunii), w której bito monety ze srebra i złota wydobywanego w okolicznych kopalniach. M. in. w mennicy tej:

</doc>
<doc id="4195084" url="https://pl.wikipedia.org/wiki?curid=4195084" title="Jemielity">
Jemielity



</doc>
<doc id="4195086" url="https://pl.wikipedia.org/wiki?curid=4195086" title="Kamienica Pod Złotym Orłem we Wrocławiu (Rynek)">
Kamienica Pod Złotym Orłem we Wrocławiu (Rynek)

Kamienica Pod Złotym Orłem (niem. "Zum goldenen Adler") – kamienica na wrocławskim Rynku, odbudowana w stylu barokowym.
Historia kamienicy i jej architektura.
Pierwsze ślady budynku mieszkalnego, fundamenty i fragmenty murów, zachowały się do dzisiaj w piwnicy i pochodzą z drugiej połowy XIII wieku. Są to relikty dwutraktowego domu o szerokości połowy lokacyjnej działki, ok. 8,7 metra. W XIV wieku budynek został poszerzony do ok. 14,5 metra i przebudowany. Kamienica zyskała trzeci trakt i oficyny. Z tego okresu, w sieni, zachował się późnogotycki prosty kamienny portal o przenikających się profilach. W górnym poziomie piwnicy oraz w poszczególnych traktach parteru znajdują się fragmenty sklepień krzyżowych, krzyżowo-kolebkowych i kolebkowych. Ich wiek datuje się na okres późnego średniowiecza i początek renesansu.
Od 1564 roku kamienica była własnością rodu mieszczańskiego Schillingów. W 1671 roku jej właścicielem była S. Schnebelin, a od 1711 kupiec A.H. Gross. Ten ostatni prawdopodobnie sfinansował rozbudowanie kamienicy, nadając jej styl barokowy. Budynek zyskał "dwustopniowy szczyt o wolutowych spływach z boniowanymi lizenami oraz dekoracyjnymi naczółkami (gzyms nadokienny) i podokiennikami". Ostateczny kształt kamienicy został nadany w XVIII wieku; w 1820 został zmieniony układ zadaszenia ze szczytowego na kalenicowy.
Działania wojenne podczas II wojny światowej w bardzo dużym stopniu zniszczyły kamienicę. Jej odbudowa nastąpiła w latach pięćdziesiątych XX wieku. Projektantami byli Maria Czyżewska-Ostrowska i Józef Rachwalski. Wzorowali się oni na barokowym wyglądzie budowli: między innymi przywrócono dwuspadowe zadaszenie szczytowe, co pozwoliło na wydzielenie trzech kondygnacji strychowych. Prócz tego kamienica uzyskała cztery kondygnacje główne i dwie kondygnacje piwnic w układzie trzech traktów, w trakcie środkowym znajdują się schody do piwnicy i na kondygnacje. Nie przywrócono natomiast boniowanych lizen i podokienników. Otwór wejściowy został zupełnie zmieniony. W miejsce dwuskrzydłowych drzwi otoczonych prostym portalem wstawiono kamienny barokowy portal balkonowy pochodzący pierwotnie z dawnego pałacu Schreyvoglów, znajdującego się przy ul. Wita Stwosza 26 a rozebranego w 1886 roku. Portal został wówczas wmontowany w tylne wejście powstałego na miejscu pałacu budynku poczty głównej, zniszczonej następnie w 1945 roku. Portal jest bogato udekorowany; balkon wsparty jest na dwóch pilastrach i dwóch kolumnach w porządku korynckim. Nad pracami budowlanymi i rekonstrukcyjnymi czuwał architekt i konserwator zabytków Edmund Małachowicz.
Lata powojenne.
Po II wojnie światowej w kamienicy Pod Złotym Orłem mieścił się zakład fryzjerski, a od 1996 roku znajduje się w niej Karczma Lwowska.

</doc>
<doc id="4195087" url="https://pl.wikipedia.org/wiki?curid=4195087" title="Rafaił Kaprelan">
Rafaił Kaprelan

Rafaił Iwanowicz Kaprelan (orm. Ռաֆայել Կապրելյան, ros. Рафаил Иванович Капрэлян, ur. w Baku, zm. 12 lipca 1984 w Moskwie) – radziecki pilot doświadczalny i wojskowy, Bohater Związku Radzieckiego (1975).
Życiorys.
Był Ormianinem. W 1926 skończył bakijskie technikum przemysłowo-ekonomiczne, 1927-1929 studiował w Azerbejdżańskim Instytucie Politechnicznym, w 1932 ukończył Leningradzki Instytut Inżynierów Lotnictwa Cywilnego i został inżynierem w Głównym Zarządzie Lotnictwa Cywilnego, 1932-1933 pracował w Leningradzkim Instytucie Inżynierów Lotnictwa Cywilnego. W 1934 skończył batajską lotniczą szkołę lotnictwa cywilnego i został lotnikiem-instruktorem, 1935-1941 pracował jako pilot lotnictwa cywilnego w Moskiewskim Zarządzie, a 1938–1940 w Chinach. Od czerwca 1941 służył w Armii Czerwonej, od listopada 1941 do marca 1943 dowodził oddziałem specjalnej moskiewskiej grupy lotniczej, wykonał wówczas 57 lotów bojowych, w tym 14 zwiadowczych, 18 dostaw ładunków dla partyzantów i 25 lotów na linię frontu z dostawami zapasów, sprzętu i ewakuacją rannych. 28 stycznia 1942 pilotowany przez niego samolot miał dotrzeć do Bukaresztu, jednak z powodu silnego oblodzenia awaryjnie lądował w rejonie Krzywego Rogu, po czym jego załoga została wzięta do niemieckiej niewoli i osadzona w obozie w Mikołajowie. W sierpniu 1942 Kaprelan uciekł i przystąpił do oddziału partyzanckiego działającego w rejonie Owrucza w obwodzie żytomierskim, w którym walczył do 23 października 1942, gdy dotarł do Moskwy, później do 10 marca 1943 nadal wykonywał loty na linię frontu dostarczając zapasów i ewakuując rannych. Od marca do maja 1943 przechodził szkolenie w Centrum Lotniczym Lotnictwa Dalekiego Zasięgu, od maja 1943 do lutego 1944 był inspektorem techniki pilotażu 73 Dywizji Lotniczej Lotnictwa Dalekiego Zasięgu, a od marca 1944 do maja 1945 dowódcą 89 lotniczego pułku transportowego. Podczas wojny wykonał łącznie 112 lotów bojowych na tyły wroga i linię frontu. W październiku 1945 został zwolniony do rezerwy, 1945-1947 ponownie był pilotem Moskiewskiego Zarządu Lotnictwa Cywilnego, od czerwca do września 1947 zastępcą szefa Zarządu Lotniczego Gławsiewmorputi (Głównego Zarządu Północnej Drogi Morskiej), a 1947-1950 lotnikiem doświadczalnym Instytutu Lotniczo-Badawczego w mieście Żukowskij, testował różne modele samolotów. W latach 1950-1952 był pilotem testowym fabryki lotniczej nr 82 w Tuszynie, a 1953-1968 starszym lotnikiem doświadczalnym Specjalnego Biura Konstruktorskiego (OKB) M. Mila, testującym modele helikopterów Mil. Miał stopień podpułkownika. 23 września 1961 otrzymał tytuł zasłużonego lotnika doświadczalnego ZSRR, a 1969 mistrza sportu ZSRR klasy międzynarodowej.
Odznaczenia.
I medale.

</doc>
<doc id="4195089" url="https://pl.wikipedia.org/wiki?curid=4195089" title="Mennica w Tykocinie">
Mennica w Tykocinie

Mennica w Tykocinie – mennica litewska Zygmunta Augusta z siedzibą w Tykocinie, w której na szeroką skalę bito: półgrosze, grosze, półkopki litewskie (na stopę litewską) oraz grosze koronne (na stopę polską).
W 1564 r. w litewskim miasteczku przy granicy z Koroną ulokowano zakład menniczy, który powierzono królewskiemu dygnitarzowi krakowskiemu wojewodzie Stanisławowi Myszkowskiemu. Wbrew spotykanym czasami w literaturze opiniom, zakład nie produkował monet w sposób dorywczy, nie miał też charakteru utajnionego – o czym świadczy obieg publicznych dokumentów. Monety wybite w tej mennicy były jednak złej jakości, dlatego w 1572 r. król nadał im kurs urzędowy. 
W 1572 r. mennica została zamknięta.
W XXI w. monety wybite przez mennicę w Tykocinie rozpoznawane są pośród innych monet litewskich po herbie Jastrzębiec wojewody Myszkowskiego – są bardzo rzadkie.

</doc>
<doc id="4195093" url="https://pl.wikipedia.org/wiki?curid=4195093" title="MKS MOS Wrocław">
MKS MOS Wrocław

MKS MOS Wrocław (Międzyszkolny Klub Sportowy „MOS” Wrocław) – polski klub sportowy prowadzący szkolenia dla dzieci i młodzieży do stopnia starszego juniora w siedmiu dyscyplinach sportowych: lekkoatletyce, biegach na orientację, kajakarstwie klasycznym, kajakarstwie polo, piłce koszykowej dziewcząt, piłce siatkowej dziewcząt i piłce ręcznej chłopców.
Historia.
MKS MOS Wrocław powstał 14 kwietnia 1997 roku. Początkowo nosił nazwę Międzyszkolny Klub Sportowy przy Międzyszkolnym Ośrodku Sportowym we Wrocławiu. Zadaniem klubu było zwiększenie możliwości organizacyjno-sportowych i szkoleniowych Ośrodka oraz umożliwienie utalentowanej sportowo młodzieży rozwój i osiągnięcie sukcesu sportowego. Międzyszkolny Ośrodek Sportowy, decyzją Prezydenta Wrocławia został rozwiązany 31 grudnia 2007 roku. Pozostał działający przy nim klub, który od 28 marca 2009 roku przyjął nazwę Międzyszkolny Klub Sportowy „MOS” Wrocław. Sekcja koszykówki dziewcząt powstała równocześnie z założeniem Ośrodka, a więc w 1980 r. i od początku swojego istnienia jest wiodącą sekcją w klubie. Zajmuje od wielu lat czołowe miejsce w Polsce pod względem szkolenia młodzieży. Przez 25 letni czas działalności, wychowanki MOS stale występowały w kadrach narodowych w kategoriach młodzieżowych, a przede wszystkim zasilały drużynę ekstraklasy 1 KS Ślęzę Wrocław.
Sekcja lekkoatletyki.
MKS MOS Wrocław od wielu lat plasuje się w pierwszej dziesiątce rankingów drużynowych, ale także świetnie sobie radzą zawodnicy klubu w indywidualnych starciach. Jedną z nich jest Joanna Linkiewicz specjalizująca się w biegach sprinterskich, medalistka m.in. mistrzostw Polski seniorów, a także Weronika Wedler - dwukrotna mistrzyni Polski seniorek i brązowa medalistka mistrzostw Europy oraz rekordzistka Polski w biegu sztafetowym na 400 metrów czy Robert Sobera, który zdobył złoto na Mistrzostwach Europy w 2016 roku. Jednym z zawodników rozpoczynających swoją karierę w MOS-ie jest także Rafał Omelko, specjalizujący się w biegu na 400 metrów oraz biegu na 400 metrów przez płotki. W 2017 roku wystartował na IAAF World Relays. Sekcją lekkoatletyki zajmują się: Wiliam Rostek, Jacek Skrzypiński, Dariusz Łoś.
Sekcja koszykówki.
Świetnie na ogólnopolskim tle wypadają koszykarki MOS-u. W sezonie 2015/2016 koszykarki zdobyły złoty i brązowy medal mistrzostw Polski kadetek i młodziczek, a 6 koszykarek jest powoływanych do kadr narodowych. Także najmłodsze zawodniczki MKS MOS Wrocław przyczyniły się do zajęcia drugiego miejsca na Ogólnopolskiej Spartakiadzie Młodzieży.
Wizytówką klubu w ostatnich latach jest drużyna młodziczek MKS MOS Elektrotim Ślęza, która w latach 2011-2016 brała udział w 31 dużych turniejach, z których 18 wygrała, a 5 razy zajęła drugie miejsce.
Do najwybitniejszych wychowanek klubu należą: Joanna Cupryś, Urszula Stempniewicz, Marta Krauze, Joanna Czarnecka, Magdalena Krupowicz, Małgorzata Czarnecka, Małgorzata Raubo, Katarzyna Kinsberg, Małgorzata Koralewska, Iwona Zagrobelna, Justyna Podziemska i Magdalena Pawlaczyk.
W latach 1993-1996 i 1997-2001 MOS Wrocław wyróżniony został Pucharem Polskiego Związku Koszykówki dla najlepiej pracującego klubu w żeńskiej koszykówce.
Sekcję koszykówki dziewcząt nadzoruje aktualnie: Romuald Krauze, Janusz Wierzbicki, Marian Czajkowski, Sebastian Wojnicki.
Sekcja kajakowa.
Sekcja kajakowa rozpoczęła swoją działalność w Międzyszkolnym Ośrodku Sportowym we Wrocławiu. Było to szkolenie od podstaw młodych adeptów kajakarstwa, które odbywało się na terenie przystani „Maryna" we Wrocławiu przy Szkole Podstawowej nr 58.
W obecnej chwili klub nadal prowadzi szkolenie dzieci i młodzieży w tym samym ośrodku. Sekcja posiada niezbędny sprzęt specjalistyczny do uprawiania kajakarstwa klasycznego (kajaki, kanadyjki) oraz piłki kajakowej. MKS MOS Wrocław bierze czynny udział w Ogólnopolskich Regatach Kajakowych, Mistrzostwach Polski, Europy czy Świata. Zawodnicy MOS-u są powoływani do Kadr Narodowych, Kadr Wojewódzkich Juniorów i Młodzików. W dorobku sekcji klub posiada medalistów Mistrzostw Świata, Europy w kajakarstwie klasycznym oraz ogromną liczbę złotych, srebrnych i brązowych medali Mistrzostw Polski.

</doc>
<doc id="4195097" url="https://pl.wikipedia.org/wiki?curid=4195097" title="Most Bez Powrotu">
Most Bez Powrotu

Most Bez Powrotu (, ) – betonowy most w Koreańskiej Strefie Zdemilitaryzowanej oddzielającej Koreę Północną od Korei Południowej w miejscowości Panmundżom. Most jest w połowie przecięty granicą międzykoreańską. Na końcu mostu, przed przejściem na terytorium Korei Północnej, znajdują się cztery niebieskie słupy. Most z obu stron strzeżony jest przez posterunki wartownicze.
Historia.
Po zakończeniu wojny koreańskiej w roku 1953 most służył do wymiany jeńców wojennych i szpiegów.
Nazwa mostu pochodzi od postępowania służb amerykańskich, które pojmanym dawały alternatywę: albo zostają w Korei Południowej albo przechodzą na Północ bez możliwości powrotu. 
23 grudnia 1968 roku na moście doszło do zwrotu osiemdziesięciu dwóch jeńców – członków załogi amerykańskiego okrętu USS „Pueblo”, pojmanego przez siły Korei Północnej. Sam okręt, zajęty 23 stycznia 1968 roku na wodach międzynarodowych, znajduje się w Pjongjangu. 
18 sierpnia 1976 roku w okolicy mostu doszło do incydentu z siekierą, w którym Amerykanie ścinający drzewo dla poprawienia widoczności w okolicy napotkali opór ze strony wojsk północnokoreańskich (rzekomo drzewo miał zasadzić Kim Ir Sen). W wyniku zajścia zginęło dwóch żołnierzy amerykańskich, a kolejnych czterech amerykańskich i czterech południowokoreańskich zostało rannych. Po incydencie wybudowano nowy most w czasie siedemdziesięciu dwóch godzin. Od tego czasu most nie jest wykorzystywany przez stronę północnokoreańską, odbywają się na nim ceremonie promocyjne żołnierzy armii amerykańskiej.

</doc>
<doc id="4195099" url="https://pl.wikipedia.org/wiki?curid=4195099" title="Oaza Grearsona">
Oaza Grearsona



</doc>
<doc id="4195113" url="https://pl.wikipedia.org/wiki?curid=4195113" title="Mennica w Dahlholm">
Mennica w Dahlholm

Mennica w Dahlholm – dorywcza mennica z siedzibą na zamku Dahlhom w Inflantach (obecnie Dole na Łotwie), w której w czasie rozejmu w wojnie siedmioletniej z Moskwą bito monety dla potrzeb opłacenia żołdu wojsku najemnemu.
Po zakończeniu działań zbrojnych, na innym zamku – w Parnawie, pozostawało 500 najemników walczących po stronie Rzeczypospolitej. Skarb był im winien 400 tys. złotych polskich, a dług rósł o 4 tys. talarów każdego miesiąca. Zygmunt II August pokrył z dochodów dóbr królewskich w Inflantach 300 tys. złotych polskich. Pozostałą kwotę zdecydowano się pozyskać z przebicia w Dahlholm bliżej nieznanej ilości srebra. Polecenie królewskie wykonano już po śmierci władcy – właściwie wybite monety powinny być zaliczane do okresu bezkrólewia.
Monety, nazywane czasami "chodkiewiczowskimi", były bite z datą 1572 albo 1573, wg systemu monetarnego wówczas jeszcze niepodległej Rygi:
1 marka ryska = 2 półmarki = 4 wiardunki = 36 szelągów.
Kursy wymiany monet inflanckich na pieniądze Rzeczypospolitej ustalono na:
Wybito jednak monety podwartościowe, niezgodne z przepisami menniczymi. Różniły się one też znacznie od innych monet Zygmunta II Augusta projektem plastycznym i brakiem tytulatury królewskiej.

</doc>
<doc id="4195116" url="https://pl.wikipedia.org/wiki?curid=4195116" title="Monety bezkrólewia (1572–1573)">
Monety bezkrólewia (1572–1573)

Monety bezkrólewia (1572–1573) – monety bite w okresie trzeciego bezkrólewia (łac. interregnum) w Królestwie Polskim (pierwszego w Rzeczypospolitej Obojga Narodów), od śmierci Zygmunta II Augusta – 7 lipca 1572 r., do 16 maja 1573 r., czyli proklamacji przez Prymasa Polski Jakuba Uchańskiego Henryka Walezego jako króla Polski i wielkiego księcia Litwy.
W akcie unii lubelskiej, przyjętym 1 czerwca 1569 r., zadeklarowano zjednoczenie stopy menniczej Polski i Litwy, szczegóły jednak pozostawiając przepisom wykonawczym. W związku z tym pracę w mennicach decyzją sejmu wstrzymano. 
W oczekiwaniu na odpowiednie akty prawne, przy obowiązującym zakazie sejmowym, mennice w Koronie i na Litwie pozostawały nieczynne. 10 kwietnia 1570 r. Zygmunt August zrobił jednak mały wyjątek i zezwolił Johannowi Bolemanowi na realizację starego kontraktu na dwupieniądze, po czym zaprzestano całkowicie działalności menniczej w obydwu krajach unii. Taki stan rzeczy istniał również w dniu śmierci króla. 
Monety lokalne inflanckie.
W latach 1565–1570 Zygmunt August nie był w stanie opłacać garnizonu najemnego w Parnawie. Długi spłacił Walenty Iberfeld – sekretarz królewski. Król zezwolił mu na otworzenie mennicy i wybicie niepełnowartościowych monet według systemu liwońskiego. W założeniach miały to być jednozłotowe klipy, wartościowo równe 4 markom ryskim. Bicie ich miało być przeprowadzone w mennicy na zamku w Kirchholmie. Król zmarł 7 lipca, a dopiero w sierpniu 1572 r. ruszyło mennictwo inflanckie. Nie stało się to jednak na zamku w Kirchholmie a na sąsiednim – Dalen (niem. Dahlen lub Dahlholm, łot. Dole). Całość tej lokalnej emisji – to mennictwo okresu bezkrólewia (1572–1573). Na monetach nie występują żadne znaki królewskie – jedynie herb Księstwa Inflanckiego – Gryf zbrojny po jednej stronie i tarcze z Orłem i Pogonią po drugiej.
Monety lenne kurlandzkie.
W okresie bezkrólewia, podczas zagrożenia inwazją moskiewską książę kurlandzki Gotard, lennik króla polskiego, wybił, w stolicy swojego księstwa – Mitawie, szelągi.
Monety miejskie gdańskie.
Po śmierci Zygmunta Augusta Gdańsk, który posiadał przywilej menniczy, złamał zakaz sejmowy i w 1573 r. jego mennica miejska wyemitowała denary i szelągi. Na denarach nie ma żadnych napisów. Z tego powodu czasami zaliczane są one niesłusznie do monet Henryka Walezego. 
Monety szelągowe musiały być oznaczone napisem, więc pojawiła się na nich następująca legenda:
oraz rok emisji – 1573. Nie jest to oczywiście imię zmarłego Zygmunta Augusta (takie twierdzenia czasami pojawiają się w literaturze), lecz Zygmunta Starego – prawdopodobnie była jeszcze wtedy świadomość w Gdańsku, że i pół wieku wcześniej na szelągach umieszczano imię nieżyjącego już dawno monarchy.
Chociaż bezkrólewie miało miejsce na przełomie lat 1572 i 1573, to zwyczajowo w numizmatyce polskiej emisje w jego trakcie określa się czasami mianem: „"monet bezkrólewia 1573"”.

</doc>
<doc id="4195122" url="https://pl.wikipedia.org/wiki?curid=4195122" title="Joseph Francis Kweku Essien">
Joseph Francis Kweku Essien

Joseph Francis Kweku Essien (ur. 25 listopada 1945 w Apowa) – ghański duchowny rzymskokatolicki, biskup Wiawso w latach 2000–2023.

</doc>
<doc id="4195126" url="https://pl.wikipedia.org/wiki?curid=4195126" title="Most bez powrotu">
Most bez powrotu



</doc>
<doc id="4195131" url="https://pl.wikipedia.org/wiki?curid=4195131" title="Vincent Boi-Nai">
Vincent Boi-Nai

Vincent Sowah Boi-Nai (ur. 1 stycznia 1945 w Labada) – ghański duchowny rzymskokatolicki, w latach 1999–2022 biskup Yendi.

</doc>
<doc id="4195141" url="https://pl.wikipedia.org/wiki?curid=4195141" title="Louis Vangeke">
Louis Vangeke

Sir Louis Vangeke MSC (ur. 25 czerwca 1904 w Beipie, zm. 15 grudnia 1982 w Beipie) – papuaski duchowny rzymskokatolicki, misjonarz Najświętszego Serca Jezusowego, biskup pomocniczy Port Moresby, biskup Bereiny, pierwszy papuański kapłan i biskup katolicki.
Biografia.
Młodość i prezbiteriat.
Louis Vangeke urodził się 25 czerwca 1904 w Beipie w Nowej Gwinei Brytyjskiej. Jego ojciec był czarownikiem, matka zmarła podczas porodu. Istnieją trzy historie o jego przetrwaniu, m.in. że jego ojciec uważając, że jest zbyt słaby, aby przeżyć, przekazał go katolickim zakonnicom na Wyspie Yule. Na Yule Louis uczęszczał do szkoły podstawowej św. Patryka, a w wieku 14 lat wrócił do Beipa, aby uczyć się języka Mekeo.
W 1922 został bratem zakonnym. Ze względu na wzorowe zachowanie i umiejętność radzenia sobie z celibatem, został w 1925 zaproszony do podjęcia studiów kapłańskich. Naukę odbył na Madagaskarze. 14 czerwca 1937 w Tananarywie otrzymał święcenia prezbiteriatu. W sierpniu wrócił do Port Moresby. Mówił po francusku, angielsku i łacinie, a także w kilku językach ojczystych. Porucznik-gubernator Papui sir Hubert Murray nazwał wtedy ks. Vangeke "całkiem reprezentacyjną młodzieżą". W 1941 wstąpił do misjonarzy Najświętszego Serca Jezusowego.
Był oddany swoim wiernym, tolerancyjny wobec tradycyjnych obyczajów i pobłażliwy w stosunku do przywódców kultów pogańskich. W 1951 odwiedził Europę. W 1969 wziął udział w kapitule generalnej misjonarzy Najświętszego Serca Jezusowego w Rzymie.
Episkopat.
21 września 1970 papież Paweł VI mianował go biskupem pomocniczym archidiecezji Port Moresby oraz biskupem tytularnym Culusi. 3 grudnia 1970 w Sydney przyjął sakrę biskupią z rąk Pawła VI. Współkonsekratorami byli arcybiskup Port Moresby Virgil Patrick Copas MSC oraz biskup Bereiny Eugène Klein MSC.
W Beipie podczas synkretycznej ceremonii, w której uczestniczyło tysiące ludzi, został ogłoszony wodzem. 1 marca 1976 papież mianował go biskupem Bereiny. W tym samym roku pięciu ministrów zaproponowało mianowanie go gubernatorem generalnym Papui-Nowej Gwinei, jednak bp Vangeke odmówił.
Ze względu na przekroczenie wieku emerytalnego złożył dymisję i 30 października 1979 przeszedł na emeryturę. Zmarł 15 grudnia 1982 w rodzinnej Beipie i tam został pochowany.
Dwukrotnie odznaczony przez Elżbietę II Orderem Imperium Brytyjskiego. W 1974 został oficerem orderu, a w 1980 Rycerzem Komandorem orderu. W 1976 został doktorem honoris causa Uniwersytetu Papui Nowej Gwinei.

</doc>
<doc id="4195148" url="https://pl.wikipedia.org/wiki?curid=4195148" title="Raúl Antonio Martinez Paredes">
Raúl Antonio Martinez Paredes

Raúl Antonio Martinez Paredes (ur. 9 maja 1943 w San Martín Jilotepeque) – gwatemalski duchowny rzymskokatolicki, od 2007 biskup pomocniczy Santiago de Guatemala.
Życiorys.
Święcenia kapłańskie przyjął 17 października 1987 i został inkardynowany do diecezji Sololá (późniejszej Sololá–Chimaltenango). Pracował jako duszpasterz parafialny, był także kanclerzem kurii oraz administratorem diecezji.
28 stycznia 1999 papież Jan Paweł II mianował go biskupem Sololá–Chimaltenango. Sakry biskupiej udzielił mu 20 marca 1999 abp Ramiro Moliner Inglés.
28 lipca 2007 został mianowany biskupem pomocniczym Santiago de Guatemala ze stolicą tytularną "Mizigi".

</doc>
<doc id="4195151" url="https://pl.wikipedia.org/wiki?curid=4195151" title="Buenaventura Lakes">
Buenaventura Lakes

Buenaventura Lakes – jednostka osadnicza w Stanach Zjednoczonych, w stanie Floryda, w hrabstwie Osceola.

</doc>
<doc id="4195152" url="https://pl.wikipedia.org/wiki?curid=4195152" title="Celebration (Floryda)">
Celebration (Floryda)

Celebration – jednostka osadnicza w Stanach Zjednoczonych, w stanie Floryda, w hrabstwie Osceola.

</doc>
<doc id="4195153" url="https://pl.wikipedia.org/wiki?curid=4195153" title="Kipper i Wipper">
Kipper i Wipper

Kipper i Wipper – nazwa silnego kryzysu monetarnego w Rzeszy Niemieckiej w pierwszym dwudziestopięcioleciu XVII w., której językowe pochodzenie nie jest do końca jasne – na ogół tłumaczone słowami:
Początki kryzysu to schyłek XVI w., gdy dzierżawcy licznych mennic łamali ordynacje mennicze i dla szybkiego zysku bili złą monetę, ograniczając nakłady drobnych nominałów, których koszty bicia były tylko o 10% niższe od produkcji talarów. Popyt na drobną monetę wyrównywały mniejsze mennice, dostarczając gorszych pieniędzy. W podzielonej religijnie Rzeszy napięcie polityczne i przygotowania wojenne również destabilizowały mennictwo – między innymi gromadzono fundusze na wojnę za pomocą psucia własnej monety. Ciągle otwierano nowe mennice – np. w księstwie Anhalt było ich 7, a w hrabstwie Mansfeld (14 km2) wybito na początku XVII w. 1372 rodzaje monet, w tym 970 z czystej miedzi.
Mandaty cesarza Rudolfa II skierowane przeciwko psuciu monety nie były respektowane. Bito nie tylko monety miedziane, ale też mosiężne i ołowiane. Kryzys dotknął również kraje habsburskie, zwłaszcza na początku wojny trzydziestoletniej.
Dopiero cesarski patent menniczy — kalada monetarna Ferdynanda II z 16 XII 1622, zdewaluował kryzysową monetę i stał się punktem zwrotnym.
Na Śląsku okres "Kipper i Wipper" pozostawił wiele monet, m.in.:

</doc>
<doc id="4195157" url="https://pl.wikipedia.org/wiki?curid=4195157" title="Four Corners (Floryda)">
Four Corners (Floryda)

Four Corners – jednostka osadnicza w Stanach Zjednoczonych, w stanie Floryda, w hrabstwie Osceola.

</doc>
<doc id="4195158" url="https://pl.wikipedia.org/wiki?curid=4195158" title="Aleksandr Kumaniczkin">
Aleksandr Kumaniczkin

Aleksandr Siergiejewicz Kumaniczkin (, ur. 26 sierpnia 1920 w miejscowości Bałanda (obecnie Kalininsk w obwodzie saratowskim), zm. 24 października 1983 w Woroneżu) – radziecki lotnik wojskowy, generał major lotnictwa, Bohater Związku Radzieckiego (1944).
Życiorys.
Urodził się w rodzinie robotniczej. Od 1930 mieszkał w Moskwie, skończył 7 klas, pracował w fabryce obuwia, uczył się w aeroklubie. W 1938 został powołany do Armii Czerwonej, w 1939 ukończył wojskowo-lotniczą szkołę pilotów w Borisoglebsku i został w niej lotnikiem-instruktorem, w maju 1941 został dowódcą eskadry Sił Wojskowo-Powietrznych Moskiewskiego Okręgu Wojskowego. Od lata 1941 brał udział w wojnie z Niemcami, w 1942 został włączony w skład 943 pułku lotnictwa myśliwskiego na Froncie Południowym i Północno-Kaukaski, w kwietniu 1943 przeniesiono go do 927 pułku na Froncie Woroneskim, a w lipcu 1943 do 40 pułku lotnictwa myśliwskiego. Walczył w bitwie pod Kurskiem, w bitwach nad Biełgorodem, Charkowem i o Dniepr, później na 1 Froncie Ukraińskim, m.in. w operacji berlińskiej. Podczas wojny wykonał łącznie 300 lotów bojowych i stoczył 70 walk powietrznych, w których zestrzelił osobiście 31 samolotów i 4 w grupie. W 1946 został dowódcą pułku myśliwskiego w Moskiewskim Okręgu Wojskowym, brał udział w paradach powietrznych nad Placem Czerwonym, w 1947 skończył wyższe kursy oficerskie, w końcu lat 40. popadł w konflikt z dowódcą Sił Wojskowo-Powietrznych Moskiewskiego Okręgu Wojskowego Wasilijem Stalinem i przeniesiony na Sachalin jako zastępca dowódcy pułku lotnictwa myśliwskiego, a później jego dowódca. Od czerwca 1951 do lutego 1952 brał udział w wojnie w Korei jako zastępca dowódcy i od października 1951 dowódca 303 Dywizji Lotnictwa Myśliwskiego 64 Korpusu Lotnictwa Myśliwskiego, 11 września 1952 strącił amerykański myśliwiec (w literaturze pojawiają się stwierdzenia o 4 lub nawet 6 zwycięstwach Kumaniczkina w Korei). W 1954 ukończył Wyższą Akademię Wojskową im. Woroszyłowa i został szefem 4 Centrum Przysposobienia Bojowego Sił Wojskowo-Powietrznych w Woroneżu, w 1960 uległ wypadkowi, w związku z czym w 1961 został zwolniony do rezerwy w stopniu generała majora.
Odznaczenia.
Ponadto medale.

</doc>
<doc id="4195160" url="https://pl.wikipedia.org/wiki?curid=4195160" title="Pasażer (film 2018)">
Pasażer (film 2018)

Pasażer (ang. "The Commuter") – francusko-amerykańsko-brytyjski thriller z 2018 roku w reżyserii Jaume Collet-Serra, wyprodukowany przez wytwórnię Lionsgate. Główne role w filmie zagrali Liam Neeson, Vera Farmiga, Patrick Wilson, Jonathan Banks, Elizabeth McGovern i Sam Neill.
Premiera filmu odbyła się 8 stycznia 2018 w Nowym Jorku. Cztery dni później, 12 stycznia, obraz trafił do kin na terenach Stanów Zjednoczonych i Polski.
Fabuła.
Film opisuje historię agenta ubezpieczeniowego Michaela MacCauley’ego (Liam Neeson), który prowadzi ustabilizowane nudne życie. Każdego dnia o tej samej porze dojeżdża z domu na przedmieściu do pracy, a wieczorem wraca do rodziny. Jego życie staje na głowie, kiedy spotyka w pociągu tajemniczą kobietę Joannę (Vera Farmiga). Podczas krótkiej rozmowy okazuje się, że nieznajoma zadziwiająco dużo wie o życiu Michaela. Po chwili Joanna daje mu zadanie. Zanim dotrą do celu, MacCauley ma znaleźć i wskazać kogoś, kto tego dnia nie powinien się znajdować w pociągu. Jeśli mu się to nie uda, zginą żona i dzieci Michaela oraz reszta pasażerów.
Produkcja.
Zdjęcia do filmu kręcono w Sacramento (Kalifornia), Nowym Jorku, Iver Heath oraz hrabstwie Surrey (Anglia).
Odbiór.
Film "Pasażer" spotkał się z mieszaną reakcją krytyków. Agregujący recenzje filmowe serwis Rotten Tomatoes, w oparciu o sto trzy omówienia, okazał obrazowi 54-procentowe wsparcie (średnia ocena wyniosła 5,3 na 10). Na portalu Metacritic średnia ocen z 38 recenzji wyniosła 56 punktów na 100.

</doc>
<doc id="4195163" url="https://pl.wikipedia.org/wiki?curid=4195163" title="Poinciana">
Poinciana

Poinciana – jednostka osadnicza w Stanach Zjednoczonych, w stanie Floryda, w hrabstwie Osceola.

</doc>
<doc id="4195165" url="https://pl.wikipedia.org/wiki?curid=4195165" title="India Sherret">
India Sherret

India Sherret (ur. 29 maja 1996) – kanadyjska narciarka dowolna specjalizująca się w skicrossie, mistrzyni świata juniorów. Po raz pierwszy na arenie międzynarodowej pojawiła się 2 grudnia 2011 roku w Nakiska, gdzie w zawodach FIS Race zajęła szóste miejsce w skicrossie. W 2012 roku wystąpiła na igrzyskach olimpijskich młodzieży w Innsbrucku, zajmując czwarte miejsce. Podczas rozgrywanych trzy lata później mistrzostw świata juniorów w Valmalenco zdobyła złoty medal. W Pucharze Świata zadebiutowała 4 lutego 2017 roku w Feldbergu, zajmując 16. pozycję. Tym samym już w swoim debiucie wywalczyła pierwsze pucharowe punkty. Na podium zawodów tego cyklu po raz pierwszy znalazła się 13 stycznia 2018 roku w Idre, kończąc rywalizację w skicrossie na trzeciej pozycji. W zawodach tych wyprzedziły ją jedynie Sandra Näslund ze Szwecji i Francuzka Marielle Berger-Sabbatel. W 2017 roku wystąpiła na mistrzostwach świata w Sierra Nevada, gdzie zajęła 11. miejsce. Rok później podczas igrzysk olimpijskich w Pjongczangu była 18.

</doc>
<doc id="4195167" url="https://pl.wikipedia.org/wiki?curid=4195167" title="Yeehaw Junction">
Yeehaw Junction

Yeehaw Junction – jednostka osadnicza w Stanach Zjednoczonych, w stanie Floryda, w hrabstwie Osceola.

</doc>
<doc id="4195170" url="https://pl.wikipedia.org/wiki?curid=4195170" title="Metoda Eulera-Maruyamy">
Metoda Eulera-Maruyamy

Metoda Eulera-Maruyamy – metoda numerycznego (przybliżonego) rozwiązywania stochastycznych równań różniczkowych, będąca rozwinięciem klasycznej metody Eulera z teorii równań różniczkowych zwyczajnych. Jest jedną z niewielu metod, które dają się rozszerzyć z teorii deterministycznej do stochastycznej teorii równań różniczkowych.
Metoda.
Niech dane będzie stochastyczne równanie różniczkowe postaci
z warunkiem początkowym formula_2 gdzie formula_3 oznacza proces Wienera. Poszukiwane jest rozwiązanie tego równania na przedziale formula_4 "Przybliżeniem Eulera-Maruyamy" (prawdziwego) rozwiązania "X" rzeczonego równania jest łańcuch Markowa "Y" zdefiniowany jak następuje:
gdzie:
Z niezależności przyrostów procesu Wienera wynika, że zmienne losowe formula_15 są niezależne oraz mają rozkład normalny o wartości oczekiwanej zero oraz wariancji formula_16
Symulacja komputerowa przybliżeń.
Niech dane będzie stochastyczne równanie różniczkowe
którego rozwiązaniem jest proces Ornsteina-Uhlenbecka.
Można posłużyć się pakietem codice_1 środowiska Python by symulować formula_19
import numpy as np
import matplotlib.pyplot as plt
num_sims = 5 ### liczba symulacji
t_init = 3
t_end = 7
N = 1000 ### liczba punktów na które dzielimy przedział
dt = float(t_end - t_init) / N 
y_init = 0
c_theta = 0.7
c_mu = 1.5
c_sigma = 0.06
def mu(y, t): 
 """Implement the Ornstein–Uhlenbeck mu.""" ## = \theta (\mu-Y_t)
 return c_theta * (c_mu - y)
def sigma(y, t): 
 """Implement the Ornstein–Uhlenbeck sigma.""" ## = \sigma
 return c_sigma
def dW(delta_t): 
 """Sample a random number at each call."""
 return np.random.normal(loc = 0.0, scale = np.sqrt(delta_t))
ts = np.arange(t_init, t_end, dt)
ys = np.zeros(N)
ys[0] = y_init
for _ in range(num_sims):
 for i in range(1, ts.size):
 t = (i-1) * dt
 y = ys[i-1]
 ys[i] = y + mu(y, t) * dt + sigma(y, t) * dW(dt)
 plt.plot(ts, ys)
plt.show()

</doc>
<doc id="4195174" url="https://pl.wikipedia.org/wiki?curid=4195174" title="Jakow Dolecki">
Jakow Dolecki

Jakow Gienrichowicz Dolecki (Fenigsztejn) (ros. Яков Генрихович Долецкий (Фенигштейн), ur. 22 lutego 1888, zm. 19 czerwca 1937 w Moskwie) – radziecki działacz partyjny i państwowy.
Życiorys.
W 1904 wstąpił do SDKPiL, a w 1906 do SDPRR, w 1917 został członkiem Piotrogrodzkiego Komitetu SDPRR(b) i WCIK oraz Centralnego Komitetu Wykonawczego (CIK) Socjaldemokracji Polski i Litwy. Od 6 marca 1919 do 5 września 1920 był członkiem KC Komunistycznej Partii Litwy i Białorusi i jednocześnie od 8 marca do 13 listopada 1919 członkiem Biura Politycznego KC tej partii, zastępcą przewodniczącego Rady Komisarzy Ludowych Litewsko-Białoruskiej SRR i ludowym komisarzem spraw wewnętrznych tej republiki. Od września 1919 do czerwca 1920 był członkiem Polskiego Biura Agitacji i Propagandy przy KC RKP(b), od 18 stycznia do 5 września 1920 członkiem Prezydium KC Komunistycznej Partii Litwy i Białorusi i członkiem Biura Nielegalnej Pracy KC tej partii, a od września 1921 do 1925 kierownikiem odpowiedzialnym Rosyjskiej Agencji Telegraficznej przy Głównym Komitecie Polityczno-Oświatowym Ludowego Komisariatu Oświaty RFSRR. W 1921 został członkiem Głównego Zarządu Oświaty Politycznej Ludowego Komisariatu Oświaty RFSRR, od 10 lipca 1925 był kierownikiem odpowiedzialnym agencji TASS przy Radzie Komisarzy Ludowych ZSRR i jednocześnie od 1931 członkiem polskiego kolegium redakcyjnego Instytutu Marksa-Engelsa-Lenina przy KC WKP(b). Podczas wielkiej czystki w ZSRR zastrzelił się.

</doc>
<doc id="4195175" url="https://pl.wikipedia.org/wiki?curid=4195175" title="Bilet kasowy">
Bilet kasowy

Bilet kasowy – rodzaj pieniądza papierowego. 
W Polsce:

</doc>
<doc id="4195182" url="https://pl.wikipedia.org/wiki?curid=4195182" title="Rochus Josef Tatamai">
Rochus Josef Tatamai

Rochus Josef Tatamai MSC, CSM (ur. 24 września 1962 w Radunie) – papuaski duchowny rzymskokatolicki, misjonarz Najświętszego Serca Jezusowego, arcybiskup Rabaul, przewodniczący Konferencji Episkopatu Papui-Nowej Gwinei i Wysp Salomona.
Biografia.
Rochus Josef Tatamai urodził się 24 września 1962 w Radunie na Terytorium Papui i Nowej Gwinei. 2 lutego 1983 wstąpił do misjonarzy Najświętszego Serca Jezusowego. 2 lutego 1989 złożył śluby wieczyste. 26 listopada 1989 otrzymał święcenia prezbiteratu i został kapłanem swojego zgromadzenia. Początkowo kierował biurem ds. powołań, jednocześnie pełniąc funkcje m.in. sekretarza prowincji zakonnej oraz pomocnika dyrektora postnowicjatu. W 1998 wybrany wiceprowincjałem, rok później został członkiem prowincjalnej rady. W 2000 objął funkcję wiceprzewodniczącego organizacji "World Association for Christian Communications" w regionie Pacyfiku. Trzy lata później wyjechał do Francji i został rektorem bazyliki w Issoudun.
8 lipca 2005 papież Benedykt XVI mianował go biskupem pomocniczym diecezji Kerema oraz biskupem tytularnym "Accii". 29 września 2005 przyjął sakrę biskupią z rąk arcybiskupa Rabaulu Karla Hesse MSC. Współkonsekratorami byli biskup Keremy Paul John Marx MSC oraz biskup Kaviengu Ambrose Kiapseni MSC.
29 listopada 2007 papież mianował go biskupem Bereiny. 22 czerwca 2018 został mianowany biskupem ordynariuszem diecezji Kavieng, zaś 15 sierpnia 2018 kanonicznie objął urząd.
19 czerwca 2020 został mianowany arcybiskupem metropolitą Rabaul. Ingres do katedry w Rabaulu odbył 29 września 2020 roku.
3 maja 2017 został wybrany przewodniczącym Konferencji Episkopatu Papui-Nowej Gwinei i Wysp Salomona.
Odznaczenia.
Ordery i odznaczenia państw obcych

</doc>
<doc id="4195183" url="https://pl.wikipedia.org/wiki?curid=4195183" title="Konferencja w Bandung">
Konferencja w Bandung



</doc>
<doc id="4195186" url="https://pl.wikipedia.org/wiki?curid=4195186" title="Canal Point">
Canal Point

Canal Point – jednostka osadnicza w Stanach Zjednoczonych, w stanie Floryda, w hrabstwie Palm Beach.

</doc>
<doc id="4195188" url="https://pl.wikipedia.org/wiki?curid=4195188" title="Victor Hugo Palma Paúl">
Victor Hugo Palma Paúl

Victor Hugo Palma Paúl (ur. 10 kwietnia 1958 w mieście Gwatemala) – gwatemalski duchowny rzymskokatolicki, od 2004 biskup Escuintla.
Życiorys.
Wstąpił do seminarium duchownego w Gwatemali. Studiował ponadto na Papieskim Instytucie Biblijnym oraz na Papieskim Uniwersytecie Gregoriańskim, gdzie doktoryzował się z biblistyki.
Święcenia kapłańskie przyjął 23 grudnia 1983. Pracował przede wszystkim w gwatemalskim seminarium - był najpierw wykładowcą Pisma Świętego, a po uzyskaniu doktoratu mianowano go prefektem studiów.
Episkopat.
14 lipca 2001 papież Jan Paweł II mianował go biskupem koadiutorem diecezji Escuintla. Sakry biskupiej udzielił mu 1 września tegoż roku ówczesny biskup Escuintli, Fernando Claudio Gamalero González. Po śmierci 3 kwietnia 2004 biskupa Gamalero Gonzáleza przejął po nim rządy w diecezji.

</doc>
<doc id="4195189" url="https://pl.wikipedia.org/wiki?curid=4195189" title="Gun Club Estates">
Gun Club Estates

Gun Club Estates – jednostka osadnicza w Stanach Zjednoczonych, w stanie Floryda, w hrabstwie Palm Beach.

</doc>
<doc id="4195193" url="https://pl.wikipedia.org/wiki?curid=4195193" title="Michaił Michin">
Michaił Michin

Michaił Iwanowicz Michin (ros. Михаил Иванович Михин, ur. 25 października 1923 we wsi Bor-Forpost w guberni tomskiej (obecnie w Kraju Ałtajskim), zm. 25 marca 2007 w Petersburgu) – radziecki lotnik wojskowy, generał major lotnictwa, Bohater Związku Radzieckiego (1953).
Życiorys.
Urodził się w rodzinie chłopskiej. Skończył 9 klas szkoły średniej nr 30 w Ałma-Acie i aeroklub w Ałma-Acie, w czerwcu 1941 został powołany do Armii Czerwonej, uczył się w wojskowej lotniczej szkole pilotów w Czkałowie (obecnie Orenburg), a 1942-1944 w Stalingradzkiej Wojskowej Lotniczej Szkole Pilotów. W grudniu 1944 został lotnikiem-instruktorem 4 Zapasowej Brygady Lotniczej Sił Wojskowo-Powietrznych Północnokaukaskiego Okręgu Wojskowego, szkolił pilotów myśliwców dla frontu, od stycznia 1946 służył w pułku lotnictwa myśliwskiego Bakijskiej Armii Obrony Przeciwlotniczej jako dowódca klucza, zastępca dowódcy i dowódca eskadry. W marcu 1952 w składzie pułku przybył do północnych Chin, a w sierpniu 1952 do Korei, biorąc udział w wojnie koreańskiej. Do końca tej wojny wykonał 140 lotów bojowych i stoczył 39 walk powietrznych, w których zestrzelił 9 (wg innych danych 11) samolotów przeciwnika, a 3 samoloty uszkodził. Po powrocie do ZSRR w lipcu 1953 został zastępcą dowódcy 518 pułku lotnictwa myśliwskiego, w 1955 ukończył centralne kursy doskonalenia kadry oficerskiej i został dowódcą pułku, a w 1958 zastępcą dowódcy dywizji lotnictwa myśliwskiego 10 Armii Obrony Przeciwlotniczej w Archangielsku. W 1966 został zastępcą szefa lotnictwa 6 Samodzielnej Armii Obrony Przeciwlotniczej w Leningradzie, w 1973 ukończył Wojskową Akademię Tyłów i Transportu, później służył na stanowiskach sztabowych, w 1980 został zwolniony do rezerwy w stopniu generała majora lotnictwa.
Odznaczenia.
I inne.

</doc>
<doc id="4195198" url="https://pl.wikipedia.org/wiki?curid=4195198" title="Juno Ridge">
Juno Ridge

Juno Ridge – jednostka osadnicza w Stanach Zjednoczonych, w stanie Floryda, w hrabstwie Palm Beach.

</doc>
<doc id="4195199" url="https://pl.wikipedia.org/wiki?curid=4195199" title="Lake Belvedere Estates">
Lake Belvedere Estates

Lake Belvedere Estates – jednostka osadnicza w Stanach Zjednoczonych, w stanie Floryda, w hrabstwie Palm Beach.

</doc>
<doc id="4195202" url="https://pl.wikipedia.org/wiki?curid=4195202" title="Alvaro Ramazzini">
Alvaro Ramazzini

Alvaro Leonel Ramazzini Imeri (ur. 16 lipca 1947 w mieście Gwatemala) – gwatemalski duchowny rzymskokatolicki, od 2012 biskup diecezjalny Huehuetenango, kardynał od 2019.
Życiorys.
Święcenia kapłańskie przyjął 27 czerwca 1971 i został inkardynowany do archidiecezji Santiago de Guatemala. Pracował głównie jako wykładowca i rektor stołecznego seminarium duchownego.
15 grudnia 1988 papież Jan Paweł II mianował go biskupem San Marcos, zaś 6 stycznia 1989 osobiście wyświęcił go na biskupa w bazylice watykańskiej.
W latach 2001-2005 był przewodniczącym Sekretariatu Episkopatów Ameryki Środkowej, zaś w latach 2006-2008 kierował gwatemalską Konferencją Episkopatu.
14 maja 2012 otrzymał nominację na biskupa Huehuetenango.
1 września 2019 podczas modlitwy Anioł Pański papież Franciszek ogłosił, że mianował go kardynałem. Na konsystorzu 5 października 2019 został kreowany kardynałem prezbiterem, z tytułem San Giovanni Evangelista a Spinaceto.

</doc>
<doc id="4195204" url="https://pl.wikipedia.org/wiki?curid=4195204" title="Lake Harbor">
Lake Harbor

Lake Harbor – jednostka osadnicza w Stanach Zjednoczonych, w stanie Floryda, w hrabstwie Palm Beach.

</doc>
<doc id="4195205" url="https://pl.wikipedia.org/wiki?curid=4195205" title="Mennica w Łobżenicy">
Mennica w Łobżenicy

Mennica w Łobżenicy – prywatna mennica, w miejscowości o tej samej nazwie. Zakład działał, według niepełnych źródeł, już pod koniec XVI w. (1584–1601?), na równi z mennicami poznańską i wschowską. Według wiarygodnych źródeł Łobżenica funkcjonowała:
Mennica była usytuowana nad rowem odprowadzającym wodę z jeziora Lepsze do rzeczki Łobżonka. 

</doc>
<doc id="4195207" url="https://pl.wikipedia.org/wiki?curid=4195207" title="Limestone Creek">
Limestone Creek

Limestone Creek – jednostka osadnicza w Stanach Zjednoczonych, w stanie Floryda, w hrabstwie Palm Beach.

</doc>
<doc id="4195208" url="https://pl.wikipedia.org/wiki?curid=4195208" title="Iwan Turkienicz">
Iwan Turkienicz

Iwan Wasiljewicz Turkienicz (ros. Иван Васильевич Туркенич, ur. 15 lutego 1920 we wsi Nowyj Liman w obwodzie woroneskim, zm. 14 sierpnia 1944 w Głogowie Małopolskim) – radziecki partyzant, Bohater Związku Radzieckiego (1990).
Życiorys.
Urodził się w ukraińskiej rodzinie chłopskiej. Dzieciństwo spędził w Krasnodonie, gdzie 1929-1935 uczył się w niepełnej szkole średniej i szkole średniej im. Gorkiego, a 1935-1936 na krasnodońskim rabfaku (fakultecie robotniczym) Woroszyłowgradzkiego Instytutu Pedagogicznego, 1937-1938 pracował w drukarni rejonowej gazety „Socjalisticzeskaja Rodina”. W latach 1938-1940 uczył się w technikum kolejowym w Sewastopolu, od 1940 służył w Armii Czerwonej, w 1941 ukończył szkołę artylerii w Sewastopolu i od sierpnia 1941 do marca 1942 dowodził plutonem, od marca do maja 1942 uczył się na kursach dowódców baterii moździerzy przy Akademii Artyleryjskiej im. Dzierżyńskiego w Samarkandzie. Od maja 1942 brał udział w wojnie z Niemcami, od czerwca do sierpnia 1942 walczył w składzie 614. pułku artylerii jako pomocnik szefa sztabu pułku, podczas bitwy pod Stalingradem został okrążony i ranny, po utracie przytomności wzięty do niewoli. Po szybkiej ucieczce z niewoli wrócił do Krasnodonu, gdzie włączył się w działalność podziemną i od sierpnia 1942 do stycznia 1943 dowodził tajną organizacją komsomolską „Młoda Gwardia” w Krasnodonie. Po rozbiciu organizacji w styczniu 1943 przekroczył linię frontu i w marcu 1943 wrócił do regularnej jednostki Armii Czerwonej, od marca do maja 1943 służył w 163 gwardyjskim pułku strzelców na Froncie Południowo-Zachodnim jako dowódca baterii, od marca 1943 do lutego 1944 był pomocnikiem szefa sztabu 473. pułku artylerii, potem został pomocnikiem szefa wydziału politycznego ds. pracy komsomolskiej 99 Dywizji Piechoty w składzie 60 Armii 1 Frontu Ukraińskiego w stopniu kapitana. W czerwcu 1944 został członkiem WKP(b), latem 1944 wyróżnił się w walkach o Tarnopol i przy przełamaniu obrony przeciwnika na odcinku lwowskim podczas operacji lwowsko-sandomierskiej. 13 sierpnia 1944 w walkach nad Wisłoką w rejonie Latoszyna niedaleko Dębicy został śmiertelnie ranny i następnego dnia zmarł. Został pochowany na cmentarzu żołnierzy radzieckich w Rzeszowie, na którym zbudowano obelisk z jego nazwiskiem po rosyjsku i polsku.

</doc>
<doc id="4195210" url="https://pl.wikipedia.org/wiki?curid=4195210" title="Thaddeus Radzilowski">
Thaddeus Radzilowski

Thaddeus Casimir Radzilowski, "pol." Tadeusz Kazimierz Radziłowski (ur. 4 lutego 1938 w Detroit, zm. 20 lipca 2018 w West Bloomfield, Michigan) – amerykański historyk polskiego pochodzenia specjalizujący się w tematyce dziejów Polski, Europy Środkowej i Wschodniej oraz migracji ludności, profesor akademicki, poliglota, autor licznych publikacji naukowych, badacz i działacz polonijny, założyciel i pierwszy prezydent polsko-amerykańskiego Piast Institute, .
Życiorys.
Pochodzenie.
Syn Hieronima i Genowefy Ochałek-Radziłowskiej. Wnuk Jana i Ewy Fugiel-Ochałek oraz Stanisława Radziłowskiego. Jego przodkowie wyemigrowali z Polski do USA pod koniec XIX wieku. Rodzina od strony matki pochodziła z okolic Jasła (ówczesna Galicja), a dokładniej z miejscowości Bączal Dolny, gdzie w 1892 roku przyszła na świat jego babka Ewa. Tam też w miejscowej parafii została ochrzczona.
Edukacja i kariera zawodowa.
Będąc nastolatkiem jako ministrant posługiwał przy parafii św. Floriana w Hamtramck. W 1959 roku uzyskał licencjat, a następnie tytuł magistra na Wayne State University w Detroit. W latach 1961–1963 pełnił służbę wojskową w United States Army na misji w Wietnamie i w amerykańskiej bazie na wyspie Okinawa. Studia doktoranckie z zakresu historii ukończył na Uniwersytecie Michigan i w 1971 obronił doktorat. Przez wiele lat jako asystent, a następnie profesor wykładał na amerykańskich i zagranicznych uniwersytetach, w tym: w Heidelberg College, Madonna University i Southwest Minnesota State University (SMSU), gdzie pełnił funkcję dziekana Wydziału Historii, dyrektora Regionalnego Centrum Historycznego i wicedziekana ds. Naukowych i Studenckich, Uniwersytecie Ekonomicznym w Wiedniu, a także na Uniwersytecie Jagiellońskim w Krakowie. Członek wielu fundacji i instytucji polonijnych, w tym m.in.: Fundacji Kościuszkowskiej, Muzeum Polskiego w Ameryce, Związku Narodowego Polski, Kongresu Polonii Amerykańskiej, Polskiego Instytutu Naukowego oraz Zjednoczenia Polskiego Rzymsko-Katolickiego. Doradca w amerykańskich agencjach rządowych, w tym: United States Census Bureau, U.S. Commission on Civil Rights i National Endowment for the Humanities. Od 1997 r. profesor emerytowany Uniwersytetu w Minnesocie. W latach 1995–2003 był rektorem Saint Mary’s College Of Ave Maria University w Orchard Lake. W 1985 roku piastował stanowisko prezesa stowarzyszenia naukowego Polish American Historical Association. Ponadto był wykładowcą w randze profesora wizytującego University of Michigan-Dearborn.
W 2003 roku założył Piast Institute – największą organizację pozarządową w Stanach Zjednoczonych, która zajmuje się sprawami Polonii i Amerykanów polskiego pochodzenia. Był członkiem korespondentem PAN, a także konsultantem i doradcą w kilku amerykańskich produkcjach telewizyjnych i radiowych: "Out of Solidarity: Three Polish Families in America" (1986) "i Dealers among Dealers" (1995). Biegle posługiwał się językami: angielskim, polskim, francuskim i rosyjskim.
Śmierć i pogrzeb.
Zmarł 20 lipca 2018 o godzinie 9:15 czasu miejscowego w szpitalu w West Bloomfield w Hrabstwie Oakland (stan Michigan). Jego pogrzeb odbył się w 25 lipca. Pochowany został na cmentarzu Holy Sepulchre w Southfield.
Reakcje po śmierci.
Śmierć Thaddeusa Radzilowskiego została zauważona przez amerykańskie i polskie media lokalne, ogólnokrajowe oraz społecznościowe, a także struktury państwowe, w tym Ambasadę RP w Stanach Zjednoczonych oraz polskiego ambasadora prof. Piotra Wilczka m.in. na Twitterze. Ponadto miasto Hamtramck, w którym siedzibę ma Piast Institute (Instytut Piastowski) w geście żałoby postanowiło opuścić flagi do połowy masztu.
Życie prywatne.
W 1964 roku zawarł związek małżeński z Katarzyną z domu Pilską. Miał trzech synów: Johna (profesora i historyka), Paula (profesora nadzwyczajnego Madonna University) i Stefana. Był silnie związany z rodzinnymi stronami swoich przodków. Tereny te odwiedził kilkukrotnie podczas swoich pobytów w Polsce, w tym także w czasie wykładów z zakresu migracji i przemieszczania się ludności na Uniwersytecie Jagiellońskim.

</doc>
<doc id="4195214" url="https://pl.wikipedia.org/wiki?curid=4195214" title="Medal Za udział w walkach o Berlin">
Medal Za udział w walkach o Berlin



</doc>
<doc id="4195216" url="https://pl.wikipedia.org/wiki?curid=4195216" title="Rocco Talucci">
Rocco Talucci

Rocco Talucci (ur. 6 września 1936 w Venosie) – włoski duchowny katolicki, arcybiskup Brindisi-Ostuni w latach 2000-2012.
Życiorys.
Święcenia kapłańskie przyjął 23 lipca 1961. Obronił doktorat z teologii pastoralnej na Papieskim Uniwersytecie Laterańskim. Był m.in. asystentem diecezjalnym Akcji Katolickiej (1986-1988).
Episkopat.
25 stycznia 1988 został mianowany przez papieża Jana Pawła II biskupem diecezji Tursi-Lagonegro. Sakry biskupiej udzielił mu 25 marca tegoż roku ówczesny prefekt Kongregacji ds. Biskupów, kard. Bernardin Gantin.
5 lutego 2000 został biskupem diecezjalnym archidiecezji Brindisi-Ostuni. 8 kwietnia tegoż roku objął rządy w diecezji.
20 października 2012 przeszedł na emeryturę.

</doc>
<doc id="4195220" url="https://pl.wikipedia.org/wiki?curid=4195220" title="Grupa Muszkieterów">
Grupa Muszkieterów



</doc>
<doc id="4195223" url="https://pl.wikipedia.org/wiki?curid=4195223" title="Julio Edgar Cabrera Ovalle">
Julio Edgar Cabrera Ovalle

Julio Edgar Cabrera Ovalle (ur. 22 sierpnia 1939 w San Juan Comalapa) – gwatemalski duchowny rzymskokatolicki, w latach 2001-2020 biskup Jalapa.
Życiorys.
Święcenia kapłańskie otrzymał 1 grudnia 1963 i został inkardynowany do archidiecezji Santiago de Guatemala. Pełnił funkcje m.in. formatora w seminarium w Gwatemali, kanclerza kurii, a także przewodniczącego
Stowarzyszenia Seminariów Ameryki Łacińskiej i proboszcza kilku parafii w Gwatemali.
Episkopat.
31 października 1986 papież Jan Paweł II mianował go biskupem Santa Cruz del Quiché i 6 stycznia 1987 osobiście udzielił mu sakry biskupiej. 5 grudnia 2001 ten sam papież przeniósł go na stolicę biskupią Jalapa.
30 marca 2020 przeszedł na emeryturę.

</doc>
<doc id="4195228" url="https://pl.wikipedia.org/wiki?curid=4195228" title="Produkt biobójczy">
Produkt biobójczy



</doc>
<doc id="4195232" url="https://pl.wikipedia.org/wiki?curid=4195232" title="Zygmunt Kamocki">
Zygmunt Kamocki

Zygmunt Kamocki herbu Jelita (ur. 3 grudnia 1893 w Posiłowie, woj. kieleckie, zm. wiosną 1940 w Katyniu) – podporucznik rezerwy kawalerii Wojska Polskiego, kawaler Krzyża Walecznych, ofiara zbrodni katyńskiej.
Życiorys.
Urodził się w rodzinie Antoniego (ur. 23.12.1862, zm. 03.03.1936) i Karoliny z Chwalibogów. Ochotnik 1 pułku ułanów krechowieckich. Uczestnik wojny 1920, walczył pod Równem, Zamościem, Żółkwią. Do stopnia podporucznika awansowany w 1926 ze starszeństwem z dniem 1 sierpnia 1925. W 1934 w stopniu podporucznika (starszeństwo z dniem 1 sierpnia 1925 i 271 lokata w korpusie oficerów rezerwy kawalerii) miał przydział jako oficer rezerwy do 20 pułku ułanów, podlegał pod PKU Radomsko. 
W okresie międzywojennym administrował m.in. majątkiem Zakrzew. 
W sierpniu 1939 zmobilizowany. W kampanii wrześniowej wzięty do niewoli radzieckiej. Według stanu na 18 listopada 1939 był jeńcem obozu w Kozielsku. Między 3 a 5 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa bez numeru, poz. 74 z 1.04.1940. Został zamordowany między 4 a 7 kwietnia 1940 przez NKWD w lesie katyńskim. Nie został zidentyfikowany podczas ekshumacji prowadzonej przez Niemców w 1943. Krewni do 1958 poszukiwali informacji przez Biuro Informacji i Badań Polskiego Czerwonego Krzyża w Warszawie. W Archiwum Robla (pakiet 02595-02) znajduje się kalendarzyk znaleziony przy szczątkach por. Michała Benescha, w którym wśród grupy oficerów pułku telegraficznego wymieniony jest Kamocki. 
Życie prywatne.
Mieszkał w Zakrzewie k. Radomska. Ziemianin. Żonaty z Krystyną z Boguszów.

</doc>
<doc id="4195234" url="https://pl.wikipedia.org/wiki?curid=4195234" title="Ekallulik Island">
Ekallulik Island

Ekallulik Island – niezamieszkana wyspa w zatoce Cumberland, w regionie Qikiqtaaluk, na terytorium Nunavut, w Kanadzie. 
W pobliżu Ekallulik Island położone są wyspy: Ivisa Island, Saunik Island, Imigen Island i Kudjak Island.

</doc>
<doc id="4195239" url="https://pl.wikipedia.org/wiki?curid=4195239" title="Order Za Zasługi (Ukraina)">
Order Za Zasługi (Ukraina)



</doc>
<doc id="4195242" url="https://pl.wikipedia.org/wiki?curid=4195242" title="Puchar Spenglera 2017">
Puchar Spenglera 2017

91. edycja Pucharu Spenglera rozgrywana była od 26 do 31 grudnia 2017. Mecze rozgrywane były w hali Vaillant Arena.
Do turnieju oprócz drużyny gospodarzy HC Davos oraz tradycyjnie uczestniczącego Teamu Canada zaproszono cztery drużyny: HPK, HC Mountfield, Dinamo Ryga oraz Team Switzerland. Po zwiększeniu turnieju do sześciu drużyn rozgrywki podzielono na dwie grupy. Pierwsza nazwana została na cześć Richarda Torrianiego dwukrotnego brązowego medalistę igrzysk olimpijskich w hokeju na lodzie z 1928 i 1948 oraz srebrnego medalistę mistrzostw świata w saneczkarstwie w jedynkach mężczyzn z 1957 roku. Wszystkie te medale zdobył w Davos. Druga grupa została nazwana na część Hansa Cattini oraz Ferdinanda Cattini. Cała trójka grała w przeszłości w zespole HC Davos.
Z racji podziału na grupy po rozegraniu meczów fazy grupowej odbędą się dwa spotkania o awans do półfinałów turnieju. Zwycięzcy półfinałów rozegrają finałowe spotkanie w samo południe 31 grudnia 2017 roku.
Obrońcami tytułu jest drużyna Team Canada, która w finale poprzedniej edycji pokonała HC Lugano 5:2. W finale doszło do powtórki sprzed roku, ponownym zwycięzcą został zespół – Team Canada.
Faza grupowa.
Grupa Torriani
    = bezpośredni awans do półfinału,     = udział w ćwierćfinale
Grupa Cattini
    = bezpośredni awans do półfinału,     = udział w ćwierćfinale
Faza pucharowa.
Ćwierćfinały
Półfinały
Finał
Ostateczna kolejność
Skład triumfatorów.
Skład zdobywcy Pucharu Spenglera – Team Canada.
Bramkarze:
Kevin Poulin (Medveščak Zagrzeb), Barry Brust (Fribourg-Gottéron).
Obrońcy:
Brandon Hickey (Boston University), Jeff Schultz (San Diego Gulls), Cody Goloubef (Stockton Heat), Maxim Noreau (SC Bern), Will Petschenig (Servette Genewa), Jeremy Davies (Northeastern University), Victor Bartley (Örebro HK).
Napastnicy:
David McIntyre (EV Zug), Mason Raymond (SC Bern), Curtis Hamilton (SC Rapperswil-Jona), Jay McClement (EHC Olten), Zach Boychuk (Slovan Bratysława), P-A Parenteau (Awtomobilist Jekaterynburg), Jake Evans (University of Notre Dame), Andrew Ebbett (SC Bern), Chris Kelly (Belleville Senators), Maxim Lapierre (HC Lugano), Christian Thomas (Wilkes-Barre/Scranton Penguins), Matt D’Agostini (HC Ambrì-Piotta), Dylan Sikura (Northeastern University).
Trener: Willie Desjardins
Skład gwiazd turnieju.
Po zakończeniu turnieju zostanie wybrany skład gwiazd, skupiający najlepszą szóstkę zawodników na indywidualnych pozycjach.

</doc>
<doc id="4195243" url="https://pl.wikipedia.org/wiki?curid=4195243" title="Plantation Mobile Home Park">
Plantation Mobile Home Park

Plantation Mobile Home Park – jednostka osadnicza w Stanach Zjednoczonych, w stanie Floryda, w hrabstwie Palm Beach.

</doc>
<doc id="4195244" url="https://pl.wikipedia.org/wiki?curid=4195244" title="Xiaomi Mi 6">
Xiaomi Mi 6

Xiaomi Mi 6 – smartfon zaprojektowany i sprzedawany przez firmę Xiaomi. Został zaprezentowany 19 kwietnia 2017 roku.
Sprzedaż smartfonu rozpoczęła się 28 kwietnia 2017 roku, a od 1 września 2017 (do września trwała przedsprzedaż) był dostępny w sprzedaży w polskiej dystrybucji.
Jest to pierwszy smartfon z serii Mi, który otrzymał podwójny aparat. Dzięki swojej cenie mniejszej niż 2 tys. złotych telefon stał się bardzo popularnym wyborem w tej kwocie w Polsce.
Doczekał się już swojego następcy - Xiaomi Mi 8. Chińczycy zdecydowali się na pominięcie modelu oznaczonego numerem 7, ponieważ firma obchodziła swoje ósme urodziny.

</doc>
<doc id="4195246" url="https://pl.wikipedia.org/wiki?curid=4195246" title="Gewandhausorchester">
Gewandhausorchester



</doc>
<doc id="4195247" url="https://pl.wikipedia.org/wiki?curid=4195247" title="August Lanner">
August Lanner

Augustin Lanner czasami zapisywany jako August Lanner (ur. 23 stycznia 1835, Wiedeń, zm. 27 września 1855, Wiedeń) – austriacki kompozytor, syn sławnego kompozytora Josepha Lannera. Początkowo był on nauczany w St. Anna-Schule ale nie pozyskał on tam edukacji w zakresie teorii muzyki. W latach późniejszych pobierał nauki z materii harmonii muzycznej a następnie kompozycji u kapelmistrza Josefa Strebingera, kompozytora Josefa Hellmesbergera i profesora Josepha Maysedera. Jego pierwszymi kompozycjami były walce, które nie zyskały znacznej popularności mimo wielkiego talentu Augusta.
Po śmierci Josepha Lannera w roku 1843 August dyrygował orkiestrą ojca w wieku zaledwie 8 lat na Bräuhausgarten in Fünfhaus przed liczącą 2000 widzów publicznością. Zmarł zaledwie 2 lata po swoim kompozytorskim debiucie w roku 1853 w wieku 20 lat na chorobę płuc.
Lista kompozycji.
Podczas swojej krótkiej kariery kompozytorskiej August skomponował 33 utwory taneczne:

</doc>
<doc id="4195249" url="https://pl.wikipedia.org/wiki?curid=4195249" title="Royal Palm Estates">
Royal Palm Estates

Royal Palm Estates – jednostka osadnicza w Stanach Zjednoczonych, w stanie Floryda, w hrabstwie Palm Beach.

</doc>
<doc id="4195250" url="https://pl.wikipedia.org/wiki?curid=4195250" title="Ssa2">
Ssa2

Ssa2 () – drugi album studyjny południowokoreańskiego rapera PSY. Został wydany 1 stycznia 2002 roku przez iTunes i 16 stycznia w Korei Południowej. Głównym utworem z płyty jest „Singosik” (kor. 신고식). Sprzedał się w nakładzie egzemplarzy w Korei Południowej (stan na 2002 rok).

</doc>
<doc id="4195251" url="https://pl.wikipedia.org/wiki?curid=4195251" title="Letnie Mistrzostwa Finlandii w Skokach Narciarskich 2017">
Letnie Mistrzostwa Finlandii w Skokach Narciarskich 2017

Letnie Mistrzostwa Finlandii w Skokach Narciarskich 2017 – zawody mające na celu wyłonić najlepszych zawodników kraju na igelicie. Odbyły się one 7 oraz 8 października 2017 roku na skoczniach w Lahti.
Pierwszego dnia mistrzostw rozegrano trzy konkurencje. Jedną z nich była rywalizacja kobiet, którą bez problemu z przewagą wynoszącą dwadzieścia trzy punkty wygrała Julia Kykkänen skacząc na kolejno 83,5 oraz 87,5 metra. Drugie miejsce zajęła Susanna Forsström, której uzyskane odległości to kolejno 77,5 i 87 metrów. Trzecie miejsce, a zarazem ostatnie w kategorii pań zajęła Julia Tervahartiala. Jej strata do miejsca drugiego wyniosła siedemdziesiąt trzy punkty.
Zmagania juniorów wygrał Kalle Heikkinen. Drugie miejsce zajął Niko Kytösaho tracąc zaledwie dwa punkty do złota. Podium zawodów uzupełnił Rasmus Ähtävä ze stratą ponad dwudziestu pięciu punktów do miejsca wyżej. W zawodach wystąpiło dwudziestu trzech skoczków nie licząc pięciu zawodników, którzy nie pojawili się na starcie.
Tytuł wśród drużyn wywalczyła pierwsza drużyna klubu Lahden Hiihtoseura w składzie Arttu Pohjola, Frans Tähkävuori, Ville Larinto i Janne Ahonen. Pięć i pół punktu za nimi znalazła się drużyna Ounasvaaran Hiihtoseura, którą reprezentowali Olli Salmela, Harri Olli, Niko Kytösaho oraz Andreas Alamommo. Trzecie miejsce na podium zajął klub Kuusamon Erä-Veikot, w którego składzie znaleźli się Juho Ojala, Jonne Veteläinen, Kalle Heikkinen i Lauri Asikainen. Na starcie pojawiło się łącznie dziesięć drużyn.
Następnego dnia zmagania przeniosły się na skocznię dużą, gdzie odbyły się zmagania seniorów, wśród których triumfował Ville Larinto. Na drugim miejscu o trzy punkty gorszy sklasyfikowany został Janne Ahonen. Brązowy medal wywalczył Eetu Nousiainen, któremu do zajęcia drugiego miejsca zabrakło zaledwie trzy punkty.

</doc>
<doc id="4195252" url="https://pl.wikipedia.org/wiki?curid=4195252" title="Władysław Strzelecki (filolog)">
Władysław Strzelecki (filolog)

Władysław Strzelecki (ur. 20 stycznia 1905 we Lwowie, zm. 15 września 1967 w Krakowie) – polski filolog klasyczny, profesor i wykładowca Uniwersytetu Wrocławskiego i Uniwersytetu Jagiellońskiego.
Życiorys.
Władysław Strzelecki urodził się we Lwowie jako jedno z czworga dzieci Adama i Wandy z Brochockich. W 1918 opuścił rodzinne miasto, podjął naukę w trzeciej klasie gimnazjum klasycznego w Zakopanem i po jego ukończeniu w 1924 podjął studia z filologii klasycznej i polonistyki na Uniwersytecie Jagiellońskim, a rok później przeniósł się na Uniwersytet Warszawski. W roku szkolnym 1928/1929 był nauczycielem języka łacińskiego w prywatnym gimnazjum na Bielanach. W 1929 uzyskał na UW stopień doktora filozofii i do 1931 odbywał staże naukowe w Berlinie, Getyndze i St. Andrews. Od 1931 do 1937 był nauczycielem łaciny w gimnazjum im. Józefa Poniatowskiego w Warszawie, przy czym od 1933 był nauczycielem dyplomowanym. W tym też roku uzyskał habilitację na UW. W roku szkolnym 1937/1938 był nauczycielem w gimnazjum im. Stefana Batorego w Warszawie. W 1939 został profesorem nadzwyczajnym na Wydziale Nauk Humanistycznych KUL. We wrześniu 1939 spłonęło jego mieszkanie oraz zgromadzone w nim materiały. Do końca wojny mieszkał u rodziny w Niecieczy.
W 1946 objął stanowisko profesora na Uniwersytecie Wrocławskim. Od 1948 do 1958 był dyrektorem Instytutu Filologii Klasycznej UWr, natomiast w latach 1956–1958 dziekanem Wydziału Filologicznego UWr. Od 1948 do 1956 zasiadał we władzach Wrocławskiego Towarzystwa Naukowego, był także członkiem zarządu i prezesem Wrocławskiego Koła Polskiego Towarzystwa Filologicznego, a od 1948 do 1960 pełnił funkcję współredaktora czasopisma „Eos”. W 1958 przeniósł się do Krakowa, gdzie objął katedrę latynistyki na UJ, a w 1961 kierownictwo Katedry Filologii Klasycznej UJ i pozostał na tym stanowisku do śmierci. W latach 1960–1964 dwukrotnie pełnił funkcję dziekana Wydziału Filologicznego UJ.
Zajmował się głównie metryką starożytną, literaturą epoki archaicznej oraz gramatyką i leksykografią łacińską. Jego dorobek naukowy jest doceniany także poza Polską, jego prace są często cytowane. Publikował głównie w języku łacińskim. Odznaczony Krzyżem Oficerskim Orderu Odrodzenia Polski w 1956.
Od 1949 był żonaty z Bożeną z Modelskich, para nie miała dzieci. Zmarł 15 września 1967 w Krakowie i został pochowany na Cmentarzu Rakowickim (kwatera LXVIII-19-97/98/99).

</doc>
<doc id="4195255" url="https://pl.wikipedia.org/wiki?curid=4195255" title="Gieorgij Iwanow (poeta)">
Gieorgij Iwanow (poeta)

Gieorgij Władimirowicz Iwanow (ros. Георгий Владимирович Иванов, ur. 10 listopada 1894 w Studionkach w guberni kowieńskiej, zm. 26 sierpnia 1958 w Hyères we Francji) – rosyjski poeta.
Życiorys.
W 1910 ukończył korpus kadetów, w 1911 zaczął publikować wiersze, pracował w pismach "Apołłon", "Sowriemiennik" i innych jako poeta i krytyk literacki. W 1912 wydał w Petersburgu pierwszą książkę wierszy "Otpłytne na ostrow Citeru", w 1914 drugi zbiór "Gornica", a w 1916 trzeci - "Wieriesk". Uprawiał lirykę filozoficzną. Jego wczesne wiersze były bliskie egofuturyzmowi, a późniejsze akmeizmowi. W 1921 wydał zbiór "Sady", a w 1922 "Łampada". Jesienią 1922 wraz z żoną, Iriną Odojewcewą, wyemigrował do Berlina, a w 1923 do Paryża, gdzie w 1928 opublikował tom wspomnień "Pietierburgskije zimy", a w 1931 zbiór poezji "Rozy". W latach 1943-1946 mieszkał w Biarritz, a później w Hyères.

</doc>
<doc id="4195256" url="https://pl.wikipedia.org/wiki?curid=4195256" title="Schall Circle">
Schall Circle

Schall Circle – jednostka osadnicza w Stanach Zjednoczonych, w stanie Floryda, w hrabstwie Palm Beach.

</doc>
<doc id="4195257" url="https://pl.wikipedia.org/wiki?curid=4195257" title="Seminole Manor">
Seminole Manor

Seminole Manor – jednostka osadnicza w Stanach Zjednoczonych, w stanie Floryda, w hrabstwie Palm Beach.

</doc>
<doc id="4195261" url="https://pl.wikipedia.org/wiki?curid=4195261" title="Luciano Bux">
Luciano Bux

Luciano Bux (ur. 29 czerwca 1936 w Bari, zm. 8 sierpnia 2014 w Bari) – włoski duchowny katolicki, biskup Oppido Mamertina-Palmi w latach 2000-2011.
Życiorys.
Święcenia kapłańskie przyjął 2 lipca 1961. Był m.in. asystentem diecezjalnym Akcji Katolickiej i wikariuszem biskupim ds. diakonów stałych.
Episkopat.
21 stycznia 1995 został mianowany przez papieża Jana Pawła II biskupem pomocniczym archidiecezji Bari-Bitonto ze stolicą tytularną "Aurusuliana". Sakry biskupiej udzielił mu 25 marca tegoż roku abp Andrea Mariano Magrassi.
5 lutego 2000 został biskupem diecezjalnym Oppido Mamertina-Palmi. Funkcję tę sprawował do 2 lipca 2011, kiedy to przeszedł na emeryturę. 
Po złożeniu rezygnacji powrócił do Bari, gdzie zmarł 8 sierpnia 2014.

</doc>
<doc id="4195262" url="https://pl.wikipedia.org/wiki?curid=4195262" title="Stacy Street">
Stacy Street

Stacy Street – jednostka osadnicza w Stanach Zjednoczonych, w stanie Floryda, w hrabstwie Palm Beach.

</doc>
<doc id="4195263" url="https://pl.wikipedia.org/wiki?curid=4195263" title="Mennica we Wschowie">
Mennica we Wschowie

Mennica we Wschowie – z siedzibą w miejscowości o tej samej nazwie:

</doc>
<doc id="4195273" url="https://pl.wikipedia.org/wiki?curid=4195273" title="Hans Olav Sørensen">
Hans Olav Sørensen

Hans Olav Sørensen (ur. 16 listopada 1942 w Selbu) – norweski skoczek narciarski. Olimpijczyk (1964), uczestnik mistrzostw świata (1966). Medalista mistrzostw kraju.
Życiorys.
Sørensen wziął udział w Zimowych Igrzyskach Olimpijskich 1964. W konkursie indywidualnym na skoczni normalnej w pierwszej serii skokiem na odległość 76 metrów ustanowił ówczesny rekord olimpijski (wynik ten został poprawiony przez rywali jeszcze w tej samej części zmagań) i zajmował czwartą pozycję. Ostatecznie, po słabszych pozostałych dwóch próbach (w drugiej serii miał 24. wynik, a w trzeciej 10. – pod uwagę brano 2 najlepsze rezultaty z trzech serii) został sklasyfikowany na 8. lokacie.
W 1966 wystartował w mistrzostwach świata rozgrywanych w Oslo. Podobnie jak na igrzyskach w Innsbrucku, także i w tych zawodach wziął udział tylko w konkursie indywidualnym na skoczni normalnej, kończąc te zmagania na 26. pozycji.
W swojej, przypadającej na lata 60. XX wieku, karierze startował w wielu prestiżowych wówczas konkursach – Festiwalu Narciarskim w Holmenkollen (najlepszy wynik zanotował w 1964, gdy był dziewiąty), Igrzyskach Narciarskich w Lahti (w 1964 zajął ósmą lokatę), czy Szwedzkich Igrzyskach Narciarskich. Stawał na podium konkursów Turnieju Szwajcarskiego (29 stycznia 1963 w Sankt Moritz był trzeci) oraz zawodów międzynarodowych w Namsos i Trondheim (w marcu 1966 w obu tych miejscowościach był drugi).
W 1965 zwyciężył w Turnieju Norweskim. Trzykrotnie zajmował miejsca w czołowej dziesiątce konkursów Turnieju Czterech Skoczni (najwyżej, na 5. lokacie, był 29 grudnia 1963 w Oberstdorfie), dwukrotnie plasując się w czołowej dziesiątce klasyfikacji końcowej tej imprezy – w 12. edycji był dziesiąty, a w 14. siódmy. W 1965 zajął 9. pozycję w klasyfikacji końcowej Turnieju Szwajcarskiego.
Trzykrotnie zdobywał medale mistrzostw Norwegii – w 1964 zdobył brązowy medal, a w 1966 srebro na skoczni dużej i brąz na obiekcie normalnym. Ponadto plasował się w czołowej szóstce tej imprezy – w 1965 był 4. na skoczni dużej i 5. na normalnej, a w 1967 6. na obiekcie dużym.

</doc>
<doc id="4195289" url="https://pl.wikipedia.org/wiki?curid=4195289" title="Rudolf Jamka">
Rudolf Jamka

Rudolf Jamka (ur. 17 kwietnia 1906 w Krakowie, zm. 6 kwietnia 1972 tamże) – polski archeolog, profesor i wykładowca Uniwersytetu Wrocławskiego i Uniwersytetu Jagiellońskiego.
Życiorys.
Syn Pawła i Rozalii ze Struzików. Urodził się 17 kwietnia 1906 w Krakowie, tam też ukończył szkołę średnią i studia w zakresie geologii i prehistorii (1930 r.). Początkowo studiował geografię. W 1932 obronił doktorat. W 1930 (jako asystent), w latach 1932–1939 pracował w Zakładzie Archeologii Przedhistorycznej UJ, a w 1931 na Uniwersytecie Poznańskim. W latach 1931–1934 był redaktorem kwartalnika "Z otchłani wieków". Podczas okupacji był pracownikiem Muzeum Archeologicznego w Krakowie i od 1941 prowadził tajne nauczanie. Dzięki jego staraniom i pracy personelu muzeum uratowano zbiory przed wywiezieniem do Nie­miec.
Po wojnie wrócił na UJ, gdzie w latach 1945–1947 kierował Zakładem Archeologii Przedhistorycznej. W tym czasie zaczął pracę w Muzeum Śląskim i na Uniwersytecie Wroc­ławskim, a gdy habilitował się w 1947 na UJ, przeniósł się do Wrocławia na stałe. Na tej uczelni zorganizował Katedrę Archeologii Przedhistorycznej na Uni­wersytecie Wrocławskim, obejmując stanowisko jej kierownika. 
Bezpośrednio po wojnie działał na rzecz uchronienia dóbr kultury na Ziemiach Zachodnich. Podjął także prace archeologiczne w Opolu i we Wrocławiu. Zdołał odnaleźć tajne skrytki zabytków archeologicznych na Śląsku i we Wrocławiu. W 1946 zorganizował we Wrocławiu Muzeum Prehistoryczne, przekształcone dwa lata później w Dział Archeologiczny Muzeum Śląskiego i rozpoczął pierwsze polskie wykopa­liska we Wrocławiu. W 1950 na UWr został profesorem nadzwyczajnym, ale jeszcze w tym samym roku wrócił do rodzinnego Krakowa, obejmując Katedrę Archeologii Przedhisto­rycznej, a pod koniec życia został kierownikiem Instytutu Archeologii. Na UJ pracował do kresu życia. W 1963 został profesorem zwyczajnym. był także opiekunem nowych ośrodków archeologicznych w Rzeszowie i w Przemyślu.
Specjalizował się w badaniu okre­su wpływów rzymskich, znawca okresów halsztackiego, lateńskiego i wczesnośredniowiecznego, pradziejów południowej Polski, w tym Krakowa i Małopolski oraz Górnego Śląska. Należał do wielu towarzystw naukowych oraz przedstawicielem Polski w Ceonseil Permanent Międzynarodowej Unii Nauk Pre- i Protohistycznych. Byą członkiem zarządu Polskiego Towarzystwa Archeologicznego. Członek Komisji Prehistorii i Komisji Słowianoznawczej Polskiej Akademii Umiejętności, członek rady naukowej Instytutu Historii Kultury Materialnej Polskiej Akademii Nauk (IHKM PAN), członek Zespołu Rzeczoznawców Archeologii Polski przy Radzie Głównej Szkolnictwa Wyższego, członek Komisji Archeologicznej Krakowskiego Oddziału PAN, członek Śląskiego Instytutu Naukowego w Katowicach i przewodniczący Komisji Archeologicznej tegoż, członek Instytutu Śląskiego w Opolu. Redaktor „Zeszytów Naukowych” Śląskiego Instytutu Naukowego w Katowicach. Autor ok. 200 prac, promotor 9 doktorów i 3 docentów.
Zmarł 6 kwietnia 1972 w Krakowie. Został pochowany na Cmentarzu Rakowickim 12 kwietnia 1972. Był żonaty, miał córkę. 

</doc>
<doc id="4195294" url="https://pl.wikipedia.org/wiki?curid=4195294" title="Pacyfikacja wsi Sumin">
Pacyfikacja wsi Sumin

Pacyfikacja wsi Sumin – masowy mord na ludności cywilnej, połączony z grabieżą i niszczeniem mienia, dokonany przez okupantów niemieckich 29 stycznia 1943 roku we wsi Sumin na Zamojszczyźnie.
Pacyfikację przeprowadzono w odwecie za potyczkę, którą trzy dni wcześniej niemiecka żandarmeria stoczyła z partyzantami Batalionów Chłopskich. W Suminie, zamieszkałym w większości przez Ukraińców, żandarmi zamordowali 50 osób, przede wszystkim kobiety i dzieci. Zniszczeniu uległo 27 budynków mieszkalnych i 60 budynków gospodarczych.
Geneza.
Sumin leży na wschód szosy, która łączy Zamość z Tomaszowem Lubelskim. Przed wojną liczył 34 gospodarstwa i około 80 mieszkańców. Zamieszkiwała go w większości ludność ukraińska.
Pod koniec listopada 1942 roku pod kierownictwem dowódcy SS i Policji na dystrykt lubelski, SS-Brigadeführera Odilo Globocnika, rozpoczęto na Zamojszczyźnie szeroko zakrojoną operację wysiedleńczą. Jej celem było wypędzenie z tego regionu około 100 tys. Polaków, na których miejsce zamierzano osiedlić niemieckich kolonistów, przede wszystkim volksdeutschów ze Słowenii, Lotaryngii i Besarabii. Działania Niemców spotkały się z biernym oporem wysiedlanej ludności oraz ze zbrojną reakcją polskiego ruchu oporu. Oddziały partyzanckie Batalionów Chłopskich, Armii Krajowej i Gwardii Ludowej usiłowały powstrzymać ekspedycje pacyfikacyjno-wysiedleńcze, atakowały niemieckie obiekty gospodarcze i komunikacyjne, a także przeprowadzały akcje odwetowe we wsiach zasiedlonych przez niemieckich kolonistów.
26 stycznia 1943 roku oddział BCh przeprowadził w Tarnawatce akcję zbrojną wymierzoną w folwark znajdujący się pod niemieckim zarządem. Partyzanci zarekwirowali wtedy pewną ilość bydła i trzody chlewnej. W trakcie odskoku polski oddział natknął się pod Suminem na niemieckich żandarmów, ściągniętych w trybie alarmowym z pobliskiego Zamościa. Doszło do potyczki, w której wyniku polscy partyzanci musieli się wycofać – część na Niemirówek, część na Sumin. Franciszek Bartłomowicz relacjonował, że uzbrojeni Ukraińcy z Sumina otworzyli ogień w kierunku walczących, co Niemcy uznali za akt agresji. Twierdził ponadto, że ukraińscy mieszkańcy posiadali pozwolenia na broń wydane przez okupanta, czemu zaprzeczają jednak inne źródła.
Przebieg pacyfikacji.
29 stycznia około godziny 16:00 na szosie Zamość – Tomaszów Lubelski, przy zjeździe do Sumina, zatrzymały się trzy samochody ciężarowe wypełnione żandarmami z posterunku w Rachaniach. Niemcy podzielili się na trzy grupy i otoczyli wieś. Jeden pododdział poruszał się wzdłuż drogi, która biegła przez Sumin, dwa pozostałe podeszły do skraju zabudowań – odpowiednio od strony północnej i południowej. Żandarmi zabijali każdego napotkanego mieszkańca bez względu na wiek i płeć. Zazwyczaj ofiary wywlekano z zabudowań i rozstrzeliwano przed gospodarstwami. Małe dzieci zabijano w kołyskach. 
Następnego dnia Niemcy powrócili do Sumina, gdzie znaleźli i zastrzelili trzy osoby. Zrabowali także inwentarz oraz mienie należące do ofiar masakry. Część zabudowań spalono, a część rozebrano. Uzyskane w ten sposób drewno przewieziono do folwarku w Tarnawatce z przeznaczeniem na budulec i opał.
W trakcie pacyfikacji zamordowano 50 osób. W gronie ofiar znalazło się sześciu mężczyzn, 23 kobiety i 21 dzieci w wieku do 15 lat. Siedmioro zamordowanych było narodowości polskiej, pozostali byli Ukraińcami. Najmłodsza zidentyfikowana ofiara liczyła rok, najstarsza 67 lat. Zniszczeniu uległo 27 budynków mieszkalnych i 60 budynków gospodarczych.
Epilog.
Przewodniczący Ukraińskiego Komitetu Centralnego w Krakowie, Wołodymyr Kubijowycz, nawiązał do tej zbrodni w swym memoriale z 25 lutego 1943 roku, wystosowanym do generalnego gubernatora Hansa Franka. Wskazał ją jako jeden z przykładów polityki odpowiedzialności zbiorowej, której ofiarą pada przychylnie nastawiona do Niemiec ludność ukraińska. Poinformował, że 29 stycznia 1943 roku w Suminie rozstrzelano 45 Ukraińców, w tym 18 dzieci w wieku 3–15 lat. Ostrzegł jednocześnie, że na skutek tego rodzaju zbrodni wśród ludności ukraińskiej rodzi się niezadowolenie i staje się ona podatna na „wrogą propagandę”.
Na rozkaz Niemców zwłoki ofiar pacyfikacji zostały pogrzebane przez mieszkańców Tarnawatki na polu Józefa Szumskiego. W lipcu 1958 roku szczątki ekshumowano i przeniesiono na cmentarz parafialny w Tarnawatce, gdzie spoczęły we wspólnej mogile.

</doc>
<doc id="4195298" url="https://pl.wikipedia.org/wiki?curid=4195298" title="Mennica w Mitawie">
Mennica w Mitawie

Mennica w Mitawie – lenna, kurlandzka mennica książęca w mieście o tej samej nazwie, w której bito za:

</doc>
<doc id="4195300" url="https://pl.wikipedia.org/wiki?curid=4195300" title="Rosolino Bianchetti">
Rosolino Bianchetti

Rosolino Bianchetti Boffelli (ur. 25 lutego 1945 w Camisano) – włoski duchowny rzymskokatolicki działający w Gwatemali, od 2012 biskup Quiché.
Życiorys.
Święcenia kapłańskie przyjął 28 czerwca 1974 i został inkardynowany do diecezji Crema. Był misjonarzem "fidei donum" w Wenezueli i w Gwatemali. Od 1983 pracował w gwatemalskiej diecezji Quiché i w 1987 został jej prezbiterem. W 2005 objął funkcję wikariusza generalnego.
20 listopada 2008 został mianowany biskupem Zacapy. Sakry biskupiej udzielił mu 31 stycznia 2009 ówczesny biskup Quiché, Mario Alberto Molina Palma.
14 września 2012 otrzymał nominację na biskupa Quiché, zaś 24 listopada 2012 kanonicznie objął urząd.

</doc>
<doc id="4195308" url="https://pl.wikipedia.org/wiki?curid=4195308" title="Trybunał Obrachunkowy (Francja)">
Trybunał Obrachunkowy (Francja)

Trybunał Obrachunkowy (Francja) (j. fr. Cour des comptes) – najwyższy organ kontroli we Francji oraz wyspecjalizowany sąd administracyjny. Odpowiada za kontrolę rachunków publicznych i sprawdzanie właściwości wykorzystania środków publicznych.
Historia Trybunału Obrachunkowego.
Trybunał obrachunkowy to najstarsze z grona „wielkich ciał” Francji. Wywodzi się z "curii regis" (sądu króla) ze średniowiecza. Kontrola rachunków oraz wykorzystywanie publicznych pieniędzy od zawsze były przedmiotem troski rządu. Trybunał jaki znamy obecnie został utworzony przez Napoleona ustawą z 16 września 1807 roku. Instytucję obsadzono w specjalnie dla niej zaprojektowanym Palais Cambon w roku 1912. W ciągu ostatnich pięćdziesięciu lat jego funkcje w sposób znaczący uległy rozszerzeniu.
Przez 500 lat, począwszy od XIII aż do rewolucji francuskiej, izby obrachunkowe umieszczone były w Paryżu, a w regionach pomagały kontrolować wpływy i wydatki Królewskiego Skarbu.
Trybunał Obrachunkowy został powołany przez Napoleona. Za sprawą ustawa z 16 września 1807 r. stał się jednym z pierwszych na świecie najwyższych organów kontroli. Kontrola jest sprawowana w jurysdykcyjnej formie, zgodnie z procedurą kończy się decyzjami podejmowanymi kolegialnie. Raporty przekazywane były na ręce cesarza. Roczne sprawozdanie trafiały do zgromadzeń parlamentarnych od 1832 r., a prawdziwie publiczne stłały się od 1938 r.
W 1912 r. Trybunał Obrachunkowy został przeniesiony do Palais Cambon.
Misje Trybunały Obrachunkowego uległy rozszerzeniu i towarzyszyły decentralizacji francuskich instytucji. Poza orzekaniem co do publicznych rachunków księgowych, Trybunał zapewniał właściwe wykorzystanie pieniędzy publicznych kontrolując zarządzanie nimi. Uprawnienia te nadała mu konstytucja z 1946, a następnie z 1958 roku. Kontroluje znacjonalizowane przedsiębiorstwa i organizacje zabezpieczenia społecznego oraz organizacje prywatne otrzymujące publiczne dotacje i organizacje nawołujące do publicznej hojności.
W roku 2001 ustawa organiczna prawa finansowego (Lolf) powierzyła Trybunałowi zadanie poświadczania państwowych rachunków finansowych, a następnie w 2005 r. z zadań ogólnych zabezpieczenia społecznego i oceny działania programu budżetu państwa. W 2008 r. konstytucja pierwszy raz poświęciła Trybunałowi Obrachunkowemu dedykowany artykuł (47-2), w którym to została wzmocniona jego pomoc dla parlamentu w zakresie kontroli działań rządu, głównie za sprawą swojej misji oceniającej polityki publicznej. Trybunał ma także konstytucyjną misję informowania obywateli poprzez swoje raporty publiczne.
Regionalne oraz terytorialne izby obrachunkowe (CRTC) powstałe w trakcie przepływu decentralizacji z 1982 r. kontrolują aposteriori rachunki i zarządzanie zbiorowościami terytorialnymi.
Wedle Kodeksu jurysdykcji finansowych, CTRC posiada potrójną władzę nad władzami lokalnymi oraz instytucjami publicznymi: wyrokiem rachunków publicznych księgowych, przeglądem zarządzania oraz kontrolą aktów budżetowych. Dodatkowo mamy tutaj do czynienia z misją oceny polityk publicznych i warunków ich realizowania na poziomie lokalnym.
Gruntowna reforma jurysdykcji CTRC miała miejsce w 2012 r. po pierwsze konsolidacja regionalnych izb metropolitalnych z 22 do 15. Druga zaś przypadła na 2016 r. w ramach nowego wytyczania regionów.
Informacje i sprawozdania przekazywane parlamentowi.
Sprawozdania z kontroli oraz inne dokumenty Trybunał Obrachunkowy przekazuje parlamentowi. Część z nich tworzona jest by zostać przedłożona parlamentowi, zaś pozostałe (których adresatami są prezydent lub inne podmioty) przekazuje się parlamentowi do wiadomości.
Parlamentowi corocznie przedkładane przez Trybunał są sprawozdania o perspektywach i sytuacji finansów publicznych jako koreferat do rządowego sprawozdania o zmianach w narodowej gospodarce, a także kierunkach publicznych finansów. Obydwa sprawozdania stają się podstawą parlamentarnej debaty dotyczącej budżetowych założeń na kolejny rok. Dokument Trybunału w praktyce obejmuje całościową diagnozę finansów publicznych (ubezpieczeń społecznych, wspólnot terytorialnych, finansów państwa oraz poszczególnych instytucji administracji centralnej) w skład, której wchodzą analizy związane z dynamiką dochodów, transformacji wydatków wraz z czynnikami mającymi wpływ na ich zmianę, narzędzi pozwalających prognozowanie i sterowanie procesami budżetowymi, najefektywniejszymi sposobami przezwyciężania deficytu budżetowego. Dywagacje te skierowane są w głównej mierze do przyszłości.
Parlamentowi corocznie przedkładane są przez Trybunał sprawozdania tyczące się efektów realizacji zeszłorocznego budżetu oraz powiązanych z nim rachunków, w tym głównie analizy z przeprowadzonych wydatków z rozróżnieniem na poszczególne programy i funkcje.
Na zlecenie parlamentu Trybunał przeprowadza oceny. Z żądaniem może wystąpić przewodniczący każdej z parlamentarnych izb, zarówno na wniosek właściwego organu konkretnej izby jak i własnej inicjatywy. Trybunał jest obowiązany do sporządzenia oceny oraz przedłożenia z niej sprawozdania w terminie nie przekraczającym roku. Istnieje także możliwość przeprowadzenia oceny z własnej inicjatywy Trybunału.
Trybunał przeprowadza badania (kontrole) związane z zarządzaniem instytucjami i organami, które do jego właściwości kontrolnej należą. Przeprowadza je na zlecenia komisji finansów publicznych każdej z izb, oraz ewentualnie komisji śledczych. W sposób analogiczny, komisje obu izb do spraw socjalnych mogą zlecić badania (kontrolę) Trybunałowi spraw związanych finansowania ubezpieczeń społecznych.
Sprawozdanie przekazywane parlamentowi do wiadomości.
Corocznie Trybunał przekazuje do prezydenta tak zwane sprawozdania publiczne, w których prezentuje swoje uwagi i mogące z nich wypływać wnioski. Obejmuje swoim zakresem 20-30 tematów z zakresu wdrażania polityki publicznej oraz funkcjonowania instytucji samorządowych i państwowych.
W roku 1991 Trybunał zaczął publikacje tematyczne sprawozdania publiczne, ukazując w nich wyniki analiz i kontroli związanych z poszczególnymi dziedzinami polityki publicznej lub zbiorowości terytorialnych czy określonych kwestii funkcjonowania państwa.,
Rola i działania.
Głównym zadaniem Trybunału Obrachunkowego jest zapewnienie właściwego wykorzystania publicznych pieniędzy oraz informowanie obywateli.
Cztery misje trybunału.
Trybunał osądza rachunki publicznych księgowych. W ujęciu historycznym jest to jedno z pierwotnych zadań jurysdykcji. Konsekwencją osądu może być pieniężna oraz osobista odpowiedzialność publicznego księgowego (czy też faktycznego księgowego, czyli osoby dokonującej bezprawnie manipulacji środkami publicznymi). Trybunał poddaje weryfikacji prawidłowość prowadzonych przez organy publiczne rachunków. Sprawozdawcy posiadają dostęp do wszystkich księgowych i administracyjnych dokumentów organów poddawanych kontroli.
Rozliczenia lokalnych władz są oceniane przez regionalne i terytorialne izby obrachunkowe,wyroki te zaś mogą być zakwestionowane przed Trybunałem.
W ujęciu praktycznym, wszędzie gdzie wykorzystywane są fundusze publiczne Trybunał powinien zapewnić regularności i skuteczność zarządzania nimi. W tym celu prowadzi kontrolę państwa, publicznych przedsiębiorstw, organizacji otrzymujących darowizny, organizacji zabezpieczenia społecznego oraz prywatnych klinik. Jego uwagi przekazywane są do skontrolowanych organów i instytucji, oraz organom ich nadzoru. 
Corocznie Trybunał dokonuje poświadczenia rachunków państwowych oraz ogólnego systemu zabezpieczenia społecznego. Poświadczenie to odnosi się co do wierności, rzetelności i prawidłowości rachunków państwa. Gwarantuje to obywatelom bardziej czytelną i przejrzystą informację księgową i finansową oraz wierne odwzorowanie finansowej rzeczywistości państwa i zabezpieczenia społecznego.
Zgodnie z zawartą 23 lipca 2013 roku umową przez Pierwszego Prezesa, Prezydenta Senatu i Przewodniczącego Zgromadzenia Narodowego, corocznie Trybunał dokonuje poświadczenia rachunków obu zgromadzeń. Celem tej misji jest weryfikacja zgodności sprawozdań finansowych z normami rachunkowymi każdego ze zgromadzeń, aczkolwiek nie tyczy się zarządzania materiałami, ludźmi i środkami zmobilizowanymi do zapewniania ich funkcjonowania.
Dodatkowo, zgodnie z artykułem 110 ustawy o Nowej Organizacji Terytorialnej Republiki (NOTRe), Trybunał Obrachunkowy prowadzi w porozumieniu z regionalnymi izbami kontroli eksperymenty mechanizmów mających zapewnić wierność, regularność i szczerość rachunków władz lokalnych oraz ich grup. Eksperyment ten powinien umożliwić określenie wstępnych warunków, niezbędnych do certyfikacji rachunków lokalnego sektora publicznego, obowiązujących standardów, charakteru sprawozdań, wdrożenia wewnętrznej rachunkowości i kontroli finansowej lub używanych systemów informacyjnych. 
Trybunał pomaga rządowi oraz parlamentowi w ocenie polityki publicznej. Ma ona na celu ustalenie, czy wyniki polityki publicznej są współmierne do wyznaczonych celów oraz czy środki budżetowe są skutecznie i efektywnie wykorzystywane. Do zadań Trybunału nie należy komentowanie dokonanych wyborów, lecz ocena ich konsekwencji oraz wydanie zaleceń tyczących się osiągnięcia celów przyjętych przez parlament. W związku z tym władze mają możliwość oprzeć swoje decyzje na obiektywnych analizach.

</doc>
<doc id="4195309" url="https://pl.wikipedia.org/wiki?curid=4195309" title="Puchar Norwegii w piłce siatkowej mężczyzn (2017/2018)">
Puchar Norwegii w piłce siatkowej mężczyzn (2017/2018)

Puchar Norwegii w piłce siatkowej mężczyzn 2017/2018 (oficjalnie: "Norgesmesterskap i volleyball 2017/2018") – rozgrywki o siatkarski Puchar Norwegii i tytuł mistrza Norwegii rozegrane w dniach od 23 września 2017 roku do 13 stycznia 2018 roku.
Rozgrywki składały się z rundy kwalifikacyjnej, 1/16 finału, 1/8 finału, ćwierćfinałów, półfinałów i finału. Finał odbył się w Ekeberghallen w Oslo.
Po raz dziewiąty Puchar Norwegii zdobyła drużyna , pokonując w finale .
System rozgrywek.
Rozgrywki składały się z rundy kwalifikacyjnej, 1/16 finału, 1/8 finału, ćwierćfinałów, półfinałów i finału.
W rundzie kwalifikacyjnej drużyny z niższych lig niż 1. divisjon rywalizowały w turniejach regionalnych.
W 1/16 finału do rozgrywek dołączyły zespoły z 1. divisjon, natomiast w 1/8 finału - zespoły z Mizunoligaen.
Ćwierćfinały i półfinały rozgrywane były w formie dwumeczu. W przypadku gdy drużyny po dwumeczu zdobyły taką samą liczbę punktów, rozgrywany był złoty set do 15 punktów. Mecze punktowe były według klucza: 3:0, 3:1 - 3 punkty, 3:2 - 2 punkty, 2:3 - 1 punkt, 1:3, 0:3 - 0 punktów.
Finał rozegrany został w formie jednego meczu.
Drużyny uczestniczące.
Poniższe zestawienie przedstawia listę klubów uczestniczących w Pucharze Norwegii od 1/8 finału.

</doc>
<doc id="4195311" url="https://pl.wikipedia.org/wiki?curid=4195311" title="Acacia Villas">
Acacia Villas

Acacia Villas – jednostka osadnicza w Stanach Zjednoczonych, w stanie Floryda, w hrabstwie Palm Beach.

</doc>
<doc id="4195312" url="https://pl.wikipedia.org/wiki?curid=4195312" title="Pływalnia przy ulicy Marcina Chwiałkowskiego w Poznaniu">
Pływalnia przy ulicy Marcina Chwiałkowskiego w Poznaniu



</doc>
<doc id="4195315" url="https://pl.wikipedia.org/wiki?curid=4195315" title="Carlos Enrique Trinidad Gómez">
Carlos Enrique Trinidad Gómez

Carlos Enrique Trinidad Gómez (ur. 18 marca 1955 w mieście Gwatemala, zm. 9 maja 2018 w Quetzaltenango) – gwatemalski duchowny rzymskokatolicki, w latach 2015-2018 biskup San Marcos.
Życiorys.
Święcenia kapłańskie przyjął 22 grudnia 1984 i został inkardynowany do archidiecezji Santiago de Guatemala. Pracował głównie jako duszpasterz parafialny, był także m.in. ekonomem i rektorem stołecznego seminarium, delegatem biskupim dla nadzwyczajnych szafarzy Komunii Świętej oraz wikariuszem biskupim dla południowej części archidiecezji.
4 listopada 2014 otrzymał nominację na biskupa San Marcos. Sakry biskupiej udzielił mu 31 stycznia 2015 abp Nicolas Thévenin.
Zmarł w szpitalu w Quetzaltenango 9 maja 2018.

</doc>
<doc id="4195318" url="https://pl.wikipedia.org/wiki?curid=4195318" title="Turniej Czterech Skoczni 2017/2018">
Turniej Czterech Skoczni 2017/2018



</doc>
<doc id="4195321" url="https://pl.wikipedia.org/wiki?curid=4195321" title="Bernabé de Jesús Sagastume Lemus">
Bernabé de Jesús Sagastume Lemus

Bernabé de Jesús Sagastume Lemus OFMCap. (ur. 20 maja 1961 w San Esteban) – gwatemalski duchowny rzymskokatolicki, biskup Santa Rosa de Lima w latach 2007–2021, biskup San Marcos od 2021.
Życiorys.
Święcenia kapłańskie otrzymał 31 stycznia 1987 w zakonie kapucynów. Był m.in. członkiem wydziału formacyjnego kurii generalnej zakonu, dyrektorem post-nowicjatu oraz zastępcą przełożonego prowincji środkowoamerykańskiej zgromadzenia.
28 lipca 2007 został mianowany biskupem diecezji Santa Rosa de Lima. Sakry biskupiej udzielił mu 6 października 2007 kard. Rodolfo Quezada Toruño.
11 stycznia 2021 papież Franciszek przeniósł go na urząd biskupa San Marcos. Ingres do katedry w San Marcos odbył 25 marca 2021.

</doc>
<doc id="4195324" url="https://pl.wikipedia.org/wiki?curid=4195324" title="Mennica w Rydze">
Mennica w Rydze

Mennica w Rydze – mennica inflancka z siedzibą w mieście o tej samej nazwie, która po inkorporacji Inflant do Rzeczypospolitej i okresie 20-letniej autonomii (niem. Freiheistsjahre), emitowała, wg stopy polskiej:
Po zajęciu przez Szwedów w 1621 r. została mennicą miejską, a następnie drugą mennicą inflancką. W tym okresie emitowała drobne monety – głównie liche szelągi, które masowo wywożono do Rzeczypospolitej. Napływ tych monety i ich fałszerstw suczawskich ustał dopiero za Jana Kazimierza po wprowadzeniu do obiegu boratynek.

</doc>
<doc id="4195325" url="https://pl.wikipedia.org/wiki?curid=4195325" title="David H. Trump">
David H. Trump

David Hilary Trump (ur. 1931, zm. 2016) – brytyjski archeolog, znany ze swojej pracy w dziedzinie prehistorii Malty. w roku 1954 Trump pomagał Johnowi Davies Evansowi odkopywać ruiny Ġgantija. Brał udział w wykopaliskach wielu ważnych miejsc maltańskiej prehistorii, w tym świątynie Skorba oraz Xagħra Stone Circle. W latach 1958-1963 był kuratorem w National Museum of Archaeology na Malcie. Przeszedł na emeryturę w roku 1997. W grudniu 2004 roku za swą pracę dla maltańskiej archeologii odznaczony został przez rząd Malty National Order of Merit. David H. Trump zmarł 31 sierpnia 2016 roku, zaraz po swoich 85. urodzinach.

</doc>
<doc id="4195327" url="https://pl.wikipedia.org/wiki?curid=4195327" title="McDonnell 119/220">
McDonnell 119/220

McDonnell 119/220 – amerykański prototypowy samolot dyspozycyjny (ang. business jet) zaprojektowany i wybudowany w jednym egzemplarzu w latach 50. ubiegłego wieku w wytwórni McDonnell Aircraft Corporation.
Historia.
Geneza.
Po zakończeniu II wojny światowej napęd odrzutowy stał się podstawowym rodzajem napędu samolotów bojowych United States Air Force. Jego główna zaleta w porównaniu do możliwości oferowanych przez napęd tłokowy - szybkość, dostrzeżona została również w kontekście samolotów transportowych. Potrzebę wprowadzenia do użycia w siłach powietrznych niewielkich, nowoczesnych, napędzanych silnikami odrzutowymi samolotów transportowych, zdolnych do przewozu pasażerów, sformułowano w połowie lat 50. Pomimo panującej w kręgach decyzyjnych zgody co do potrzeby pozyskania tego typu maszyn, na przeszkodzie stanęły obowiązujące w owym okresie wymogi formalne, które umożliwiały wydanie specyfikacji i rozpoczęcie prac projektowych jedynie nad samolotami o taktycznych właściwościach. Maszyna pasażerska takich właściwości nie miała. Aby ominąć tą przeszkodę, ogłoszono plan zakupu już istniejącej na rynku cywilnym konstrukcji w ramach dwóch konkursów. Pierwszy z nich, UTX (Utility-Trainer Experimental) przewidywał zakup dwusilnikowego, czteromiejscowego samolotu, przeznaczonego do treningu załóg maszyn wielosilnikowych. Drugi projekt, UCX (Utility-Cargo Experimental) zakładał zakup samoloty pasażerskiego, zdolnego do przewozu 10 - 12 pasażerów na dystansie 4630 km, napędzanego czterema silnikami odrzutowymi.
Projekt.
Warunki konkursu skonstruowane były tak, że producenci brali na siebie wszystkie koszty związane z rozwojem projektu, bez żadnej gwarancji ze strony sił powietrznych na zwrot pieniędzy i jakiekolwiek zamówienia. Do części UCX przystąpił Fairchild Aircraft, McDonnell Aircraft Corporation i Lockheed Corporation, ale jedynie dwie ostatnie wytwórnie wybudowały samoloty w ramach programu UCX. McDonnell, do tego momentu specjalizujący się w projektowaniu i budowie maszyn typowo wojskowych, powołał specjalny zespół dedykowany pracom nad nową konstrukcją, która otrzymała wstępne oznaczenie „Model 119”. Pod koniec października 1957 roku zaprezentowano makietę samolotu. Był to dolnopłat z czterema silnikami zawieszonymi każdy w oddzielnej gondoli na pylonach pod skrzydłami. Wloty powietrza do silników miały prostokątny przekrój. Usterzenie klasyczne, skrzydła i usterzenie poziome o skosie 35°, statecznik pionowy o skosie 45°. Maszyna miała być napędzana czterema silnikami Fairchild J83 – tymi samymi, których użycie planował Fairchild Aircraft w swoim, niezrealizowanym projekcie. Niestety z powodu anulowania prac nad J83, cały projekt zanotował opóźnienia. Ostatecznie do napędu prototypu samolotu wybrano jednostki Westinghouse J34-WE-22 o ciągu 1352 kG każda, a wersja seryjna napędzana miała być silnikami Pratt &amp; Whitney JT12A-3 o ciągu 1315 kG każdy. Płaty wyposażone w klapy szczelinowe na zewnętrznych sekcjach i klapy krokodylowe na wewnętrznych sekcjach skrzydeł. Maszyna z wyglądu przypominała pomniejszoną wersję Douglas DC-8. Kabina przystosowana była do przewozu maksymalnie 26 pasażerów, wersja o podwyższonym komforcie oferowała przelot dla 10 osób w kabinie o wysokości 1,88 m.
Prototyp.
Gotowy prototyp został oficjalnie zaprezentowany w styczniu 1959 roku, a 11 lutego tego samego roku maszyna po raz pierwszy wzbiła się w powietrze. Za sterami samolotu o znakach N119M siedzieli piloci G.J. Mills i H. Rogers. W trakcie prób prototypu okazało się, że zawieszone nisko nad ziemią silniki mogę zasysać ciała obce z płyty lotniska. Aby temu zapobiec, w dolnej części wlotów powietrza każdego z silników umieszczono zawór, przez który wydmuchiwano pod ciśnieniem powietrze pobierane ze sprężarki. 
Ostatecznie US Air Force wybrały produkt konkurencyjnego Lockheeda, rezygnując z maszyny McDonnell 119. Niezrażony niepowodzeniem McDonnell podjął decyzję o sprzedaży samolotu na rynku cywilnym. W 1959 roku, w celu uczczenia dwudziestolecia działalności firmy, zmieniono oznaczenie samolotu na McDonnell 220, maszyna otrzymała również nowy numer rejestracyjny N220N. 17 października 1960 roku Federal Aviation Agency (obecna Federal Aviation Administration) wydała tymczasowy certyfikat typu umożliwiając tym samym wytwórni rozpoczęcie sprzedaży samolotu. McDonnell oferował swój produkt w dwóch wersjach napędzanych różnymi silnikami. Mogły by to być cztery Pratt &amp; Whitney JT12A-3 lub turbowentylatorowe General Electric CF700-1 o ciągu 1814 kG każdy. Podpisano wstępne porozumienie na sprzedaż 170 samolotów dla Business Sales Division Pan American World Airways, która miała oferować samoloty w leasingu. Niestety dla McDonnell Pan Am wycofał się z transakcji ostatecznie kupując w 1963 roku samoloty Dassault Falcon 20. Powodem decyzji była cena samolotu amerykańskiego producenta. Brak zamówienia ze strony sił powietrznych spowodował, że McDonnell chcąc zachować opłacalność całego projektu zażądał ceny niewspółmiernie wysokiej za swój skomplikowany techniczne samolot w porównaniu do francuskiego konkurenta lub wygranego w konkursie UCX Lockheeda JetStar. Chcąc ratować projekt, wytwórnia wysłała swoją ofertę sprzedaży samolotu do 750 największych przedsiębiorstw i koncernów na terenie Stanów Zjednoczonych. Bez efektów, nikt nie był zainteresowany ofertą. Po kilku latach eksploatacji samolotu w charakterze maszyny do przewozu VIPów koncernu, McDonnell przekazał maszynę nieodpłatnie do Flight Safety Foundation, organizacji zajmującej się szeroko rozumianym bezpieczeństwem przewozów lotniczych. McDonnell 220 miał zakończyć swój żywot w teście zderzeniowym. Na szczęście dla samolotu nie doszło do tego. Maszyna przechodziła od jednego właściciela do drugiego, realizując różnego rodzaju zadania na terenie Ameryki Południowej. Obecnie znajduje się w prywatnych rękach na terenie Stanów Zjednoczonych.

</doc>
<doc id="4195329" url="https://pl.wikipedia.org/wiki?curid=4195329" title="Bankowość społeczna">
Bankowość społeczna

Bankowość społeczna - określenie sektora bankowości, w której działają banki społeczne kierujące się w swojej działalności depozytowo-kredytowej kryteriami nie tylko ekonomicznymi, ale także społecznymi i ekologicznymi. 
Bankowość społeczna jak i bank społeczny nie mają jednej powszechnie uznanej definicji. 
Oprócz wspomnianych kryteriów często podkreśla się dodatkowe cechy bankowości społecznej: transparentność, skoncentrowanie na sferze gospodarki realnej, bazowanie na długotrwałych relacjach.

</doc>
<doc id="4195330" url="https://pl.wikipedia.org/wiki?curid=4195330" title="Dibenzotiazepiny">
Dibenzotiazepiny

Dibenzotiazepiny – klasa związków chemicznych będących pochodnymi tiazepiny, w których do pierścienia tiazepinowego przyłączone są dwa pierścienie benzenowe. Niektóre związki z tej klasy są stosowane jako m.in. leki przeciwpsychotyczne.

</doc>
<doc id="4195331" url="https://pl.wikipedia.org/wiki?curid=4195331" title="Puchar Świata kobiet w skokach narciarskich 2017/2018 – Zaō">
Puchar Świata kobiet w skokach narciarskich 2017/2018 – Zaō

Czwarte zawody w ramach Pucharu Świata kobiet w skokach narciarskich 2017/2018 odbyły się w Zaō na skoczni normalnej Yamagata. Zawody rozegrane zostały w dniach 19-21 stycznia 2018 roku, a w ich skład weszły dwa konkursy indywidualne oraz drugi w sezonie konkurs drużynowy.
Kwalifikacje, które początkowo odbyć się miały na dzień przed pierwszym konkursem zostały odwołane czego powodem była śnieżyca oraz wzmagający się wiatr. Przełożone one zostały na następny dzień i zostaną rozegrane bezpośrednio przed konkursem.
W przełożonych kwalifikacjach najlepsza była Maren Lundby. Norweżka lądując na 96 metrze jako jedyna uzyskała ponad stu punktową notę za skok. Na drugiej pozycji sklasyfikowana została Austriaczka Chiara Hölzl. Lądowała od zwyciężczyni dwa metry krócej, ale biorąc pod uwagę siłę wiatru oraz noty za styl straciła do niej ponad dwanaście punktów. Trzecie miejsce zajęła Sara Takanashi, której strata do zawodniczki wyżej wyniosła dokładnie jeden i dziewięć dziesiątych punktu. Kwalifikacje przeprowadzone zostały z 29, 31, 32 i 33 belki startowej.
Konkurs indywidualny wygrała Norweżka Maren Lundby. Oddając dwukrotnie skok ponad setny metr otrzymała wynik o ponad czterdzieści punktów lepszy od uplasowanej na miejscu drugim Chiary Hölzl. Trzecie miejsce zajęła Rosjanka Irina Awwakumowa, dla której jest to pierwsze podium w tym sezonie. Najlepszą z reprezentantek gospodarzy była czwarta Sara Takanashi, która po pierwszym skoku zajmowała miejsce trzecie. Konkurs przeprowadzony został z belki trzydziestej, dwudziestej dziewiątej oraz dwudziestej ósmej.
Drugi i ostatni konkurs drużynowy w sezonie wygrała Japonia w tym samym składzie co poprzednio tj. Sara Takanashi, Yūki Itō, Kaori Iwabuchi oraz Yūka Setō. Indywidualnie najlepszą z nich była Itō, która w swoich próbach lądowała na kolejno 89,5 i 95 metrze. Drużynowo o prawie pięćdziesiąt pięć punktów wyprzediły reprezentantki Słowenii, które zajęły drugie miejsce. Reprezentowały ją Urša Bogataj, Špela Rogelj, Nika Križnar oraz Ema Klinec. Kończąca pierwszą serię Križnar jako jedyna ze swoich rodaczek uzyskała notę ponad stu punktową. Trzecie miejsce ze stratą zaledwie dziesięciu punktów uplasowała się reprezentacja Rosji w składzie Anastasija Barannikowa, Aleksandra Kustowa, Sofja Tichonowa oraz Irina Awwakumowa. Zdecydowanie najlepszą Rosjanką w drużynie była ta ostatnia. Dwukrotnie w swoich próbach otrzymała notę ponad stu punktową a indywidualnie została sklasyfikowana na miejscu pierwszym. Zawody rozgrywano z dwudziestej siódmej, dwudziestej siódmej, dwudziestej dziewiątej i trzydziestej belki startowej. Maren Lundby w swoich skokach na prośbę trenera miała obniżoną belkę o jeden stopień w porównaniu z rywalkami. Wystartowało osiem drużyn.
Kwalifikacje do drugiego konkursu zostały odwołane zaledwie po sześciu skokach. Powodem był zbyt silny wiatr. Ostatecznie w konkursie prawo startu otrzymały wszystkie skoczkinie na liście startowej.
Drugi konkurs indywidualny wygrała ponownie Maren Lundby. Norweżka jako jedyna w konkursie poszybowała za setny metr. Drugie i trzecie miejsce zajęły Japonki Yūki Itō oraz Sara Takanashi. Różnica między nimi wyniosła zaledwie trzy dziesiąte punktu. W czołowej dziesiątce zawodów znalazły się jeszcze dwie reprezentantki gospodarzy, a mianowicie sklasyfikowana na szóstej pozycji Yūka Setō oraz na dziesiątej Kaori Iwabuchi. W konkursie wzięło udział pięćdziesiąt zawodniczek co wiązało się z odwołaniem kwalifikacji. Zawody przeprowadzono z belek od dwudziestej siódmej do trzydziestej drugiej.
Jury.
Dyrektorem konkursów podczas zawodów Pucharu Świata kobiet w Zaō był Takashi Kumagai oraz z ramienia Międzynarodowej Federacji Narciarskiej, dyrektorka zawodów Pucharu Świata Chika Yoshida wraz z asystentem, którym jest Miran Tepeš. Kontrolą sprzętu zajmowały się Nadja Bożko oraz Agnieszka Baczkowska.

</doc>
<doc id="4195332" url="https://pl.wikipedia.org/wiki?curid=4195332" title="Betel (Świadkowie Jehowy)">
Betel (Świadkowie Jehowy)



</doc>
<doc id="4195339" url="https://pl.wikipedia.org/wiki?curid=4195339" title="Gonzalo de Villa y Vásquez">
Gonzalo de Villa y Vásquez

Gonzalo de Villa y Vásquez SJ (ur. 28 kwietnia 1954 w Madrycie) – hiszpański duchowny rzymskokatolicki działający w Gwatemali, od 2020 arcybiskup Santiago de Guatemala.
Życiorys.
Święcenia kapłańskie przyjął 13 sierpnia 1983 w zgromadzeniu jezuitów. Po święceniach pracował w Ameryce Środkowej, przede wszystkim jako wykładowca uniwersytecki i seminaryjny. Był także delegatem środkowoamerykańskiej prowincji zakonu i przełożonym gwatemalskich domów zakonnych.
9 lipca 2004 został prekonizowany biskupem pomocniczym Santiago de Guatemala ze stolicą tytularną "Rotaria". Sakrę biskupią otrzymał 25 września 2004.
28 lipca 2007 otrzymał nominację na biskupa Sololá–Chimaltenango. Ingres odbył się 22 września 2007.
W 2017 został wybrany przewodniczącym gwatemalskiej Konferencji Episkopatu. 9 lipca 2020 otrzymał nominację na arcybiskupa Santiago de Guatemala. Ingres odbył 3 września 2020 roku.

</doc>
<doc id="4195342" url="https://pl.wikipedia.org/wiki?curid=4195342" title="Roman Burzyński">
Roman Burzyński

Roman Burzyński (ur. 1907, zm. 1988) – polski artysta fotograf, uhonorowany tytułem Artiste FIAP (AFIAP). Członek Okręgu Warszawskiego Związku Polskich Artystów Fotografików. Autor licznych publikacji oraz książek na temat techniki fotograficznej i fotografii.
Życiorys.
Roman Burzyński dzieciństwo spędził we Lwowie. W 1933 roku ukończył studia prawnicze na Uniwersytecie Warszawskim. Był aktywnym prekursorem, popularyzatorem i zwolennikiem powszechnego stosowania fotografii jako ilustracji do tekstów oraz artykułów prasowych. Współpracował jako dziennikarz i fotoreporter (m.in.) z dziennikiem "Ilustrowany Kurier Codzienny," ówczesnym dwutygodnikiem "Film" oraz tygodnikami "As i Światowid""." Jako dziennikarz i fotoreporter pracował w ówczesnym tygodniku "Przekrój" – od początku istnienia czasopisma – od lat 50. W 1948 roku Roman Burzyński został przyjęty w poczet członków Okręgu Warszawskiego Związku Polskich Artystów Fotografików.
Roman Burzyński jest autorem i współautorem wielu wystaw fotograficznych; indywidualnych, zbiorowych, poplenerowych, pokonkursowych. Brał aktywny udział w Międzynarodowych Salonach Fotograficznych, organizowanych (m.in.) pod patronatem FIAP, zdobywając wiele nagród, wyróżnień, dyplomów, listów gratulacyjnych. Pokłosiem udziału w Międzynarodowych Salonach Fotograficznych (pod patronatem FIAP) było przyznanie mu tytułu honorowego Artiste FIAP (AFIAP) przez Międzynarodową Federację Sztuki Fotograficznej FIAP, obecnie z siedzibą w Luksemburgu.
Prace Romana Burzyńskiego znajdują się w zbiorach Muzeum Narodowego w Warszawie.
Pochowany na cmentarzu Powązki Wojskowe w Warszawie (kwatera K-2-52).
Książki.
Źródło.

</doc>
<doc id="4195343" url="https://pl.wikipedia.org/wiki?curid=4195343" title="Elbląg Zdrój (przystanek kolejowy)">
Elbląg Zdrój (przystanek kolejowy)

Elbląg Zdrój – przystanek kolejowy w Elblągu, w województwie warmińsko-mazurskim, w Polsce.

</doc>
<doc id="4195344" url="https://pl.wikipedia.org/wiki?curid=4195344" title="Mennica w Suczawie">
Mennica w Suczawie

Mennica w Suczawie – mennica mołdawska w siedzibą w mieście o tej samej nazwie, działająca z przerwami od XV w.
Mennica biła między innymi za:
Szacuje się, że fałszywe szelągi, zwane też wołoskimi, w liczbie ok. 1 mld sztuk, zalały rynek Rzeczypospolitej, pociągając za sobą istotne komplikacje monetarne.

</doc>
<doc id="4195345" url="https://pl.wikipedia.org/wiki?curid=4195345" title="Willie Person Mangum">
Willie Person Mangum

Willie Person Mangum (ur. 10 maja 1792 w hrabstwie Durham, zm. 7 września 1861 tamże) – amerykański prawnik i polityk, kandydat na prezydenta w 1836 roku.
Biografia.
Urodził się 10 maja 1872 na terenie hrabstwa Durham. Uczęszczał do prywatnych szkół w Fayetteville i Raleigh, a następnie wstąpił na University of North Carolina at Chapel Hill, gdzie ukończył nauki prawne w 1815 roku. Dwa lata później został przyjęty do palestry i rozpoczął prywatną praktykę w Red Mountain. W latach 1818–1819 zasiadał w legislaturze stanowej Karoliny Północnej. W 1823 roku został wybrany do Izby Reprezentantów, gdzie zasiadał przez trzy lata, do momentu rezygnacji. W 1830 roku wygrał wybory do Senatu, z ramienia Partii Demokratycznej. Po swojej rezygnacji w 1836 roku wystartował w wyborach prezydenckich z ramienia Partii Wigów. Wigowie byli na tyle niezorganizowaną formacją, że wystawili w wyborach trzech innych kandydatów: Williama Henry’ego Harrisona, Daniela Webstera i Hugh White’a, licząc, że żaden z kandydatów nie uzyska większości i wyboru dokona Izba Reprezentantów. W głosowaniu Kolegium Elektorów Mangum otrzymał 11 głosów. Rok po wyborach został ponownie senatorem, zajmując wakujące miejsce po rezygnacji Bedforda Browna. W latach 1842–1845 pełnił funkcję przewodniczącego pro tempore Senatu. Mandat senatora sprawował do roku 1853, kiedy to przegrał wybory i powrócił do praktykowania prawa. Zmarł 7 września 1861 na terenie hrabstwa Durham.

</doc>
<doc id="4195346" url="https://pl.wikipedia.org/wiki?curid=4195346" title="Elbląg Zdrój (przystanek osobowy)">
Elbląg Zdrój (przystanek osobowy)



</doc>
<doc id="4195354" url="https://pl.wikipedia.org/wiki?curid=4195354" title="Hindenburg Wall">
Hindenburg Wall

Hindenburg Wall – jedno z najsłabiej zbadanych pasm górskich w Górach Centralnych, na Nowej Gwinei. Położone jest w środku wyspy, w Papui-Nowej Gwinei. Od północy graniczy z pasmem Star Mountains, od południa z Górami Bismarcka, a od wschodu z Górami Wiktora Emanuela. Przez niektóre źródła jest uznawany za część, także słabo zbadanych, Star Mountains.
Geografia i geologia.
Pasmo jest zbudowane w większości z wapienia. Tworzy go rząd prawie pionowych ścian skalnych, ciągnących się przez 50 km od podnóża Star Mountains, wysokości od 600 m n.p.m. do 2000 m n.p.m. Między nimi ciągną się głębokie wąwozy i wąskie tarasy rzeczne. Występują w dużym nagromadzeniu zjawiska krasowe: jaskinie, klify, kanały krasowe i rzeźby skalne. W paśmie ma źródła rzeka Ok Tedi.
Klimat.
Pasmo jest uznawane za jedno z najwilgotniejszych miejsc na Ziemi. Przez cały rok jest przykryte chmurami. Roczna suma opadów wynosi ponad mm, co praktycznie powoduje, że pada tam cały czas deszcz. Wilgotność powietrza nigdy nie spada poniżej 80%. Powyżej 1500 m n.p.m. panuje górska odmiana klimatu równikowego. Temperatura waha się między 15 a 20 °C.
Fauna i flora.
Hindenburg Wall wraz ze Star Mountains jest uznawany przez naukowców za jeden z ostatnich dziewiczych terenów na Ziemi. Wyprawy naukowe ciągle odkrywają tam nowe gatunki roślin i zwierząt, w większości endemicznych.
Podnóże pasma zajmują lasy równikowe, wyżej lasy z dębem, bukiem i sosną. Powyżej 1800 m n.p.m. zmniejszone promieniowanie słoneczne oraz ciągłe zachmurzenie i deszcz prowadzą do niskiego wzrostu roślin i częstych osuwisk.
W paśmie prawdopodobnie żyje 108 gatunków ssaków, w szczególności gryzoni, torbaczy i nietoperzy (wiąże się to z dużą liczbą jaskiń). Wśród niedawno odkrytych gatunków nietoperzy jest m.in. "Aproteles bulmera", odkryty w jaskini Luplupwintem. Był on wcześniej uważany za gatunek wymarły 12 000 lat temu. Pasmo zamieszkuje około 350 gatunków ptaków, w tym co najmniej 16 gatunków ptaków rajskich. Ocenia się, że zbadano do tej pory tylko jedną czwartą gatunków gadów i płazów. W ostatnich latach w czasie badań w pobliżu Hindenburg Wall odkryto łącznie 61 gatunków herpetofauny (49 żab, 12 gadów), z czego co najmniej 25 gatunków żab było wcześniej nieznanych nauce. Prawdopodobnie żyje tam 458 gatunków motyli.
Historia odkryć.
Luigi D’Albertis był pierwszym Europejczykiem, który dotarł do podnóża Star Mountains i Hindenburg Wall. Było to 17 czerwca 1876 roku. Napisał wtedy:
"...Nareszcie ja widziałem wzniosłe góry we wnętrzu Nowa Gwinea..."
"jak olbrzymy o różnych wysokościach wznoszący się jeden nad drugim"
"i rozciągający się od głównego łańcucha aż do rzeki.."
Pierwszymi Europejczykami, którzy weszli w góry, byli członkowie wyprawy z roku 1914: Richard Thurnwald i Walter Behrmann. Nazwali je Górami Hindenburga. Dotarli do źródeł rzeki Sepik.
Do tej pory, prawie co roku, organizowane są wyprawy badawcze, organizowane przede wszystkim przez instytuty naukowe z Australii i USA.
Mieszkańcy.
Hindenburg Wall i Star Mountains są niezamieszkałe. U ich podnóża mieszkają w niewielkich wioskach członkowie plemiona Min (Gór Ok), którzy do niedawna uprawiali kanibalizm. Mimo przyjęcia przez nich chrześcijaństwa tradycyjne przedchrześcijańskie wierzenia i obrzędy nie zostały całkowicie zapomniane.
Cywilizacja dotarła w te rejony niedawno, w połowie lat 80. XX wieku, wraz z kopalnią odkrywkową złota i miedzi Ok Tedi, zlokalizowaną u podnóża Star Mountains. Kilkadziesiąt kilometrów od Hindenburg Wall powstało miasteczko Tabubil (10 tys. mieszkańców) w którym mieszkają pracownicy kopalni. Pracują tam również mieszkańcy pobliskich wiosek.
W 2006 roku Hindenburg Wall i jego okolice zgłoszono do Światowej Sieci Rezerwatów Biosfery UNESCO.

</doc>
<doc id="4195364" url="https://pl.wikipedia.org/wiki?curid=4195364" title="Swoista absorpcja">
Swoista absorpcja



</doc>
<doc id="4195365" url="https://pl.wikipedia.org/wiki?curid=4195365" title="Noah Hanifin">
Noah Hanifin

Noah Hanifin (ur. 25 stycznia 1997 w Bostonie, Massachusetts, USA) – hokeista amerykański, gracz ligi NHL, reprezentant Stanów Zjednoczonych.

</doc>
<doc id="4195370" url="https://pl.wikipedia.org/wiki?curid=4195370" title="Pablo Vizcaino Prado">
Pablo Vizcaino Prado

Pablo Vizcaino Prado (ur. 22 czerwca 1951 w mieście Gwatemala) – gwatemalski duchowny rzymskokatolicki, od 1997 biskup Suchitepéquez–Retalhuleu.

</doc>
<doc id="4195374" url="https://pl.wikipedia.org/wiki?curid=4195374" title="Poczta przy ul. 23 Lutego w Poznaniu">
Poczta przy ul. 23 Lutego w Poznaniu



</doc>
<doc id="4195377" url="https://pl.wikipedia.org/wiki?curid=4195377" title="Antonio Calderón Cruz">
Antonio Calderón Cruz

Antonio Calderón Cruz (ur. 13 czerwca 1959 w mieście Gwatemala) – gwatemalski duchowny rzymskokatolicki, od 2016 biskup Jutiapy.
Życiorys.
Święcenia kapłańskie otrzymał 5 lipca 1986 i został inkardynowany do diecezji San Marcos. Był m.in. diecezjalnym duszpasterzem młodzieży, wychowawcą w stołecznym seminarium oraz wikariuszem biskupim ds. duszpasterskich. W latach 2012–2015 zarządzał diecezją jako jej tymczasowy administrator.
25 stycznia 2016 papież Franciszek prekonizował go biskupem nowo powstałej diecezji św. Franciszka z Asyżu w Jutiapie. Sakry biskupiej udzielił mu 23 kwietnia 2016 bp Julio Edgar Cabrera Ovalle.
W 2020 został wybrany sekretarzem generalnym Konferencji Episkopatu Gwatemali.

</doc>
<doc id="4195387" url="https://pl.wikipedia.org/wiki?curid=4195387" title="Rodolfo Valenzuela Núñez">
Rodolfo Valenzuela Núñez

Rodolfo Valenzuela Núñez (ur. 26 czerwca 1954 w Quetzaltenango) – gwatemalski duchowny rzymskokatolicki, od 2001 biskup Vera Paz.

</doc>
<doc id="4195391" url="https://pl.wikipedia.org/wiki?curid=4195391" title="Druga liga SR Јugoslavije u fudbalu (1993/1994)">
Druga liga SR Јugoslavije u fudbalu (1993/1994)

Sezon 1993/94 Drugiej ligi SR Јugoslavije – 2. edycja rozgrywek jugosłowiańskiej Drugiej ligi (srb. Дpугa caвeзнa лига – Druga savezna liga) w piłce nożnej.
Rozgrywki toczyły się w dwóch grupach: A i B, a każda grupa grała w dwóch rundach: jesiennej oraz wiosennej i występowało w nich łącznie 20 drużyn. Po zakończeniu rundy jesiennej cztery ostatnie drużyny grupy A spadły do grupy B Drugiej ligi, natomiast cztery najlepsze drużyny grupy B awansowały do grupy A Drugiej ligi. Po zakończeniu rundy wiosennej mistrz oraz wicemistrz grupy A awansowali bezpośrednio do grupy B Prvej ligi SR Јugoslavije, a drużyny z 3. i 4. miejsca w tabeli grupy A zagrają w barażu o awans z 17. i 18. drużyną grupy B Prvej ligi. Cztery ostatnie drużyny grupy A spadły do grupy B Drugiej ligi, natomiast cztery najlepsze drużyny grupy B awansowały do grupy A Drugiej ligi. Cztery ostatnie drużyny grupy B spadły do Srpskiej ligi lub Crnogorskiej ligi, a drużyny z 15. i 16. miejsca w tabeli grupy B zagrają w barażu o pozostanie w Drugiej lidze z wicemistrzami trzech grup Srpskiej ligi oraz z wicemistrzem Crnogorskiej ligi.
Druga liga SR Јugoslavije.
Drużyny.
W Drugiej lidze w sezonie 1993/94 występowało 20 drużyn, które grały w dwóch grupach: A i B.

</doc>
<doc id="4195395" url="https://pl.wikipedia.org/wiki?curid=4195395" title="Iwan Bojew">
Iwan Bojew

Iwan Bojew, Иван Васильевич Боев, Iwan Wasiljewicz Bojew (ur. 1892 w Niżne Limizy, Gubernia ufijska, zm. 8 kwietnia 1938 w Moskwie) – radziecki działacz gospodarczy narodowości rosyjskiej.
Życiorys.
Iwan Bojew zdobył jedynie wykształcenie podstawowe. Pełnił cały szereg funkcji w resorcie handlu zagranicznego, m.in. zastępcy przedstawiciela handlowego ZSRR w Niemczech, Szwecji i Wielkiej Brytanii (1922-1927), członka zarządu firmy eksportu drewna „Eksportles” (1931), zastępcy Ludowego Komisarza Handlu Zagranicznego ZSRR (1932-1934), oraz prezesa radzieckiej firmy handlowej Amtorg w Nowym Jorku (1934-1936). Aresztowany 31 grudnia 1937 pod zarzutem uczestnictwa w organizacji terrorystycznej, 8 kwietnia 1938 skazany na karę śmierci przez Kolegium Wojskowe Sądu Najwyższego ZSRR, i tego samego dnia rozstrzelany oraz pochowany na strzelnicy "Kommunarka" w Moskwie; 19 września 1956 zrehabilitowany.

</doc>
<doc id="4195399" url="https://pl.wikipedia.org/wiki?curid=4195399" title="Ángel Antonio Recinos Lemus">
Ángel Antonio Recinos Lemus

Ángel Antonio Recinos Lemus (ur. 2 sierpnia 1963 w Azulco) – gwatemalski duchowny rzymskokatolicki, od 2016 biskup Zacapa y Santo Cristo de Esquipulas.
Życiorys.
Święcenia kapłańskie otrzymał 3 grudnia 1994 i został inkardynowany do diecezji Jalapa. Pracował głównie jako duszpasterz parafialny, był także m.in. dyrektorem administracyjnym i wykładowcą instytutu teologicznego przy stołecznym seminarium duchownym, a także koordynatorem kurialnej komisji ds. ochrony środowiska.
22 lutego 2016 otrzymał nominację na biskupa diecezji Zacapa y Santo Cristo de Esquipulas. Święceń biskupich udzielił mu 21 maja 2016 bp Gonzalo de Villa y Vásquez.

</doc>
<doc id="4195400" url="https://pl.wikipedia.org/wiki?curid=4195400" title="Manuel Akanji">
Manuel Akanji

Manuel Obafemi Akanji (ur. 19 lipca 1995 w Neftenbach) – szwajcarski piłkarz nigeryjskiego pochodzenia grający na pozycji obrońcy w angielskim klubie Manchester City.
Życiorys.
Życie prywatne.
Jego matka jest Szwajcarką, zaś ojciec Nigeryjczykiem. Jego siostra Sara również jest piłkarką. W dzieciństwie uprawiał również tenis.
Kariera klubowa.
W czasach juniorskich trenował w FC Wiesendangen oraz w FC Winterthur (2007–2014). W 2014 roku dołączył do kadry pierwszego zespołu tego ostatniego. Jego pierwszym seniorskim meczem w rozgrywkach ligowych było przegrane 0:1 spotkanie rozegrane 26 kwietnia 2014 na stadionie Schützenwiese (Winterthur, Szwajcaria) z FC Lugano. W trakcie swojej gry dla Winterthur występował w Swiss Challenge League, stanowiącej drugi poziom rozgrywkowy. 15 kwietnia 2015 podpisał umowę z FC Basel. Wraz z tym klubem świętował zdobycie dwóch mistrzostw oraz jednego pucharu kraju.
15 stycznia 2018 został piłkarzem niemieckiej Borussii Dortmund. Kwota transferu wyniosła 18 milionów euro, przy możliwych dodatkowych paru milionach w formie bonusów. Kontrakt został podpisany do końca sezonu 2021/2022.
8 kwietnia 2021 piłkarz przedłużył swój kontrakt z Borussią Dortmund do końca sezonu 2022/2023.
Kariera reprezentacyjna.
W latach 2014–2015 reprezentował szwajcarskie kadry narodowe do lat 20 oraz do lat 21.
W seniorskiej reprezentacji zadebiutował 9 czerwca 2017 na stadionie Tórsvøllur (Thorshavn, Wyspy Owcze) podczas eliminacji do FIFA World Cup Russia 2018 w wygranym 2:0 meczu z Wyspami Owczymi.
Sukcesy.
Reprezentacyjne.
Szwajcaria

</doc>
<doc id="4195406" url="https://pl.wikipedia.org/wiki?curid=4195406" title="Mario Fiandri">
Mario Fiandri

Mario Fiandri SDB (ur. 8 grudnia 1947 w Arborea) – włoski duchowny rzymskokatolicki działający w Gwatemali, od 2009 wikariusz apostolski El Petén.
Życiorys.
W 1962 wstąpił do zakonu salezjanów i w nim 13 sierpnia 1969 złożył profesję wieczystą. W 1970 wyjechał jako misjonarz do Gwatemali. 10 sierpnia 1974 przyjął święcenia prezbiteratu. Pracował przede wszystkim w gwatemalskich parafiach i placówkach edukacyjnych zarządzanych przez zakon. W latach 1978-1984 był dyrektorem domu dla młodzieży w Managui. W latach 2004-2009 był dyrektorem scholastykatu i części teologicznej seminarium w Gwatemali.
10 lutego 2009 został mianowany wikariuszem apostolskim El Petén i otrzymał stolicę tytularną "Madarsuma". Sakry biskupiej udzielił mu 21 marca 2009 kard. Rodolfo Quezada Toruño.

</doc>
<doc id="4195409" url="https://pl.wikipedia.org/wiki?curid=4195409" title="Domingo Buezo Leiva">
Domingo Buezo Leiva

Domingo Buezo Leiva (ur. 19 grudnia 1962 w Los Horcones) – gwatemalski duchowny rzymskokatolicki, w latach 2013–2021 wikariusz apostolski Izabal, biskup diecezjalny Sololá–Chimaltenango od 2021.
Życiorys.
Święcenia prezbiteratu otrzymał 25 listopada 1988 i został inkardynowany do diecezji Zacapa. Przez kilkanaście lat pracował duszpastersko w parafii św. Piotra w Zacapie. W 2002 został proboszczem w Ipali, a w 2009 objął probostwo w Camotán. Od 1998 pełnił jednocześnie funkcję wikariusza biskupiego do spraw duszpasterskich.
9 lutego 2013 został prekonizowany wikariuszem apostolskim Izabal oraz biskupem tytularnym "Dardanus". Święcenia biskupie otrzymał 4 maja 2013 z rąk bp. Julio Cabrery Ovallego z Jalapy.
16 lipca 2021 otrzymał nominację na biskupa diecezjalnego Sololá–Chimaltenango. Ingres do katedry diecezjalnej odbył 21 września 2021.

</doc>
<doc id="4195423" url="https://pl.wikipedia.org/wiki?curid=4195423" title="Concertino">
Concertino



</doc>
<doc id="4195426" url="https://pl.wikipedia.org/wiki?curid=4195426" title="Concertino (forma muzyczna)">
Concertino (forma muzyczna)

Concertino (niem. Konzertstück) – utwór muzyczny na instrument solowy z towarzyszeniem orkiestry, pochodna koncertu.
Nazwa jest włoskim zdrobnieniem słowa „koncert” (wł. concerto) i oznacza miniaturyzację tej formy muzycznej. W Niemczech przyjęła się nazwa Konzertstück. 
Jest rodzajem miniatury koncertowej, zapoczątkowanej w okresie wczesnego romantyzmu (ok. 1800). Przyjmuje uproszczoną formę jedno- lub kilkuczęściową (zwykle graną bez przerw), z płynnymi zmianami tempa i charakteru utworu.
Najczęściej concertino nawiązuje do tradycyjnego koncertu, zachowując jego trzyczęściowy układ o charakterze repryzowym. Jest ono zwykle realizowane w znacznie okrojonej formie w stosunku do koncertu romantycznego w stylu brillant, ma także dużo prostszą i mniej sformalizowaną budowę wewnętrzną. W swojej formie concertino wraca do pierwotnego sposobu koncertowania, opartego na dialogu instrumentu solowego z orkiestrą, niekiedy nawet przy użyciu krótkich fraz, jak w Concertino na fortepian i orkiestrę (1925) Arthura Honeggera. 
Najbardziej znane concertina z epoki romantyzmu to m.in. Concertino Es-dur na klarnet i orkiestrę, op. 26 (1811) i Konzertstück na fortepian i orkiestrę (1821) oba Carla Marii von Webera oraz Konzertstück für Klavier und Orchester G-dur, op. 92 (Introduction und Allegro appassionato) (1849) Roberta Schumanna. Jako forma muzyczna concertino stało się ponownie modne od lat 30. XX wieku, czego przykładem może być Konzertstück na trautonium i orkiestrę smyczkową (1931) Paula Hindemitha oraz "Concertino de printemps" na skrzypce i orkiestrę, op. 135 (1934) Dariusa Milhauda.

</doc>
<doc id="4195430" url="https://pl.wikipedia.org/wiki?curid=4195430" title="Valentina Maureira">
Valentina Maureira

Valentina Maureira Riquelme (ur. 2001 w Melipilli; zm. 14 maja 2015 w Santiago) – chilijska nastolatka chora na mukowiscydozę, która w lutym 2015 wystosowała do prezydent Chile Michelle Bachelet prośbę o zgodę na eutanazję.
Valentina była córka Freddy'ego Maureiry. Miała brata Michaela, który również chorował na mukowiscydozę i zmarł w wieku 6 lat w 1996.
W lutym 2015 Maureira opublikowała w serwisie YouTube wideo, w którym poprosiła prezydent Chile Michelle Bachelet o zgodę na eutanazję Bachelet odrzuciła jej prośbę, powołując się na chilijskie prawo oraz wartości chrześcijańskie. Kilka dni później osobiście odwiedziła dziewczynę w szpitalu. W marcu 2015 Valentina otrzymała wyrazy wsparcia z całego świata, spotkała także 20-letnią osobę chorą na mukowiscydozę, co sprawiło, że zmieniła zdanie w kwestii eutanazji.
Zmarła 14 maja 2015 w szpitalu klinicznym Pontifical Catholic University of Chile w Santiago. Dwa dni później została pochowana na cmentarzu komunalnym w rodzinnej Melipilli. W pogrzebie uczestniczyli m.in.: trener reprezentacji Chile w piłce nożnej Jorge Sampaoli, biegaczka Erica Oliveira, piosenkarz Américo oraz przedstawiciele lokalnych władz. Burmistrz Melipilli ogłosił w mieście dwudniową żałobę.

</doc>
<doc id="4195432" url="https://pl.wikipedia.org/wiki?curid=4195432" title="Valentina Maureira Riquelme">
Valentina Maureira Riquelme



</doc>
<doc id="4195438" url="https://pl.wikipedia.org/wiki?curid=4195438" title="Ignatius Kilage">
Ignatius Kilage

Sir Ignatius Kilage (ur. 12 lipca 1940 w prowincji Simbu, zm. 31 grudnia 1989 w Port Moresby) – papuaski polityk i pisarz, czwarty gubernator generalny Papui-Nowej Gwinei, uhonorowany Orderem św. Michała i św. Jerzego (GCMG).
Życiorys.
Ignatius Kilage urodził się w małej wiosce, w dolinie Góry Wilhelma, najwyższego szczytu w Papui-Nowej Gwinei, w prowincji Simbu. Edukację podstawową pobierał w prowincji Western Highlands i Vuvu, w prowincji Nowa Brytania Wschodnia. W Chanel College, w Ulapii, niedaleko Rabaul, kontynuował naukę przygotowującą do kapłaństwa. Studiował w Queensland i kolejno teologię w Holy Spirit Seminary w Madang, którą ukończył wyświęceniem na kapłana w 1968.
Po kilku latach posługi kapłańskiej w Simbu, podczas której udzielał się w różnych zarządach i komitetach, uzyskał zwolnienie ze ślubów kapłańskich od papieża Pawła VI. Podjął obowiązki w służbie cywilnej, w tym przewodnictwo Komisji Służby Publicznej (ang. "Public Service Commission"). Po uzyskaniu niepodległości przez Papuę-Nową Gwineę został mianowany rzecznikiem praw obywatelskich. Odrzucił powołanie na drugą kadencję.
Po zawieszeniu rządu prowincji Simbu zarządzał tam przez około 18 miesięcy i ponownie ustanowił stabilny rząd. Był też głównym doradcą premiera Paiasa Wingti. 1 marca 1989 mianowano go czwartym gubernatorem generalnym Papui-Nowej Gwinei na sześcioletnią kadencję. W wyniku choroby zmarł przedwcześnie w swoim biurze 31 grudnia 1989. 
Kompleks sportowy w Lae, wraz ze stadionem, został nazwany Sir Ignatius Kilage Stadium.
Życie prywatne.
Po zwolnieniu ze ślubów kapłańskich w 1974 ożenił się z Reginą. Mieli czworo dzieci. W chwili śmierci najstarsza córka uczyła się w North Queensland, a najmłodsza miała 2 lata. Po śmierci męża Regina prowadziła działalność charytatywną i społeczną na terenie całego kraju, poprzez Czerwony Krzyż, Fundację Dzieci Chimbu i kobiece stowarzyszenia. Pomagała zbierać fundusze na budowę stalowej kładki nad rzeką Chimbu dla mieszkańców wioski Mandime.
Twórczość literacka.
W 1980 ukazała się pierwsza książka Kilage pt. "My mother calls me Yaltep", opublikowana przez Institute of Papua New Guinea Studies. Powieść, zawierająca elementy autobiograficzne, napisana została w oparciu o język kuman z prowincji Simbu. Główny bohater, Yaltem, opowiada w pierwszej osobie historię swojego życia. Koncentruje się na wydarzeniach historycznych od lat 30., kiedy to nastąpiły początki kolonizacji australijskiej, aż do uzyskania niepodległości w 1975.
W 1994, pięć lat po śmierci Ignatiusa Kilage, ukazała się jego druga książka zatytułowana "The Adventures of Yomba the Trickster".

</doc>
<doc id="4195440" url="https://pl.wikipedia.org/wiki?curid=4195440" title="Concertino (grupa instrumentów)">
Concertino (grupa instrumentów)

Concertino (też principale lub soli) – grupa kilku instrumentów solowych w concerto grosso.
Concertino stanowiło jedną ze stron strukturalnego dialogu muzycznego, typowego dla concerto grosso; drugą stroną dialogu była orkiestra (zwana też concerto, tutti lub ripieni).
Typowym instrumentarium concertino był niezwykle charakterystyczny dla okresu baroku układ triowy, na który składało się dwoje skrzypiec i instrument pełniący rolę basso continuo, najczęściej wiolonczela lub klawesyn.
Zgodnie z istniejącymi rodzajami koncertowania, concertino i tutti muzycznie współdziałały lub współzawodniczyły. W pierwszym przypadku poszczególne instrumenty miały wspólne partie i wzajemnie siebie zdwajały. W drugim, na zasadzie kontrapunktu, tworzyły kontrast melodyczny, rytmiczny i dynamiczny.
Wielkość partii concertina w stosunku do partii tutti nie była sformalizowana. Na ogół concertino było mniejsze od tutti, zwłaszcza pod koniec poszczególnych części koncertu. Jednak w częściach powolnych widoczna była tendencja do zachowania symetrii i równowagi pomiędzy concertinem a tutti.
Idea concertina jako odrębnej grupy instrumentów koncertujących solo, była wykorzystywana również współcześnie, na przykład przez Edwarda Elgara w "Introduction and Allegro for Strings", op. 47 (1905). Zaś Igor Strawinski w swoim Koncercie D-dur (1946) wydzielił z sekcji smyczków kwartet smyczkowy i nadał mu rolę concertina.

</doc>
<doc id="4195445" url="https://pl.wikipedia.org/wiki?curid=4195445" title="Wyspy Świętego Macieja">
Wyspy Świętego Macieja

Wyspy Świętego Macieja (do 2020 polska nazwa brzmiała "Wyspy Świętego Mateusza"; ) – grupa około 10 wysp wulkanicznych położonych na północ od Nowej Brytanii, w Archipelagu Bismarcka. Administracyjnie są częścią prowincji Nowa Irlandia w Papui-Nowej Gwinei. Największą i położoną najbardziej na północ wyspą jest Mussau o powierzchni 414 km². Emirau leży na południowy wschód, a Eloaua na południe od Mussau.
W 2011 wyspy te liczyły 4210 mieszkańców.
. W dniu 25 lutego 1699 dotarł do nich brytyjski żeglarz William Dampier, przydając wyspom jako patrona św. Macieja. W latach 1885–1899 należały do tzw. Niemieckiego Obszaru Ochronnego (niem. "Deutsches Schutzgebiet"), a od 1899 do 1914 do niemieckiej kolonii Nowej Gwinei Niemieckiej.
1 kwietnia 1901 na Mussau, wskutek ataku tubylców, zginął Bruno Mencke, organizator i sponsor tzw. ekspedycji Menckego (niem. "Mencke-Expedition"), wraz z trzema towarzyszami. Nie zostało ostatecznie wyjaśnione, czy jeden z jego towarzyszy padł ofiarą kanibalizmu. Reakcją na śmierć Bruno Menckego i jego towarzyszy była krwawa masakra dokonana latem 1901 na mieszkańcach Mussau przez członków „karnej ekspedycji”, złożonej z oddziału policji i oddziału desantowego z krążownika SMS „Cormoran”, pod dowództwem kapitana Maxa Grapowa.
W 1914 wyspy zostały zdobyte przez oddziały australijskie i po I wojnie światowej trafiły jako mandat Ligi Narodów pod administrację Australii. Od 1975 są częścią niezależnego państwa Papui-Nowej Gwinei.
Wyspy świętego Macieja zostały zakwalifikowane przez BirdLife International jako obszar ochrony ptaków dla gatunków endemicznych (ang. "Endemic Bird Areas", EBA). Miejscowym podgatunkiem karłówki żółtobrzuchej jest "Micropsitta meeki proxima", zamieszkująca wyłącznie Mussau i Emirau. Monareczka białogrzbieta ("Monarcha menckei") i wachlarzówka czarnopierśna ("Rhipidura matthiae") są również endemitami i także zostały określone jako gatunki bliskie zagrożenia.

</doc>
<doc id="4195450" url="https://pl.wikipedia.org/wiki?curid=4195450" title="Grays Peak">
Grays Peak

Grays Peak – szczyt w Górach Skalistych, o wysokości 4350 m n.p.m., w paśmie Front Range, w stanie Kolorado w USA na terenie Arapaho and Roosevelt National Forest, na terenie hrabstwa Clear Creek. Mimo że Grays Peak jest dopiero dziewiątym szczytem pod względem wysokości w Kolorado, to jest najwyższym szczytem w kontynentalnej części Stanów Zjednoczonych leżącym na wododziale kontynentalnym Ameryki.

</doc>
<doc id="4195451" url="https://pl.wikipedia.org/wiki?curid=4195451" title="Medal Milito Pro Christo">
Medal Milito Pro Christo



</doc>
<doc id="4195453" url="https://pl.wikipedia.org/wiki?curid=4195453" title="Stowarzyszenie Wspólnota Polska">
Stowarzyszenie Wspólnota Polska



</doc>
<doc id="4195454" url="https://pl.wikipedia.org/wiki?curid=4195454" title="Los Angeles D-Fenders">
Los Angeles D-Fenders



</doc>
<doc id="4195458" url="https://pl.wikipedia.org/wiki?curid=4195458" title="Grembach Łódź w Euro Winners Cup">
Grembach Łódź w Euro Winners Cup

Grembach Łódź w Euro Winners Cup zadebiutował w 2013 roku. Wziął udział w czterech edycjach. Największy sukces Grembach osiągnął w sezonie 2013, zdobywając 6. miejsce. Najwięcej bramek zdobył Witold Ziober, tj. 19.

</doc>
<doc id="4195463" url="https://pl.wikipedia.org/wiki?curid=4195463" title="Katedra w Novarze">
Katedra w Novarze

Katedra w Novarze (wł. Duomo di Novara; oficjalnie: Cattedrale di Santa Maria Assunta – Katedra Najświętszej Maryi Panny Wniebowziętej) – rzymskokatolicki kościół w Novarze. Jest siedzibą biskupa diecezji Novary oraz kościołem parafialnym w parafii pod tym samym wezwaniem.
Historia.
Poprzednie katedry.
Pierwszy biskup Novary, św. Gaudenty miał zbudować w II połowie IV wieku, z dotacji cesarskich, miejską bazylikę, baptysterium i Domus Episkopalis. Między XI a XII wiekiem świątynia ta została zburzona i zastąpiona nowym budynkiem w stylu romańskim, konsekrowanym 17 kwietnia 1132 roku przez papieża Innocentego II. Nowy kościół został wzniesiony na planie krzyża łacińskiego, miał trzy nawy, fasadę poprzedzoną portykiem i flankowaną dwiema wieżami, którym wewnątrz odpowiadały nawy boczne z emporami.
Począwszy od XV wieku kościół przechodził proces renowacji: w XV wieku przy nawach bocznych zbudowano kilka kaplic, dodając pozostałe w XVI wieku. W 1580 roku, na zlecenie biskupa Francesco Bossiego, wyburzono starą apsydę, zastępując ją nowym, prostokątnym prezbiterium. W pierwszej połowie lat 90. XVI wieku biskup Carlo Bascapè zbudował nowy ołtarz główny, a w 1680 roku Benedetto Odescalchi odrestaurował tyburium, zwieńczając je latarnią. W XVIII wieku katedra była stopniowo restaurowana w stylu barokowym według projektu Benedetta Alfieri, zachowując jednak swoją pierwotną strukturę. Prace te zostały wstrzymane w 1792 roku, a wznowione w 1831 roku, wraz z objęciem władzy przez króla Sardynii Karola Alberta, w sprzyjającym ekonomicznie momencie. Zrealizowano wówczas nowe prezbiterium według projektu inżyniera Melchioniego. Nowy ołtarz główny zbudowany został w latach 1832–1836 według projektu architekta Alessandra Antonellego. Ze względu na swoją elegancję i giętkość linii zalicza się do najlepszych, neoklasycznych dzieł tego twórcy. Składa się z 377 bloków z marmuru z Werony, Carrary i Varallo. W sprawie jego dekoracji Antonelli kontaktował się z czołowymi rzeźbiarzami szkół mediolańskiej i rzymskiej, w tym duńskim rzeźbiarzem Bertelem Thorvaldsenem, autorem dwóch płaskorzeźb z aniołkami z brązu. W attyce ołtarza umieszczono trzy marmurowe posągi przedstawiające Religię, Mojżesza i św. Piotra. Pomiędzy kolumnami umieszczono pozłacane cyborium z brązu, wsparte na puttach.
Obecna katedra.
Po inauguracji ołtarza w 1836 roku Antonelli zdołał przekonać biskupa Filippa Marię Gentile do konieczności rozbiórki korpusu nawowego katedry romańskiej i zbudowania nowej katedry wraz z boczną kolumnadą. W 1857 roku rozpoczęto, według projektu Antonellego, przebudowę kolumnady po stronie północnej, która trwała do roku 1863. W 1865 roku kapituła oficjalnie zatwierdziła rozbiórkę starej romańskiej katedry; pochodzące z jej rozbiórki materiały, w tym cegły, zostały użyte do wzniesienia nowego budynku. Z dawnej katedry pozostała masywna kampanila (której komora dzwonna i hełm pochodzą z XVII wieku), niektóre elementy wyposażenia, obrazy, dawne freski, kaplica św. Syrusa, pochodząca z XII wieku, a także część mozaikowej posadzki prezbiterium. Konsekracja odbyła się w 1869 roku, ale prace na wykończeniem wnętrza kontynuowano aż do lat 80. XIX wieku.
W latach 60., w następstwie zaleceń posoborowych, pojawił się problem zorganizowania na nowo przestrzeni liturgicznej. W 1966 roku biskup Cambiaghi rozpoczął pierwszy, eksperymentalny i tymczasowy etap, dotyczący nowego usytuowania ołtarza: drewniany ołtarz (obecnie zachowany w chórze) został umieszczony w prezbiterium i zwrócony ku ludziom. Ponieważ zmiany te zostały przyjęte z aprobatą, tak ze strony duchowieństwa, jak i wiernych, w 1969 roku biskup zlecił architektowi Ravarellemu wykonanie projektu adaptacji liturgicznej prezbiterium zgodnie z zaleceniami soborowymi: jego powierzchnię powiększono poprzez modyfikację profilu czterech marmurowych stopni schodów, nadając mu półkolisty kształt i łącząc je poprzecznie z już istniejącym podium; zaprojektowany od nowa granitowy ołtarz został umieszczony na dodatkowej predelli. Ambona wspiera się na steli romańskiej (z końca XII wieku), przedstawiającej św. Pawła.
Architektura.
Cechą charakterystyczną dzisiejszej katedry, widzianej z zewnątrz, jest długa kolumnada, zbudowana przez Antonellego w stylu neoklasycystycznym, wychodząca na plac. Wejście do katedry prowadzi przez pronaos, którego trójkątny szczyt wspiera się na czterech wysokich kolumnach z kapitelami w porządku korynckim. Okazały portal główny należy do największych w Europie.
Wnętrze.
Wnętrze jest trzynawowe. Nawy przedzielają kolumny w kolorze żółtej ochry, zwieńczone korynckimi kapitelami. Nawa główna ma sklepienie kolebkowe, zaś nawy boczne – sklepienia kopułowe.
Do najważniejszych obrazów, zdobiących wnętrze katedry należą "Zaślubiny św. Katarzyny" Gaudenzia Ferrariego oraz płótna Bernardina Lanina i Callista Piazzy, a także popiersie św. Bernarda z Menthon, umieszczone nad ołtarzem św. Kajetana. W nawach bocznych znajdują się ołtarze, których budowę rozpoczęto w latach 80. XIX wieku, według projektu Antonellego.

</doc>
<doc id="4195466" url="https://pl.wikipedia.org/wiki?curid=4195466" title="Kazimierz Henryk Podoski">
Kazimierz Henryk Podoski

Kazimierz Henryk Podoski, ur. 15 lipca 1923 w Wilnie (formalnie w Warszawie), zm. 22 lipca 1995 w Gdańsku – polski ekonomista, politolog, profesor zwyczajny Wydziału Nauk Społecznych Uniwersytetu Gdańskiego, twórca gdańskiej politologii, wieloletni dyrektor Instytutu Nauk Politycznych i Katedry Politologi Stosowanej, prorektor Wyższej Szkoły Pedagogicznej w Gdańsku, prodziekan Wydziału Humanistycznego Uniwersytetu Gdańskiego. Zajmował się problematyką planowania i polityki gospodarczej. Odznaczony Krzyżem oficerskim Orderu Odrodzenia Polski, Medalem Komisji Edukacji Narodowej i wieloma innymi odznaczeniami.
Życiorys.
Urodził się 15 lipca 1923 w Wilnie, jako syn Bohdana Czesława Karola Podoskiego (ur. 1984 w Łosicach, zm. 1986 w Londynie) polskiego prawnika, polityka, posła i Wicemarszałka Sejmu, działacza państwowego II Rzeczypospolitej oraz Marii Julii z Ciecierskich (ur. 1899 w majątku Holidów na wileńszczyźnie, zm. 1965 w Gdańsku) z wykształcenia muzyk.
Do 10 roku życia mieszkał w Wilnie, w 1933 roku przeniósł się z rodzicami do Warszawy. W latach 1935-1939 uczeń Gimnazjum im. króla Stefana Batorego w Warszawie. 5 września 1939 ojciec otrzymał nakaz ewakuacji z Warszawy i rodzina przeniosła się do Wilna, które pomiędzy październikiem 1939 a czerwcem 1940 znajdowało się pod okupacją litewską. Tam kontynuował naukę w liceum OO. Jezuitów. Po okupacji Litwy przez Armię Czerwoną 15 czerwca 1940 i aneksji państwa litewskiego przez ZSRR (3 sierpnia 1940) ojciec został aresztowany 26 września 1940 przez NKWD, więziony na Łukiszkach i w Moskwie, skazany administracyjnie na osiem lat łagru, od lipca 1941 w łagrze nad Peczorą, zwolniony we wrześniu 1941 w wyniku układu Sikorski-Majski. Liceum jezuitów przekształcono w IX Wileńską Szkołę Średnią, gdzie w czerwcu 1941 Kazimierz zdał maturę. W czasie nauki przejawiał wyjątkowe zdolności matematyczne.
Po wybuchu wojny niemiecko-sowieckiej od lata 1941 do początku 1945 pracował jako przymusowy pracownik fizyczny (na kolei i przy wyrębie lasów). W tym czasie jednocześnie zaprzysiężony AK, działał w grupie wywiadu głębokiego w stopniu kaprala podchorążego. Jego zadaniem była m.in. obserwacja ruchu niemieckich pociągów, ich załadowania i obranej trasy w miejscowości Wierzbołów oraz obserwacja robót budowlanych o charakterze wojskowym.
9 maja 1945 roku udał się do Warszawy, ale mieszkania rodziny i krewnych leżały w zgliszczach. Następnie do Olsztyna, gdzie w czerwcu 1945 podjął pracę w Wojewódzkim Oddziale Państwowego Urzędu Repatriacyjnego i równolegle studiował na Uniwersytecie Mikołaja Kopernika w Toruniu.
Od 1945 żonaty z Marią, z domu Statkiewicz (ur. 15 marca 1923 w Nowych Świecianach k. Wilna, zm. 15 lipca 2002 w Gdańsku). Troje dzieci: Elżbieta, Tadeusz i Bogdan.
Kazimierz Podoski został pochowany na Cmentarzu Srebrzysko w Gdańsku (rejon V, taras IX, rząd 1).
Kariera zawodowa i praca naukowa.
Studia ukończył w czerwcu 1949 uzyskując stopień magistra praw na Wydziale Prawno-Ekonomicznym. Od listopada 1949 pracownik Wojewódzkiej Komisji Planowania Gospodarczego Prezydium Wojewódzkiej Rady Narodowej. W 1955 przeprowadza się do Gdańska i podejmuje pracę w Wojewódzkiej Komisji Planowania Gospodarczego w Gdańsku na stanowisku zastępcy przewodniczącego, a od 1960 przewodniczącego.
W 1955 zgłosił się na egzamin konkursowy na studia doktoranckie do Wyższej Szkoły Ekonomicznej w Poznaniu. Po wygraniu konkursu został skierowany do Szkoły Głównej Planowania i Statystyki w Warszawie. W grudniu 1959 obronił pracę doktorską pt. ``Stan i perspektywy małych miast w województwie gdańskim``.
W dniach 23 września-11 października 1957 odbył wraz z dwoma współpracownikami z Komisji służbową podróż do Holandii, w celu zapoznania się z zagospodarowaniem terenów depresyjnych. Tam spotkał się po raz pierwszy od 1941 z ojcem Bohdanem Podoskim. Spotkanie to stało się przyczyną udzielenia nagany oraz zwolnienia z pracy w 1963.
W 1959 podjął pracę w Wyższej Szkole Pedagogicznej w Gdańsku, początkowo na stanowisku starszego asystenta, później adiunkta. W 1964 uzyskał stopień docenta (doktora habilitowanego) nauk ekonomicznych na Wydziale Ekonomiki Produkcji w Szkole Głównej Planowania i Statystyki w Warszawie. W 1965 powołany na stanowisko kierownika Zakładu Ekonomii Politycznej oraz równolegle kierownika Studium Nauk Politycznych. Był organizatorem obu komórek.
W latach 1966-1967 pełnił funkcję prodziekana Wydziału Humanistycznego Uniwersytetu Gdańskiego, a w latach 1967-1970 prorektora uczelni.
Po utworzeniu w 1970 Uniwersytetu Gdańskiego objął stanowisko dyrektora Nauk Politycznych na Wydziale Humanistycznym. Pełnił je 22 lata do 31 lipca 1992, a 1 sierpnia 1992 został powołany na kierownika Katedry Politologi Stosowanej Wydziału Nauk Społecznych Uniwersytetu Gdańskiego.
W ramach Instytutu Nauk Politycznych pełnił też w różnym czasie funkcję kierownika działów: Polityki Społeczno-Gospodarczej i Teorii Polityki.
10 lipca 1970, uchwałą Rady Państwa otrzymał tytuł profesora nadzwyczajnego nauk ekonomicznych, a 1 sierpnia 1970 został mianowany profesorem nadzwyczajnym Uniwersytetu Gdańskiego. Należał do grona pierwszych nominowanych profesorów na Uniwersytecie Gdańskim.
Instytut Nauk Politycznych UG należał do wyróżniających się placówek tego typu w kraju, aktywnie uczestniczył w kształtowaniu życia politologicznego, był także koordynatorem badań o zasięgu krajowym i międzynarodowym, a także organizatorem licznych sympozjów, kongresów i konferencji także o zasięgu zagranicznym (zwłaszcza z badań dot. organizacji i zarządzania oświatą).
W latach 1973-1975 równolegle pełni funkcję prodziekana Wydziału Humanistycznego. W latach osiemdziesiątych był członkiem senatu Uniwersytetu Gdańskiego.
Pracując na UG prowadził również zajęcia dydaktyczne w innych placówkach edukacyjnych (m.in. w: Wyższej Szkole Pedagogicznej w Bydgoszczy latach 1981-1990 oraz Ośrodku Doskonalenia Nauczycieli w Bydgoszczy w latach 1986-1990 .)
Profesor prowadził bardzo aktywną działalność pedagogiczną. Wypromował 67 doktorów, 446 magistrów, 261 dyplomantów. Zrecenzował: 30 prac habilitacyjnych, 95 rozpraw doktorskich, 303 prace magisterskie. Przygotował 15 wniosków nadania tytułu profesora. Był powołany jako referent w Centralnej Komisji Kwalifikacyjnej przy Prezesie Rady Ministrów.
Wieloletni członek Prezydium, Zastępca Przewodniczącego Komitetu Nauki o Pracy i Polityki Społecznej PAN, członek komitetu Nauk Politycznych PAN, wieloletni członek Rady Naukowej Instytutu Nauk Pedagogicznych Instytutu Pracy i Polityki Społecznej w Warszawie.
Główne kierunki badań naukowych.
Rezultaty wieloletnich badań Kazimierza Podoskiego to ok. 980 publikacji naukowych.
W l. 1990-1993 był koordynatorem II stopnia i wykonawcą tematów wielozadaniowych w ramach badań centralnie sterowanych. Kierował realizacją 8 tematów wykonywanych przez różne uczelnie i jednostki naukowo-badawcze.
Współpraca zagraniczna.
Utrzymywał bogate kontakty międzynarodowe, które ułatwiała mu biegła znajomość kilku języków obcych, a zwłaszcza francuskiego, niemieckiego i rosyjskiego.
Odbył ok. 70 podróży zagranicznych jako aktywny uczestnik sympozjów, kongresów i konferencji.
Kilkukrotnie prowadził wykłady z zakresu ekonomiki kształcenia na uczelniach francuskich, m.in. w Dijon i Paryżu, na uczelniach niemieckich: w Bremie, Duisburgu i Wupperalu. Brał udział w kongresach w Montrealu, Edynburgu czy Moskwie. Uczestniczył jako ekspert w seminariach z zakresu planowania i polityki oświaty organizowanych w ramach prac Międzynarodowego Instytutu Planowania Oświaty UNESCO.
W kontaktach zagranicznych prof.Kazimierza Podoskiego wyraźnie znaczyła się wymiana doświadczeń badawczych z zakresu polityki oświatowej oraz planowania i ekonomiki kształcenia.1 października 1993 rozpoczął okres emerytalny.

</doc>
<doc id="4195469" url="https://pl.wikipedia.org/wiki?curid=4195469" title="Konzertstück">
Konzertstück



</doc>
<doc id="4195475" url="https://pl.wikipedia.org/wiki?curid=4195475" title="Marcin Jarzyna">
Marcin Jarzyna

Marcin Jarzyna z Rudek herbu Trzaska (zm. w 1671/1672 roku) – kasztelan sochaczewski w 1661 roku, wojski rawski w 1654 roku.
Poseł sejmiku rawskiego na sejm 1661 roku. Jako senator wziął udział w sejmie 1664/1665 roku i 1669 (I). Poseł sejmiku rawskiego ziemi rawskiej na sejm wiosenny 1666 roku.
Podpisał z województwem sandomierskim elekcję Jana II Kazimierza Wazy, był elektorem Michała Korybuta Wiśniowieckiego z ziemi sochaczewskiej w 1669 roku, podpisał z województwem rawskim elekcję Jana III Sobieskiego.

</doc>
<doc id="4195486" url="https://pl.wikipedia.org/wiki?curid=4195486" title="Kazimierz Podoski">
Kazimierz Podoski



</doc>
<doc id="4195489" url="https://pl.wikipedia.org/wiki?curid=4195489" title="Dahlholm (mennica)">
Dahlholm (mennica)



</doc>
<doc id="4195492" url="https://pl.wikipedia.org/wiki?curid=4195492" title="Łobżenica (mennica)">
Łobżenica (mennica)



</doc>
<doc id="4195493" url="https://pl.wikipedia.org/wiki?curid=4195493" title="Mitawa (mennica)">
Mitawa (mennica)



</doc>
<doc id="4195494" url="https://pl.wikipedia.org/wiki?curid=4195494" title="Nagybanya (mennica)">
Nagybanya (mennica)



</doc>
<doc id="4195495" url="https://pl.wikipedia.org/wiki?curid=4195495" title="Kudjak Island">
Kudjak Island

Kudjak Island – niezamieszkana wyspa w zatoce Cumberland, w regionie Qikiqtaaluk, na terytorium Nunavut, w Kanadzie.
W pobliżu Kudjak Island położone są wyspy: Nuvujen Island, Ekallulik Island, Aupaluktut Island, Ivisa Island, Opingivik Island, Shakshukuk Island, Shakshukowshee Island i Maktaktujanak Island.

</doc>
<doc id="4195496" url="https://pl.wikipedia.org/wiki?curid=4195496" title="Ryga (mennica)">
Ryga (mennica)



</doc>
<doc id="4195497" url="https://pl.wikipedia.org/wiki?curid=4195497" title="Tykocin (mennica)">
Tykocin (mennica)



</doc>
<doc id="4195498" url="https://pl.wikipedia.org/wiki?curid=4195498" title="Wschowa (mennica)">
Wschowa (mennica)



</doc>
<doc id="4195501" url="https://pl.wikipedia.org/wiki?curid=4195501" title="Suczawa (mennica)">
Suczawa (mennica)



</doc>
<doc id="4195508" url="https://pl.wikipedia.org/wiki?curid=4195508" title="Nina Benaszwili">
Nina Benaszwili

Nina Iwanowna Benaszwili (ros. Нина Ивановна Бенашвили, gruz. ნინა ბენაშვილი; ur. 9 kwietnia 1916, zm. 29 stycznia 1993) – radziecka i gruzińska scenarzystka. Zasłużony Pracownik Kultury Gruzińskiej SRR.

</doc>
<doc id="4195542" url="https://pl.wikipedia.org/wiki?curid=4195542" title="Ercole su'l Termodonte">
Ercole su'l Termodonte



</doc>
<doc id="4195568" url="https://pl.wikipedia.org/wiki?curid=4195568" title="Stanisław Jarzyna">
Stanisław Jarzyna

Stanisław Jarzyna z Rudek herbu Trzaska (zm. w 1698 roku) – kasztelan sochaczewski w 1679 roku, dworzanin królewski w 1674 roku.
Jako senator wziął udział w sejmie konwokacyjnym 1696 roku.
Syn Marcina, żonaty z Joanną Zapolską.
Podpisał elekcję Jana III Sobieskiego z województwem rawskim w 1674 roku. Po zerwanym sejmie konwokacyjnym 1696 roku przystąpił 28 września 1696 roku do konfederacji generalnej. 5 lipca 1697 roku podpisał w Warszawie obwieszczenie do poparcia wolnej elekcji, które zwoływało szlachtę na zjazd w obronie naruszonych praw Rzeczypospolitej. 

</doc>
<doc id="4195586" url="https://pl.wikipedia.org/wiki?curid=4195586" title="Erazm Karnkowski">
Erazm Karnkowski

Erazm Karnkowski herbu Junosza (ur. ?, zm. 22 sierpnia 1634) – kasztelan rypiński w latach 1618–1634, podkomorzy łęczycki w latach 1614–1617.
Syn Jana (zm. 1617) i Doroty z Moszczeńskich herbu Nałęcz. W 1623 roku ożenił się z Zofią z Kretkowskich herbu Dołęga. Jako senator wziął udział w sejmie elekcyjnym 1632 roku. Syn kasztelana lądzkiego Jana. W 1632 roku podpisał elekcję Władysława IV Wazy. Dziedzic Nowej Wsi, w 1606 roku otrzymał Lubieniec i Adamkową Wolę, w 1623 roku otrzymał Piotrowice.

</doc>
<doc id="4195598" url="https://pl.wikipedia.org/wiki?curid=4195598" title="Kościół św. Marcina w Szebniach">
Kościół św. Marcina w Szebniach

Kościół św. Marcina w Szebniach – kościół rzymskokatolicki pw. św. Marcina, wzniesiony w 1605, znajdujący się w Szebniach.
Po wybudowaniu nowego kościoła od 2003 świątynia nieczynna kultowo. Obiekt włączony do podkarpackiego Szlaku Architektury Drewnianej.
Historia.
Pierwszy kościół w Szebniach powstał w 1326. Potem zbudowano jeszcze cztery świątynie i wszystkie spłonęły. Zachowany do dzisiaj wzniesiono w 1605.
Odnawiany w 1759. W 1794 przeszedł gruntowny remont wsparty przez Gorajskich ówczesnych właścicieli wsi. Mosiężny żyrandol-pająk, rzeźbę św. Antoniego, obraz św. Teresy, nowy ornat i drugi dzwon zakupiono w 1820. Poświęcony został przez biskupa przemyskiego Franciszka Wierzchlejskiego 29 czerwca 1855. W 1894 z inicjatywy proboszcza Władysława Sarny znacznie przebudowano świątynię. Rozebrano grożącą zawaleniem wieżę-dzwonnicę, przedłużono nawę i dostawiono przybudówki po bokach nawy i prezbiterium. Postawiono nową murowaną dzwonnicę. W 1943 nową dekorację malarską stylizowaną na ludowo wykonał prof. Jan Wodyński. Podczas walk frontowych w styczniu 1945 kościół został poważnie uszkodzony. W lutym 1945 naprawiono dach i ściany, a rok później ołtarze. Nową polichromię wykonał w 1957 malarz Stanisław Szmuc. W 1960 zainstalowano organy czeskiej firmy Riegera pochodzące z kościoła jezuitów w Tarnopolu. Kapitalny remont budowli przeprowadzono w latach 2012–2013.
Architektura i wyposażenie.
Jest to budowla konstrukcji zrębowej, nieorientowana. Świątynia składa się z trzech części. Do trójbocznie zamkniętego prezbiterium od strony wschodniej przylega zakrystia, a od zachodniej murowany skarbczyk. Do szerokiego korpusu nawowego z węższą częścią dostawioną w 1894 przylegają: od północy przylega kwadratowy przedsionek, a od strony zachodniej dwa przedsionki połączone podcieniem na słupach. Dachy dwuspadowe pokryte blachą z sześcioboczną wieżyczką na sygnaturkę zwieńczoną latarnią. Ściany oszalowane pionowo deskami z listwowaniem, wzmocnione lisicami.
Wnętrze nakryte stropami płaskimi z fasetą. Ściany i stropy pokryte polichromią figuralno-ornamentalną. XVIII wieczne wyposażenie kościoła ufundowała rodzina Gorajskich: trzy ołtarze, główny z obrazem św. Marcina i figurą Chrystusa na Krzyżu, boczny lewy z obrazem św. Rodziny i boczny prawy z obrazem Serca Pana Jezusa. Pod chórem kropielnica wykonana z jednego kamienia.
Otoczenie.
Na terenie przykościelnym, arkadowa murowana dzwonnica z końca XIX w. oraz klasycystyczne nagrobki rodziny Gorajskich.

</doc>
<doc id="4195605" url="https://pl.wikipedia.org/wiki?curid=4195605" title="San Martino d'Agri">
San Martino d'Agri



</doc>
<doc id="4195614" url="https://pl.wikipedia.org/wiki?curid=4195614" title="Koleje Czeskie">
Koleje Czeskie



</doc>
<doc id="4195627" url="https://pl.wikipedia.org/wiki?curid=4195627" title="Dariusz Golec">
Dariusz Golec

Dariusz Golec (ur. 1975 w Tarnogrodzie) – polski menedżer branży telekomunikacyjnej, inżynier i urzędnik państwowy, w 2017 p.o. prezesa Agencji Restrukturyzacji i Modernizacji Rolnictwa.
Życiorys.
Ukończył studia na Wydziale Fizyki Technicznej i Matematyki Stosowanej Politechniki Warszawskiej. W 2008 uzyskał certyfikat MBA IT.
Pracował jako koordynator i zarządca projektów m.in. w takich firmach, jak Polkomtel S.A., GG Network S.A. czy Poczta Polska S.A. Kierował również projektami dotyczącymi budowy, wdrażania i przetargów związanych z infrastrukturą telekomunikacyjną, a także strategie rozwoju dla produktów mobilnych. W 2016 został dyrektorem Departamentu Informatyki Agencji Restrukturyzacji i Modernizacji Rolnictwa; podlegały mu też Departament Baz Referencyjnych i Kontroli Terenowych oraz Departament Pomocy Technicznej w Agencji Restrukturyzacji i Modernizacji Rolnictwa. Organizował powstanie Wydziału Tworzenia Oprogramowania Departamentu Informatyki w Lublinie. W 2017 na 5 miesięcy tymczasowo przejął kierowanie ARiMR po odejściu Daniela Obajtka do Energi S.A. W sierpniu 2017 został p.o. zastępcy prezesa ARiMR, jednak w tym samym miesiącu zrezygnował z pracy w agencji.

</doc>
<doc id="4195632" url="https://pl.wikipedia.org/wiki?curid=4195632" title="Pierre-André Dumas">
Pierre-André Dumas

Pierre-André Dumas (ur. 26 września 1962 w Saint-Jean du Sud) – haitański duchowny rzymskokatolicki, od 2008 biskup Anse-à-Veau and Miragoâne.
Życiorys.
Święcenia kapłańskie przyjął 26 maja 1991 i został inkardynowany do archidiecezji Port-au-Prince. Pracował przede wszystkim w miejscowym seminarium, zaś w latach 1998-2002 był jego rektorem.
10 grudnia 2002 papież Jan Paweł II mianował go biskupem pomocniczym Port-au-Prince oraz biskupem tytularnym "Floriany". Sakry biskupiej udzielił mu 22 lutego 2003 kard. Roger Etchegaray.
13 lipca 2008 został prekonizowany biskupem Anse-à-Veau and Miragoâne.
1 grudnia 2017 został wybrany wiceprzewodniczącym Konferencji Episkopatu Haiti.

</doc>
<doc id="4195633" url="https://pl.wikipedia.org/wiki?curid=4195633" title="Player">
Player



</doc>
<doc id="4195636" url="https://pl.wikipedia.org/wiki?curid=4195636" title="Zasłonak miedzianordzawy">
Zasłonak miedzianordzawy

Zasłonak miedzianordzawy ("Cortinarius purpureus" (Bull.) Bidaud, Moënne-Locc. &amp; Reumaux) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Cortinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisał ten takson J.B. Bulliard w 1792 r. jako "Agaricus purpureus". Obecną, uznaną przez Index Fungorum nazwę nadali mu w 1994 r. Moënne-Locc. I Reumaux przenosząc go do rodzaju "Cortinarius".
Synonimy:
Nazwę polską nadał Andrzej Nespiak w 1975 r. dla synonimu "Cortinarius phoeniceus". W niektórych atlasach grzybów opisany jest jako zasłonak żółtopurpurowy.
Morfologia.
Średnica 1,5–5 cm, za młodu stożkowaty, potem dzwonkowaty, w końcu płasko rozpostarty z tępym garbem. Brzeg długo podwinięty. Powierzchnia gładka, tylko przy brzegu włókniście pilśniowa, o barwie czerwonobrązowej z ciemniejszym środkiem. U młodych okazów pomiędzy brzegiem kapelusza i trzonem żółte lub czerwonawe włókienka zasnówki. Starsze okazy płowieją i stają się rdzawobrązowe.
Przyrośnięte, średnio gęste, początkowo karminowoczerwone z pomarańczowym ostrzem, potem pomarańczowe. Zasnówka intensywnie żółta.
Wysokość 4–8 cm, grubość 4–7 mm, walcowaty, zwykle nieco zgięty. Powierzchnia o barwie żółtej lub złotożółtej z włókienkami o barwie pomarańczowej do krwistoczerwonej. Podstawa trzonu często z żółtą grzybnią.
Cienki, brudnojasnożółty, z jasnooliwkowym odcieniem. Smak i zapach słaby, podobny do rzodkwi.
O rozmiarach 6,5–8 × 3,5–4,5 μm i urzeźbionej powierzchni. Wysyp zarodników rdzawobrązowy.
Występowanie i siedlisko.
Znane są jego stanowiska w Ameryce Północnej i Europie. W piśmiennictwie naukowym na terenie Polski jako "Cortinarius phoeniceus") do 2003 r. podano 7 stanowisk. Aktualne stanowiska podaje internetowy atlas grzybów.
Grzyb mikoryzowy. Rośnie w lasach iglastych na ziemi wśród mchów, szczególnie pod świerkiem pospolitym i sosną pospolitą. Owocniki wytwarza od sierpnia do października.
Grzyb niejadalny.
Gatunki podobne.
Jest wiele podobnie ubarwionych zasłonaków, np. zasłonak krwisty ("Cortinarius sanguineus") czy zasłonak purpurowoblaszkowy ("Cortinarius semisanguineus").

</doc>
<doc id="4195637" url="https://pl.wikipedia.org/wiki?curid=4195637" title="Cortinarius purpureus">
Cortinarius purpureus



</doc>
<doc id="4195638" url="https://pl.wikipedia.org/wiki?curid=4195638" title="Zasłonak żółtopurpurowy">
Zasłonak żółtopurpurowy



</doc>
<doc id="4195639" url="https://pl.wikipedia.org/wiki?curid=4195639" title="Cortinarius phoeniceus">
Cortinarius phoeniceus



</doc>
<doc id="4195640" url="https://pl.wikipedia.org/wiki?curid=4195640" title="Operacja Windsor">
Operacja Windsor

Operacja Windsor – natarcie wojsk kanadyjskich, przeprowadzone w dniach 4–5 lipca 1944 r. podczas kampanii normandzkiej na froncie zachodnim II wojny światowej. Atak przeprowadzony został przez 3 Kanadyjską Dywizję Piechoty, której zadaniem było odbicie z rąk 12 Dywizji Pancernej SS „Hitlerjugend”, będącej częścią niemieckiej Grupy Pancernej Zachód, miejscowości Carpiquet wraz z pobliskim lotniskiem. Atak miał początkowo nastąpić w ostatniej fazie trwania operacji Epsom, aby osłaniać wschodnią flankę głównego natarcia aliantów, lecz ostatecznie został opóźniony o tydzień.
4 lipca, 8 Kanadyjska Brygada Piechoty oraz jeden z batalionów 3 Kanadyjskiej Dywizji Piechoty przeprowadziły atak na Carpiquet, wspierane na skrzydłach przez 2 Kanadyjską Brygadę Pancerną. Miejscowość została opanowana po południu tego samego dnia, ale żołnierze niemieccy zdołali odeprzeć dwa ataki na lotnisko, pomimo znaczącej przewagi pancernej i lotniczej aliantów. Następnego dnia Kanadyjczycy zdołali odeprzeć kontrnatarcia Niemców i utrzymać miejscowość, która służyła później jako baza wypadowa dla operacji Charnwood.
Tło wydarzeń.
Zajęcie Caen było celem I Korpusu anglo-kanadyjskiej 2 Armii podczas operacji Overlord. Żołnierze korpusu wylądowali na dwóch normandzkich plażach 6 czerwca 1944 r.; za zadanie postawiono im opanowanie rejonu Carpiquet. Niemiecki opór uniemożliwił aliantom zajęcie miasta w dniu rozpoczęcia inwazji, co zakładał w swoich planach brytyjski generał Miles Dempsey, dowódca 2 Armii. Przez kolejne cztery tygodnie, wokół Caen prowadzono walki pozycyjne jako że obie strony przeprowadzały ataki i kontrataki dla uzyskania niewielkiej przewagi taktycznej na froncie anglo-kanadyjskim. Celem tych regularnych ataków było zmuszenie Niemców do utrzymania swoich najsilniejszych jednostek pancernych z dala od amerykańskiej I Armii, która zajęła w tym czasie Cherbourg i nieustannie parła w kierunku Saint-Lô.
W okresie 26-30 czerwca 2 Armia przeprowadzała działania w ramach operacji Epsom. Wchodzący w jej skład VIII Korpus, który dopiero co przybył z wysp brytyjskich, miał za zadanie oskrzydlenie Caen od zachodu i zajęcie dogodnych pozycji po drugiej stronie rzeki Orne, niedaleko leżącego bardziej na południe Bretteville-sur-Laize. VIII Korpus przedarł się około 9,7 km w głąb silnie ufortyfikowanego terytorium wroga, lecz Niemcy zdołali zatrzymać ofensywę po ściągnięciu na front swoich ostatnich odwodów. Zakładając sukces natarcia VIII Korpusu, 3 Kanadyjska Dywizja Piechoty oraz 2 Kanadyjska Brygada Pancerna miały zająć miejscowość i lotnisko Carpiquet w ramach operacji Ottawa, która została opóźniona.
Pomimo początkowych sukcesów aliantów, I Korpus Pancerny SS zdołał utrzymać pozycje na północ i zachód od miasta. Umocnienia na rzece Orne oraz sąsiedztwo Carpiquet, znajdującego się 3,5 km na północny zachód od centrum Caen, znacznie utrudniły możliwość dotarcia aliantów w kierunku Caen od północy. Zajęcie miejscowości powierzono 3 Kanadyjskiej Dywizji Piechoty pod dowództwem Roda Kellera. Potrzeba posiadania przez aliantów dodatkowych lotnisk w Normandii sprawiła, że zajęcie rejonu Carpiquet stało się dla nich zadaniem priorytetowym, podczas gdy dla Niemców kluczowa była obrona tych pozycji.
Przygotowania.
Strona niemiecka.
Lotnisko Carpiquet położone było na płaskim terenie, długości 1,9 km, co dawało obrońcom szerokie pole ostrzału. Niemcy dodatkowo ufortyfikowali je polami minowymi, działami oraz stanowiskami broni maszynowej obsadzonymi przez I Batalion 26 Pułku Grenadierów Pancernych SS, baterie przeciwlotnicze oraz piętnaście czołgów.
Alianci.
Keller wybrał 8 Kanadyjską Brygadę Piechoty, składającą się z The Queen's Own Rifles of Canada (QOR), Le Régiment de la Chaudière oraz The North Shore (New Brunswick) Regiment, oraz wchodzącą w skład 7 Kanadyjskiej Brygady Piechoty Royal Winnipeg Rifles (RWR) do przeprowadzenia natarcia. Ogniowe wsparcie czołgów i broni maszynowej zapewniały kanadyjski 10 Pułk Pancerny (The Fort Garry Horse), Sherbrooke Fusiliers Regiment oraz Cameron Highlanders Support Battalion. Dwie eskadry myśliwców bombardujących typu Hawker Typhoon oraz szwadron czołgów specjalnego przeznaczenia z 79 Dywizji Pancernej zostały dodane w późniejszym czasie. Wieczorem 3 lipca, pancernik HMS Rodney ostrzelał budynki wokół Carpiquet ze swojej pozycji w zatoce Sekwany położonej 24 000 metrów od miejscowości, używając dział kalibru 410 mm.
Rozpoczęcie operacji Windsor zaplanowano na godz. 5:00, 4 lipca, po przeprowadzeniu ostrzału pozycji niemieckich przez 21 pułków artylerii. Wówczas do ataku na Carpiquet ruszyć miały Le Régiment de la Chaudière oraz The North Shore Regiment, podczas gdy żołnierze The Sherbrooke Fusiliers mieli za zadanie osłaniać północną flankę poprzez dywersyjny atak na Franqueville. Na południu, RWR miało za zadanie zając hangary lotniska Carpiquet. W tym samym czasie, gdy natarcie przeprowadzali Kanadyjczycy, 43 Dywizja miała zaatakować i zająć miejscowość Verson, położoną na południowy zachód od Caen. Po zajęciu Carpiquet żołnierze The Queen's Own Rifles of Canada mieli kontynuować natarcie i zająć budynki administracyjne lotniska, co dawałoby aliantom możliwość przeprowadzania w przyszłości skutecznych ataków na Caen.
Bitwa.
4 lipca.
O świcie 4 lipca artyleria otworzyła ogień w stronę pozycji niemieckich w mieście Carpiquet i wokół niego, obejmując ostrzałem obszar o szerokości 1,6 km i głębokości 400 m. O godz. 5:00 dwa kanadyjskie bataliony piechoty ruszyły na Carpiquet, podczas gdy eskadra Fusilier Sherbrooke zorganizowała dywersję na północy. Żołnierze przedarli się przez niemieckie pola minowe i zaatakowali z boku Chateau-St-Louet oraz Gruchy, ale wycofali się napotkawszy silny opór wroga, a pozycje obronne 26 Pułku Pancernego SS pozostały nietknięte i kontynuowały ostrzał w kierunku pułku North Shore. O 6:32 oba bataliony dotarły na obrzeża wioski i spotkały czołgi 12 Dywizji Pancernej SS. We wsi rozpoczęła się walka o każdy budynek, a czołgi 10 Kanadyjskiego Pułku Pancernego wspierały piechotę w przejęciu niemieckich pozycji.
Na południu RWR posuwał się powoli w kierunku lotniska. Nieustannie towarzyszył mu niemiecki ostrzał moździerzowy, powodujący wiele strat wśród piechoty i czołgów. Z eskadrą Fort Garry Horse żołnierzom RWR zajęło dziewięćdziesiąt minut, aby przejść 2,4 km od Marcelet do hangarów lotniska, pod ostrzałem z południowego brzegu rzeki Odon. Kilka czołgów M4 Sherman zostało obezwładnionych i do południa RWR zostali zmuszeni wycofać się do miejsca, leżącego w połowie drogi od pozycji wyjściowych.
Nieświadomy, że RWR nie udało się przejąć kontroli nad lotniskiem, Keller wysłał QOR, aby rozpocząć drugą fazę ataku. Batalion przeniósł się do wioski Carpiquet, która została zajęta przez żołnierzy Chaudières i The North Shore, którzy zaatakowali mocniejsze punkty niemieckiej obrony, omijane w początkowym natarciu. Ataki piechoty, miotacze płomieni, czołgi-moździerze (czołgi Churchill z zamontowanym moździerzem 290 mm zamiast działa) i zniszczenie jednego silnie umocnionego punktu obrony zmusiły dwunastu ocalałych obrońców do poddania się; pozostały garnizon skapitulował po ciężkiej walce. QOR dotarł do krawędzi Carpiquet, gdy RWR wycofał się i otrzymał polecenie utrzymania pozycji, dopóki RWR nie zreorganizuje się do drugiego ataku.
W drugim ataku na lotnisko Keller uzyskał wsparcie dwóch eskadr myśliwców bombardujących Hawker Typhoon. Ocalałym z RWR nakazano „wykonać zamaszysty atak nisko położonym terenem wokół lewej flanki wroga”, przy wsparciu czołgów i artylerii, pod wrażeniem tego, że 43 Dywizja dotarła do Verson, chociaż ta pozycja była na tyle słaba, że nie mogła wytrzymać kontrataku z południowego wschodu. Późnym popołudniem RWR wznowił atak na lotnisko i dotarł do hangarów, ale nie był w stanie wyprzeć niemieckich obrońców. Czołgi eskadry Fort Garry napotkały grupę bojową czołgów Pantera i zostały przytłoczone ich ostrzałem, wówczas RWR otrzymał rozkaz wycofania się na linię wyjściową pod osłoną ciemności. W Carpiquet 8 Kanadyjska Brygada Piechoty szybko skonsolidowała swoje pozycje, które były wówczas najbliżej wysuniętymi w kierunku Caen ze wszystkich jednostek alianckich. Chociaż Kanadyjczycy kontrolowali Carpiquet i hangary północne, hangary południowe i budynki kontrolne pozostawały wciąż w rękach niemieckich.
5 lipca.
8 Kanadyjska Brygada Piechoty, niecałe 1,6 km od obrzeży Caen, stanowiła zagrożenie dla niemieckich pozycji w mieście. Ponieważ większość obrony była skoncentrowana na północ od Caen i nad rzeką Odon, obawiano się, że siły anglo-kanadyjskie mogą zaatakować z Carpiquet i ominąć większość pozycji obronnych. Pomimo rosnących wątpliwości co do skuteczności natychmiastowych kontrataków, Kurt Meyer nakazał oddziałom Waffen-SS odbić Carpiquet. Jednostki 1 Dywizji Pancernej SS „Leibstandarte SS Adolf Hitler” przygotowały się do kontrataku na Carpiquet z Francqueville przy użyciu czołgów, artylerii, moździerzy oraz piechoty.
Krótko po północy rozpoczął się pierwszy z kontrataków SS i chociaż poprzedniego dnia stracono trzynaście czołgów, 10 Kanadyjski Pułk Pancerny wspierany przez moździerze odparł atak, zadając nieprzyjacielowi wiele ofiar. Do świtu atakujący praktycznie nie poszerzyli zajmowano przez siebie terenu, a do południa 8 Kanadyjska Brygada Piechoty i 10 Kanadyjski Pułk Pancerny pokonały trzy kontrataki przy pomocy artylerii i myśliwców Typhoon. Wieś pozostała pod okupacją kanadyjską, choć była narażona na częsty ostrzał z wyrzutni rakietowych Nebelwerfer i moździerzy.
Następstwa.
Analiza.
Operacja Windsor była pierwszym samodzielnym atakiem 3 Dywizji kanadyjskiej i pozostawiła Niemcom kontrolę nad lotniskiem Carpiquet, co zmusiło 43 Dywizję do wycofania się z Verson i Fontaine-Etoupefour. W 2005 r. Reid napisał, że atak powinny wykonać dwie brygady, a nie jedna i dodatkowy batalion. Dołączony batalion zdołał dotrzeć do hangarów i przedrzeć się przez nie, ale był zmuszony do dwukrotnego wycofania się. Utrzymania przez niemieckich obrońców kontroli nad lotniskiem, z wyjątkiem jego północnego krańca i wioski Carpiquet, pozostawił Kanadyjczyków samych przeciwko ponawianym kilkakrotnie kontratakom. Nieosiągnięcie przez brygadę wszystkich swoich celów spowodowało wątpliwości co do zdolności dowódczych Kellera, chociaż przygotowania do ważniejszej operacji Charnwood mogły być powodem, dla którego Keller oddał planowanie operacji Windsor dowódcy 8 Kanadyjskiej Brygady Piechoty, brygadierowi K.G. Blackaderowi.
Trzy dni po zakończeniu operacji Windsor 3 Kanadyjska Dywizja Piechoty wzięła udział w operacji Charnwood. 9 lipca 8 Kanadyjska Brygada Piechoty zajęła lotnisko Carpiquet, a wieczorem północna część Caen. 18 lipca siły brytyjskie i kanadyjskie rozpoczęły operację Atlantic i Goodwood, w której Kanadyjczycy zdobyli pozostałe dzielnice Caen położone na południowym brzegu Orne, a Brytyjczycy zajęli teren na wschodzie i południu miasta. Siły kanadyjskie zaatakowały następnie pozycje niemieckie na wzgórzu Verrières w operacji Spring.
Straty.
Kanadyjskie straty w operacji wyniosły 377 ludzi, z czego 127 żołnierzy zostało zabitych, najwięcej w dniu 4 lipca. RWR i The North Shores straciły 132 ofiary. 10 Kanadyjski Pułk Pancerny stracił 17 czołgów, a ich nieznana liczba została utracona przez Sherbrooke Fusiliers. I batalion 26 Pułku Grenadierów Pancernych miał 155 ofiar wśród piechoty, a 1 Dywizja Pancerna SS, która kontratakowała 5 lipca, straciła ok. 20 czołgów. II batalion 1 Pułku Grenadierów Pancernych stracił 115 żołnierzy.

</doc>
<doc id="4195641" url="https://pl.wikipedia.org/wiki?curid=4195641" title="Quesnel Alphonse">
Quesnel Alphonse

Quesnel Alphonse SMM (ur. 1 grudnia 1949 w Port-au-Prince) – haitański duchowny rzymskokatolicki, od 2014 biskup Fort-Liberté.
Życiorys.
Święcenia kapłańskie przyjął 16 lipca 1977 w Zgromadzeniu Misjonarzy Towarzystwa Maryi. Po święceniach pracował w formacyjnych placówkach zakonnych. W latach 1990-1996 kierował prowincją zakonną, a w kolejnych latach był m.in. proboszczem montfortiańskich parafii i dyrektorem centrum katechetycznego w Port-de-Paix.
10 listopada 2012 został mianowany biskupem pomocniczym archidiecezji Port-au-Prince ze stolicą tytularną "Dionysiana". Sakry biskupiej udzielił mu 22 grudnia 2012 abp Guire Poulard.
25 października 2014 otrzymał nominację na biskupa Fort-Liberté.

</doc>
<doc id="4195644" url="https://pl.wikipedia.org/wiki?curid=4195644" title="Désinord Jean">
Désinord Jean

Désinord Jean (ur. 26 września 1967 w Furcy) – haitański duchowny rzymskokatolicki, od 2016 biskup Hinche.
Życiorys.
Święcenia kapłańskie otrzymał 13 listopada 1994 i został inkardynowany do archidiecezji Port-au-Prince. Po święceniach został wikariuszem w Turgeau. W latach 1999–2002 studiował w Rzymie, a przez kolejny rok współpracował z amerykańską rozgłośnią radiową "Spirit FM". W 2003 powrócił do kraju i został dyrektorem stacji "Radio Télé Soleil".
4 kwietnia 2016 otrzymał nominację na biskupa Hinche. Sakry biskupiej udzielił mu 2 lipca 2016 kard. Chibly Langlois.

</doc>
<doc id="4195646" url="https://pl.wikipedia.org/wiki?curid=4195646" title="Launay Saturné">
Launay Saturné

Launay Saturné (ur. 14 stycznia 1964 w Delatte) – haitański duchowny rzymskokatolicki, w latach 2010-2018 biskup Jacmel, od 2018 arcybiskup Cap-Haïtien.
Życiorys.
Święcenia kapłańskie przyjął 10 marca 1991 i został inkardynowany do archidiecezji Port-au-Prince. Po święceniach pracował jako wikariusz parafialny i dyrektor propedeutycznej części archidiecezjalnego seminarium z siedzibą w Jacquet. W latach 1998-2003 studiował w Rzymie, zaś po powrocie do kraju został wykładowcą seminarium w Port-au-Prince. Od 2005 był także sekretarzem krajowej komisji ds. duszpasterstwa młodzieży.
28 kwietnia 2010 został mianowany biskupem Jacmel. Sakry biskupiej udzielił mu 29 maja tegoż roku abp Bernardito Auza.
W 2017 został wybrany przewodniczącym haitańskiej Konferencji Episkopatu.
16 lipca 2018 otrzymał nominację na arcybiskupa Cap-Haïtien, zaś 23 września 2018 kanonicznie objął urząd.

</doc>
<doc id="4195649" url="https://pl.wikipedia.org/wiki?curid=4195649" title="Joseph Gontrand Décoste">
Joseph Gontrand Décoste

Joseph Gontrand Décoste SJ (ur. 24 kwietnia 1957 w Saint Jean du Sud) – haitański duchowny rzymskokatolicki, od 2009 biskup Jérémie.
Życiorys.
Święcenia kapłańskie przyjął 1 lipca 1984 i został inkardynowany do diecezji Les Cayes. Po święceniach został kapelanem szpitala w Les Cayes. W latach 1989-1993 studiował w Rzymie, a po powrocie do kraju objął funkcję ojca duchownego seminarium w Port-au-Prince. W 1998 wstąpił do zakonu jezuitów. Od 2005 ponownie pracował w seminarium w Port-au-Prince.
6 sierpnia 2009 został prekonizowany biskupem Jérémie. Sakry biskupiej udzielił mu 18 października 2009 abp Joseph Serge Miot.
W 2011 został wybrany sekretarzem generalnym haitańskiej Konferencji Episkopatu.

</doc>
<doc id="4195650" url="https://pl.wikipedia.org/wiki?curid=4195650" title="Antônio Celso Queiroz">
Antônio Celso Queiroz

Antônio Celso Queiroz (ur. 24 listopada 1933 w Pirassununga) – brazylijski duchowny katolicki, biskup diecezji Catanduva w latach 2000-2009.
Życiorys.
Święcenia kapłańskie przyjął 17 kwietnia 1960. Był m.in. wikariuszem generalnym archidiecezji Campinas i podsekretarzem generalnym Konferencji Episkopatu Brazylii (1971-1975).
Episkopat.
10 października 1975 został mianowany przez papieża Pawła VI biskupem pomocniczym archidiecezji Archidiecezja São Paulo ze stolicą tytularną "Saetabis". Sakry biskupiej udzielił mu 14 grudnia tegoż roku kard. Paulo Evaristo Arns.
9 lutego 2000 został pierwszym biskupem diecezjalnym nowo powstałej diecezji Catanduva. Funkcję tę sprawował do 21 października 2009, kiedy to przeszedł na emeryturę. 
W latach 1987-1995 pełnił funkcję 
sekretarza generalnego Konferencji Episkopatu Brazylii, zaś w latach 2003-2007 jej wiceprzewodniczącego.

</doc>
<doc id="4195654" url="https://pl.wikipedia.org/wiki?curid=4195654" title="Ducange Sylvain">
Ducange Sylvain

Ducange Sylvain SDB (ur. 5 kwietnia 1963 w Port-au-Prince, zm. 8 czerwca 2021 w Mirebalais) – haitański duchowny rzymskokatolicki, od 2016 do swojej śmierci w 2021 roku biskup pomocniczy Port-au-Prince.
Życiorys.
Święcenia kapłańskie przyjął 8 lipca 1995 w zgromadzeniu salezjanów. Przez wiele lat pracował w szkołach i placówkach zakonnych, był także radnym i delegatem prowincji haitańskiej. W 2010 wybrany przełożonym tej prowincji.
4 czerwca 2016 otrzymał nominację na biskupa pomocniczego Port-au-Prince oraz na biskupa tytularnego "Novae". Sakry biskupiej udzielił mu 27 sierpnia 2016 abp Louis Kébreau.
Zmarł 8 czerwca 2021 w wyniku zakażenia wirusem SARS-CoV-2.

</doc>
<doc id="4195656" url="https://pl.wikipedia.org/wiki?curid=4195656" title="Dariusz Gawin (profesor nauk technicznych)">
Dariusz Gawin (profesor nauk technicznych)

Dariusz Jerzy Gawin (ur. 1957) – polski profesor nauk technicznych, profesor zwyczajny i prorektor Politechniki Łódzkiej w kadencji 2016–2020, w latach 2008–2016;2020-obecnie dziekan Wydziału Budownictwa, Architektury i Inżynierii Środowiska Politechniki Łódzkiej.
Życiorys.
W 1981 ukończył studia na kierunku mechanika w Politechnice Gdańskiej. W 1990 na podstawie napisanej pod kierunkiem Piotra Klemma rozprawy pt. "Sprzężone procesy transportu masy i energii w ośrodach kapilarno-porowatych" otrzymał na Wydziale Mechanicznym Politechniki Łódzkiej stopień naukowy doktora nauk technicznych w dyscyplinie budownictwo w specjalności statyka i dynamika konstrukcji. Na podstawie dorobku naukowego oraz rozprawy pt. "Modelowanie sprzężonych zjawisk cieplno-wilgotnościowych w materiałach i elementach budowlanych" uzyskał w 2001 na Wydziale Budownictwa, Architektury i Inżynierii Środowiska Politechniki Łódzkiej stopień doktora habilitowanego nauk technicznych w dyscyplinie budownictwo, specjalność fizyka budowli. W 2011 prezydent RP Bronisław Komorowski nadał mu tytuł naukowy profesora nauk technicznych.
Został profesorem zwyczajnym Politechniki Łódzkiej. W latach 2008–2016 pełnił funkcję dziekana Wydziału Budownictwa, Architektury i Inżynierii Środowiska tej uczelni, gdzie objął stanowisko kierownika Katedry Fizyki Budowli i Materiałów Budowlanych. Został prorektorem Politechniki Łódzkiej w kadencji 2016–2020.
Wszedł w skład Komitetu Inżynierii Lądowej i Wodnej Polskiej Akademii Nauk.

</doc>
<doc id="4195657" url="https://pl.wikipedia.org/wiki?curid=4195657" title="Puchar Świata w skokach narciarskich 2017/2018 – Tauplitz">
Puchar Świata w skokach narciarskich 2017/2018 – Tauplitz

Dziesiąte zawody wchodzące w skład Pucharu Świata w skokach narciarskich 2017/2018 odbyły się w austriackim Bad Mitterndorf na skoczni mamuciej Kulm w dniach 13–14 stycznia 2018 roku.
Kwalifikacje do konkursu głównego, które odbyły się na dzień przed planowanymi zawodami wygrał Norweg Daniel-André Tande, który w swoim skoku uzyskał 216,5 metra. Drugie miejsce zajął jego rodak Andreas Stjernen, którego próba wyniosła 215,5 metra. Na trzeciej pozycji sklasyfikowany został Słoweniec Jernej Damjan, który uzyskał w swoim skoku taką samą odległość jak zwycięzca kwalifikacji, lecz przegrał z nim o nieco ponad dwa punkty. Wszyscy reprezentanci Polski zakwalifikowali się do zawodów, a najlepszym z nich był czternasty Dawid Kubacki. Na starcie nie pojawili się Filip Sakala oraz Sabirżan Muminow.
Pierwszy, a zarazem jedyny konkurs indywidualny na skoczni Kulm wygrał, po raz pierwszy w swojej karierze, Andreas Stjernen. Dwa równe skoki na kolejno 229 i 226 metrów pozwoliły mu wyprzedzić o dwa i pół punktu Daniela-André Tande, który w drugiej serii oddał skok na odległość 240,5 metra. Podium uzupełnił Szwajcar Simon Ammann, dla którego było to pierwsze podium od prawie trzech lat. Do zwycięzcy stracił prawie osiem punktów. Najlepszym Polakiem w zawodach był czternasty Stefan Hula. Oddał on dwa równe skoki na 208,5 oraz na 210 metrów. Dawid Kubacki oraz Jakub Wolny znaleźli się poza finałową serią. Zawody odbyły się z 19, 20, 22 i 24 belki.
Kwalifikacje do drugiego konkursu, jak i same zawody się nie odbyły, ze względu na zbyt silne podmuchy wiatru. Po odwołaniu kwalifikacji organizatorzy próbowali jeszcze opóźnić rozpoczęcie konkursu głównego, licząc na poprawę warunków, jednak ostatecznie po godzinnym oczekiwaniu podjęto decyzję o odwołaniu zawodów.
Jury.
Dyrektorem konkursów podczas zawodów Pucharu Świata w Bad Mitterndorf był Harald Haim oraz z ramienia Międzynarodowej Federacji Narciarskiej, dyrektor zawodów Pucharu Świata, Walter Hofer. Jego asystentem był, podobnie jak w innych oficjalnych zawodach organizowanych przez FIS, Borek Sedlák. Sędzią technicznym był Aljoša Dolhar, a jego asystentem – Thomas Klauser. Kontrolą sprzętu zajmował się Sepp Gratzer oraz Horst Tielmann.
Wyniki.
Kwalifikacje do drugiego konkursu indywidualnego.
"Kwalifikacje zostały odwołane"
Drugi konkurs indywidualny.
"Konkurs został odwołany"

</doc>
<doc id="4195661" url="https://pl.wikipedia.org/wiki?curid=4195661" title="Glandas Marie Erick Toussaint">
Glandas Marie Erick Toussaint

Glandas Marie Erick Toussaint (ur. 19 maja 1965 w Grande Savane) – haitański duchowny rzymskokatolicki, w latach 2011-2018 biskup pomocniczy Port-au-Prince, od 2018 biskup Jacmel.
Życiorys.
Święcenia kapłańskie przyjął 13 listopada 1994 i został inkardynowany do archidiecezji Port-au-Prince. Pracował jako duszpasterz parafialny, zaś od 2008 był jednocześnie szefem "Caritasu" na poziomie archidiecezji.
12 stycznia 2011 został mianowany biskupem pomocniczym Port-au-Prince oraz biskupem tytularnym "Senez". Sakry biskupiej udzielił mu 26 marca 2011 bp Joseph Lafontant.
8 grudnia 2018 otrzymał nominację na biskupa diecezji Jacmel.

</doc>
<doc id="4195674" url="https://pl.wikipedia.org/wiki?curid=4195674" title="Prototropia">
Prototropia



</doc>
<doc id="4195676" url="https://pl.wikipedia.org/wiki?curid=4195676" title="Dekanat berestowicki">
Dekanat berestowicki



</doc>
<doc id="4195677" url="https://pl.wikipedia.org/wiki?curid=4195677" title="Juan José Pineda Fasquelle">
Juan José Pineda Fasquelle

Juan José Pineda Fasquelle CMF (ur. 19 grudnia 1960 w Tegucigalpie) – honduraski duchowny rzymskokatolicki, w latach 2005–2018 biskup pomocniczy Tegucigalpy.
Życiorys.
Święcenia kapłańskie przyjął 16 lipca 1988 w zgromadzeniu klaretynów. Pracował jako wykładowca prawa kanonicznego w zakonnych seminariach Ameryki Środkowej, Hiszpanii i Filipin. Od 2002 był wykładowcą w Tegucigalpie oraz sekretarzem tamtejszego arcybiskupa, kard. Óscara Rodrígueza Maradiagi.
21 maja 2005 został mianowany biskupem pomocniczym Tegucigalpy ze stolicą tytularną "Obori". Sakry biskupiej udzielił mu 16 lipca 2005 kard. Óscar Rodríguez Maradiaga.
20 lipca 2018, w związku z oskarżeniami o kontakty seksualne z seminarzystami, zrezygnował z urzędu.

</doc>
<doc id="4195689" url="https://pl.wikipedia.org/wiki?curid=4195689" title="Feliks Szymon Szymanowski">
Feliks Szymon Szymanowski



</doc>
<doc id="4195690" url="https://pl.wikipedia.org/wiki?curid=4195690" title="Dekanat szczuczyński (eparchia grodzieński i wołkowyska)">
Dekanat szczuczyński (eparchia grodzieński i wołkowyska)



</doc>
<doc id="4195693" url="https://pl.wikipedia.org/wiki?curid=4195693" title="Feliks Marian Szymanowski">
Feliks Marian Szymanowski



</doc>
<doc id="4195694" url="https://pl.wikipedia.org/wiki?curid=4195694" title="Danieł Bankow">
Danieł Bankow

Danieł Bankow (bg. Даниел Банков; ur. 23 stycznia 1993) – bułgarski zapaśnik walczący w stylu klasycznym. Zajął ósme miejsce w Pucharze Świata w 2013 roku.

</doc>
<doc id="4195695" url="https://pl.wikipedia.org/wiki?curid=4195695" title="Andrzej Gross">
Andrzej Gross

Andrzej Ignacy Gross (ur. 1953) – polski polityk i urzędnik państwowy, w latach 2013–2015 prezes Agencji Restrukturyzacji i Modernizacji Rolnictwa.
Życiorys.
Należy do Polskiego Stronnictwa Ludowego, przewodniczy strukturom partii w Toruniu. Od 2002 do 2006 kierował kujawsko-pomorskim oddziałem ARiMR. Odwołany wskutek wykrycia nieprawidłowości i niewypłacania pracownikom pensji za nadgodziny. Został następnie dyrektorem Wydziału Rolnictwa w Urzędzie Marszałkowskim. Ponownie stanowisko szefa toruńskiego ARiMR zajmował od 2008 do 2013. W lutym 2013 wygrał konkurs na szefa Agencji Restrukturyzacji i Modernizacji Rolnictwa, pokonując Aleksandra Bentkowskiego. Odwołany ze stanowiska 27 listopada 2015 wskutek problemów z systemem informatycznym w instytucji. W marcu 2016 został dyrektorem Wojewódzkiego Ośrodka Ruchu Drogowego w Bydgoszczy. Bez powodzenia kandydował w 2015 i 2019 do Sejmu oraz w 2018 do sejmiku kujawsko-pomorskiego.
Mieszka w Brzozówce pod Toruniem. Jest żonaty, ma dwójkę dzieci.

</doc>
<doc id="4195697" url="https://pl.wikipedia.org/wiki?curid=4195697" title="Stefan Grigorow">
Stefan Grigorow

Stefan Grigorow (bg. Стефан Григоров; ur. 21 lipca 1994) – bułgarski zapaśnik walczący w stylu klasycznym. Zajął ósme miejsce na mistrzostwach Europy w 2022. Dziewiąty w Pucharze Świata w 2013 roku.

</doc>
<doc id="4195702" url="https://pl.wikipedia.org/wiki?curid=4195702" title="Gérard-Joseph Deschamps">
Gérard-Joseph Deschamps

Gérard-Joseph Deschamps SMM (ur. 4 lipca 1929 w Eastview, zm. 26 lutego 2022) – kanadyjski duchowny rzymskokatolicki, montfortanin, misjonarz, biskup Daru/Daru-Kiunga i Bereiny, przewodniczący Konferencji Episkopatu Papui-Nowej Gwinei i Wysp Salomona.
Biografia.
Gérard-Joseph Deschamps urodził się 4 lipca 1929 w Eastview w Kanadzie. 13 marca 1954 otrzymał święcenia prezbiteriatu i został kapłanem Zgromadzenia Misjonarzy Towarzystwa Maryi.
17 października 1961 papież Jan XXIII mianował go prefektem apostolskim Daru. 15 listopada 1966 jego prefektura apostolska została podniesiona do rangi diecezji. Tym samym o. Deschamps został mianowany biskupem Daru. 21 stycznia 1967 przyjął sakrę biskupią z rąk delegata apostolskiego w Kanadzie abpa Sergio Pignedoliego. Współkonsekratorami byli biskup Saint-Jean-de-Québec Gérard-Marie Coderre oraz biskup pomocniczy Ottawy René Audet.
Jako ojciec soborowy wziął udział w II i IV sesji soboru watykańskiego II. 4 września 1987 zmieniono nazwę diecezji i tytuł bp Deschamps na "biskup Daru–Kiunga". W latach 1987 - 1990 był przewodniczącym Konferencji Episkopatu Papui-Nowej Gwinei i Wysp Salomona.
2 stycznia 1999 papież Jan Paweł II mianował go biskupem Bereiny. 12 lutego 2002 zrezygnował z katedry i przeszedł na emeryturę.

</doc>
<doc id="4195705" url="https://pl.wikipedia.org/wiki?curid=4195705" title="Aleksander Szymon Karczewski">
Aleksander Szymon Karczewski

Aleksander Szymon Karczewski (ur. 15 lipca 1897 w Orle w Rosji, zm. wiosną 1940 w Katyniu) – porucznik piechoty Wojska Polskiego, kawaler Krzyża Walecznych, ofiara zbrodni katyńskiej.
Życiorys.
Urodził się w rodzinie Michała i Józefiny z Raksimowiczów. Konspiracyjny działacz młodzieży polskiej i „Sokoła”. Wstąpił do I Korpusu Polskiego w Rosji. Uczestnik walk z bolszewikami.
W 1918 Dekretem 261 z 14 stycznia 1919 jako ochotnik przyjęty do Wojska Polskiego w stopniu podporucznika i otrzymał przydział do pociągów pancernych pozostających w dyspozycji Oddziału III Sztabu Generalnego. W 1920 służył w pociągu pancernym nr 13 „Boruta”. 20 maja 1920 Dekretem L. 2138 został awansowany do stopnia porucznika. W 1921 przeniesiony do pociągu pancernego „Bug”.
W okresie międzywojennym pozostał w wojsku. W 1923 był w 22 pułku piechoty, rok później w stopniu porucznika (starszeństwo z dniem 1 czerwca 1919 i 968 lokatą w korpusie oficerów piechoty) służył w 10 pułku piechoty. Od 1930 w stanie spoczynku, przewidziany do użycia w czasie wojny. Podlegał pod PKU Kutno.
W kampanii wrześniowej wzięty do niewoli radzieckiej. Według stanu na kwiecień 1940 był jeńcem obozu w Kozielsku. Między 11 a 12 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa 022/1 poz. 97, nr akt 4443 z 9 kwietnia 1940. Został zamordowany między 13 a 14 kwietnia 1940 przez NKWD w lesie katyńskim. Nie został zidentyfikowany podczas ekshumacji prowadzonej przez Niemców w 1943.
Życie prywatne.
Żonaty, miał dwoje dzieci.

</doc>
<doc id="4195708" url="https://pl.wikipedia.org/wiki?curid=4195708" title="Stanisław Kynew">
Stanisław Kynew

Stanisław Kynew (bg. Станислав Кънев; ur. 15 marca 1992) – bułgarski zapaśnik walczący w stylu klasycznym. Zajął dwunaste miejsce w Pucharze Świata w 2013. Trzeci na MŚ juniorów w 2011, na ME w 2010 i na ME kadetów w 2009 roku.

</doc>
<doc id="4195709" url="https://pl.wikipedia.org/wiki?curid=4195709" title="Podaj dalej">
Podaj dalej



</doc>
<doc id="4195718" url="https://pl.wikipedia.org/wiki?curid=4195718" title="Pactye constanti">
Pactye constanti

Pactye constanti – gatunek pluskwiaków z rzędu różnoskrzydłych i rodziny brudźcowatych.
Gatunek ten został opisany w 2011 roku przez Harry’ego Brailovskiego na podstawie 4 samców i 3 samic, odłowionych w 1995 roku przy pomocy odymiania koron drzew. Epitet gatunkowy nadano na cześć belgijskiego entomologa Jerome’a Constanta.
Pluskwiak o ciele długości 6,7 mm u samców i 8 mm u samic. Głowę, wierzch tułowia i sternity odwłoka ma błyszczące, natomiast półpokrywy, tergity odwłoka i jego listewkę brzeżną matowe. Na wierzchu ciała i odnóżach brak jest odstających włosów, co odróżnia go od pokrewnego "P. ciconia". Głowa jest dłuższa niż szeroka, niepunktowana, osadzona na krótkiej i tęgiej jak na rodzaj szyi. Barwa głowy, tarczki i przedplecza jest czarna z wyjątkiem żółtawobiałej krawędzi tylnej tego ostatniego. Czułki mają pierwszy, trzeci, odsiebną połowę drugiego i wierzchołek czwartego członu ciemnokasztanowe, a dosiebną połowę drugiego członu i większość czwartego członu żółtawobiałe. Punktowania brak na przedpleczu, a na tarczce jest śladowe. Przykrywka i międzykrywka są ciemnobrązowe do czarnych z dużą, żółtawobiałą kropką na tej pierwszej. Biała zakrywka ma w części wierzchołkowej bladą, kasztanowopomarańczową plamę.
Owad endemiczny dla Papui-Nowej Gwinei, znany wyłącznie z prowincji Madang.

</doc>
<doc id="4195720" url="https://pl.wikipedia.org/wiki?curid=4195720" title="Zasłonak purpurowy">
Zasłonak purpurowy



</doc>
<doc id="4195721" url="https://pl.wikipedia.org/wiki?curid=4195721" title="Cortinarius quarciticus">
Cortinarius quarciticus

Cortinarius quarciticus H. Lindstr.) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Cortinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Jest to niedawno (w 1994 r.) wyróżniony nowy gatunek zasłonaka. Jak dotąd nie posiada nazwy polskiej.
Morfologia.
Średnica 3–7 cm, za młodu wypukły, potem rozpostarty z szerokim garbem. Brzeg początkowo podwinięty, potem prosty. Jest słabo higrofaniczny, nawet w stanie wilgotnym kapelusz nie jest prążkowany. Powierzchnia sucha, co najwyżej nieco lepka, na środku kapelusza ochrowa lub ochrowobrązowa, przy brzegu szaroliliowa lub szaroochrowa z fioletowym odcieniem, w stanie suchym jasnoszaroochrowa. Zasnówka szara.
Wąsko przyrośnięte, średnio gęste, początkowo liliowe, potem ciemniejsze – o barwie od płowoliliowej do płowobrązowej. Ostrza gładkie.
Wysokość 4–9 cm, grubość 6–14 mm, walcowaty, w podstawie. z bulwą o średnicy do 2,5 cm. Powierzchnia sucha, jasnofioletowa, w podstawie kremowa lub jasnoochrowa ze słabo widocznymi resztkami białej osłony.
Mięsisty, o barwie od białawej do kremowej, w trzonie i nad blaszkami liliowy. Smak i zapach niewyraźny.
Występowanie i siedlisko.
Znane są jego stanowiska tylko w Europie oraz w prowincji Québec w Kanadzie. W Europie jest szeroko rozprzestrzeniony, ale rzadki. Opisano jego występowanie w Skandynawii, Francji, Hiszpanii i Włoszech. Znaleziony został również w Polsce. Jego stanowiska podali T. Ślusarczyk w 2013 r. oraz D. Karasiński i inni w 2015 r. Stanowiska tego gatunku w Polsce podaje także internetowy atlas grzybów.
Grzyb mikoryzowy. Rośnie w sosnowych lasach i na wrzosowiskach, preferuje gleby kwaśne i piaszczyste.

</doc>
<doc id="4195722" url="https://pl.wikipedia.org/wiki?curid=4195722" title="Hipolit Gawdziński">
Hipolit Gawdziński

Hipolit Gawdziński (ur. w Benderach, zm. wiosną 1940 w Katyniu) – podpułkownik artylerii Wojska Polskiego, ofiara zbrodni katyńskiej.
Życiorys.
Był synem Feliksa i Pauliny z domu Janicka. Mieszkał w Warszawie zanim wybuchła II wojna światowa. W 1900 ukończył w Kiszyniowie Szkołę Realną uzyskując świadectwo maturalne. Armia rosyjska powołała go w swoje szeregi 1 września tegoż roku i skierowała na studia wojskowe. W latach 1900–1903 uczęszczał w Piotrogrodzie do Michajłowskiej Szkoły Artylerii, którą ukończył w stopniu podporucznika. W 1905 został awansowany na porucznika, a w 1909 sztabskapitana. Uczestnik wojny rosyjsko-japońskiej, za którą otrzymał Order Świętej Anny IV stopnia „Za Męstwo”, Order Świętego Stanisława z mieczami i kokardą, Order Świętego Stanisława III stopnia.
8 lutego 1915 biorąc udział w I wojnie światowej, pod Grodnem został ranny i znalazł się w niewoli niemieckiej. Powrócił z niej dopiero w grudniu 1918.
1 stycznia 1920 roku został przyjęty do Wojska Polskiego z zatwierdzeniem posiadanego stopnia kapitana artylerii i przydzielony do dyspozycji Generalnego Inspektora Artylerii. 15 lipca 1920 roku został zatwierdzony z dniem 1 kwietnia 1920 roku w stopniu majora, w artylerii, w grupie oficerów byłych Korpusów Wschodnich i byłej armii rosyjskiej. Był wówczas dowódcą baterii zapasowej 9 pułku artylerii ciężkiej. 3 maja 1922 roku został zweryfikowany w stopniu majora ze starszeństwem z dniem 1 czerwca 1919 roku i 3. lokatą w korpusie oficerów artylerii, a jego oddziałem macierzystym był wówczas 2 pułku artylerii ciężkiej. Z dniem 15 października 1922 roku został przeniesiony z 21 pułku artylerii polowej do 27 pułku artylerii polowej we Włodzimierzu Wołyńskim na stanowisko zastępcy dowódcy pułku. 31 marca 1924 roku został awansowany na podpułkownika ze starszeństwem z dniem 1 lipca 1923 roku i 2. lokatą w korpusie oficerów artylerii. Po awansie na podpułkownika został zatwierdzony na stanowisku zastępcy dowódcy 27 pap. W 1925 roku ukończył kurs dowódców pułków, który trwał 4 miesiące. 31 października 1927 roku został zwolniony ze stanowiska z równoczesnym przeniesieniem do kadry oficerów artylerii i przeniesieniem służbowym do Powiatowej Komendy Uzupełnień Włodzimierz Wołyński w celu odbycia czteromiesięcznej praktyki poborowej. 26 kwietnia 1928 roku został przeniesiony do dyspozycji dowódcy Okręgu Korpusu Nr II. Z dniem 31 października 1928 roku został przeniesiony w stan spoczynku.
Odchodząc z wojska otrzymał dwie opinie. Dowódca 27 Dywizji Piechoty gen. bryg. Jerzy Wołkowicki napisał – Druga była szefa artylerii OK II płk Konstantego Pilsowskiego – 
Ppłk Gawdzińskiego zamordowano w Lesie Katyńskim. Został z dołu śmierci ekshumowany, a zidentyfikowano go pod numerem 1169. Pochowany został w bratniej mogile, prawdopodobnie drugiej. Przy jego zwłokach znaleziono kartkę na której widniał adres: Karola Gawdzińska, Warszawa, ulica Instytutowa 1. Jego nazwisko znajduje się na liście transportowej NKWD nr 017/2 z 1940 roku.
5 października 2007 roku Minister Obrony Narodowej Aleksander Szczygło mianował go pośmiertnie do stopnia pułkownika. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="4195724" url="https://pl.wikipedia.org/wiki?curid=4195724" title="Randy Wayne">
Randy Wayne

Randy Wayne Frederick (ur. 7 sierpnia 1981 w Moore) – amerykański aktor, producent i scenarzysta.
Życiorys.
Urodził się i wychowywał w Moore w stanie Oklahoma. Uczęszczał do Moore High School i Campbellsville University w Campbellsville w stanie Kentucky, gdzie otrzymał na stypendium pływackie i cross-country. 
W 2005 roku Randy zadebiutował w roli Wesleya Parra w serialu "Wrigleyville". Pojawił się jako Jeff Fenton w sitcomie ABC "Klan Walkerów" ("Sons &amp; Daughters", 2006-2007). Stał się znany z roli Luke'a Duke'a w filmie telewizyjnym ABC Family "" ("The Dukes of Hazzard: The Beginning", 2007). Wystąpił też w komedii "Frat Party" (2009) w roli Duffy'ego i dramacie "Ocalić życie" ("To Save a Life", 2009) w roli Jacoba "Jake'a" Taylora, za którą otrzymał nominację do nagrody MovieGuide Grace dla najbardziej inspirującego aktora filmowego.
W 2010 roku napisał scenariusz i wyprodukował film "Placebo". Jego inne prace jako producenta obejmują filmy: "Air" (2010), "Open House" (2010), "Victory and Death" (2011), "Cougars, Inc." (2011) i "96 minut" ("96 Minutes", 2011) z Brittany Snow.
Spotykał się z modelką i aktorką Sarah Karges.

</doc>
<doc id="4195726" url="https://pl.wikipedia.org/wiki?curid=4195726" title="Luke Paul Matlatarea">
Luke Paul Matlatarea

Luke Paul Matlatarea MSC (ur. 15 grudnia 1938 w Malmal, zm. 28 marca 1998) – papuaski duchowny rzymskokatolicki, misjonarz Najświętszego Serca Jezusowego, biskup Bereiny.
Biografia.
Luke Paul Matlatarea urodził się 15 grudnia 1938 w Malmal na Terytorium Papui. 10 stycznia 1971 otrzymał święcenia prezbiteriatu i został kapłanem misjonarzy Najświętszego Serca Jezusowego.
21 czerwca 1988 papież Jan Paweł II mianował go biskupem Bereiny. 21 września 1988 przyjął sakrę biskupią z rąk arcybiskupa Rabaulu Alberta-Leo Bundervoeta MSC. Współkonsekratorami byli arcybiskup Port Moresby Peter Kurongku oraz arcybiskup Madangu Benedict To Varpin.
Zmarł 28 marca 1998.

</doc>
<doc id="4195728" url="https://pl.wikipedia.org/wiki?curid=4195728" title="Pactye ciconia">
Pactye ciconia

Pactye ciconia – gatunek pluskwiaków z rzędu różnoskrzydłych i rodziny brudźcowatych.
Gatunek ten został opisany w 1867 roku przez Carla Ståla.
Pluskwiak ten ma wierzch ciała tylko częściowy błyszczący. Przedplecze ma ubarwione ciemnobrązowo lub czarno z żółtawobiałymi lub ochrowymi kątami barkowymi i krawędzią tylną. Jego półpokrywy zdobi para jasnych kropek, ale międzykrywka jest jednolicie ciemnobrązowa do czarnej. Na wierzchu ciała i odnóżach brak jest odstających włosów, co odróżnia go od pokrewnego "P. constanti". Nieuzbrojone uda pozwalają go natomiast odróżnić od "P. distincta".
Owad ten zamieszkuje Borneo i Nową Gwineę. Notowany z malezyjskich stanów Sabah i Sarawak, indonezyjskiego Borneo Południowego oraz z prowincji Madang w Papui-Nowej Gwinei.

</doc>
<doc id="4195729" url="https://pl.wikipedia.org/wiki?curid=4195729" title="Emin Öztürk">
Emin Öztürk

Emin Öztürk (ur. 14 czerwca 1983) – turecki zapaśnik walczący w stylu klasycznym. Brązowy medalista akademickich MŚ w 2004 i wojskowych MŚ w 2005. Pierwszy w Pucharze Świata w 2013. Wicemistrz Europy juniorów w 2002 roku.

</doc>
<doc id="4195731" url="https://pl.wikipedia.org/wiki?curid=4195731" title="Emin Oeztuerk">
Emin Oeztuerk



</doc>
<doc id="4195735" url="https://pl.wikipedia.org/wiki?curid=4195735" title="Prawo własności nieruchomości w Wielkiej Brytanii">
Prawo własności nieruchomości w Wielkiej Brytanii



</doc>
<doc id="4195744" url="https://pl.wikipedia.org/wiki?curid=4195744" title="Ołeksandr Wiktorowicz Zacharow">
Ołeksandr Wiktorowicz Zacharow



</doc>
<doc id="4195747" url="https://pl.wikipedia.org/wiki?curid=4195747" title="Andrij Anatolijowicz Czernow">
Andrij Anatolijowicz Czernow



</doc>
<doc id="4195749" url="https://pl.wikipedia.org/wiki?curid=4195749" title="Andrij Wołodymyrowicz Czernow">
Andrij Wołodymyrowicz Czernow



</doc>
<doc id="4195751" url="https://pl.wikipedia.org/wiki?curid=4195751" title="Serhij Anatolijowicz Dacenko">
Serhij Anatolijowicz Dacenko



</doc>
<doc id="4195753" url="https://pl.wikipedia.org/wiki?curid=4195753" title="Serhij Ołeksandrowicz Dacenko">
Serhij Ołeksandrowicz Dacenko



</doc>
<doc id="4195756" url="https://pl.wikipedia.org/wiki?curid=4195756" title="Wiktor Petrowicz Docenko">
Wiktor Petrowicz Docenko



</doc>
<doc id="4195758" url="https://pl.wikipedia.org/wiki?curid=4195758" title="Gilles Côté">
Gilles Côté

Gilles Côté SMM (ur. 24 listopada 1945 w Vanier) – kanadyjski duchowny rzymskokatolicki, montfortanin, misjonarz, biskup Daru-Kiunga. 23 maja 2021 przeszedł na emeryturę.
Biografia.
Gilles Côté urodził się 24 listopada 1945 w Vanier w Kanadzie. 19 grudnia 1970 otrzymał święcenia prezbiteriatu i został kapłanem Zgromadzenia Misjonarzy Towarzystwa Maryi.
3 lutego 1995 papież Jan Paweł II mianował go biskupem pomocniczym Daru-Kiunga oraz biskupem tytularnym Cissi. 23 kwietnia 1995 przyjął sakrę biskupią z rąk biskupa Daru-Kiunga Gérarda-Josepha Deschampsa SMM. Współkonsekratorami byli arcybiskup Port Moresby Peter Kurongku oraz biskup Aitape Brian Barnes OFM.
2 stycznia 1999 papież mianował go biskupem Daru-Kiunga.

</doc>
<doc id="4195759" url="https://pl.wikipedia.org/wiki?curid=4195759" title="Andrij Ołeksandrowicz Herasymenko">
Andrij Ołeksandrowicz Herasymenko



</doc>
<doc id="4195761" url="https://pl.wikipedia.org/wiki?curid=4195761" title="Andrij Witalijowicz Herasymenko">
Andrij Witalijowicz Herasymenko



</doc>
<doc id="4195766" url="https://pl.wikipedia.org/wiki?curid=4195766" title="Ołeksandr Mykołajowicz Hołokołosow">
Ołeksandr Mykołajowicz Hołokołosow



</doc>
<doc id="4195768" url="https://pl.wikipedia.org/wiki?curid=4195768" title="Ołeksandr Ołeksandrowicz Hołokołosow">
Ołeksandr Ołeksandrowicz Hołokołosow



</doc>
<doc id="4195770" url="https://pl.wikipedia.org/wiki?curid=4195770" title="European Rugby Champions Cup (2017/2018)">
European Rugby Champions Cup (2017/2018)

European Rugby Champions Cup 2017/2018 – dwudziesty trzeci sezon najbardziej prestiżowych rozgrywek klubowych w rugby union w Europie (a czwarty pod nazwą European Rugby Champions Cup). Zwycięzcą rozgrywek została irlandzka drużyna , która zdobyła to trofeum po raz czwarty w historii. W rozegranym w hiszpańskim Bilbao finale pokonała ona francuską ekipę z Paryża , finalistę sprzed dwóch lat. Finał rozgrywek po raz pierwszy w historii został rozegrany poza granicami państw, z których kluby uczestniczą w rozgrywkach.
Uczestnicy i system rozgrywek.
W rozgrywce uczestniczyło 20 drużyn klubowych z sześciu krajów europejskich – uczestników Pucharu Sześciu Narodów. Automatyczną kwalifikację do udziału w rozgrywkach otrzymało po 6 najlepszych drużyn z poprzedniego sezonu rozgrywek angielskiej ligi Premiership i francuskiej ligi Top 14 oraz 7 drużyn z międzynarodowej ligi Pro12: po jednej najlepszej drużynie z Walii, Irlandii, Szkocji i Włoch oraz 3 najwyżej sklasyfikowane z pozostałych drużyn. O ostatnie, dwudzieste miejsce odbyły się kwalifikacje z udziałem siódmych drużyn z lig angielskiej i francuskiej i dwóch kolejnych drużyn z Pro12.
Uczestnicy rozgrywek:
W pierwszej fazie drużyny podzielone były na pięć grup po cztery drużyny. Wszystkie zespoły grały ze sobą dwukrotnie: mecz i rewanż. Awans do fazy pucharowej uzyskali zwycięzcy grup oraz trzy najlepsze drużyny z drugich miejsc. W kolejnej fazie rozgrywki toczyły się w systemie pucharowym (ćwierćfinały, półfinały i finał), a drużyny rozgrywały ze sobą tylko po jednym meczu. W fazie pucharowej drużyny były rozdzielane zgodnie z ustalonym na podstawie fazy grupowej rankingu (od miejsca w rankingu uzależnione jest też przyznanie roli gospodarza w ćwierćfinałach i półfinałach).
W fazie grupowej drużyny otrzymywały 4 punkty za zwycięstwo, 2 punkty za remis i 0 punktów w przypadku porażki. Ponadto mogły otrzymać punkty bonusowe: 1 punkt za zdobycie co najmniej 4 przyłożeń w meczu (niezależnie od wyniku) i 1 punkt za porażkę różnicą najwyżej 7 punktów. W przypadku równej liczby punktów o wyższym miejscu w grupowej tabeli decydował bilans bezpośrednich spotkań (liczba punktów, bilans punktów, liczba przyłożeń), w przypadku braku rozstrzygnięcia lub braku bezpośrednich spotkań (w rankingu po fazie grupowej) kolejno: bilans punktów, liczba przyłożeń, mniejsza liczba kar indywidualnych (żółtych i czerwonych kartek) i losowanie.
Faza grupowa.
Po raz pierwszy w historii rozgrywek nie zakwalifikowała się do nich najbardziej utytułowana drużyna, czterokrotny zdobywca pucharu, .
Po losowaniu zwróciły uwagę szczególnie składy grup 2 i 5. W grupie 2 los zetknął ze sobą ubiegłorocznych finalistów: obrońcę tytułu oraz finalistę rozgrywek i zarazem zwycięzcę ubiegłego sezonu ligi francuskiej . Natomiast w grupie 5 znaleźli się zwycięzca ligi Pro12 oraz trzykrotnie zdobywająca w ostatnich latach puchar i zarazem druga drużyna w ostatnim sezonie rozgrywek francuskich .
Rozgrywki w fazie grupowej były bardzo wyrównane – przed ostatnią kolejką spotkań tylko jedna drużyna () była pewna awansu. Dużą niespodzianką tej części rywalizacji była słaba postawa drużyn angielskich – w ostatniej kolejce zdołał uzyskać awans dzięki korzystnemu zbiegowi wyników w innych grupach tylko jeden zespół z Anglii – obrońcy tytułu . Udany rewanż za finał z poprzedniego sezonu wzięła francuska drużyna Clermont, która dwukrotnie w grupowych starciach pokonała Saracens (szczególnie dotkliwą porażkę angielska ekipa poniosła na własnym boisku). Awans do ćwierćfinału uzyskała też jedyna debiutująca w rozgrywkach drużyna: .
Grupa 1.
Wyniki spotkań (w nawiasach - liczba przyłożeń):
Tabela:
Grupa 2.
Wyniki spotkań (w nawiasach - liczba przyłożeń):
Tabela:
Grupa 3.
Wyniki spotkań (w nawiasach - liczba przyłożeń):
Tabela:
Grupa 4.
Wyniki spotkań (w nawiasach - liczba przyłożeń):
Tabela:
Grupa 5.
Wyniki spotkań (w nawiasach - liczba przyłożeń):
Tabela:
Ranking drużyn po fazie grupowej.
Ranking drużyn po fazie grupowej (w zielonych wierszach drużyny, które zapewniły sobie awans do ćwierćfinałów):
Faza pucharowa.
Ćwierćfinały.
W meczach ćwierćfinałowych najlepiej zaprezentowały się zespoły z celtyckiej ligi Pro 14. Wszystkie trzy drużyny z tej ligi uczestniczące w tej fazie rozgrywek awansowały do półfinałów: irlandzkie i oraz walijska drużyna . Dla tej ostatniej jest to pierwsze takie osiągnięcie od 11 lat (a zarazem pierwszy występ walijskiej drużyny w półfinale od 9 lat). Skład półfinalistów uzupełniła francuska drużyna , która wyeliminowała z rozgrywek inny zespół z tego samego kraju, ubiegłorocznego finalistę . Z rozgrywek odpadły też dwie inne drużyny francuskie: debiutanci i trzykrotni zdobywcy pucharu , a także – obrońcy tytułu i jednocześnie ostatnia pozostała w rozgrywkach drużyna angielska.
Wyniki spotkań:
Półfinały.
Oba półfinałowe starcia zdominowali gospodarze spotkań (irlandzkie i francuski ), którzy nie dali szans na zwycięstwo gościom (odpowiednio: z Walii i druga irlandzka drużyna, ). Gospodarze osiągnęli w obu meczach wysoką przewagę w ich pierwszych częściach i dopiero w ostatniej fazie spotkań pozwolili gościom na zdobycie przyłożeń, które ostatecznie nie zmieniły rozstrzygnięcia.
Wyniki spotkań:
Finał.
Finał został rozegrany 12 maja 2018 na stadionie San Mamés w Bilbao w Hiszpanii – po raz pierwszy w historii poza granicami sześciu krajów, których drużyny uczestniczą w tych rozgrywkach. Spotkały się w nim irlandzka drużyna z Dublina (trzykrotny zwycięzca tych rozgrywek – w 2009, 2011 i 2012) oraz francuska ekipa z Paryża (finalista z 2016).
Mecz został rozegrany w trudnych warunkach, przy padającym deszczu. Obie drużyny były bardzo skuteczne w obronie i nie dopuściły do wykonania ani jednego przyłożenia. Mecz rozstrzygnęły kopy z rzutów karnych: drużyna Racing 92 czterokrotnie wychodziła na trzypunktowe prowadzenie i czterokrotnie zawodnicy Leinster doprowadzali do remisu, jednak na dwie minuty przed końcem to irlandzka drużyna zdobyła przewagę po rzucie karnym wykonanym przez fidżyjskiego zawodnika Isę Nacewę i zapewniła sobie zwycięstwo.
Najlepszym graczem meczu został uznany irlandzki wspieracz z zespołu Leinster, James Ryan.
Zdobywając puchar po raz czwarty w historii zespół Leinster wyrównał rekordowe dotąd osiągnięcie francuskiej drużyny . Irlandzka ekipa została także drugim zespołem w historii, który zdobył puchar zwyciężając we wszystkich swych spotkaniach w rozgrywkach.
Statystyki turnieju.
Najwięcej punktów w rozgrywkach zdobył Owen Farrell z drużyny – 92. Po 85 punktów zdobyli Morgan Parra z i Maxime Machenaud z . Także Owen Farrell wykonał skutecznie najwięcej rzutów karnych (19) i drugą ilość podwyższeń (18). W tej ostatniej klasyfikacji najlepszy był Morgan Parra, który skutecznie wykonał 21 podwyższeń. Najwięcej przyłożeń – po 6 – zdobyli w rozgrywkach Nemani Nadolo z i Dan Evans z .
Najlepszym graczem turnieju został uznany przez European Professional Club Rugby fidżyjski zawodnik z drużyny Leone Nakarawa.

</doc>
<doc id="4195771" url="https://pl.wikipedia.org/wiki?curid=4195771" title="Elżbieta Góralczyk-Kodrnja">
Elżbieta Góralczyk-Kodrnja



</doc>
<doc id="4195772" url="https://pl.wikipedia.org/wiki?curid=4195772" title="Ołeksandr Hołowko">
Ołeksandr Hołowko



</doc>
<doc id="4195774" url="https://pl.wikipedia.org/wiki?curid=4195774" title="Ołeksandr Mykołajowicz Hołowko">
Ołeksandr Mykołajowicz Hołowko



</doc>
<doc id="4195781" url="https://pl.wikipedia.org/wiki?curid=4195781" title="Ołeksandr Kłymenko">
Ołeksandr Kłymenko



</doc>
<doc id="4195783" url="https://pl.wikipedia.org/wiki?curid=4195783" title="Ołeksandr Witalijowicz Kłymenko">
Ołeksandr Witalijowicz Kłymenko



</doc>
<doc id="4195785" url="https://pl.wikipedia.org/wiki?curid=4195785" title="Gare de Pouxeux">
Gare de Pouxeux

Gare de Pouxeux – przystanek kolejowy w miejscowości Pouxeux, w departamencie Wogezy, w regionie Grand Est, we Francji. Jest zarządzany przez SNCF i obsługiwany przez pociągi TER Lorraine. 
Położenie.
Znajduje się na linii Épinal – Bussang, na km 14,800 między stacjami Arches i Éloyes, na wysokości 367 m n.p.m. 

</doc>
<doc id="4195790" url="https://pl.wikipedia.org/wiki?curid=4195790" title="Piotr Zacharow">
Piotr Zacharow



</doc>
<doc id="4195791" url="https://pl.wikipedia.org/wiki?curid=4195791" title="Scarlino (przystanek kolejowy)">
Scarlino (przystanek kolejowy)

Scarlino (wł. "Stazione di Scarlino") – przystanek kolejowy w Scarlino, w prowincji Grosseto, w regionie Toskania, we Włoszech. Znajduje się na linii Piza – Rzym.
Według klasyfikacji RFI ma kategorię "brązową".
Połączenia.
Na przystanku zatrzymują się pociągi regionalna kursujące między Pizą a Grosseto.

</doc>
<doc id="4195792" url="https://pl.wikipedia.org/wiki?curid=4195792" title="Parafia św. Mikołaja i św. Spirydiona w Bari">
Parafia św. Mikołaja i św. Spirydiona w Bari



</doc>
<doc id="4195793" url="https://pl.wikipedia.org/wiki?curid=4195793" title="Piotr Matwiejewicz Zacharow">
Piotr Matwiejewicz Zacharow



</doc>
<doc id="4195795" url="https://pl.wikipedia.org/wiki?curid=4195795" title="Indeks fitoplanktonowy IFPL">
Indeks fitoplanktonowy IFPL

Multimetryczny Indeks Fitoplanktonowy (ang. "Phytoplankton Multimetric Index" IFPL) - jeden ze wskaźników stosowany do oceny stanu ekologicznego rzek na podstawie zbiorowiska fitoplanktonu. Na jego podstawie oceniany jest stan ekologiczny największych polskich rzek zgodnie z wytycznymi Ramowej Dyrektywy Wodnej.
Sposób wyznaczania.
Wskaźnik fitoplanktonowy IFPL jest średnią arytmetyczną z dwóch modułów: wskaźnika trofii IT oraz wskaźnika chlorofilowego CH. 
Wylicza się go według równania: 
formula_1
gdzie:
ZIT - znormalizowana wartość wskaźnika trofii IT;
ZCH - znormalizowana wartość wskaźnika chlorofilu CH. 
Przed wyliczeniem wskaźnika fitoplanktonowego IFPL wartości wskaźników trofii i chlorofilowego są standaryzowanego według wzorców: 
formula_2
gdzie:
ZIT - znormalizowana wartość wskaźnika trofii IT;
IT - wskaźnik trofii. 
Wartość ZIT zmienia się w przedziale od 1 (najkorzystniejszy) do 0 (najmniej korzystny). 
formula_3
gdzie:
ZCH - znormalizowana wartość wskaźnika chlorofilu CH;
CH - wskaźnik chlorofilu. 
Wartość ZCH zmienia się w przedziale od 1 (najkorzystniejszy) do 0 (najmniej korzystny).
Indeks trofii IT jest oparty na taksonach występujących w środowisku fitoplanktonu, wskaźnikowych dla poziomu żyzności wód rzeki. Każdy takson ma przypisaną wartość troficzną i wagową. Przy obliczaniu indeksu IT uwzględnia się również procentowy udział danego taksonu wskaźnikowego w całej bioobjętości wszystkich taksonów wskaźnikowych.
Wskaźnik trofii IT jest wyliczany według wzoru:
formula_4
gdzie:
Di - średnia sezonowa procentowego udziału i-tego taksonu w bioobjętości taksonów wskaźnikowych fitoplanktonu;
wTi - wartość wagowa (tolerancja) i-tego taksonu;
Ti - wartość wskaźnikowa trofii i-tego taksonu.
Wskaźnik chlorofilowy CH jest wyliczany w pięciu kategoriach według podanego niżej schematu:
IFPL a klasy stanu ekologicznego rzek.
Specyficzność dla typu rzeki jest uwzględniana na etapie obliczeń wskaźnika chlorofilowego CH, toteż dla wszystkich typów rzek stosuje się takie same przedziały dla granic klas stanu ekologicznego, zgodnie z Rozporządzeniem Ministra Środowiska z dnia 9 listopada 2011 r. (Dz. U. Nr 257, Poz. 1545).

</doc>
<doc id="4195796" url="https://pl.wikipedia.org/wiki?curid=4195796" title="Julien Boisselier">
Julien Boisselier

Julien Boisselier (ur. 26 maja 1970 w Nantes) – francuski aktor filmowy, teatralny i telewizyjny.
Życiorys.
Urodził się i wychował w Nantes. Jego ojciec był piłkarzem amatorem, a jego ojcem chrzestnym był Robert Budzynski, dyrektor sportowy FC Nantes.
W dzieciństwie był nieśmiały, co uniemożliwiało mu codzienną komunikację z ludźmi. Przeniósł się do Paryża, gdzie pracował jako fotograf mody. Powrócił do Paryża w wieku 20 lat, by studiować w Le Cours Florent. Dwa lata później naukę kontynuował w szkole aktorskiej paryskiego Conservatoire de la rue Blanche. Potem zaczął występować w filmach.
Rola Thomasa w dramacie "Nie martw się o mnie" ("Je vais bien, ne t'en fais pas", 2006) przyniosła mu nagrodę Lumières Award oraz nominację do Césara.
Spotkał się z uznaną francuską aktorką Mélanie Laurent, jednak ich związek zakończył się w lutym 2009 roku.

</doc>
<doc id="4195798" url="https://pl.wikipedia.org/wiki?curid=4195798" title="Patrick Taval">
Patrick Taval

Patrick Taval MSC (ur. 4 maja 1956 w Taranga, zm. 29 kwietnia 2013) – papuaski duchowny rzymskokatolicki, misjonarz Najświętszego Serca Jezusowego, biskup pomocniczy Rabaulu, koadiutor i biskup Keremy.
Biografia.
Patrick Taval urodził się 4 maja 1956 w Taranga na Terytorium Papui i Nowej Gwinei. 8 stycznia 1984 otrzymał święcenia prezbiteriatu i został kapłanem misjonarzy Najświętszego Serca Jezusowego.
22 czerwca 1999 papież Jan Paweł II mianował go biskupem pomocniczym archidiecezji Rabaul oraz biskupem tytularnym Thimidy. 2 października 1999 przyjął sakrę biskupią z rąk arcybiskupa Rabaulu Karla Hesse MSC. Współkonsekratorami byli biskup Alotau-Sideia Desmond Moore MSC oraz biskup Kaviengu Ambrose Kiapseni MSC.
6 grudnia 2007 papież Benedykt XVI mianował go koadiutorem biskupa Keremy. 13 marca 2010, po przejściu swojego poprzednika na emeryturę, objął diecezję.
Zmarł 29 kwietnia 2013.

</doc>
<doc id="4195802" url="https://pl.wikipedia.org/wiki?curid=4195802" title="Witalij Anatolijowicz Ponomarenko">
Witalij Anatolijowicz Ponomarenko



</doc>
<doc id="4195805" url="https://pl.wikipedia.org/wiki?curid=4195805" title="Witalij Mykołajowicz Ponomarenko">
Witalij Mykołajowicz Ponomarenko



</doc>
<doc id="4195808" url="https://pl.wikipedia.org/wiki?curid=4195808" title="Serhij Anatolijowicz Ponomarenko">
Serhij Anatolijowicz Ponomarenko



</doc>
<doc id="4195812" url="https://pl.wikipedia.org/wiki?curid=4195812" title="Ihor Stepanowicz Łeonow">
Ihor Stepanowicz Łeonow



</doc>
<doc id="4195814" url="https://pl.wikipedia.org/wiki?curid=4195814" title="European Rugby Challenge Cup (2017/2018)">
European Rugby Challenge Cup (2017/2018)

European Rugby Challenge Cup 2017/2018 – dwudziesty drugi sezon European Rugby Challenge Cup, rozgrywek klubowych w rugby union w Europie, które rangą przewyższa tylko European Rugby Champions Cup. Zwycięzcą rozgrywek została walijska drużyna , która zdobyła to trofeum po raz drugi w historii (poprzednio – w 2010). W rozegranym w hiszpańskim Bilbao finale pokonała ona angielską ekipę , dwukrotnego zdobywcę tego pucharu i finalistę z poprzedniego sezonu. Finał rozgrywek po raz pierwszy w historii został rozegrany poza granicami państw, których reprezentacje uczestniczą w Pucharze Sześciu Narodów.
Uczestnicy i system rozgrywek.
W rozgrywce uczestniczyło 20 drużyn klubowych z krajów europejskich. 18 miejsc zagwarantowano drużynom z krajów uczestniczących w rozgrywkach Pucharu Sześciu Narodów:
Dwa pozostałe miejsca uzyskały dwie najlepsze drużyny poprzedniego sezonu rozgrywek European Rugby Continental Shield, w których uczestniczą drużyny z krajów europejskich nie biorących udziału w Pucharze Sześciu Narodów oraz z Włoch (w sezonie 2016/2017: Włochy, Rosja, Hiszpania, Belgia, Niemcy, Rumunia).
Uczestnicy rozgrywek:
W pierwszej fazie drużyny podzielone były na pięć grup po cztery drużyny. Wszystkie zespoły grały ze sobą dwukrotnie: mecz i rewanż. Awans do fazy pucharowej uzyskali zwycięzcy grup oraz trzy najlepsze drużyny z drugich miejsc. W kolejnej fazie rozgrywki toczyły się w systemie pucharowym (ćwierćfinały, półfinały i finał), a drużyny rozgrywały ze sobą tylko po jednym meczu. W tej fazie drużyny były rozdzielane zgodnie z ustalonym na podstawie fazy grupowej rankingu (od miejsca w rankingu uzależnione było też przyznanie roli gospodarza w ćwierćfinałach i półfinałach).
W fazie grupowej drużyny otrzymywały 4 punkty za zwycięstwo, 2 punkty za remis i 0 punktów w przypadku porażki. Ponadto mogły otrzymać punkty bonusowe: 1 punkt za zdobycie co najmniej 4 przyłożeń w meczu (niezależnie od wyniku) i 1 punkt za porażkę różnicą najwyżej 7 punktów. W przypadku równej liczby punktów w tabeli grupowej o wyższym miejscu decydował bilans bezpośrednich spotkań (liczba punktów, bilans punktów, liczba przyłożeń), w przypadku braku rozstrzygnięcia lub braku bezpośrednich spotkań (w rankingu po fazie grupowej) kolejno: bilans punktów, liczba przyłożeń, mniejsza liczba kar indywidualnych (żółtych i czerwonych kartek) i losowanie.
Faza grupowa.
W pierwszej kolejce rozgrywek grupowych doszło do sensacji. Debiutująca w Challenge Cup rosyjska drużyna pokonała u siebie zwycięzcę ubiegłorocznej edycji tych rozgrywek i dwukrotnego finalistę najważniejszych klubowych rozgrywek europejskich European Rugby Champions Cup .
Grupa 1.
Wyniki spotkań (w nawiasach - liczba przyłożeń):
Tabela:
Grupa 2.
Wyniki spotkań (w nawiasach - liczba przyłożeń):
Tabela:
Grupa 3.
Wyniki spotkań (w nawiasach - liczba przyłożeń):
Tabela:
Grupa 4.
Wyniki spotkań (w nawiasach - liczba przyłożeń):
Tabela:
Grupa 5.
Wyniki spotkań (w nawiasach - liczba przyłożeń):
Tabela:
Ranking drużyn po fazie grupowej.
Ranking drużyn po fazie grupowej (w zielonych wierszach drużyny, które zapewniły sobie awans):
Faza pucharowa.
Finał.
Finał został rozegrany 11 maja 2018 na stadionie San Mamés w Bilbao w Hiszpanii – po raz pierwszy w historii poza granicami sześciu krajów-uczestników Pucharu Sześciu Narodów. Spotkały się w nim drużyny walijska (zwycięzca rozgrywek z 2010) oraz angielska (dwukrotny zdobywca pucharu, z 2006 i 2015 oraz finalista z poprzedniego sezonu). Po dramatycznym spotkaniu zwycięstwo różnicą zaledwie jednego punktu odniosła drużyna walijska.
W pierwszej połowie spotkania dużą przewagę zdobyli rugbyści z Gloucester, którzy wykonali dwa przyłożenia i na przerwę schodzili z wysoką, czternastopunktową przewagą (mogła być ona jeszcze wyższa gdyby nie budząca wątpliwości decyzja sędziego o nieuznaniu trzeciego przyłożenia zespołu angielskiego). Po przerwie znacznie lepiej zaprezentował się zespół walijski, który dzięki dwóm przyłożeniom uzyskanym wkrótce po powrocie na boisko doprowadził do wyrównania. W 62 minucie przewagę odzyskał zespół angielski dzięki przyłożeniu Australijczyka Jamesa Hansona i podwyższeniu niemylącego się w tym meczu Billy’ego Twelvetreesa. Od 74 minucie rugbyści z Gloucester musieli jednak grać w osłabieniu w związku z żółtą kartką dla jednego z zawodników. Drużyna walijska wykorzystała przewagę i już minutę później zmniejszyła swoją stratę do 2 punktów po przyłożeniu dokonanym w samym rogu boiska, jednak kop Garetha Anscombe'a na podwyższenie z trudnej pozycji, który mógł wyrównać wynik, okazał się nieskuteczny. Kilka minut później, tuż przed końcem meczu Anscombe jeszcze raz stanął przed szansą zdobycia punktów i mimo niemal równie trudnej pozycji tym razem skutecznie wyegzekwował rzut karny, który dał minimalne, jednopunktowe zwycięstwo ekipie Cardiff.
Najlepszym graczem meczu został uznany Olly Robinson z drużyny Cardiff Blues – rezerwowy, który wszedł na boisko już w 7 minucie meczu.
Statystyki turnieju.
Najwięcej punktów w rozgrywkach – po 56 – zdobyli Jarrod Evans z i Jack Carty z , o punkt mniej od nich uzyskał Owen Williams z . Evans wykonał najwięcej skutecznych podwyższeń (10), a Williams najwięcej skutecznych rzutów karnych (18). Najwięcej przyłożeń w rozgrywkach (10) zdobył Adam Radwan z .

</doc>
<doc id="4195816" url="https://pl.wikipedia.org/wiki?curid=4195816" title="Gieorgij Iwanow (1907–1947)">
Gieorgij Iwanow (1907–1947)

Gieorgij Aleksandrowicz Iwanow (ros. Георгий Александрович Иванов, ur. w Kijowie, zm. 9 czerwca 1947) – radziecki lotnik wojskowy, generał porucznik lotnictwa, Bohater Związku Radzieckiego (1945).
Życiorys.
Był Rosjaninem. Skończył 7 klas szkoły, pracował jako robotnik, od października 1929 służył w Armii Czerwonej, w 1930 skończył szkołę dowódczą w Kijowskim Okręgu Wojskowym, w grudniu 1931 został dowódcą plutonu. W 1933 eksternistycznie ukończył szkołę przy Akademii Wojskowo-Powietrznej im. Żukowskiego i został szefem łączności oddziału lotniczego, w 1937 ukończył Akademię Wojskowo-Powietrzną im. Żukowskiego i został szefem Oddziału 2 Wydziału 1 Zarządu Sił Powietrznych Armii Czerwonej, a w styczniu 1938 szefem wydziału operacyjnego sztabu 73 Brygady Lotnictwa Myśliwskiego Sił Powietrznych Zabajkalskiego Okręgu Wojskowego. W lipcu 1938 został szefem sztabu 23 Brygady Lotniczej, od marca 1939 dowodził pułkiem powietrznym, a od kwietnia do sierpnia 1940 32 Brygadą Powietrzną, a od sierpnia 1940 do marca 1941 był zastępcą dowódcy 27 Brygady Lotniczej. Od marca do lipca 1941 dowodził 2 Brygadą Powietrzną, potem lotnictwem 36 Armii, od października 1941 brał udział w wojnie z Niemcami jako oficer Sztabu Generalnego Grupy Oficerów Sztabu Sił Powietrznych Armii Czerwonej, a od stycznia 1942 dowódca lotnictwa 11 Armii Frontu Północno-Zachodniego. Od kwietnia do czerwca 1942 dowodził 6 Uderzeniową Grupą Lotniczą Stawki Najwyższego Naczelnego Dowództwa, potem 239 Dywizją/5 Gwardyjską Dywizją Lotnictwa Myśliwskiego 6 Armii Powietrznej Frontu Północno-Zachodniego, w lutym 1944 objął dowództwo 11 Korpusu Lotnictwa Myśliwskiego 6 i 14 Armii Powietrznej 1 Frontu Nadbałtyckiego i 3 Białoruskiego w stopniu generała majora lotnictwa, brał udział w wyzwalaniu Białorusi i zajmowaniu Prus Wschodnich, m.in. zdobywaniu Królewca. Po wojnie nadal dowodził korpusem, 11 lipca 1945 awansowano go na generała porucznika lotnictwa, w kwietniu 1946 został szefem Zarządu Przysposobienia Bojowego Lotnictwa Myśliwskiego Sił Powietrznych ZSRR, a od marca 1947 generalnym inspektorem lotnictwa myśliwskiego Głównej Inspekcji Sił Zbrojnych ZSRR. Zginął przy wypełnianiu obowiązków służbowych. Został pochowany na Cmentarzu Nowodziewiczym.
Odznaczenia.
I medale.

</doc>
<doc id="4195817" url="https://pl.wikipedia.org/wiki?curid=4195817" title="Serhij Serhijowicz Kuczerenko">
Serhij Serhijowicz Kuczerenko



</doc>
<doc id="4195821" url="https://pl.wikipedia.org/wiki?curid=4195821" title="Berlin Botanischer Garten">
Berlin Botanischer Garten

Berlin Botanischer Garten () – przystanek kolejowy w Berlinie, w Niemczech, w dzielnicy Lichterfelde. Znajduje się na 8,2 km Wannseebahn obok Berlińskiego Ogrodu Botanicznego.
Obsługuje lokalny ruch pasażerski S-Bahn linii S1. 
Według DB Station&amp;Service ma kategorię 4.

</doc>
<doc id="4195822" url="https://pl.wikipedia.org/wiki?curid=4195822" title="Serhij Szewczenko (ur. 1960)">
Serhij Szewczenko (ur. 1960)



</doc>
<doc id="4195826" url="https://pl.wikipedia.org/wiki?curid=4195826" title="Serhij Mykołajowicz Szewczenko">
Serhij Mykołajowicz Szewczenko



</doc>
<doc id="4195833" url="https://pl.wikipedia.org/wiki?curid=4195833" title="Damian Kretkowski">
Damian Kretkowski



</doc>
<doc id="4195834" url="https://pl.wikipedia.org/wiki?curid=4195834" title="Paul John Marx">
Paul John Marx

Paul John Marx MSC (ur. 12 marca 1935 w Mutzig, zm. 19 czerwca 2018) – francuski duchowny rzymskokatolicki, misjonarz Najświętszego Serca Jezusowego, koadiutor i biskup Keremy.
Biografia.
Paul John Marx urodził się 12 marca 1935 w Mutzig we Francji. 29 czerwca 1963 otrzymał święcenia prezbiteriatu i został kapłanem misjonarzy Najświętszego Serca Jezusowego.
3 maja 1985 papież Jan Paweł II mianował go koadiutorem biskupa Keremy. 13 grudnia 1985 przyjął sakrę biskupią z rąk arcybiskupa Port Moresby Petera Kurongku. Współkonsekratorami byli biskup Keremy abp Virgil Patrick Copas MSC oraz biskup Bereiny Benedict To Varpin.
6 grudnia 1988, po przejściu swojego poprzednika na emeryturę, objął diecezję. Po osiągnięciu wieku emerytalnego złożył rezygnację, którą papież przyjął 13 marca 2010.

</doc>
<doc id="4195835" url="https://pl.wikipedia.org/wiki?curid=4195835" title="Parafia św. Spirydiona w Seattle">
Parafia św. Spirydiona w Seattle



</doc>
<doc id="4195839" url="https://pl.wikipedia.org/wiki?curid=4195839" title="Feliks Kretkowski">
Feliks Kretkowski



</doc>
<doc id="4195843" url="https://pl.wikipedia.org/wiki?curid=4195843" title="Parafia św. Spirydiona w Nicei">
Parafia św. Spirydiona w Nicei



</doc>
<doc id="4195846" url="https://pl.wikipedia.org/wiki?curid=4195846" title="Zbigniew Banaszkiewicz">
Zbigniew Banaszkiewicz

Zbigniew Banaszkiewicz (ur. 1959) – polski polityk i urzędnik państwowy, w latach 2009–2013 wiceprezes, w latach 2012–2013 p.o. prezesa Agencji Restrukturyzacji i Modernizacji Rolnictwa.
Życiorys.
Ukończył studia z zakresu transportu na Politechnice Radomskiej. Należy do Platformy Obywatelskiej, do 2017 przez dwie kadencje kierował jej strukturami w Radomiu. Do 2009 roku prowadził własną firmę "Skarpol II", produkującą kostkę brukową. Od lutego 2009 do 2015 był wiceprezesem ARiMR, jednocześnie pełnił obowiązki prezesa między 20 września 2012 a 25 lutego 2013, kiedy to zastąpił go Andrzej Gross.

</doc>
<doc id="4195847" url="https://pl.wikipedia.org/wiki?curid=4195847" title="Guy Charbonneau">
Guy Charbonneau

Guy Charbonneau PME (ur. 13 stycznia 1946 w Montrealu) – kanadyjski duchowny rzymskokatolicki działający w Hondurasie, w latach 2013–2023 biskup Choluteca.
Życiorys.
Święcenia prezbiteratu przyjął 16 maja 1970 jako członek Zgromadzenia Misji Zagranicznych Prowincji w Québec. Po święceniach został wysłany do Hondurasu i podjął pracę początkowo w diecezji Choluteca (m.in. jako ojciec duchowny niższego seminarium), a następnie w archidiecezji Tegucigalpa (gdzie był m.in. rektorem miejscowych seminariów). W latach 2002-2003 był przełożonym honduraskiego regionu zakonnego, w latach 2003-2008 wikariuszem generalnym zgromadzenia, a w latach 2008-2013 jego przełożonym.
26 stycznia 2013 otrzymał nominację na biskupa diecezji Choluteca. Sakry biskupiej udzielił mu 20 kwietnia 2013 kardynał Óscar Andrés Rodríguez Maradiaga. 26 stycznia 2023 papież przyjął jego rezygnację z pełnionego urzędu, złożoną ze względu na wiek.

</doc>
<doc id="4195850" url="https://pl.wikipedia.org/wiki?curid=4195850" title="Kościół Narodzenia Najświętszej Maryi Panny w Czchowie">
Kościół Narodzenia Najświętszej Maryi Panny w Czchowie

Kościół Narodzenia Najświętszej Maryi Panny – rzymskokatolicki kościół parafialny należący do dekanatu Czchów diecezji tarnowskiej.
Historia.
W miejscu obecnego kościoła znajdował się starszy kościół romański z XII wieku o nieznanym planie. Obecna świątynia została zbudowana w dwóch etapach: przed rokiem 1360 zapewne z fundacji Kazimierza Wielkiego zostało wzniesione prezbiterium, w którym od wschodu wykorzystano wtórnie ciosy romańskiej budowli, w tym fragment fryzu pseudokymationowego. Następnie około 1450 roku został wybudowany korpus. W XV lub XVI wieku została dobudowana wieża, która w 1841 roku, w obawie przed zawaleniem, została zmniejszona do poziomu pierwszej kondygnacji. W XVIII wieku przy prezbiterium została dostawiona kaplica. Na przełomie XIX i XX wieku świątynia została gruntownie odnowiona, został zbudowany w tym czasie neogotycki szczyt oraz wieżyczka na sygnaturkę. W latach 1551-54 świątynia przejściowo należała do luteranów, proboszczem był tu w tym czasie ksiądz Francesco Lismanini, prowincjał franciszkanów, spowiednik królowej Bony i czołowy polski reformator.
Architektura.
Jest to budowla gotycka, murowana, wzniesiona z kamienia. Świątynia jest jednonawowa, posiada dwuprzęsłowe prezbiterium zamknięte ścianą prostą, przy którym od strony północnej znajduje się zakrystia, a od strony południowej kaplica. Przy nawie od strony zachodniej znajduje się czworoboczna wieża mieszcząca kruchtę w przyziemiu i powyżej chór muzyczny, które otwierają się do nawy ostrołukowymi arkadami, przy wieży od strony południowej znajduje się okrągła wieżyczka schodowa. Kaplica jest nakryta kopułą opartą na pendentywach z latarnią. Prezbiterium jest opięte szkarpami (jedna szkarpa znajduje się na osi od strony wschodniej), przy korpusie jest umieszczona szkarpa w narożniku południowo-wschodnim. Elewacja wschodnia prezbiterium jest ozdobiona odsadzką zwieńczoną gzymsem z wtórnie użytych detali romańskich. Zachodni szczyt korpusu jest ceglany i ozdobiony pięcioma zamkniętymi półkoliście blendami. Budowla nakryta jest dachami dwuspadowymi, na dachach znajduje się wieżyczka na sygnaturkę, ozdobiona latarnią zwieńczoną iglicą. Okna wschodnie prezbiterium i od strony południowej w korpusie są ostrołukowe i umieszczone w kamiennych obramieniach oraz obustronnie rozglifione. Wnętrze jest rozczłonkowane pilastrami i belkowaniem. Sklepienia w prezbiterium są krzyżowo-żebrowe i posiadają koliste zworniki, podparte są kamiennymi wspornikami w formie masek. Nawa jest nakryta nowszym stropem drewnianym, kruchta sklepieniem krzyżowym, natomiast zakrystia sklepieniem kolebkowym. Tęcza jest ostrołukowa. Świątynia posiada dwa portale w stylu gotyckim: jeden z nich jest ostrołukowy i profilowany, natomiast drugi jest prostokątny i fugowany.
Malowidła ścienne w prezbiterium.
Gotycka polichromia ścian prezbiterium kościoła wykonana została w trzech fazach chronologicznych na przestrzeni od drugiej połowy XIV w., po pierwszą ćwierć XV w. Odsłonięto ją w latach 1890-96, została zakonserwowana i częściowo zrekonstruowana przez Adama Marczyńskiego w latach 1960-65. Ostatnie prace restauratorskie prowadziła w latach 2008-19 Dorota Kwiecińska-Nosek wraz z zespołem konserwatorów. 
Ikonografia.
Z pierwszej fazy chronologicznej (po poł. XIV w.) pochodzą malowidła na ścianie północnej i częściowo ścianie wschodniej przedstawiające cykl pasyjny. W drugiej fazie (po 1368 r.) wykonano sceny: Narodzenie Marii, Deesis, Koronacja Marii, Zwiastowanie, Pokłon Trzech Króli, Święte Oblicze, Apoteoza papieża Urbana V, Mater Misericordiae, Vir Dolorum, Noli me tangere, Zmartwychwstanie. Najmłodsze chronologicznie (datowane na 1 ćw. XV w.) jest przedstawienie Piety anielskiej.
Wyposażenie.
Dwa ołtarze boczne, neogotyckie z 1918 roku, w prawym rzeźba Pieta z ok. poł. XV w. W kaplicy bocznej ołtarz z obrazem w typie Matki Bożej Śnieżnej z XVII w., chrzcielnica późnogotycka, kamienna z 1506 r. Dwa nagrobki renesansowe: Kaspra Wielogłowskiego (zm. 1564 r.) z czerwonego marmuru i piaskowca, ze stojącą postacią zmarłego, ujętą w obramienie architektoniczne, atrybuowany Hieronimowi Canavesiemu; i drugi jego żony, ze stojącą postacią kobiecą ujętą w obramienie architektoniczne, z ok. poł. XVI w. Ambona późnobarokowa z XVIII w.

</doc>
<doc id="4195852" url="https://pl.wikipedia.org/wiki?curid=4195852" title="Gieorgij Iwanow">
Gieorgij Iwanow



</doc>
<doc id="4195853" url="https://pl.wikipedia.org/wiki?curid=4195853" title="Gieorgij Aleksandrowicz Iwanow">
Gieorgij Aleksandrowicz Iwanow



</doc>
<doc id="4195855" url="https://pl.wikipedia.org/wiki?curid=4195855" title="Roberto Camilleri Azzopardi">
Roberto Camilleri Azzopardi

Roberto Camilleri Azzopardi OFM (ur. 24 kwietnia 1951 w Hamrunie) – maltański duchowny rzymskokatolicki działający w Hondurasie, od 2004 biskup Comayagua.
Życiorys.
Wstąpił do zakonu franciszkanów i w nim złożył 8 grudnia 1972 śluby wieczyste. Święcenia kapłańskie przyjął 29 czerwca 1975 z rąk papieża Pawła VI. Przez cztery lata pełnił funkcję mistrza nowicjatu. W 1979 wyjechał do Hondurasu i rozpoczął pracę duszpasterską najpierw w diecezji Comayagua, a następnie w archidiecezji Tegucigalpa.
Episkopat.
26 lipca 2001 papież Jan Paweł II mianował go biskupem pomocniczym Tegucigalpy i biskupem tytularnym "Vagady". Sakry biskupiej udzielił mu 15 sierpnia tegoż roku kard. Óscar Andrés Rodríguez Maradiaga.
21 maja 2004 został mianowany biskupem diecezji Comayagua. Rządy w diecezji objął 24 lipca 2004.

</doc>
<doc id="4195856" url="https://pl.wikipedia.org/wiki?curid=4195856" title="Puchar Słowacji w piłce siatkowej mężczyzn">
Puchar Słowacji w piłce siatkowej mężczyzn

Puchar Słowacji w piłce siatkowej mężczyzn (oficjalnie: "Slovenský pohár vo volejbale mužov") – cykliczne krajowe rozgrywki sportowe, organizowane corocznie od 1993 r. przez Słowacki Związek Piłki Siatkowej ("Slovenská volejbalová federácia") dla słowackich męskich klubów siatkarskich.
Pierwszym triumfatorem w rozgrywkach był klub , który jak dotychczas najwięcej razy (ośmiokrotnie) triumfował w Pucharze Słowacji. Puchar Słowacji nie był rozgrywany w latach 1997-2002.

</doc>
<doc id="4195859" url="https://pl.wikipedia.org/wiki?curid=4195859" title="Instytut Medycyny Pracy w Łodzi">
Instytut Medycyny Pracy w Łodzi



</doc>
<doc id="4195866" url="https://pl.wikipedia.org/wiki?curid=4195866" title="José Bonello">
José Bonello

José Bonello OFM (ur. 4 kwietnia 1961 w Xagħra) – maltański duchowny rzymskokatolicki działający w Hondurasie, od 2012 biskup Juticalpa.
Życiorys.
Święcenia kapłańskie przyjął 7 lipca 1985 w zakonie franciszkanów. Po święceniach został mistrzem postulatu. W 1990 wyjechał do Hondurasu i został wikariuszem parafii w La Libertad, a niedługo później objął urząd jej proboszcza. Od 2009 był także wikariuszem generalnym diecezji Comayagua.
22 listopada 2010 otrzymał nominację na koadiutora diecezji Juticalpa. Sakry biskupiej udzielił mu 12 lutego 2011 kard. Oscar Andrés Rodríguez Maradiaga, arcybiskup Tegucigalpy. Pełnię rządów w diecezji objął 2 lutego 2012.

</doc>
<doc id="4195869" url="https://pl.wikipedia.org/wiki?curid=4195869" title="Malezja na Letnich Igrzyskach Olimpijskich 2016">
Malezja na Letnich Igrzyskach Olimpijskich 2016

Malezję na Letnich Igrzyskach Olimpijskich 2016 reprezentowało 32 zawodników: siedemnastu mężczyzn i piętnaście kobiet. Był to piętnasty start reprezentacji Wietnamu na letnich igrzyskach olimpijskich.
Skład reprezentacji.
Lekkoatletyka.
Mężczyźni
Konkurencje techniczne
Kobiety
Konkurencje biegowe
Podnoszenie ciężarów.
Mężczyźni
Skoki do wody.
Mężczyźni
Kobiety
Strzelectwo.
Mężczyźni
Żeglarstwo.
M = Wyścig medalowy

</doc>
<doc id="4195871" url="https://pl.wikipedia.org/wiki?curid=4195871" title="Aupaluktut Island">
Aupaluktut Island

Aupaluktut Island – niezamieszkana wyspa w zatoce Cumberland, w regionie Qikiqtaaluk, na terytorium Nunavut, w Kanadzie.
W pobliżu Aupaluktut Island położone są wyspy: Nuvujen Island, Shakshukuk Island, Opingivik Island, Maktaktujanak Island, Shakshukowshee Island, Kangigutsak Island, Kudjak Island, Nimigen Island i Utsusivik Island.

</doc>
<doc id="4195872" url="https://pl.wikipedia.org/wiki?curid=4195872" title="Michael Lenihan">
Michael Lenihan

Michael Lenihan OFM (ur. 22 września 1951 w Abbeyfeale) – irlandzki duchowny rzymskokatolicki działający w Hondurasie, w latach 2012–2023 biskup La Ceiba, arcybiskup metropolita San Pedro Sula od 2023.
Życiorys.
Święcenia kapłańskie przyjął 12 sierpnia 1980 w zakonie franciszkańskim. Po święceniach został ojcem duchownym kolegium "Multyfarnham", a dwa lata później objął obowiązki wikariusza w Wesford. Od 1984 pracował na terenie Ameryki Łacińskiej, głównie w charakterze duszpasterza zakonnych parafii i gwardiana miejscowych konwentów. W latach 2004-2008 był definitorem honduraskiej prowincji franciszkanów, a w latach 2001-2009 wikariuszem generalnym diecezji Comayagua.
30 grudnia 2011 został mianowany biskupem nowo powstałej diecezji La Ceiba. Sakry biskupiej udzielił mu 11 lutego 2012 kard. Oscar Andrés Rodríguez Maradiaga.
26 stycznia 2023 papież Franciszek mianował go pierwszym metropolitą archidiecezji San Pedro Sula.

</doc>
<doc id="4195874" url="https://pl.wikipedia.org/wiki?curid=4195874" title="Michaił Iwanow (1910–1948)">
Michaił Iwanow (1910–1948)

Michaił Iwanowicz Iwanow (ros. Михаил Иванович Иванов, ur. w Petersburgu, zm. 14 lipca 1948) – radziecki pilot doświadczalny i lotnik wojskowy, Bohater Związku Radzieckiego (1948).
Życiorys.
W latach 1913-1917 mieszkał w Mikołajowie, później w Połtawie, w 1929 skończył szkołę fabryczną, pracował jako tokarz. Od 1929 służył w Armii Czerwonej, w 1932 ukończył wojskową lotniczą szkołę pilotów w Stalingradzie i potem został lotnikiem, następnie dowódcą klucza i dowódcą oddziału w eskadrze bombowców w Białoruskim Okręgu Wojskowym. Od października 1936 do stycznia 1937 jako lotnik grupy bombowców brał udział w wojnie domowej w Hiszpanii, wykonał wówczas wiele lotów bojowych, po powrocie do ZSRR służył w Północnokaukaskim Okręgu Wojskowym i na Dalekim Wschodzie. W latach 1939-1941 był lotnikiem doświadczalnym fabryki samolotów w Chimkach, testował m.in. samoloty UT-2 i Jak-1, 1941-1945 był lotnikiem doświadczalnym fabryki samolotów nr 31 w Taganrogu, w 1941 został ewakuowany do Tbilisi. Od czerwca do listopada 1941 był lotnikiem obrony przeciwlotniczej Taganrogu, później lotnikiem Frontu Południowo-Zachodniego, brał udział w walce z Niemcami, wykonał ok. 50 lotów bojowych. W lutym 1945 został starszym lotnikiem doświadczalnym Specjalnego Biura Konstruktorskiego (OKB) Jakowlewa, w 1947 otrzymał stopień pułkownika, testował m.in. samolot Jak-15 i różne modyfikacje Jaka-3. Zginął w wypadku lotniczym przy przygotowaniach do parady lotniczej. Został pochowany na Cmentarzu Nowodziewiczym.
Odznaczenia.
I inne.

</doc>
<doc id="4195875" url="https://pl.wikipedia.org/wiki?curid=4195875" title="Vicente Rodrigo Cisneros Durán">
Vicente Rodrigo Cisneros Durán

Vicente Rodrigo Cisneros Durán (ur. 23 lutego 1934 w Pelileo, zm. 29 grudnia 2017 w Quito) – ekwadorski duchowny katolicki, arcybiskup Cuenca w latach 2000–2009.
Życiorys.
Święcenia kapłańskie przyjął 17 lipca 1957. Po studiach specjalistycznych w Salamance i Rzymie kierował Niższym Seminarium Duchownym w Ambato. Został też członkiem diecezjalnego Kolegium Prezbiterów.
Episkopat.
1 grudnia 1967 został mianowany przez papieża Pawła VI biskupem pomocniczym archidiecezji Guayaquil ze stolicą tytularną "Tigisi in Mauretania". Sakry biskupiej udzielił mu 7 stycznia 1968 biskup Ambato, Bernardino Echeverría Ruiz.
4 lipca 1969 został prekonizowany biskupem diecezji Ambato. Kierował tamtejszą diecezją przez ponad 30 lat.
15 lutego 2000 został mianowany przez Jana Pawła II arcybiskupem metropolitą Cuenca. Funkcję tę sprawował do 20 kwietnia 2009, kiedy to przeszedł na emeryturę.
W latach 2002–2005 pełnił funkcję przewodniczącego Konferencji Episkopatu Ekwadoru.
Zmarł 29 grudnia 2017 w Quito. Został pochowany dwa dni później w katedrze w Ambato

</doc>
<doc id="4195882" url="https://pl.wikipedia.org/wiki?curid=4195882" title="Opingivik Island">
Opingivik Island

Opingivik Island – niezamieszkana wyspa w zatoce Cumberland, w regionie Qikiqtaaluk, na terytorium Nunavut, w Kanadzie.
W pobliżu Opingivik Island położone są wyspy: Shakshukowshee Island, Shakshukuk Island, Maktaktujanak Island, Aupaluktut Island, Kangigutsak Island, Nuvujen Island, Nimigen Island, Utsusivik Island i Kudjak Island.

</doc>
<doc id="4195884" url="https://pl.wikipedia.org/wiki?curid=4195884" title="Angel Garachana Pérez">
Angel Garachana Pérez

Angel Garachana Pérez (ur. 3 września 1944 w Barbadillo de Herreros) – hiszpański duchowny rzymskokatolicki działający w Hondurasie, biskup San Pedro Sula w latach 1995–2023.

</doc>
<doc id="4195885" url="https://pl.wikipedia.org/wiki?curid=4195885" title="Józef Fidelis Maciej Szymanowski">
Józef Fidelis Maciej Szymanowski



</doc>
<doc id="4195886" url="https://pl.wikipedia.org/wiki?curid=4195886" title="Józef Fidelis Szymanowsk">
Józef Fidelis Szymanowsk



</doc>
<doc id="4195889" url="https://pl.wikipedia.org/wiki?curid=4195889" title="Leszek Dróździel">
Leszek Dróździel

Leszek Droździel (ur. 1956) – polski samorządowiec, zootechnik, doktor nauk ekonomicznych i urzędnik państwowy. W latach 1990–1994 wiceburmistrz Gryfic, w latach 2003–2005 wiceburmistrz Choszczna, w 2016 wiceburmistrz Trzebiatowa. W latach 2006–2007 wiceprezes i następnie 2007–2008 prezes Agencji Restrukturyzacji i Modernizacji Rolnictwa.
Pochodzi z Gryfic. Z wykształcenia zootechnik. Ukończył również studia podyplomowe w zakresie ekonomiki i organizacji przemysłu mleczarskiego na Wydziale Technologii i Żywności Akademii Rolniczo-Technicznej w Olsztynie oraz w zakresie skarbowości na Wydziale Prawa i Administracji Uniwersytetu Szczecińskiego. Zdobył stopień doktora nauk ekonomicznych. Odbywał staże w Niemczech i Francji.
Od 1990 do 1994 wiceburmistrz Gryfic, od 2003 do 2005 lub od 2005 do 2006 wiceburmistrz miasta i gminy Choszczno. Pełnił funkcję radnego Gryfina. Od stycznia 2006 zatrudniony w ARiMR, początkowo jako doradca prezesa i szef jego gabinetu, a od 27 kwietnia 2006 jako wiceprezes. Od 27 lipca 2007 do 23 stycznia 2008 kierował tą instytucją, zastąpił go Dariusz Wojtasik. Pełnił też funkcję dyrektora gabinetu szefa Kancelarii Prezydenta RP za czasów Lecha Kaczyńskiego oraz przez 4 lata był doradcą burmistrza Gryfina Henryka Piłata. Z dniem 1 stycznia 2016 został wiceburmistrzem Trzebiatowa, funkcję pełnił do lipca tego samego roku.

</doc>
<doc id="4195891" url="https://pl.wikipedia.org/wiki?curid=4195891" title="Michaił Iwanow (1919–1996)">
Michaił Iwanow (1919–1996)

Michaił Iwanowicz Iwanow (ros. Михаил Иванович Иванов, ur. 4 września 1919 we wsi Chołm w guberni smoleńskiej (obecnie w obwodzie smoleńskim), zm. 9 maja 1996 w Moskwie) – radziecki lotnik wojskowy, Bohater Związku Radzieckiego (1945).
Życiorys.
Do 1937 skończył 7 klas szkoły i przeniósł się do Rublowa (obecnie część Moskwy), 1937–1940 pracował jako elektryk monter w fabryce samochodów im. Stalina, w 1939 ukończył aeroklub w Moskwie. Od marca 1940 służył w Armii Czerwonej, w czerwcu 1941 skończył wojskową lotniczą szkołę pilotów w Borisoglebsku i został lotnikiem rezerwowego pułku lotniczego w Czeboksarach, od marca do grudnia 1941 był lotnikiem rezerwowego pułku lotniczego w Iwanowie, a od stycznia do maja 1943 783 pułku lotnictwa szturmowego w Moskiewskim Okręgu Wojskowym. Od sierpnia 1943 do maja 1945 uczestniczył w wojnie z Niemcami jako lotnik, starszy lotnik i dowódca klucza 657 pułku lotnictwa szturmowego, od sierpnia 1943 do stycznia 1944 walczył na Froncie Zachodnim, od czerwca do września 1944 1, a od października 1944 do maja 1945 2 Froncie Białoruskim, brał udział w operacji spas-demienskiej, smoleńskiej, bobrujskiej, mińskiej, osowieckiej, mławsko-elbląskiej, wschodniopruskiej i berlińskiej. Jako dowódca klucza 657 pułku lotnictwa szturmowego 196 Dywizji Lotnictwa Szturmowego 4 Korpusu Lotnictwa Szturmowego 4 Armii Powietrznej 2 Frontu Białoruskiego w stopniu starszego porucznika wykonał 96 lotów bojowych, prowadząc naloty na siłę żywą i technikę wroga. Po wojnie do kwietnia 1948 dowodził kluczem w pułkach lotniczych w Północnej Grupie Wojsk w Polsce, w 1949 ukończył wyższą szkołę oficerską w Krasnodarze i został szturmanem (nawigatorem) eskadry i później pomocnikiem dowódcy pułku lotniczego na Sachalinie, 1956–1958 służył w Kijowskim Okręgu Wojskowym, po czym został zwolniony do rezerwy w stopniu majora. W 1955 otrzymał tytuł lotnika wojskowego 2 klasy.
Odznaczenia.
I inne medale ZSRR oraz medal polski.

</doc>
<doc id="4195896" url="https://pl.wikipedia.org/wiki?curid=4195896" title="Deutschland Cup 2017">
Deutschland Cup 2017

28. edycja Deutschland Cup – rozegrana została pomiędzy 10–12 listopada 2017 roku w augsburskiej hali Curt-Frenzel-Stadion. Zgodnie z tradycją, w turnieju wzięły udział cztery zespoły. Organizatorem turnieju była niemiecka federacja hokejowa, Deutscher Eishockey-Bund (DEB).
Tytułu z poprzedniej edycji nie obronili Słowacy, zajmując w turnieju drugie miejsce. Zwyciężyła reprezentacja Rosji, wyprzedzając drugą w tabeli kadrę Słowacji. Ostatnie miejsce zajęła reprezentacja USA.

</doc>
<doc id="4195897" url="https://pl.wikipedia.org/wiki?curid=4195897" title="D.J. Cotrona">
D.J. Cotrona

Donald Joseph „D.J.” Cotrona (ur. 23 maja 1980 w New Haven) – amerykański aktor telewizyjny i filmowy włoskiego i polskiego pochodzenia, mający także korzenie niemieckie, węgierskie, austriackie i angielskie, najlepiej występował w roli Flinta z filmu "" (2013) i jako Seth Gecko w serialu El Rey Network "Od zmierzchu do świtu".

</doc>
<doc id="4195899" url="https://pl.wikipedia.org/wiki?curid=4195899" title="Yaacov Hodorov">
Yaacov Hodorov



</doc>
<doc id="4195901" url="https://pl.wikipedia.org/wiki?curid=4195901" title="Nicktoons (Europa Środkowo-Wschodnia)">
Nicktoons (Europa Środkowo-Wschodnia)

Nicktoons (Europa Środkowo-Wschodnia) – europejska wersja amerykańskiego kanału dziecięcego Nicktoons emitowanego przez MTV Networks. Oferta programowa przeznaczona jest przede wszystkim dla dzieci w wieku od 4 do 12 lat.
Stacja emituje program 24 godziny na dobę. W ofercie programowej kanału znajdują się m.in.: "SpongeBob Kanciastoporty", "Wojownicze Żółwie Ninja", "Harmidom".
Kanał wystartował w Serbii, Chorwacji, Słowenii i Albanii 14 lipca 2020 roku.

</doc>
<doc id="4195904" url="https://pl.wikipedia.org/wiki?curid=4195904" title="Jar Wilczki">
Jar Wilczki

Jar Wilczki – dolina o wąskim dnie i bardzo stromych zboczach. Ten typ dolin charakterystyczny jest dla obszarów górskich. Występuje w Sudetach Wschodnich w miejscowości Międzygórze. 
Nazwa.
Rzeka Wilczka na wysokości miejscowości Międzygórze wcina się w skały metamorficzne tworząc jar o stromych ścianach. W literaturze często podawana jest błędna nazwa określająca to zjawisko.Opisywane jest jako kanion. Ten typ doliny rzecznej tworzy się w skałach osadowych, a nie jak w przypadku rzeki Wilczki w skałach metamorficznych.
Skały podłoża.
Jar Wilczki położony jest na granicy łupków łyszczykowych i gnejsów (gierłatowskich) w jednostce geologicznej o nazwie: metamorfik lądecko-śnieżnicki. Są to skały dość odporne na erozje, a zostały wydźwignięte na powierzchnię w orogenezie kadomskiej. W skałach widoczne jest sfałdowanie wynikające z deformacji skały, kiedy to znajdowała się pod powierzchnią Ziemi, była w stanie plastycznym, pod wpływem wysokiego ciśnienia i temperatury.
Morfologia.
Jar Wilczki znajduje się poniżej wodospadu Wilczki. Dzięki erozji wstecznej rzeki jar wydłuża się. Obecnie jar ma prostolinijny przebieg o długości 150m, szerokości 10m, a jego strome ściany mają wysokość 40 m. Po 400 m w dół rzeki jar przekształca się w płaskodenną dolinę, która wypełniona jest osadami akumulacji rzecznej.
Udostępnienie turystyczne.
Obecnie przez Międzygórze oraz Rezerwat przyrody Wodospadu Wilczki przechodzą cztery szlaki turystyczne. Szlaki czerwony i zielony pozwalają zobaczyć jar oraz wodospad Wilczki. W 2016 roku zostały wyremontowane deptaki, schody w okolicach wodospadu. Wymienione także zostały bariery ochronne, aby każdy mógł czuć się bezpiecznie. Wszystkie te zmiany przeprowadzone były przez Lasy Państwowe.

</doc>
<doc id="4195905" url="https://pl.wikipedia.org/wiki?curid=4195905" title="Ekstraliga słowacka w piłce siatkowej mężczyzn">
Ekstraliga słowacka w piłce siatkowej mężczyzn



</doc>
<doc id="4195909" url="https://pl.wikipedia.org/wiki?curid=4195909" title="Lumen Monteiro">
Lumen Monteiro

Lumen Monteiro (ur. 1 lutego 1952 w Calangute) – indyjski duchowny rzymskokatolicki, od 1996 biskup Agartala.

</doc>
<doc id="4195910" url="https://pl.wikipedia.org/wiki?curid=4195910" title="Gare de Martigues">
Gare de Martigues

Gare de Martigues – stacja kolejowa w Martigues, w departamencie Delta Rodanu, w regionie Prowansja-Alpy-Lazurowe Wybrzeże, we Francji.
Jest stacją Société nationale des chemins de fer français (SNCF), obsługiwaną przez pociągi TER Provence-Alpes-Côte d'Azur.
Położenie.
Stacja znajduje się na linii Miramas – L'Estaque, w km 839,300, na wysokości 28 m, pomiędzy stacjami Croix-Sainte i La Couronne-Carro.

</doc>
<doc id="4195914" url="https://pl.wikipedia.org/wiki?curid=4195914" title="Villarosa (stacja kolejowa)">
Villarosa (stacja kolejowa)

Villarosa (wł. "Stazione di Villarosa") – stacja kolejowa w Villarosa, w prowincji Enna, w regionie Sycylia, we Włoszech. Stacja znajduje się na linii Palermo – Katania.
Według klasyfikacji RFI ma kategorię "brązową".

</doc>
<doc id="4195917" url="https://pl.wikipedia.org/wiki?curid=4195917" title="Ugao-Miraballes (stacja kolejowa)">
Ugao-Miraballes (stacja kolejowa)

Ugao-Miraballes (hiszp. "Estación de Miravalles", bas: "Ugao-Miraballes geltokia") – stacja kolejowa w Ugao-Miraballes, w prowincji Vizcaya we wspólnocie autonomicznej Kraj Basków, w Hiszpanii. 
Jest częścią linii C-3 Cercanías Bilbao.
Położenie stacji.
Znajduje się na linii kolejowej Castejón – Bilbao w km 235,1, na wysokości 78 m n.p.m.
Stacja.
Stacja została otwarta w dniu 1 marca 1863 wraz z całym odcinkiem Bilbao-Orduña linii kolejowej łączącej docelowo Castejón z Bilbao. Prace były prowadzone przez Compañía del Ferrocarril de Tudela a Bilbao utworzonej w 1857. W 1865 przedsiębiorstwo ogłosiło upadłość, ponieważ nie mogło przezwyciężyć trudności gospodarczych wynikających z inwestycji w budowę linii i interwencji Banku Bilbao. W 1878 roku firma ta została przejęta przez Norte, która była właścicielem stacji aż do nacjonalizacji kolei w Hiszpanii w 1941 roku i utworzenia spółki Renfe.
Od 31 grudnia 2004 linię obsługuje Renfe, podczas gdy budynkiem dworca zarządza Adif.

</doc>
<doc id="4195918" url="https://pl.wikipedia.org/wiki?curid=4195918" title="Szew okrężny szyjki macicy">
Szew okrężny szyjki macicy

Szew okrężny szyjki macicy – szew zakładany w przypadku przedwczesnego dojrzewania szyjki macicy w ciąży, co grozi porodem przedwczesnym. 
Jest to metoda leczenia niewydolności cieśniowo-szyjkowej, czyli rozwierania się szyjki macicy bez czynności skurczowej mięśnia macicy przed ukończeniem 28 tygodnia ciąży. Zakłada się go na część pochwową szyjki metodą McDonalda lub Shirodkara, czyli przez pochwę ciężarnej. Rzadko stosuje się zakładanie szwu drogą brzuszną. Obecnie nie ma konkretnego wieku ciążowego odpowiedniego do założenia szwu okrężnego. Odstępuje się od zabiegu założenia go, w przypadku gdy płód urodzony przedwcześnie ma szansę na przeżycie. 
Zdjęcie szwu.
Zwykle szew zdejmuje się po ukończeniu 37 tygodnia ciąży. Jeżeli czynność skurczowa mięśnia macicy wystąpi wcześniej i niemożliwe jest jej wyciszenie tokolitykami szew należy bezwzględnie zdjąć.
Rokowanie.
Skuteczność tego zabiegu jest bardzo duża. W zależności od metody wykonania wynosi 73-100%.

</doc>
<doc id="4195920" url="https://pl.wikipedia.org/wiki?curid=4195920" title="Jan Szymanowski">
Jan Szymanowski



</doc>
<doc id="4195922" url="https://pl.wikipedia.org/wiki?curid=4195922" title="Paweł Gawriłowicz Diwow">
Paweł Gawriłowicz Diwow



</doc>
<doc id="4195924" url="https://pl.wikipedia.org/wiki?curid=4195924" title="Nikołaj Siergiejewicz Popow">
Nikołaj Siergiejewicz Popow



</doc>
<doc id="4195927" url="https://pl.wikipedia.org/wiki?curid=4195927" title="Nikołaj Biełow">
Nikołaj Biełow



</doc>
<doc id="4195929" url="https://pl.wikipedia.org/wiki?curid=4195929" title="Nikołaj Wasiljewicz Biełow">
Nikołaj Wasiljewicz Biełow



</doc>
<doc id="4195932" url="https://pl.wikipedia.org/wiki?curid=4195932" title="Tess Coady">
Tess Coady

Tess Coady (ur. 2 listopada 2000 w Melbourne) – australijska snowboardzistka, specjalizująca się w konkurencjach Big Air i slopestyle. Po raz pierwszy na arenie międzynarodowej pojawiła się 14 sierpnia 2015 roku w Perisher, gdzie na mistrzostwach kraju zajęła trzecie miejsce w slopestyle'u. W połowie marca 2017 roku wystąpiła na mistrzostwach świata w Sierra Nevada, zajmując 11. miejsce w tej konkurencji i 21. miejsce w Big Air. Na przełomie marca i kwietnia wzięła udział w mistrzostwach świata juniorów w Szpindlerowym Młynie, zdobywając złote medale w obu konkurencjach. W zawodach Pucharu Świata zadebiutowała 4 lutego 2017 roku w Mammoth Mountain, zajmując szóste miejsce w slopestyle'u. Tym samym już w swoim debiucie wywalczyła pierwsze pucharowe punkty. Na podium zawodów tego cyklu po raz pierwszy stanęła 12 stycznia 2018 roku w Snowmass, kończąc rywalizację w slopestyle'u na trzeciej pozycji. W zawodach tych wyprzedziły ją jedynie Christy Prior z Nowej Zelandii i Japonka Reira Iwabuchi.
W marcu 2021 roku zdobyła brązowy medal w slopestyle'u podczas mistrzostw świata w Aspen. W sezonie 2020/2021 zajęła 3. miejsce w klasyfikacji slopestyle'u.
W 2022 roku, na zimowych igrzyskach olimpijskich w Pekinie wywalczyła brązowy medal w konkurencji slopestyle.

</doc>
<doc id="4195934" url="https://pl.wikipedia.org/wiki?curid=4195934" title="J’me tire">
J’me tire

J’me tire – singel Maître Gimsa, francuskiego rapera i wokalisty pochodzenia kongijskiego z jego debiutanckiego albumu "Subliminal". Singiel został wydany 15 marca 2013 roku, a teledysk kręcony w dwóch sceneriach – górskiej i pustynnej – 10 kwietnia 2013.
„J’me tire” został sprzedany w 150 tysiącach egzemplarzy we Francji. Singel był notowany na listach przebojów: w Belgii (1. miejsce), Szwajcarii (17. miejsce) i Holandii (5. miejsce).

</doc>
<doc id="4195935" url="https://pl.wikipedia.org/wiki?curid=4195935" title="Filipp Jaszeczkin">
Filipp Jaszeczkin

Filipp Wasiljewicz Jaszeczkin (ros. Филипп Васильевич Яшечкин, ur. 1906, zm. w styczniu 1975 w Moskwie) – radziecki działacz partyjny, politruk, generał porucznik.
Życiorys.
Od 1938 należał do WKP(b), w 1938 był p.o. II sekretarza i od lipca 1938 II sekretarzem Komitetu Obwodowego WKP(b) w Orenburgu, potem do marca 1939 zastępcą kierownika Wydziału Kierowniczych Organów Partyjnych KC WKP(b). Później został członkiem Rady Wojennej 16 Armii w stopniu komisarza pułkowego, od 26 stycznia do 28 lutego 1942 był członkiem Rady Wojennej 58 Armii Rezerwowej, potem członkiem Rady Wojennej 11 Armii Gwardii i szefem Zarządu Politycznego 3 Frontu Nadbałtyckiego, 28 lipca 1944 otrzymał stopień generała majora. Od listopada 1944 do czerwca 1945 był szefem Zarządu Politycznego 1 Frontu Ukraińskiego, od czerwca do sierpnia 1945 szefem Zarządu Politycznego Centralnej Grupy Wojsk, później przebywał na leczeniu, w maju 1946 został zastępcą szefa Zarządu Samochodowego Tyłów Sił Zbrojnych. W 1949 ukończył Wyższą Akademię Wojskową im. Woroszyłowa, w latach 1950–1953 był członkiem Rady Wojennej Woroneskiego Okręgu Wojskowego, 1953–1956 członkiem Rady Wojennej Północnej Grupy Wojsk, a 1956–1959 szefem Wydziału Politycznego Wyższych Kursów Dowódczych "Wystrieł", 31 maja 1954 awansowano go na generała porucznika. Był odznaczony m.in. Orderem Bohdana Chmielnickiego I klasy (29 lipca 1944) i Orderem Kutuzowa I klasy (6 kwietnia 1945).

</doc>
<doc id="4195940" url="https://pl.wikipedia.org/wiki?curid=4195940" title="Oleg Kuliszew">
Oleg Kuliszew

Oleg Fiodorowicz Kuliszew (ros. Олег Фёдорович Кулишев, ur. 21 października 1928 w Moskwie, zm. 4 marca 2002 tamże) – radziecki generał pułkownik.
Życiorys.
Od 1946 służył w Armii Radzieckiej, w 1947 skończył szkołę piechoty w Tambowie (został potem dowódcą plutonu i następnie kompanii), w 1958 Akademię Wojskową im. Frunzego, a w 1968 Wojskową Akademię Sztabu Generalnego Sił Zbrojnych ZSRR im. K.J. Woroszyłowa. Po ukończeniu akademii został dowódcą batalionu w pułku powietrznodesantowym, później zastępcą dowódcy i 1962-1966 dowódcą pułku w 106 Dywizji Powietrznodesantowej, 1968-1970 był komendantem szkoły wojskowej w Riazaniu, a 1970-1973 dowódcą 7 Gwardyjskiej Dywizji Powietrznodesantowej. Następnie służył w wojskach lądowych, 1973-1974 dowodził 28 Korpusem Armijnym, 1974-1975 6 Armią Leningradzkiego Okręgu Wojskowego, a od 26 czerwca 1975 do 6 lutego 1978 Północną Grupą Wojsk w Polsce. Od 6 lutego 1978 do 13 sierpnia 1983 dowodził wojskami Zakaukaskiego Okręgu Wojskowego, 1983-1988 był I zastępcą głównego inspektora Ministerstwa Obrony ZSRR, następnie został zwolniony do rezerwy.
Odznaczenia.
I wiele medali.

</doc>
<doc id="4195941" url="https://pl.wikipedia.org/wiki?curid=4195941" title="Halil Kut">
Halil Kut

Halil Kut (ur. 1882, zm. 1957), znany również jako Halil Pasza – turecki wojskowy. 
Był wujem Envera Paszy. W 1905 ukończył akademię wojskową, a następnie służył w Libii i w wojnie bałkańskiej. W trakcie I wojny światowej dowodził na Kaukazie (1915 oraz 1917–1918) i w kampanii mezopotamskiej (1915–1917). Powodzenia na froncie kaukaskim oraz zwycięstwo nad oblężonymi w Kut Brytyjczykami zapewniły mu status bohatera. Po wojnie był oskarżany o współudział w ludobójstwie Ormian w okolicy miasta Wan w 1915. Wziął udział w wojnie o niepodległość Turcji. Nazwisko „Kut” przyjął, by upamiętnić swój triumf w Mezopotamii.

</doc>
<doc id="4195944" url="https://pl.wikipedia.org/wiki?curid=4195944" title="Dariusz Wojtasik">
Dariusz Wojtasik

Dariusz Wojtasik (ur. 1970 w Szczecinie) – polski inżynier, doktor nauk rolniczych, urzędnik państwowy, w latach 2007–2008 wiceprezes i 2008–2009 prezes Agencji Restrukturyzacji i Modernizacji Rolnictwa.
Ukończył studia magisterskie na Akademii Rolniczej w Szczecinie. W 2001 na Wydziale Kształtowania Środowiska i Rolnictwa tejże uczelni uzyskał tytuł doktora nauk rolniczych na podstawie rozprawy "Wpływ deszczowania i nawożenia mineralnego na plonowanie wybranych odmian jarego jęczmienia browarnego i pastewnego" i od 1996 do 2003 tam wykładał. W 2003 został zastępcą dyrektora Departamentu Funduszy Strukturalnych i Pomocowych Zintegrowanego Programu Operacyjnego Rozwoju Regionalnego 2004–2006 w Urzędzie Marszałkowskim Województwa Mazowieckiego. W 2007 objął stanowisko wicedyrektora ds. Regionalnego Programu Operacyjnego 2007–2013. Od 8 grudnia 2007 do 23 stycznia 2008 był wiceprezesem, a następnie do 23 marca 2009 prezesem ARiMR.

</doc>
<doc id="4195949" url="https://pl.wikipedia.org/wiki?curid=4195949" title="Stephen Rotluanga">
Stephen Rotluanga

Stephen Rotluanga CSC (ur. 8 czerwca 1952 w Aizawl) – indyjski duchowny rzymskokatolicki, od 2002 biskup Aizawl.
Życiorys.
Wstąpił do Zgromadzenia Świętego Krzyża i złożył w nim profesję wieczystą 30 maja 1975. Święcenia kapłańskie otrzymał 13 grudnia 1981. Po święceniach pracował w Champhai, zaś w latach 1985-1999 studiował w wielu miastach Indii i Kanady. W 2000 został mistrzem postulatu i radnym prowincjalnym swego zgromadzenia.
Episkopat.
2 października 2001 został mianowany przez papieża Jana Pawła II biskupem diecezji Aizawl. Trzy miesiące później przyjął sakrę biskupią z rąk emerytowanego podsekretarza Kongregacji ds. Ewangelizacji Narodów, abp. Charlesa Schlecka.

</doc>
<doc id="4195952" url="https://pl.wikipedia.org/wiki?curid=4195952" title="Linia kolejowa Silberhausen – Hüpstedt">
Linia kolejowa Silberhausen – Hüpstedt

Linia kolejowa Silberhausen – Hüpstedt – dawna lokalna jednotorowa i niezelektryfikowana linia kolejowa w kraju związkowym Turyngia, w Niemczech. Łączyła miejscowości Silberhausen i Hüpstedt.

</doc>
<doc id="4195953" url="https://pl.wikipedia.org/wiki?curid=4195953" title="Pierwszy oddech">
Pierwszy oddech

Pierwszy oddech – odruchowa reakcja noworodka na zmiany w składzie krwi, odpępnienie, które powoduje wzrost ciśnienia krwi krążącej i 
nowe bodźce: zimno, światło. U zdrowego noworodka występuje w ciągu 30-60 sekund od urodzenia.
Mechanizm.
W trakcie porodu dochodzi do skompresowania klatki piersiowej w celu dopasowania jej do wymiarów kanału rodnego kobiety. Płód rodzi się w bezdechu. Pierwszy oddech powoduje nagłe rozprężenie klatki piersiowej, a jednocześnie wytwarza się ujemne ciśnienie w opłucnej dziecka. Dochodzi do zwiększenia przepływu krwi przez płuca i rozprężenia płuc. Pojemność pierwszego oddechu wynosi ok. 50 ml powietrza.
Surfaktant.
Surfaktant występujący w pęcherzykach płucnych noworodków donoszonych zapobiega ich zapadaniu się oraz zmniejsza napięcie powierzchniowe. Jego obecność jest warunkiem prawidłowego oddychania noworodka po porodzie. 
Płuca dziecka zwiększają swoją objętość z każdym kolejnym oddechem. Wiąże się to nie tylko z rozprężaniem, ale też z wydalaniem płynu owodniowego z pęcherzyków. Jest on wchłaniany do naczyń krwionośnych i limfatycznych wraz ze zwiększającą się ilością wdychanego powietrza. Przepływ płynu owodniowego do naczyń powoduje poszerzenie tętniczek płucnych i wzrost przepływu krwi przez płuca dziecka. 
Układ krwionośny.
Różnice w budowie układu krwionośnego płodu i dorosłego człowieka stopniowo zanikają po porodzie, a krążenie stabilizuje się. 
Opóźnienia w przystosowaniach układu krwionośnego mogą powodować zaburzenia oddychania i przepływu krwi. 
Pod wpływem zmian w składzie chemicznym krwi dochodzi również do silnego obkurczenia naczyń pępowinowych.

</doc>
<doc id="4195954" url="https://pl.wikipedia.org/wiki?curid=4195954" title="Ambrose Kiapseni">
Ambrose Kiapseni

Ambrose Kiapseni MSC (ur. 16 października 1945 na Wyspie Masahet, zm. 20 grudnia 2019 w Kopkop) – melanezyjski duchowny rzymskokatolicki, misjonarz Najświętszego Serca Jezusowego, biskup Kaviengu w latach 1991–2018.
Biografia.
Ambrose Kiapseni urodził się 16 października 1945 na Wyspie Masahet w Nowej Gwinei Australijskiej. 7 stycznia 1975 otrzymał święcenia prezbiteriatu i został kapłanem misjonarzy Najświętszego Serca Jezusowego.
21 stycznia 1991 papież Jan Paweł II mianował go biskupem Kaviengu. 12 maja 1991 w katedrze w Kaviengu przyjął sakrę biskupią z rąk swojego poprzednika, arcybiskupa Rabaulu Karla Hesse MSC. Współkonsekratorami byli biskup Alotau-Sideia Desmond Moore MSC oraz biskup Goroki Michael Marai.
W 2009 decyzją Elżbiety II został kawalerem Orderu św. Michała i św. Jerzego
22 czerwca 2018 papież przyjął jego rezygnację z pełnionego urzędu. Zmarł 20 grudnia 2019 w domu misjonarzy Najświętszego Serca Jezusowego w Kopkop.

</doc>
<doc id="4195956" url="https://pl.wikipedia.org/wiki?curid=4195956" title="Michaił Iwanow (1919-1996)">
Michaił Iwanow (1919-1996)



</doc>
<doc id="4195961" url="https://pl.wikipedia.org/wiki?curid=4195961" title="Pius Thomas D’Souza">
Pius Thomas D’Souza

Pius Thomas D’Souza (ur. 4 maja 1954 w Bantwal) – indyjski duchowny rzymskokatolicki, od 2013 biskup Ajmer.
Życiorys.
Święcenia kapłańskie przyjął 28 marca 1982 i został inkardynowany do diecezji Lucknow. Po kilkuletnim stażu wikariuszowskim został wykładowcą seminarium w Allahabadzie. W 1989 został prezbiterem nowo powstałej diecezji Bareilly. W tym samym roku rozpoczął w Rzymie studia z prawa kanonicznego, ukończone doktoratem w 1993. Po powrocie do kraju został proboszczem w Dohnie, a w 1996 objął funkcję kanclerza kurii.
3 listopada 2012 otrzymał nominację na biskupa Ajmer. Sakry biskupiej udzielił mu 19 stycznia 2013 abp Salvatore Pennacchio.

</doc>
<doc id="4195962" url="https://pl.wikipedia.org/wiki?curid=4195962" title="Where Are You?">
Where Are You?

Where Are You? ( "Eodini? Mwohani?"; inny tytuł – "Unplugged 2014") – czwarty singel CD południowokoreańskiej grupy B.A.P, wydany 3 czerwca 2014 roku. Na płycie znalazły się trzy utwory, głównym utworem jest „Where Are You?” (kor. 어디니? 뭐하니?). Sprzedał się w nakładzie egzemplarzy w Korei Południowej (stan na czerwiec 2014 r.).

</doc>
<doc id="4195963" url="https://pl.wikipedia.org/wiki?curid=4195963" title="MT Sanchi">
MT Sanchi

Sanchi – zbiornikowiec klasy Suezmax pływający ostatnio pod banderą panamską, którego ostatnim armatorem był National Iranian Tanker Company (NITC). 6 stycznia 2018 Sanchi, wiozący ładunek 136 000 ton (960 000 baryłek) kondensatu gazu ziemnego z Iranu do Korei Południowej, zderzył się 300 km od Szanghaju z masowcem "CF Crystal" płynącym pod banderą hongkońską. Tankowiec wskutek zderzenia zapalił się i eksplodował, po czym zatonął 14 stycznia. Wszyscy 32 członkowie załogi zostali uznani za martwych lub zaginionych (odnaleziono 3 ciała). Załoga CF Crystal została uratowana, a statek został doprowadzony do portu.

</doc>
<doc id="4195965" url="https://pl.wikipedia.org/wiki?curid=4195965" title="Raphy Manjaly">
Raphy Manjaly

Raphy Manjaly (ur. 7 lutego 1958 w Vendere) – indyjski duchowny rzymskokatolicki, w latach 2013–2020 biskup Allahabad, arcybiskup metropolita Agry (od 2021).
Życiorys.
Święcenia kapłańskie przyjął 11 maja 1983. Początkowo inkardynowany do syromalabarskiej eparchii Trichur, pracował w placówce misyjnej w Etawah. W 1984 uzyskał inkardynację do łacińskiej archidiecezji Agra i został rektorem seminarium duchownego. W latach 1990-1996 studiował w Rzymie, zaś po powrocie do kraju został dyrektorem liceum w Mathura. W 1997 został wykładowcą seminarium w Allahabadzie, zaś rok później objął stanowisko jego rektora. Po zwolnieniu go z tej funkcji w 2005 został mianowany proboszczem parafii archikatedralnej.
24 lutego 2007 został prekonizowany biskupem Waranasi. Sakry biskupiej udzielił mu 30 kwietnia 2007 abp Pedro López Quintana.
17 października 2013 otrzymał nominację na biskupa Allahabadu. 12 listopada 2020 papież Franciszek przeniósł go na urząd arcybiskupa metropolity Agry.

</doc>
<doc id="4195968" url="https://pl.wikipedia.org/wiki?curid=4195968" title="Michał Borowski (wojskowy ur. 1872)">
Michał Borowski (wojskowy ur. 1872)



</doc>
<doc id="4195969" url="https://pl.wikipedia.org/wiki?curid=4195969" title="Michał Borowski (wojskowy ur. 1897)">
Michał Borowski (wojskowy ur. 1897)



</doc>
<doc id="4195970" url="https://pl.wikipedia.org/wiki?curid=4195970" title="Metropolia Rabaul">
Metropolia Rabaul

Metropolia Rabaul – jedna z czterech metropolii Kościoła katolickiego na Papui-Nowej Gwinei. Obejmuje wyspy położone na wschodzie państwa.
Diecezje.
W skład metropolii Rabaul wchodzą diecezje:
Historia.
Metropolię utworzył 15 listopada 1966 papież Paweł VI.

</doc>
<doc id="4195974" url="https://pl.wikipedia.org/wiki?curid=4195974" title="Stephen Athipozhiyil">
Stephen Athipozhiyil

Stephen Athipozhiyil (ur. 18 maja 1944 w Chennavely, zm. 9 kwietnia 2022) – indyjski duchowny rzymskokatolicki, w latach 2001–2019 biskup Alleppey.
Życiorys.
Wstąpił do seminarium w Alleppey. Po dwóch latach został wysłany do Papieskiego Seminarium w Pune, gdzie w 1969 otrzymał tytuł licencjacki z filozofii i teologii. Po święceniach studiował filozofię na uniwersytecie w Thiruvananthapuram, uzyskując tytuł magisterski.
Święcenia kapłańskie przyjął 5 października 1969 i został inkardynowany do diecezji Alleppey. W 1970 otrzymał nominację na prefekta miejscowego niższego seminarium, a w 1983 został jego rektorem. Pracował jednocześnie w kilku parafiach w Alleppey oraz w Omanappuzha. W 1989 rozpoczął pracę w seminarium w Alwaye, gdzie był m.in. asystentem kuratora i kuratorem. W 1998 ponownie został rektorem niższego seminarium w Alleppey, a także członkiem diecezjalnego Kolegium Konsultorów.
Episkopat.
16 listopada 2000 papież Jan Paweł II mianował go biskupem koadiutorem diecezji Alleppey. Sakry biskupiej udzielił mu 11 lutego 2001 ówczesny ordynariusz tejże diecezji, bp Peter Michael Chenaparampil. 9 grudnia 2001, po przejściu na emeryturę bp. Chenaparampila, przejął rządy w diecezji.

</doc>
<doc id="4195976" url="https://pl.wikipedia.org/wiki?curid=4195976" title="Maria Adamska (scenograf)">
Maria Adamska (scenograf)

Maria Adamska (ur. 1937) – polska artystka; także scenograf teatralny i telewizyjny. Studiowała na Akademii Sztuk Pięknych im. Jana Matejki w Krakowie pod okiem prof. Czesława Rzepińskiego oraz prof. Andrzeja Stopki. Dyplom uzyskała w 1963 roku. W 1964 r. została członkiem Związku Polskich Artystów Plastyków, gdzie przez dwie kadencje pełniła funkcję przewodniczącej Krakowskiej Sekcji Scenografii. W latach 1965-1969 pełniła funkcję głównego konsultanta do spraw plastyki w nowohuckim Kombinacie. Lata 1969 -1971 spędziła jako etatowy scenograf Teatru im. A. Mickiewicza w Częstochowie. Od 1971 r. do 1972 r. związana była z Teatrem Śląskim w Katowicach i od 1972 do 1990 r. była etatowym scenografem Tarnowskiego Teatru im. Ludwika Solskiego

</doc>
<doc id="4195977" url="https://pl.wikipedia.org/wiki?curid=4195977" title="Ta' Xbiex">
Ta' Xbiex



</doc>
<doc id="4195983" url="https://pl.wikipedia.org/wiki?curid=4195983" title="Kinga Kęsik">
Kinga Kęsik

Kinga Kęsik z domu Szweda (ur. 1985, zm. 15 stycznia 2018 w Tucholi) – polska funkcjonariuszka policji w stopniu aspiranta, zawodniczka i mistrzyni fitness.
Życiorys.
Od 2006 pracowała w policji, od początku pełniąc służbę w Komendzie Powiatowej Policji w Tucholi, gdzie w ostatnim okresie życia pracowała w zespole do spraw nieletnich. W 2012 za namową swojego późniejszego męża, Mikołaja Kęsika, zaczęła uprawiać fitness sylwetkowy i po kilku miesiącach wystartowała w Debiutach PZKFiTS wygrywając zarówno w swojej kategorii wzrostowej, jak i w kategorii Open. Jej następnymi sukcesami było między innymi zdobycie I miejsca w 2013 oraz I miejsca w kategorii Open w 2014 ramach Pucharu Ziemi Puckiej w Kulturystyce i Fitness w Żelistrzewie, I miejsce w kategorii Open na Mistrzostwach Pomorza w Kulturystyce i Fitness, I miejsce na Ogólnopolskich Zawodach Kulturystycznych w Słupsku oraz I miejsce w kategorii wzrostowej i w kategorii open na Mistrzostwach Polski w Kulturystyce i Fitness w Kielcach w 2014. Po triumfie na Mistrzostwach Polski w 2014 została powołana do reprezentacji kraju i w maju tego samego roku zajęła I miejsce na Mistrzostwach Europy w Santa Susanna w Hiszpanii, zaś w październiku uplasowała się na II miejscu na Mistrzostwach Świata w Fitness w Montrealu w Kanadzie. W listopadzie 2014 zajęła również I miejsce wszechkategorii fitness sylwetkowe w trakcie zawodów Pucharu Polski w Kulturystyce i Fitness w Mińsku Mazowieckim.
Pod koniec 2016 wykryto u niej nieoperacyjnego raka żołądka. Zmarła 15 stycznia 2018. Została pośmiertnie mianowania na stopień policyjny aspiranta Policji

</doc>
<doc id="4195985" url="https://pl.wikipedia.org/wiki?curid=4195985" title="Bartosz Majewski (koszykarz)">
Bartosz Majewski (koszykarz)

Bartosz Majewski (ur. 8 grudnia 1997 w Elblągu) – polski koszykarz grający na pozycji rzucającego obrońcy, obecnie zawodnik zespołu Decka Pelplin. 
15 stycznia 2018 drużynie został wypożyczony z Trefla Sopot do Polfarmexu Kutno.
29 listopada 2019 został zawodnikiem GTK Gliwice. 3 grudnia 2020 został wypożyczony do I-ligowego zespołu Decka Pelplin.

</doc>
<doc id="4195986" url="https://pl.wikipedia.org/wiki?curid=4195986" title="Aleksandr Iwanowicz Tichonow">
Aleksandr Iwanowicz Tichonow

Aleksandr Iwanowicz Tichonow (ros. Александр Иванович Тихонов, ukr. Олександр Іванович Тихонов, ur. 11 września 1938 w Charkowie) – ukraiński naukowiec, doktor nauk farmaceutycznych, honorowy profesor Państwowego Uniwersytetu Farmacji w Charkowie, Akademik Ukrainskiej Akademii Nauk od 2006, Zasłużony Pracownik Naukowy Ukrainy (1990) oraz Laureat Nagrody Państwowej Ukrainy (2013).
Studiował na Uniwersytecie Farmacji w Charkowie, który ukończył w 1961. Pracę doktorską obronił w 1983.

</doc>
<doc id="4195990" url="https://pl.wikipedia.org/wiki?curid=4195990" title="Puchar Tatrzański 2017">
Puchar Tatrzański 2017

70. edycja Pucharu Tatrzańskiego – rozegrana została w dniach 17 - 20 sierpnia 2017. W turnieju wzięło udział sześć drużyn. Mecze rozgrywane były w hali Zimný štadión mesta Poprad.
Do turnieju oprócz drużyny gospodarzy HK Poprad zaproszono pięć drużyn: francuski Les Aigles de Nice, niemiecki Bayreuth Tigers, słowackie HC Koszyce, białoruski Junost' Mińsk oraz węgierski Dunaújvárosi Acélbikák. Drużyny rywalizowały w dwóch grupach i rozgrywały mecze w systemie każdy z każdym. Zwycięzcy grup zmierzyli się w finale, drużyny z drugich miejsc zagrały w meczu o 3 miejsce, natomiast drużyny z trzecich miejsc grały o 5 miejsce. Obrońcami tytułu była drużyna Pelicans Lahti, która w tym sezonie nie startowała.
W turnieju zwyciężyła drużyna HC Koszyce, przed francuskim Les Aigles de Nice oraz białoruskim Junost' Mińsk.
Faza grupowa.
Grupa A
     = awans do finału,     = udział w meczu o 3 miejsce,     = udział w meczu o 5 miejsce
Grupa B
     = awans do finału,     = udział w meczu o 3 miejsce,     = udział w meczu o 5 miejsce
Faza pucharowa.
Mecz o 5 miejsce
Mecz o 3 miejsce
Finał

</doc>
<doc id="4195994" url="https://pl.wikipedia.org/wiki?curid=4195994" title="Mennica w Nagybanya">
Mennica w Nagybanya



</doc>
<doc id="4195995" url="https://pl.wikipedia.org/wiki?curid=4195995" title="Marcjan Kapella">
Marcjan Kapella



</doc>
<doc id="4195996" url="https://pl.wikipedia.org/wiki?curid=4195996" title="Stanisław Gontarczyk">
Stanisław Gontarczyk

Stanisław Gontarczyk – polski architekt wnętrz, nauczyciel akademicki posiadający kwalifikacje II stopnia w zakresie sztuki, profesor nadzwyczajny Akademii Sztuk Pięknych w Warszawie i innych uczelni.
Życiorys.
Uzyskał kwalifikacje II stopnia w zakresie sztuk plastycznych (odpowiednik habilitacji). Został profesorem nadzwyczajnym Akademii Sztuk Pięknych w Warszawie (Wydział Architektury Wnętrz, Katedra Projektowania Wnętrz i Mebli; Wydział Architektury Wnętrz; Katedra Projektowania), Uniwersytetu Technologiczno-Humanistycznego im. Kazimierza Pułaskiego w Radomiu oraz Wyższej Szkoły Ekologii i Zarządzania w Warszawie (Wydział Architektury)
W 2001 pod jego kierunkiem stopień doktora sztuk plastycznych otrzymał w Akademii Sztuk Pięknych w Warszawie Andrzej Wyszyński.

</doc>
<doc id="4195998" url="https://pl.wikipedia.org/wiki?curid=4195998" title="Nabi Samuil">
Nabi Samuil



</doc>
<doc id="4195999" url="https://pl.wikipedia.org/wiki?curid=4195999" title="Elías Aguilar">
Elías Aguilar

Elías Fernando Aguilar Vargas (ur. 7 listopada 1991 w Heredii) – kostarykański piłkarz występujący na pozycji ofensywnego pomocnika, reprezentant kraju, od 2020 roku zawodnik południowokoreańskiego Incheon United.
Kariera klubowa.
Aguilar pochodzi z kantonu Barva w prowincji Heredia. Treningi piłkarskie rozpoczynał w tamtejszych lokalnych zespołach, skąd w wieku szesnastu lat trafił do akademii juniorskiej klubu CS Herediano. Do pierwszej drużyny został włączony przez szkoleniowca Alejandro Giuntiniego i w kostarykańskiej Primera División zadebiutował 31 sierpnia 2011 w zremisowanym 1:1 spotkaniu z Belén. W jesiennym sezonie Invierno 2011 wywalczył z Herediano wicemistrzostwo Kostaryki, lecz sam był głębokim rezerwowym (tylko jeden mecz) i wobec braku szans na grę zdecydował się zakończyć piłkarską karierę. Przez kolejne pół roku skupił się na ukończeniu szkoły średniej, równocześnie występując w amatorskiej ekipie AD Barva. Za namową rodziny powrócił jednak do Herediano; po udanych testach podczas obozu przygotowawczego trener Odir Jacques włączył go do zespołu. Szybko wywalczył sobie pewne miejsce w składzie i premierowe gole w najwyższej klasie rozgrywkowej zdobył 27 października 2012 w przegranej 3:4 konfrontacji z Uruguayem, dwukrotnie wpisując się na listę strzelców. W rozgrywkach Invierno 2012 zdobył z Herediano wicemistrzostwo kraju, zaś pół roku później – w sezonie Verano 2013 – wywalczył swój pierwszy tytuł mistrza Kostaryki.
W sierpniu 2013 Aguilar został wypożyczony do meksykańskiego drugoligowca CD Zacatepec. Tam spędził rok w roli rezerwowego piłkarza i na koniec rozgrywek spadł z klubem do trzeciej ligi meksykańskiej (ostatecznie klub pozostał w drugiej lidze po wykupieniu licencji Cruz Azul Hidalgo). Po powrocie do Herediano został jedną z największych gwiazd rozgrywek ligowych – w sezonie Invierno 2014 zdobył tytuł wicemistrza kraju, zaś w sezonie Verano 2015 wywalczył mistrzostwo Kostaryki. W maju 2015 został wybrany w oficjalnym plebiscycie FPD najlepszym piłkarzem ligi kostarykańskiej. W tamtym okresie zadebiutował również w kadrze narodowej, a jego świetna technika, wszechstronność i przegląd pola zaowocowały porównaniami do Jamesa Rodrígueza i zainteresowaniem ze strony klubów hiszpańskich (Málaga CF, Sevilla FC i Granada CF).
W listopadzie 2015 dotarł z Herediano do finału pucharu Kostaryki – Copa Banco Popular. W sezonie Verano 2016 wywalczył natomiast trzecie mistrzostwo Kostaryki, będąc kluczowym zawodnikiem w taktyce trenera Hernána Medforda. W sezonie Invierno 2016 osiągnął swój trzeci tytuł wicemistrza kraju, zaś podczas rozgrywek Verano 2017 zdobył kolejne mistrzostwo Kostaryki. W czerwcu 2017 trenował z amerykańskim Philadelphia Union, który jednak nie zdecydował się złożyć oferty kupna gracza. Po powrocie do Herediano – w jesiennym sezonie Apertura 2017 – zanotował z drużyną z miasta Heredia tytuł wicemistrza Kostaryki. W lutym 2018 na zasadzie dziesięciomiesięcznego wypożyczenia przeniósł się do ekipy Incheon United FC z Korei Południowej. W tamtejszej K League 1 zadebiutował 10 marca 2018 w wygranym 3:2 meczu z Jeonbuk Hyundai Motors.
Kariera reprezentacyjna.
W seniorskiej reprezentacji Kostaryki Aguilar zadebiutował za kadencji selekcjonera Paulo Wanchope’a, 31 marca 2015 w przegranym 1:2 meczu towarzyskim z Panamą. Dwa miesiące później został powołany na Złoty Puchar CONCACAF, gdzie rozegrał trzy z czterech możliwych spotkań (wszystkie w roli rezerwowego), zaś jego drużyna odpadła z turnieju po ćwierćfinałowej porażce po dogrywce z późniejszym triumfatorem – Meksykiem (0:1). W styczniu 2017 znalazł się w ogłoszonym przez Óscara Ramíreza składzie na turniej Copa Centroamericana. Tam również był głównie rezerwowym; wystąpił w czterech z pięciu meczów (z czego w jednym w wyjściowym składzie), a Kostarykańczycy uplasowali się na czwartym miejscu.

</doc>
<doc id="4196000" url="https://pl.wikipedia.org/wiki?curid=4196000" title="Kinga Szweda">
Kinga Szweda



</doc>
<doc id="4196004" url="https://pl.wikipedia.org/wiki?curid=4196004" title="High Bandwidth Memory">
High Bandwidth Memory

High Bandwidth Memory (HBM) – wysokiej wydajności interfejs pamięci RAM dla 3D DRAM-ów firm AMD i Hynix. Ma on być stosowany w połączeniu z akceleratorami grafiki o wysokiej wydajności oraz urządzeniami sieciowymi. Pierwsze urządzenia do stosowania HBM to procesory Fiji firmy AMD.
Pamięć HBM została przyjęta przez JEDEC (Joint Electron Devices Engineering Council) jako standard branżowy w październiku 2013 roku. Druga generacja, HBM2, została zaakceptowana przez JEDEC w styczniu 2016 roku.
Technologia.
HBM osiąga wyższą przepustowość przy mniejszym zużyciu energii oraz wyraźnie mniejszej wielkości niż DDR4 lub GDDR5. Efekt ten jest osiągany dzięki zestawieniu w stos do ośmiu matryc DRAM, w tym opcjonalnej matrycy podstawowej z kontrolerem pamięci, które są połączone za pomocą przepustów przelotowych (TSV) i mikro wypustów. Technologia HBM jest zasadniczo podobna, ale niekompatybilna z interfejsem Hybrid Memory Cube opracowanym przez Micron Technology.
Magistrala pamięci HBM jest bardzo szeroka w porównaniu do innych pamięci DRAM, takich jak DDR4 lub GDDR5. Stanowi ją stos czterech matryc DRAM (4-Hi) z dwoma 128-bitowymi kanałami na matrycę, łącznie 8 kanałów i szerokość 1024 bitów. Karta graficzna/układ GPU z czterema stosami 4-Hi HBM miałaby zatem szynę pamięci o szerokości 4096 bitów. Dla porównania szerokość magistrali pamięci GDDR wynosi 32 bity, z 16 kanałami dla karty graficznej z 512-bitowym interfejsem pamięci. HBM obsługuje do 4 GB na pakiet.
Większa liczba połączeń z pamięcią, w stosunku do DDR4 lub GDDR5, wymagała nowej metody połączenia pamięci HBM z GPU (lub innym procesorem). AMD i Nvidia wykorzystały specjalnie zbudowane chipy krzemowe, zwane interposerami, do połączenia pamięci i GPU. Interposer ma tę dodatkową zaletę, że wymaga fizycznego zamknięcia pamięci i procesora, co zmniejsza liczbę ścieżek pamięci. Jednakże, ponieważ wytwarzanie przyrządu półprzewodnikowego jest znacznie droższe niż wytwarzanie płytek z obwodem drukowanym, zwiększa to koszt końcowego produktu.
Interfejs.
Pamięć HBM DRAM jest ściśle sprzężona z matrycą obliczeniową hosta z rozproszonym interfejsem. Interfejs jest podzielony na niezależne kanały. Każdy kanał jest całkowicie niezależny od innych. Kanały niekoniecznie są synchroniczne względem siebie. Pamięć HBM DRAM wykorzystuje architekturę o szerokim interfejsie, aby osiągnąć wysoką szybkość i niskie zużycie energii. Pamięć HBM DRAM wykorzystuje taktujący zegar o częstotliwości 500 MHz CK_t/CK_c. Polecenia są rejestrowane przy narastającym zboczu CK_t, CK_c. Każdy interfejs kanału utrzymuje 128-bitową magistralę danych działającą z szybkościami danych DDR. HBM obsługuje szybkość transferu 1 GT/s na pin (transfer 1 bit), co daje ogólną przepustowość pakietu 128 GB/s.
HBM 2.
Druga generacja pamięci o wysokiej przepustowości, HBM 2, również łączy do ośmiu matryc na stos i podwaja szybkość transferu pinów do 2 GT / s. Zachowując dostęp do szerokości 1024 bitów, HBM2 jest w stanie osiągnąć przepustowość pamięci 256 GB/s na pakiet. Specyfikacja HBM2 dopuszcza do 8 GB na pakiet. Przewiduje się, że HBM2 będzie szczególnie przydatna dla wymagających aplikacji konsumenckich, takich jak rzeczywistość wirtualna.
W dniu 19 stycznia 2016 r. Samsung ogłosił możliwość rozpoczęcia masowej produkcji HBM2, z prędkością do 4 GB na jeden stos.Również SK Hynix ogłosił, w sierpniu 2016 r., dostępność stosów o prędkości 4 GB.
HBM 3.
Trzecia generacja pamięci o wysokiej przepustowości, HBM 3, została ogłoszona w 2016 roku. Oczekuje się, że HBM3 zaoferuje większą pojemność pamięci, większą przepustowość, niższe napięcie i niższe koszty. Zwiększona gęstość będzie pochodzić z większej gęstości na matrycę i większej liczby stosów kości na chip. Spodziewana przepustowość ma wynieść 512 GB/s lub więcej. Nie ogłoszono daty premiery, chociaż Samsung spodziewa się produkcji seryjnej do 2020 roku.
Historia.
Rozwój pamięci o wysokiej przepustowości rozpoczął się w AMD w 2008 roku, miał on na celu rozwiązanie problemu coraz większego zużycia energii oraz zmniejszenie współczynnika kształtu pamięci komputera. AMD opracował, w zespole kierowanym przez Bryana Blacka, między innymi procedury rozwiązywania problemów z układaniem kości pamięci. Partnerzy z branży pamięci (SK Hynix), interposerów (UMC) i branży opakowań (Amkor Technology i ASE) uzyskali pomoc w realizacji ich wizji HBM. Produkcja seryjna rozpoczęła się w zakładzie Hynix w Icheon w Korei w 2015 roku.
HBM została zaproponowana przez AMD i SK Hynix w 2010 r., a przyjęta jako standard branżowy JESD235 przez JEDEC od października 2013 r. Pierwszym chipem wykorzystującym HBM jest Fidżi firmy AMD, który został wypuszczony na rynek w czerwcu 2015 r. zasilając Radeon R9 Fury X tej samej firmy.
HBM2 zostało zaakceptowane przez JEDEC jako standard JESD235a w styczniu 2016 r. Pierwszym chipem GPU wykorzystującym HBM2 jest Nvidia Tesla P100, która została oficjalnie ogłoszona w kwietniu 2016 r.
Przyszłość.
Na Hot Chips w sierpniu 2016 roku, zarówno Samsung, jak i Hynix ogłosili technologie pamięci HBM następnej generacji. Obie firmy zapowiadały produkty o wysokiej wydajności, które powinny mieć zwiększoną gęstość, większą przepustowość i niższą moc. Samsung ogłosił także tańszą wersję HBM mając na celu zdobywanie rynków masowych. Usunięcie matrycy buforującej i zmniejszenie liczby przekładek TSV obniży koszt, jednak za cenę zmniejszonej całkowitej przepustowości (do 200 GB/s).

</doc>
<doc id="4196007" url="https://pl.wikipedia.org/wiki?curid=4196007" title="Alfred Matthew Stemper">
Alfred Matthew Stemper

Alfred Matthew Stemper MSC (ur. 2 stycznia 1913 w Black Hammer, zm. 20 lutego 1984) – amerykański duchowny rzymskokatolicki, misjonarz Najświętszego Serca Jezusowego, wikariusz apostolski i biskup Kaviengu.
Biografia.
Alfred Matthew Stemper urodził się 2 stycznia 1913 w Black Hammer w Minnesocie, w Stanach Zjednoczonych. 23 czerwca 1940 otrzymał święcenia prezbiteriatu i został kapłanem misjonarzy Najświętszego Serca Jezusowego.
5 lipca 1957 papież Pius XII mianował go pierwszym wikariuszem apostolskim Kaviengu oraz biskupem tytularnym Eleutheropolis in Palæstina. 28 października 1957 przyjął sakrę biskupią z rąk biskupa Winony Edwarda Aloysiusa Fitzgeralda. Współkonsekratorami byli biskup La Crosse John Patrick Treacy oraz biskup Rockfordu Loras Thomas Lane.
15 listopada 1966 wikariat apostolski Kaviengu został podniesiony do rangi diecezji. Tym samym bp Stemper został biskupem Kaviengu. Jako ojciec soborowy wziął udział w soborze watykańskim II. Przeszedł na emeryturę 24 października 1980. Zmarł 20 lutego 1984.

</doc>
<doc id="4196010" url="https://pl.wikipedia.org/wiki?curid=4196010" title="Mur Hindenburga">
Mur Hindenburga



</doc>
<doc id="4196011" url="https://pl.wikipedia.org/wiki?curid=4196011" title="Patras Minj">
Patras Minj

Patras Minj (ur. 23 grudnia 1944 w Tapkara) – indyjski duchowny rzymskokatolicki, w latach 1996–2021 biskup Ambikapur.

</doc>
<doc id="4196013" url="https://pl.wikipedia.org/wiki?curid=4196013" title="Góry Gwiazd">
Góry Gwiazd



</doc>
<doc id="4196017" url="https://pl.wikipedia.org/wiki?curid=4196017" title="Bartłomiej Giżycki (syn Kajetana)">
Bartłomiej Giżycki (syn Kajetana)



</doc>
<doc id="4196018" url="https://pl.wikipedia.org/wiki?curid=4196018" title="Elias Gonsalves">
Elias Gonsalves

Elias Gonsalves (ur. 4 lipca 1961 w Chulne) – indyjski duchowny rzymskokatolicki, w latach 2012–2018 biskup Amravati, arcybiskup Nagpuru od 2018.
Życiorys.
Święcenia kapłańskie przyjął 11 kwietnia 1990 i został inkardynowany do archidiecezji bombajskiej. Przez wiele lat pracował w różnych parafiach archidiecezji. Od 2008 działał w organizacji "Social Work" – początkowo jako wicedyrektor, a od 2009 jako dyrektor.
11 lipca 2012 został prekonizowany biskupem diecezji Amravati. Sakry biskupiej udzielił mu 29 września 2012 kard. Oswald Gracias.
3 grudnia 2018 ogłoszono jego nominację na arcybiskupa metropolitę Nagpur.

</doc>
<doc id="4196019" url="https://pl.wikipedia.org/wiki?curid=4196019" title="Bartłomiej Giżycki">
Bartłomiej Giżycki



</doc>
<doc id="4196024" url="https://pl.wikipedia.org/wiki?curid=4196024" title="Jaume Munar">
Jaume Munar

Jaume Antoni Munar Clar (ur. 5 maja 1997 w Santanyí) – hiszpański tenisista.
Kariera tenisowa.
Występując w gronie juniorów, został finalistą French Open 2014 w grze pojedynczej, przegrywając finałowy mecz z Andriejem Rublowem. W deblu wygrał French Open 2015, mając za partnera Álvara Lópeza San Martína. Dnia 26 stycznia 2015 był klasyfikowany na miejscu nr 3. w klasyfikacji juniorów.
Zawodowym tenisistą Munar został w 2014 roku. W grze pojedynczej wygrał sześć turniejów o randze ATP Challenger Tour.
Zarówno w grze pojedynczej, jak i w grze podwójnej Munar osiągnął po jednym finale zawodów rangi ATP Tour.
W rankingu gry pojedynczej najwyżej był na 52. miejscu (20 maja 2019), a w klasyfikacji gry podwójnej na 149. pozycji (10 lutego 2020).

</doc>
<doc id="4196028" url="https://pl.wikipedia.org/wiki?curid=4196028" title="Cyprian Monis">
Cyprian Monis

Cyprian Monis (ur. 11 kwietnia 1945 w Dorna Halli) – indyjski duchowny rzymskokatolicki, w latach 1997–2020 biskup Asansol.

</doc>
<doc id="4196033" url="https://pl.wikipedia.org/wiki?curid=4196033" title="Sojuz 11A511U">
Sojuz 11A511U



</doc>
<doc id="4196034" url="https://pl.wikipedia.org/wiki?curid=4196034" title="Bronisław Lubański (saper)">
Bronisław Lubański (saper)



</doc>
<doc id="4196035" url="https://pl.wikipedia.org/wiki?curid=4196035" title="Bronisław Lubański">
Bronisław Lubański



</doc>
<doc id="4196037" url="https://pl.wikipedia.org/wiki?curid=4196037" title="Ambrose Rebello">
Ambrose Rebello

Ambrose Rebello (ur. 17 lutego 1949 w Nirmal) – indyjski duchowny rzymskokatolicki, od 2015 biskup Aurangabadu.
Życiorys.
Święcenia kapłańskie przyjął 22 kwietnia 1979 i został inkardynowany do diecezji Aurangabad. Pracował jako duszpasterz parafialny, od 2011 pełniąc także funkcje wikariusza generalnego diecezji, dyrektora centrum duszpasterskiego oraz kanclerza kurii.
13 maja 2015 otrzymał nominację na biskupa diecezjalnego Aurangabadu. Sakry biskupiej udzielił mu 28 sierpnia 2015 abp Salvatore Pennacchio.

</doc>
<doc id="4196038" url="https://pl.wikipedia.org/wiki?curid=4196038" title="Dmitrij Anuczin">
Dmitrij Anuczin



</doc>
<doc id="4196039" url="https://pl.wikipedia.org/wiki?curid=4196039" title="Rolando Santos">
Rolando Santos

Rolando Crisostomo Santos CM (ur. 21 marca 1949 w Malabon) – filipiński duchowny rzymskokatolicki, lazarysta, misjonarz, biskup Alotau-Sideia od 2011.
Biografia.
Rolando Crisostomo Santos urodził się 21 marca 1949 w Malabon na Filipinach. W 1966 wstąpił do Zgromadzenia Misji. Kształcił się na Filipinach i w Stanach Zjednoczonych. 17 czerwca 1971 złożył śluby wieczyste. 1 czerwca 1974 otrzymał święcenia prezbiteratu i został kapłanem swojego zgromadzenia.
Przez pierwszy rok kapłaństwa był wychowawcą w Seminarium św. Wincentego Ferrera w Iloilo. Następnie pracował jako wikariusz i proboszcz na parafii w Calumpang. W 1981 został dyrektorem Seminarium Internum w Vincentian Hills w Angono. Od 1984 rektor Misjonarskiego Seminarium św. Wincentego w Quezon City. W 1987 został dyrektorem Prowincji Filipin Sióstr Miłosierdzia i wikariuszem parafii oraz przełożonym wspólnoty misjonarskiej przy sanktuarium w Muntinlupie.
W 2001 wyjechał do Papui-Nowej Gwinei, gdzie został ojcem duchowym oraz ekonomem Seminarium Ducha Świętego w Bomana, w archidiecezji Port Moresby. W 2008 i 2009 pełnił funkcję sekretarza Konferencji Episkopatu Papui-Nowej Gwinei i Wysp Salomona. Był wizytatorem prowincji filipińskiej Zgromadzenia Misji, przełożonym misji wincentyńskich w Papui Nowej Gwinei i na Wyspach Salomona oraz przewodniczącym Konferencji Wizytatorów Azji i Pacyfiku.
6 kwietnia 2011 papież Benedykt XVI mianował go biskupem Alotau-Sideia. 3 lipca 2011 przyjął sakrę biskupią z rąk swojego poprzednika, koadiutora arcybiskupa Rabaulu Francesca Panfilo SDB. Współkonsekratorami byli nuncjusz apostolski w Papui-Nowej Gwinei Francisco Padilla oraz arcybiskup Port Moresby John Ribat MSC.

</doc>
<doc id="4196040" url="https://pl.wikipedia.org/wiki?curid=4196040" title="If I Could Turn Back Time">
If I Could Turn Back Time

If I Could Turn Back Time – singel amerykańskiej piosenkarki Cher. Utwór został wydany 1 czerwca 1989 roku. Był to drugi singel w Ameryce Północnej oraz pierwszy w Europie, który promował dziewiętnasty album piosenkarki pt. "Heart of Stone". Twórcą tekstu jest Diane Warren, która wspólnie z Guyem Roche odpowiada również za jego produkcję. 
„If I Could Turn Back Time” jako jeden z najpopularniejszych utworów artystki znalazł się na jej wszystkich albumach kompilacyjnych, które zostały wydane po jego premierze. 
Singel odnosił sukcesy na całym świecie i był postrzegany jako udany powrót Cher pod koniec lat 80.
Teledysk.
Do utworu powstał teledysk, który wyreżyserował Marty Callner. Całość materiału nakręcono na pancerniku USS Missouri. 
Wideo powstawało w Los Angeles 1 lipca 1989 roku, podczas gdy okręt stacjonował w dawnej stoczni marynarki wojennej w Long Beach. Syn Cher, Elijah Blue Allman, który w tamtym czasie miał zaledwie dwanaście lat, pojawia się jako jeden z gitarzystów zespołu (nosi ciemne okulary i koszulkę Jimi'ego Hendrixa).
Strój, w którym Cher wystąpiła w teledysku, kabaretki pod czarnym jednoczęściowym kostiumem kąpielowym, które eksponowały większą część pośladków, okazały się bardzo kontrowersyjne, a wiele sieci telewizyjnych odmówiło pokazania obrazu. MTV najpierw zbanowało wideo, a później emitowało je dopiero po godzinie 21. Powstała również druga wersja teledysku, zawierająca bardziej subtelne sceny niż oryginał. 
Strój oraz erotyczny kontekst obrazu nie były oczekiwane przez US Navy, kiedy pierwotnie wydawano zgodę na kręcenie ujęć. Oficer łącznikowy USS Missouri Steve Honda poprosił reżysera, by powstrzymał Cher od noszenia stroju, gdy zobaczył go na planie, ale spotkało się to z jego odmową. Marynarka otrzymała krytykę za wideo i od tego czasu odmawia zgody na nagrywanie teledysków na swoich okrętach.
Na wydanym w 2003 roku koncertowym DVD "Living Proof: Farewell Tour" znalazł się oficjalny remix teledysku.

</doc>
<doc id="4196042" url="https://pl.wikipedia.org/wiki?curid=4196042" title="Placówka Straży Granicznej II linii „Sztabin”">
Placówka Straży Granicznej II linii „Sztabin”

Placówka Straży Granicznej II linii „Sztabin” – jednostka organizacyjna Straży Granicznej pełniąca służbę wywiadowczą na granicy polsko-niemieckiej w okresie międzywojennym.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski określił strukturę organizacyjną komisariatu SG „Rajgród”. Placówka Straży Granicznej II linii „Janówek” znalazła się w jego strukturze.
Rozkazem nr 9 z 18 października 1929 roku "w sprawie reorganizacji mazowieckiego Inspektoratu Okręgowego" komendant Straży Granicznej płk Jan Jur-Gorzechowski określił numer i nową strukturę komisariatu. Placówka Straży Granicznej II linii „Janówek” znalazła się w jego strukturze. Dokument: „Dyslokacja SG na dzień 1 lutego 1930” wykazuje placówkę II linii „Sztabin”. Znajduje się ona również w strukturze komisariatu w 1939.

</doc>
<doc id="4196048" url="https://pl.wikipedia.org/wiki?curid=4196048" title="Mateusz Król">
Mateusz Król

Mateusz Król (ur. 31 sierpnia 1988 w Łodzi) – polski aktor teatralny i filmowy.
W 2013 ukończył PWSFTviT w Łodzi. Od 2012 związany jest z Teatrem Współczesnym w Warszawie.

</doc>
<doc id="4196049" url="https://pl.wikipedia.org/wiki?curid=4196049" title="Piotr Jermakow">
Piotr Jermakow

Piotr Zacharowicz Jermakow (ros. Пётр Захарович Ермаков, ur. 13 grudnia 1884, zm. 22 maja 1952 w Swierdłowsku) – bolszewik, funkcjonariusz Czeki, jeden ze sprawców mordu na carskiej rodzinie z 1918.
Życiorys.
Urodził się w rodzinie robotniczej. Po ukończeniu szkoły pracował jako ślusarz w Jekaterynburgu, w 1905 przyłączył się do ruchu rewolucyjnego, w 1906 został członkiem SDPRR. Brał udział w zabójstwach przedstawicieli władz. W 1907 został postawiony przed sądem pod zarzutem zabicia żandarma, jednak został wypuszczony po tym gdy winę na siebie wziął inny bojownik partii bolszewickiej. W latach 199-1912 za udział w rabunkach przebywał w areszcie i na zesłaniu w Wielsku, po zwolnieniu wrócił do Jekaterynburga. Po rewolucji lutowej 1917 sformował drużynę zajmującą się konfiskatami i przekazywaniem środków komitetowi bolszewickiemu, brał udział w rewolucji październikowej i potem w walce z wojskami atamana Dutowa w guberni orenburskiej, był ranny. W czerwcu 1918 uczestniczył w stłumieniu powstania w Jekaterynburgu i w Niewiansku, osobiście rozstrzeliwując ich uczestników.
W lipcu 1918 brał udział w mordowaniu członków carskiej rodziny; osobiście zabił wówczas cesarzową Aleksandrę i córki Mikołaja II Olgę i Anastazję, a także carską służącą Annę. Później był dowódcą i komisarzem jednostek Armii Czerwonej w wojnie domowej, następnie funkcjonariuszem milicji i ochrony łagrów na Uralu, głównie w okolicach Jekaterynburga. Uczestniczył w rozstrzeliwaniu więźniów. W 1927 został naczelnikiem jednego z uralskich więzień. Pracował w uralskim obwodowym zarządzie miejsc odosobnienia do grudnia 1934, gdy przeszedł na emeryturę.

</doc>
<doc id="4196050" url="https://pl.wikipedia.org/wiki?curid=4196050" title="Placówka Straży Granicznej I linii „Skoszewo”">
Placówka Straży Granicznej I linii „Skoszewo”

Placówka Straży Granicznej I linii „Skoszewo” – jednostka organizacyjna Straży Granicznej pełniąca służbę ochronną na granicy polsko-niemieckiej w okresie międzywojennym.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Na bazie podkomisariatu z komisariatu Straży Granicznej „Brzeźno” zorganizowano w składzie Inspektoratu Granicznego nr 6 „Kościerzyna” komisariat Straży Granicznej „Borzyszkowy”. Rozkazem nr 12 z 10 stycznia 1930 roku "w sprawie reorganizacji Pomorskiego Inspektoratu Okręgowego" komendant Straży Granicznej płk Jan Jur-Gorzechowski ustalił organizację komisariatu. Placówka Straży Granicznej I linii „Skoszewo” znalazła się w jego składzie.

</doc>
<doc id="4196051" url="https://pl.wikipedia.org/wiki?curid=4196051" title="Afrikan tähti">
Afrikan tähti

Afrikan tähti (fiński: Gwiazda Afryki), znana w Szwecji jako Den försvunna diamanten (Zaginiony Diament) lub Afrikas stjärna oznaczające "Gwiazda Afryki" – fińska gra planszowa wymyślona przez Kariego Mannerlę w 1951 roku. Od lat jest to jedna z najpopularniejszych gier planszowych w Skandynawii.
Gra Afrikan tähti została pierwszy raz wydana w 1951 w Helsinkach. Opowieści o największym diamencie na świecie - gwieździe Afryki – zainspirowały młodego Kariego Mannerlę. Po wybraniu najbardziej egzotycznie brzmiących nazw z angielskojęzycznej mapy Afryki narysował on szlaki lądowe, morskie i powietrzne przecinające i okrążające kontynent. Ważną cechą odróżniającą grę od innych była dowolność wyboru drogi przez gracza zamiast podążania ustaloną trasą. Kolejną była duża losowość każdej rozgrywki poprzez mieszanie żetonów i ich rozmieszczenie na mapie, przez co gracze nie mogli wiedzieć gdzie znajdują się poszczególne z nich. Dodatkowym urozmaiceniem są złodzieje i podkowy (w niektórych późniejszych wersjach gry zastąpione wizami).
Afrikan tähti była ostatnią grą stworzoną przez Kariego Mannerlę. Pomimo jedynie dziewiętnastu lat był już wtedy stosunkowo ‘doświadczonym’ twórcą i czuł wyjątkowość swojego dzieła. Zaoferował prawa do gry dużemu wydawnictwu Tilgmann, jednak negocjacje finansowe trwały kilka lat zanim przyjął skromne wynagrodzenie za wydrukowanie 10 tysięcy egzemplarzy. Postawił jednak warunek, iż każdy kolejny nakład będzie przedmiotem oddzielnych rozmów, co nie stanowiło dla wydawnictwa problemu, jako że wówczas gry planszowe raczej nie doczekiwały wznowień. W tym przypadku jednak już rok później wypuszczono na rynek kolejne 10 tysięcy egzemplarzy, a w następnych latach kolejne. W sumie w ciągu siedmiu lat zostało sprzedanych ponad 100 tysięcy egzemplarzy gry, co jest wyjątkowym wynikiem nawet dziś.
Afrikan tähti pozostaje jedną z najlepiej sprzedających się gier planszowych w Finlandii w ostatnich 65 latach. W tym czasie została przetłumaczona na ponad 16 języków, jednak najbardziej popularna pozostaje w Skandynawii. W Szwecji dostępna jest pod nazwą "Den Försvunna Diamanten", w Norwegii "Den Forsvunne Diamanten" (obie oznaczają "Zaginiony Diament"), a w Danii "Afrikas Stjerne" (Gwiazda Afryki). W sumie na całym świecie sprzedano dotychczas około czterech i pół miliona egzemplarzy tej gry.
Obecnie prawa autorskie do gry posiada bezpośrednio pięć córek Karego Mannerli.
Zasady gry.
"Afrikan tähti" jest wyścigiem pomiędzy graczami i jest przeznaczona dla minimum 2 osób. Maksymalna ilość graczy jest teoretycznie nieograniczona, jednakże udział więcej niż 5-6 graczy spowoduje bardzo długie tury i wyczerpanie zasobów gry.
Na planszy znajdziemy mapę Afryki z niektórymi miastami zaznaczonymi dużymi czerwonymi kołami. Pomiędzy nimi poprowadzone są połączenia z mniejszymi kropkami, w przypadku lądowych i morskich, lub bezpośrednie, powietrzne. Gracze mogą rozpocząć grę z Kairu w Egipcie lub z Tangeru w Maroku, wedle uznania.
W grze używa się kostki do gry, pionków i banknotów w różnych nominałach zależnie od wersji. Pierwotnie były to £100, £500 i £1,000, w późniejszych wersjach często zastępowane 'dolarami'.
Gra zawiera także okrągłe żetony w liczbie odpowiadającej liczbie miast.
Rodzaje żetonów:
Przygotowanie.
Na początku gry wszystkie żetony zostają umieszczone zakryte na planszy, zamieszane i losowo umieszczone po jednym na miasto.
Każdy z graczy otrzymuje £300 (lub inną kwotę w zależności od wersji) a jego pionek zostaje umieszczony na polu Kair lub Tanger, zgodnie z wyborem gracza.
Przebieg gry.
Podczas swojego ruchu każdy z graczy rzuca kostką i porusza się o wyrzuconą liczbę oczek wzdłuż szlaków. Kiedy gracz dociera do miasta gdzie znajduje się nieodkryty żeton, ma trzy możliwości:
Kiedy gracz kupi lub wygra żeton, odwraca go i postępuje zgodnie z poniższymi:
Podróże.
Możliwe są trzy sposoby podróżowania:
Specyficzne miejsca.
Niektóre miasta i miejsca na mapie mają specjalne zasady:
Uwagi.
Pierwotne reguły gry mogą doprowadzić do sytuacji kiedy rozgrywka pozostanie nierozstrzygnięta. Na wyspy można dostać się jedynie płatnymi środkami transportu i może okazać się, że gracz który znajdzie tam Gwiazdę Afryki pozostanie bez pieniędzy na powrót, lub też żaden z graczy nie ma już pieniędzy na podróż na wyspę po wyczerpaniu żetonów na lądzie. Aby rozwiązać ten problem w 2005 roku reguły uzupełniono o możliwość podróży statkiem przez gracza bez pieniędzy, jednak jednorazowy ruch ograniczono do 1 lub 2 oczek.
Różne wersje gry posiadają rozbieżne kwoty startowe, ceny kamieni i poszczególnych środków transportu. Np. Norweska wersja stanowi o $5000 na starcie gry, wykupie żetonu za $1000, cenach $5000, $4000 i $3000 odpowiednio za Rubiny, Szmaragdy i Topazy, oraz $1000 i $3000 za podróże statkiem i samolotem. Zastąpiono także Podkowy Wizami, pozostawiając jednak ich rolę bez zmian.

</doc>
<doc id="4196052" url="https://pl.wikipedia.org/wiki?curid=4196052" title="Litwa na Letnich Igrzyskach Olimpijskich 2016">
Litwa na Letnich Igrzyskach Olimpijskich 2016

Litwę na Letnich Igrzyskach Olimpijskich 2016 reprezentowało 67 zawodników – 48 mężczyzn i 15 kobiet.
Był to dziewiąty udział reprezentacji Litwy na letnich igrzyskach olimpijskich.
Kolarstwo.
Kolarstwo torowe.
Sprint
Keirin

</doc>
<doc id="4196057" url="https://pl.wikipedia.org/wiki?curid=4196057" title="Placówka Straży Granicznej II linii „Lipienice”">
Placówka Straży Granicznej II linii „Lipienice”

Placówka Straży Granicznej II linii „Lipienice” – jednostka organizacyjna Straży Granicznej pełniąca służbę ochronną na granicy państwowej w latach 1930–1939.
Formowanie i zmiany organizacyjne.
Na bazie podkomisariatu z komisariatu Straży Granicznej „Brzeźno” zorganizowano w składzie Inspektoratu Granicznego nr 6 „Kościerzyna” komisariat Straży Granicznej „Borzyszkowy”. Rozkazem nr 12 z 10 stycznia 1930 roku "w sprawie reorganizacji Pomorskiego Inspektoratu Okręgowego" dowódca Straży Granicznej płk Jan Jur-Gorzechowski ustalił organizację komisariatu „Bokrzyszkowy”. Placówki II linii „Bokrzyszkowy” znaalzła się w jego składzie.
Rozkazem nr 2 z 30 listopada 1937 roku "w sprawach [...] przeniesienia siedzib i likwidacji jednostek", komendant Straży Granicznej płk Jan Gorzechowski przeniósł siedzibę komisariatu i placówki II linii „Bokrzyszkowy” do Lipienic.

</doc>
<doc id="4196059" url="https://pl.wikipedia.org/wiki?curid=4196059" title="Placówka Straży Granicznej II linii „Borzyszkowy”">
Placówka Straży Granicznej II linii „Borzyszkowy”



</doc>
<doc id="4196065" url="https://pl.wikipedia.org/wiki?curid=4196065" title="Rolando Crisostomo Santos">
Rolando Crisostomo Santos



</doc>
<doc id="4196066" url="https://pl.wikipedia.org/wiki?curid=4196066" title="Mihai Fifor">
Mihai Fifor



</doc>
<doc id="4196067" url="https://pl.wikipedia.org/wiki?curid=4196067" title="Placówka Straży Granicznej II linii „Brzeźno”">
Placówka Straży Granicznej II linii „Brzeźno”

Placówka Straży Granicznej II linii „Brzeźno” – jednostka organizacyjna Straży Granicznej pełniąca służbę ochronną na granicy polsko-niemieckiej w latach 1928–1939.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 2 z 19 kwietnia 1928 roku "w sprawie organizacji Pomorskiego Inspektoratu Okręgowego" dowódca Straży Granicznej gen. bryg. Stefan Pasławski przydzielił komisariat „Prądzona” do Inspektoratu Granicznego nr 7 „Chojnice” i określił jego strukturę organizacyjną.
Rozkazem nr 12 z 10 stycznia 1930 roku "w sprawie reorganizacji Pomorskiego Inspektoratu Okręgowego" komendant Straży Granicznej płk Jan Jur-Gorzechowski ustalił nową organizację i przeniósł komisariat do Brzeźna. Zorganizował też placówkę Straży Granicznej II linii „Brzeźno”.
Rozkazem nr 2 z 30 listopada 1937 roku "w sprawach [...] przeniesienia siedzib i likwidacji jednostek", komendant Straży Granicznej płk Jan Gorzechowski zniósł placówkę II linii „Brzeźno” i posterunek SG „Zapcań”.

</doc>
<doc id="4196072" url="https://pl.wikipedia.org/wiki?curid=4196072" title="Władimir Klimowskich">
Władimir Klimowskich

Władimir Jefimowicz Klimowskich (ros. Владимир Ефимович Климовских, ur. w Kokandzie, zm. 27 lipca 1941 w Kommunarce) – radziecki generał major.
Życiorys.
W 1912 skończył szkołę realną w Taszkencie, po czym wstąpił do Aleksiejewskiej Szkoły Wojskowej w Moskwie, którą ukończył w 1914. Służył w 11 Syberyjskim Pułku Piechoty do jego rozformowania w lutym 1918, walczył w I wojnie światowej na Froncie Północnym, był m.in. dowódcą batalionu, po rewolucji lutowej wybrano go do komitetu pułkowego. W rosyjskiej armii dosłużył się stopnia kapitana. Na początku 1918 w składzie pułku walczył z wojskami Centralnej Rady pod Kijowem, w czerwcu 1918 wstąpił ochotniczo do Armii Czerwonej, brał udział w wojnie domowej na Froncie Zachodnim i Wschodnim, w sierpniu 1918 został pomocnikiem szefa sztabu 5 Armii, później był szefem wydziału operacyjnego sztabu 3 Armii i 16 Armii, w kwietniu-maju 1920 był szefem sztabu 57 Dywizji Piechoty. W kwietniu 1921 został p.o. szefa sztabu i w październiku 1923 szefem sztabu 57 Dywizji Piechoty, od grudnia 1923 do maja 1924 pełnił obowiązki szefa sztabu 16 Korpusu Piechoty, od września 1924 kierował wydziałem w Zarządzie Zachodniego Okręgu Wojskowego, w grudniu 1924 został pomocnikiem szefa tego zarządu (do października 1925). Od stycznia 1926 był pomocnikiem szefa Zarządu Frontu Turkiestańskiego, następnie Środkowoazjatyckiego Okręgu Wojskowego, w 1926 skończył kurs przy Akademii Wojskowej im. Frunzego i został szefem Wydziału 5 Sztabu Moskiewskiego Okręgu Wojskowego, w 1932 ukończył wieczorowo Wojskową Akademię Armii Czerwonej. Został wykładowcą Akademii Wojskowej im. Frunzego, w kwietniu 1934 objął w niej katedrę taktyki ogólnej, w kwietniu 1935 został kierownikiem kursu głównego wydziału akademii, od czerwca 1936 pracował w Centralnej Inspekcji Armijnej, 1936-1938 studiował w Akademii Sztabu Generalnego Armii Czerwonej. Od lutego 1938 do września 1939 był starszym wykładowcą Akademii Wojskowej im. Frunzego, od września 1939 do czerwca 1940 zastępcą szefa sztabu, a od czerwca 1940 do czerwca 1941 szefem sztabu Białoruskiego Okręgu Wojskowego/Zachodniego Specjalnego Okręgu Wojskowego. Po ataku Niemiec na ZSRR mianowany szefem sztabu Frontu Zachodniego. W 1938 otrzymał Order Czerwonego Sztandaru, w 1940 mianowano go generałem majorem.
8 lipca 1941 został aresztowany i 22 lipca skazany na śmierć przez Wojskowe Kolegium Sądu Najwyższego ZSRR pod zarzutem tchórzostwa, bezczynności i panikarstwa i rozstrzelany. 31 lipca 1957 pośmiertnie zrehabilitowany.

</doc>
<doc id="4196073" url="https://pl.wikipedia.org/wiki?curid=4196073" title="Oliver Ivanović">
Oliver Ivanović

Oliver Ivanović cyr. Оливер Ивановић (ur. 1 kwietnia 1953 w Raniciu, zm. 16 stycznia 2018 w Mitrowicy) – serbski polityk z Kosowa.
Życiorys.
Pochodził ze wsi Ranić w zachodnim Kosowie. Był synem historyka Bogdana Ivanovicia i Olgi, wykładowcy języka i literatury serbskiej. Po ukończeniu nauki w technikum w Mitrowicy rozpoczął studia w Akademii Wojskowej w Zagrzebiu, gdzie uczył się na pilota wojskowego. W czasie studiów rozpoczął treningi karate i uzyskał stopień instruktora. Studia musiał przerwać z powodów zdrowotnych (choroba oczu). Powrócił do Kosowa, gdzie kształcił się na Wydziale Mechanicznym Uniwersytetu w Prisztinie, a następnie na Wydziale Ekonomicznym tej samej uczelni.
Po ukończeniu studiów pracował w kilku przedsiębiorstwach w Mitrowicy, zaś w latach 1991−1998 kierował ośrodkiem sportowym w tym mieście. W latach 1998−2004 przeniósł się do Glogovaca, gdzie objął stanowisko dyrektora generalnego kopalni niklu Feronikl. W 2004 objął stanowisko dyrektora Urzędu Zatrudnienia Kosowa.
Kariera polityczna.
W 1971 wstąpił do Związku Komunistów Jugosławii. W czerwcu 1998 w czasie wojny w Kosowie objął stanowisko przewodniczącego Serbskiej Rady Narodowej Północnego Kosowa i Metochii. Funkcję tę pełnił do czerwca 2001. Dwa miesiące później został wybrany członkiem Centrum Koordynacyjnego Kosowa i Metochii. Po uzyskaniu w 2001 mandatu deputowanego Zgromadzenia Kosowa znalazł się we władzach prezydium kosowskiego parlamentu. Jako przedstawiciel Partii Socjaldemokratycznej Nebojšy Čovicia w 2004 znalazł się na pierwszym miejscu listy serbskiej w kolejnych wyborach do kosowskiego parlamentu.
W 2009 założył inicjatywę obywatelską "Sloboda, demokratija, pravda" (Wolność, demokracja, sprawiedliwość), stając na czele tej organizacji. W tym samym czasie pełnił funkcję sekretarza stanu w Ministerstwie d.s. Kosowa i Metochii, wchodzącym w skład rządu Republiki Serbii.
W styczniu 2014 został aresztowany pod zarzutem udziału w zbrodniach wojennych w latach 90. w Kosowie. W tym czasie Ivanović należał do jednej z serbskich grup paramilitarnych działających w Mitrowicy. Grupie, do której należał Ivanović, przypisywano zabójstwo czterech Albańczyków 14 kwietnia 1999. W lutym 2000 Ivanović miał także zachęcać do zemsty na Albańczykach po zamachu bombowym na kafejkę, w wyniku którego 14 Serbów zostało rannych. W 2015 został skazany w I instancji na 9 lat więzienia przez trybunał podległy EULEX. W lutym 2017 sąd apelacyjny w Prisztinie anulował wyrok z powodu uchybień proceduralnych i polecił przeprowadzenie ponownego procesu.
W 2017 wystartował w lokalnych wyborach w Kosowie, reprezentując partię socjaldemokratyczną. W czasie kampanii krytykował władze Serbii i rządzącą w Serbii partię Aleksandara Vučicia za popieranie wyłącznie partii serbskich w Kosowie. Był zaliczany do grona zwolenników współpracy serbsko-albańskiej w Kosowie. Po zabójstwie Ivanovicia delegacja serbska przerwała rozmowy z Albańczykami w sprawie przyszłego statusu Kosowa.
Zamach.
16 stycznia 2018 Ivanović padł ofiarą zamachu w pobliżu swojego biura w północnej części Mitrowicy. Postrzelony pięciokrotnie w plecy z przejeżdżającego samochodu Opel Astra, zmarł w szpitalu. Była to trzecia próba zamachu na jego życie (poprzednie w 2005 i 2017).
Życie osobiste.
Był żonaty (żona Milena Popović Ivanović), miał czterech synów.

</doc>
<doc id="4196074" url="https://pl.wikipedia.org/wiki?curid=4196074" title="Červená Hviezda Bratysława">
Červená Hviezda Bratysława



</doc>
<doc id="4196075" url="https://pl.wikipedia.org/wiki?curid=4196075" title="VKP Bratislava">
VKP Bratislava



</doc>
<doc id="4196078" url="https://pl.wikipedia.org/wiki?curid=4196078" title="Placówka Straży Granicznej II linii „Ogorzeliny”">
Placówka Straży Granicznej II linii „Ogorzeliny”

Placówka Straży Granicznej II linii „Ogorzeliny” – jednostka organizacyjna Straży Granicznej pełniąca służbę wywiadowczą na granicy polsko-niemieckiej w okresie międzywojennym.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 2 z 19 kwietnia 1928 roku "w sprawie organizacji Pomorskiego Inspektoratu Okręgowego" dowódca Straży Granicznej gen. bryg. Stefan Pasławski określił strukturę organizacyjną komisariatu SG „Kamień (Pomorski)”. Placówka Straży Granicznej II linii „Ogorzeliny” znalazła się w jego strukturze.
Rozkazem nr 3/31 zastępcy komendanta Straży Granicznej płk Emila Czaplińskiego z 5 sierpnia 1931 roku zniesiono placówkę II linii Ogorzeliny, a w miejsce jej utworzono posterunek SG podlegający placówce II linii Chojnice .

</doc>
<doc id="4196082" url="https://pl.wikipedia.org/wiki?curid=4196082" title="Jezioro HaMonfort">
Jezioro HaMonfort



</doc>
<doc id="4196084" url="https://pl.wikipedia.org/wiki?curid=4196084" title="Vincent Aind">
Vincent Aind

Vincent Aind (ur. 30 stycznia 1955 w Kalchini) – indyjski duchowny rzymskokatolicki, od 2015 biskup Bagdogra.
Życiorys.
Święcenia kapłańskie przyjął 30 kwietnia 1984 i został inkardynowany do diecezji Jalpaiguri. Po rocznym stażu wikariuszowskim odbył w Rzymie studia doktoranckie z filozofii. W 1987 powrócił do kraju i został wykładowcą seminarium w Barrackpore (w latach 2001–2004 był rektorem tej uczelni). W latach 2004–2007 był także proboszczem w Chalsie.
7 kwietnia 2015 otrzymał nominację na biskupa diecezji Bagdogra. Sakry biskupiej udzielił mu 14 czerwca 2015 kard. Telesphore Toppo.

</doc>
<doc id="4196085" url="https://pl.wikipedia.org/wiki?curid=4196085" title="Jaszczurówka (dopływ Skawy)">
Jaszczurówka (dopływ Skawy)



</doc>
<doc id="4196086" url="https://pl.wikipedia.org/wiki?curid=4196086" title="Naszur-bel">
Naszur-bel



</doc>
<doc id="4196088" url="https://pl.wikipedia.org/wiki?curid=4196088" title="Gerson Torres">
Gerson Torres

Gerson Torres Barrantes (ur. 28 sierpnia 1997 w Heredii) – kostarykański piłkarz występujący na pozycji prawego pomocnika, reprezentant kraju, od 2018 roku zawodnik Herediano.
Kariera klubowa.
Torres pochodzi z dzielnicy La Milpa de Guararí w kantonie Heredia. Jego dwaj starsi bracia trenowali w drużynach Brujas FC i Barrio México, jednak nie zdołali się przebić do seniorskiego futbolu. W wieku dziesięciu lat dołączył do akademii juniorskiej klubu CS Herediano, lecz ze względu na sprzeczność zdań z trenerem po krótkim czasie przeniósł się do niżej notowanej ekipy Belén FC. Do pierwszej drużyny został włączony przez szkoleniowca Gerardo Ureñę i w kostarykańskiej Primera División zadebiutował 22 kwietnia 2015 w wygranym 1:0 spotkaniu z Pérez Zeledón. Już od początku kolejnego roku kalendarzowego wywalczył sobie pewne miejsce w wyjściowym składzie; premierową bramkę w najwyższej klasie rozgrywkowej strzelił 18 stycznia 2016 w przegranej 1:2 konfrontacji z Deportivo Saprissa. Na koniec wiosennych rozgrywek Verano 2016 został wybrany w oficjalnym plebiscycie FPD odkryciem sezonu ligi kostarykańskiej.
W maju 2016 Torres przeszedł do ówczesnego mistrza kraju – klubu CS Herediano, podpisując z nim dwuletnią umowę. W jesiennym sezonie Invierno 2016 wywalczył z nim tytuł wicemistrza Kostaryki w roli podstawowego zawodnika ekipy; występował na pozycji lewego lub ofensywnego środkowego pomocnika, imponując świetną kontrolą piłki i łatwością dryblingu. Został również wyróżniony w plebiscycie FPD nagrodą dla najlepszego młodego zawodnika ligi. W styczniu 2017 został wypożyczony na rok do meksykańskiego potentata – zespołu Club América ze stołecznego miasta Meksyk. W Liga MX zadebiutował 23 listopada 2017 w zremisowanym 0:0 spotkaniu z Cruz Azul. W Américe zanotował ogółem nieudany pobyt; grał niemal wyłącznie w rozgrywkach do lat dwudziestu, a w pierwszej drużynie zanotował tylko cztery występy (z czego trzy w ramach krajowego pucharu). W grudniu 2017 władze Herediano wykupiły całość praw do jego karty zawodniczej od Guadalupe FC (dawniej Belén) i przedłużyły kontrakt z graczem o kolejne pięć lat.
W styczniu 2018 Torres udał się na wypożyczenie do meksykańskiej ekipy Club Necaxa z siedzibą w Aguascalientes.
Kariera reprezentacyjna.
W maju 2017 Torres został powołany przez Marcelo Herrerę do reprezentacji Kostaryki U-20 na Mistrzostwa Świata w Korei Płd. Był wówczas podstawowym zawodnikiem swojej drużyny; rozegrał wszystkie cztery spotkania (z czego trzy w wyjściowym składzie), zaś Kostarykańczycy odpadli z młodzieżowego mundialu w 1/8 finału po porażce z późniejszym triumfatorem – Anglią (1:2).
W styczniu 2017 Torres znalazł się w ogłoszonym przez selekcjonera Óscara Ramíreza składzie reprezentacji Kostaryki na turniej Copa Centroamericana. Tam 15 stycznia w wygranym 3:0 meczu z Belize zadebiutował w seniorskiej kadrze. Ogółem wystąpił w tych rozgrywkach w dwóch z pięciu możliwych meczów (w jednym z nich w pierwszym składzie), a jego zespół uplasował się na czwartym miejscu.

</doc>
<doc id="4196090" url="https://pl.wikipedia.org/wiki?curid=4196090" title="Aleksandr Korobkow (generał)">
Aleksandr Korobkow (generał)

Aleksandr Andriejewicz Korobkow (ros. Александр Андреевич Коробков, ur. w Pietrowsku (obecnie w obwodzie saratowskim), zm. 22 lipca 1941 w Kommunarce) – radziecki generał major.
Życiorys.
W latach 1915-1918 służył w rosyjskiej armii jako chorąży (w 1916 skończył szkołę chorążych w Orenburgu), walczył w I wojnie światowej na Froncie Południowo-Zachodnim, dowodził plutonem piechoty. 
Od sierpnia 1918 służył w Armii Czerwonej, dowodził plutonem i kompanią na Froncie Wschodnim wojny domowej, w 1922 ukończył Akademię Wojskową im. Frunzego, a w 1932 kursy doskonalenia kadry dowódczej. W 1936 został dowódcą 100 Dywizji Piechoty, od maja 1939 dowodził 16 Korpusem Piechoty Białoruskiego Okręgu Wojskowego, a od lipca 1940 Zachodniego Specjalnego Okręgu Wojskowego, w styczniu 1941 wyznaczono go dowódcą 4 Armii tego okręgu. Otrzymał Order Czerwonego Sztandaru. 
Po ataku Niemiec na ZSRR dowodził walkami obronnymi armii na Froncie Zachodnim w rejonie Brześcia, Baranowicz i Pińska, jednak armia ta poniosła wielkie straty. 30 czerwca 1941 został odsunięty od dowodzenia armią, a 9 lipca aresztowany i 22 lipca 1941 skazany na śmierć przez Kolegium Wojskowe Sądu Najwyższego ZSRR pod zarzutem karygodnego niedbalstwa i tchórzostwa i rozstrzelany. 
31 lipca 1957 pośmiertnie zrehabilitowany.

</doc>
<doc id="4196092" url="https://pl.wikipedia.org/wiki?curid=4196092" title="Kadnay">
Kadnay

Kadnay – ukraiński duet muzyczny, działający od 2012 i tworzący muzykę z pogranicza indie i electro-popu. Zespół tworzą Dmytro Kadnaj i Filipp Koljadenko.
Historia zespołu.
Dmytro Kadnaj i Filipp Koljadenko rozpoczęli współpracę muzyczną w 2012. 16 grudnia 2014 wydali debiutancki album studyjny, zatytułowany po prostu "Kadnay". W ramach promocji płyty zagrali ogólnokrajową trasę koncertową. 10 czerwca 2016 wydali EP-kę pt. "23Floor", którą promowali singlami: „Symphony of Love”, „Hitchcock” i „Empty Shades”. 17 października zaprezentowali singiel „You Know How I Roll”. 
Pod koniec stycznia 2017 wydali singiel „Freedom in My Mind”, z którym zakwalifikowali się do półfinałów ukraińskich eliminacji do 62. Konkursu Piosenki Eurowizji; 18 lutego wystąpili w trzecim półfinale selekcji i zajęli trzecie miejsce (pierwsze u jurorów i czwarte u telewidzów), niepremiowane awansem do finału. 15 maja wydali singiel „Lonely”. 1 grudnia zaprezentowali drugą EP-kę, zatytułowaną "Widczuwaju".
W styczniu 2018 zostali ogłoszeni półfinalistami ukraińskich eliminacji do 63. Konkursu Piosenki Eurowizji; z utworem „Beat of the Universe” zajęli trzecie miejsce w finale selekcji.

</doc>
<doc id="4196093" url="https://pl.wikipedia.org/wiki?curid=4196093" title="Placówka Straży Granicznej II linii „Ciechanów”">
Placówka Straży Granicznej II linii „Ciechanów”

Placówka Straży Granicznej II linii „Ciechanów” – jednostka organizacyjna Straży Granicznej pełniąca służbę wywiadowczą na granicy polsko-niemieckiej w okresie międzywojennym.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski określił strukturę organizacyjną komisariatu SG „Działdowo”. Placówka Straży Granicznej II linii „Ciechanów” w strukturze komisariatu wymieniona jest w dokumencie „Dyslokacja SG na dzień 1 lutego 1930”.
Z dniem 1 lipca 1939 placówka Straży Granicznej II linii „Ciechanów” przeniesiona została do Mazowieckiego Okręgu Straży Granicznej.

</doc>
<doc id="4196094" url="https://pl.wikipedia.org/wiki?curid=4196094" title="Monitoring wizyjny">
Monitoring wizyjny



</doc>
<doc id="4196095" url="https://pl.wikipedia.org/wiki?curid=4196095" title="Simon Kaipuram">
Simon Kaipuram

Simon Kaipuram CM (ur. 9 lutego 1954 w Thanneermukkom, zm. 22 kwietnia 2019 w Balasore) – indyjski duchowny rzymskokatolicki, w latach 2014–2019 biskup Balasore.
Życiorys.
Święcenia kapłańskie przyjął 20 grudnia 1980 w zgromadzeniu lazarystów. Przez wiele lat pracował w zakonnym kolegium w Gopalpur. Był także m.in. rektorem zakonnej uczelni w Pune oraz wychowawcą w niższym seminarium w Baripada.
9 grudnia 2013 został prekonizowany biskupem Balasore. Sakry biskupiej udzielił mu 30 stycznia 2014 abp Salvatore Pennacchio.
Zmarł 22 kwietnia 2019 w nocy, w wyniku rozległego zawału serca.

</doc>
<doc id="4196096" url="https://pl.wikipedia.org/wiki?curid=4196096" title="Esai Morales">
Esai Morales

Esai Manuel Morales, Jr. (ur. 1 października 1962 w Nowym Jorku) – amerykański aktor telewizyjny i filmowy.
Życiorys.
Wczesne lata.
Urodził się w nowojorskim Brooklynie jako syn Esai Moralesa, Sr., spawacza, i Iris Margarita (z domu Declet), aktywistki związku zawodowego International Ladies’ Garment Workers’ Union (ILGWU). Uczęszczał do nowojorskiej High School of Performing Arts na Manhattanie.
Kariera.
Swoją karierę aktorską rozpoczął na scenie Ensemble Studio Theatre, najpierw występując w "El Hermano", a potem w komedii szekspirowskiej "Burza" z Raulem Julią na nowojorskim Shakespeare Festival In The Park. W 1986 roku za rolę złośliwego dziecka ulicy w przedstawieniu "Tamer of Horses" z Joe Mortonem na deskach Los Angeles Theatre Center otrzymał nagrodę Los Angeles Drama Critics Circle Award.
Po raz pierwszy pojawił się na ekranie jako Mitchell w dramacie "Forty Deuce" (1982) z Orsonem Beanem i Kevinem Baconem. W dramacie kryminalnym Ricka Rosenthala "Bad Boys" (1983) u boku Seana Penna wystąpił w roli Chucho. W filmie muzycznym "La Bamba" (1987) z Lou Diamondem Phillipsem zagrał postać Boba Moralesa.
Od 28 czerwca do 29 lipca 1992 na Broadwayu grał młodego Syryjczyka w spektaklu "Salome" Oscara Wilde’a z Alem Pacino.
W 2002 roku otrzymał ALMA Award za rolę porucznika Tony’ego Rodrigueza w serialu "Nowojorscy gliniarze", a w 2007 zdobył nagrodę na Los Angeles Asia Pacific Film Festival jako Jose w komedii romantycznej "American Fusion" (2005).
Esai był współzałożycielem National Hispanic Foundation for the Arts (NHFA) w 1997 roku, a w latach 2007–2008 był członkiem zarządu Screen Actors Guild (SAG).
Ze związku z Elvimar Silvą ma córkę Marianę Oiveirę (ur. 24 września 2010).

</doc>
<doc id="4196102" url="https://pl.wikipedia.org/wiki?curid=4196102" title="Ignatius D’Souza">
Ignatius D’Souza

Ignatius D’Souza (ur. 4 sierpnia 1964 w Basrikatte) – indyjski duchowny rzymskokatolicki, od 2014 biskup Bareilly.
Życiorys.
Święcenia kapłańskie przyjął 7 kwietnia 1991 i został inkardynowany do diecezji Lucknow. Był m.in. wicerektorem niższego seminarium i szkoły przykatedralnej, dyrektorem centrum duszpasterskiego, wikariuszem generalnym diecezji oraz proboszczem parafii katedralnej.
11 lipca 2014 został prekonizowany biskupem diecezji Bareilly. Sakry biskupiej udzielił mu 4 października 2014 abp Salvatore Pennacchio.

</doc>
<doc id="4196103" url="https://pl.wikipedia.org/wiki?curid=4196103" title="Tętnica pochwowa">
Tętnica pochwowa

Tętnica pochwowa (łac. "arteria vaginalis") – jedna z gałęzi bocznych tętnicy macicznej, która odchodzi w pobliżu jej skrzyżowania z moczowodem lub też często bezpośrednio z tętnicy biodrowej wewnętrznej.
Biegnie wzdłuż brzegu bocznego szyjki macicy i pochwy i zaopatruje dolną część szyjki oraz górną część pochwy, jak również ścianę tylną pęcherza moczowego. Zespala się ona z innymi tętnicami odżywiającymi pochwę (tętnicą pęcherzową dolną, tętnicą odbytniczą środkową i tętnicą sromową wewnętrzną).
Pozostałe to gałęzie maciczne (łac. rami uterini) odchodzące z części wstępującej tętnicy macicznej oraz gałęzie końcowe: gałąź jajnikowa (łac. ramus ovarius) i gałąź jajowodowa (łac. ramus tubarius).

</doc>
<doc id="4196104" url="https://pl.wikipedia.org/wiki?curid=4196104" title="Cerkiew Świętych Apostołów Piotra i Pawła w Kobryniu">
Cerkiew Świętych Apostołów Piotra i Pawła w Kobryniu

Cerkiew Świętych Piotra i Pawła – prawosławna cerkiew parafialna w Kobryniu na Białorusi, w dekanacie kobryńskim eparchii brzeskiej i kobryńskiej Egzarchatu Białoruskiego Patriarchatu Moskiewskiego.
Historia.
Pierwsze wzmianki o świątyni pochodzą z 1465 r. Na początku mieściła się na placu targowym w centrum Kobrynia. Oznaczona w lustracji królewskiego rewizora Dymitra Sapiehy w 1563 r. Na początku XIX w. świątynię odwiedził Aleksander Suworow, jego siedziba znajdowała się w jej pobliżu. Od 1847 r. duchownym świątyni był Andriej M. Kulczycki (późniejszy biskup taszkencki i turkiestański). Z powodu awaryjnego stanu i zagrożenia zawaleniem świątynię zamknięto w 1857 r. W 1862 r. przebudowana została według projektu pomocnika architektonicznego Wendenbauma.
W 100. rocznicę śmierci Suworowa był plan, by zbudować na miejscu starej cerkwi nową murowaną, na którą zbierano darowizny od całego kraju. W związku z tym w 1912 r. starą cerkiew przeniesiono na cmentarz (obecną ulicę Pierwszomajową) i przebudowano. Do I wojny światowej wykopany był fundament nowej cerkwi i przygotowany materiał budowlany, ale w budowaniu świątyni przeszkodziła okupacja Kobrynia przez Niemcy w 1915 r.
Architektura.
Cerkiew (długość – 25 m, szerokość – 19,4 m, wysokość – 5,25 m) zbudowana została w stylu regionalnym, z drewna, orientowana, pomalowana kolorem niebieskim. Przed wejściem do świątyni znajduje się oszklony ganek z dwuspadowym dachem a nad wejściem fresk przedstawiający patronów cerkwi. Dzwonnica-wieża składa się z 3 części (dolna, która jest również przedsionkiem i środkowa są 4-boczne, górna – 8-boczna, zwieńczona złoconą cebulastą kopułą). Dach cerkwi jest dwuspadowy, blaszany i niebieski, nad nim osadzona jest jedna cebulasta złocona kopuła. Obiekt posiada także wejście boczne, apsydę z kopułą i trójspadowym dachem i dwie przybudówki. Okna są obramowane drewnem pomalowanym na biało.
Wnętrze.
We wnętrzu znajduje się drewniany, rzeźbiany ikonostas. Carskie wrota wykonane zostały na motyw splecionej winorośli wokół obrazów. Obrazy XVIII i XIX w. "Matka Boża z Dzieciątkiem" (kopia obrazu Beliniego) "Spas Pantokrator", "Michał Archanioł", "Gabriel Archanioł", "Mikołaj Cudotwórca", "Żyrowicka Ikona Matki Bożej", "Apostołowie Piotr i Paweł". Dziesięć obrazów na temat męki Chrystusa napisane w XVIII w. w stylu barokowym "Pojmanie Chrystusa", "Sąd Chrystusa u Piłata", "Biczowanie Chrystusa", "Cierniem Ukoronowanie Chrystusa", "Noszenie Krzyża", "Ukrzyżowanie" i inne.
Pomnik Aleksandra Mickiewicza.
Koło cerkwi postawiono nagrobny pomnik dla Aleksandra Mickiewicza (1801–1871) – młodszego brata poety Adama Mickiewicza, profesora prawa Uniwersytetu Charkowskiego, właściciela kobryńskiego majątku w XIX w. Pomnik wyraża sobą wertykalną kompozycję z figurą anioła z krzyżem i obwitą wokół niego klonową gałązką.

</doc>
<doc id="4196105" url="https://pl.wikipedia.org/wiki?curid=4196105" title="Francesco Zerafa">
Francesco Zerafa

Francesco "Franco" Zerafa (, 1679–1758) – maltański architekt i darczyńca religijny. W roku 1714 przejął po Giovannim Barbara stanowisko "Capomastro delle Opere della Religione" (główny architekt Zakonu św. Jana), które piastował do śmierci. 
Pomagał Charlesowi de Mondion w projektowaniu fortu Manoel, oraz był odpowiedzialny za większość ozdobnych dodatków w pałacu Wielkiego Mistrza w Valletcie podczas rządów Marc'Antonio Zondadariego. W latach 1731-32 wraz z Antonio Azzopardim nadzorował budowę Teatru Manoel według projektu Romano Carapecchio.
W roku 1757 zaprojektował budynek Castellanii w Valletcie, lecz zmarł 21 kwietnia 1758 roku, przed ukończeniem budynku. Został zastąpiony na stanowisku "Capomastro delle Opere" przez Giuseppe Boniciego, który nadzorował budowę Castellani aż do jej ukończenia w roku 1760.

</doc>
<doc id="4196107" url="https://pl.wikipedia.org/wiki?curid=4196107" title="Placówka Straży Granicznej II linii „Lidzbark”">
Placówka Straży Granicznej II linii „Lidzbark”

Placówka Straży Granicznej II linii „Lidzbark” – jednostka organizacyjna Straży Granicznej pełniąca służbę wywiadowczą na granicy polsko-niemieckiej w okresie międzywojennym.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 9 z 18 października 1929 roku "w sprawie reorganizacji Mazowieckiego Inspektoratu Okręgowego" komendant Straży Granicznej płk Jan Jur-Gorzechowski powołał komisariat Straży Granicznej „Rybno”, a w nim placówkę Straży Granicznej II linii „Lidzbark”.
Rozkazem nr 3 z 27 lipca 1936 roku "w sprawach reorganizacji placówek i zmian przydziałów" komendant Straży Granicznej płk Jan Gorzechowski zniósł placówkę II linii „Lidzbark”.

</doc>
<doc id="4196114" url="https://pl.wikipedia.org/wiki?curid=4196114" title="Donald Lippert">
Donald Lippert

Donald Francis Lippert OFM Cap. (ur. 12 czerwca 1957 w Pittsburghu w Pensylwanii w USA) – amerykański duchowny katolicki, biskup Mendi w Papui-Nowej Gwinei od 2012 roku.
Życiorys.
Młodość i prezbiterat.
W 1975 ukończył katolicką szkołę średnią South Hills. Studiował rok na Uniwersytecie w Pittsburghu i przez dwa lata na Duquesne University of the Holy Spirit, po czym wstąpił do kapucyńskiego Seminarium Saint Fidelis. W 1979 roku ukończył studia. W 1980 roku złożył śluby czasowe, a 20 czerwca 1983 wieczyste. Studiował teologię w Washington Theological Union. Został wyświęcony na kapłana biskupa Seana O'Malleya w dniu 8 czerwca 1985 roku. Pracował jako wikariusz w USA, studiował na katolickim uniwersytecie w Louvain w Belgii.
W Nowej Gwinei przed mianowaniem na biskupa pracował jako profesor filozofii w Katolickim Instytucie Teologicznym w Bomana, 15 km od stolicy Port Moresby. Od 2010 był także radnym kapucyńskiej wiceprowincji papuańskiej.
Episkopat.
Nominowany biskupem Mendi przez Benedykta XVI 22 listopada 2011 roku. Wyświęcony 4 lutego 2012 przez kardynała Seana o'Malleya.
Motto biskupie w języku tok pisin: STAP WANBEL WANTAIN SIOS, w języku łacińskim oznacza "Sentire cum Ecclesia", po polsku "Czuć z Kościołem". Takie samo motto miał biskup San Salvador, błogosławiony Oskar Arnulfo Romero, który zginął za wiarę 24 marca 1980 roku, jednak wybór nie jest przypadkiem.
Autorem jego herbu biskupiego jest Deacon Paul Sullivan.

</doc>
<doc id="4196115" url="https://pl.wikipedia.org/wiki?curid=4196115" title="Erbbaurecht">
Erbbaurecht



</doc>
<doc id="4196116" url="https://pl.wikipedia.org/wiki?curid=4196116" title="Indywidualne Mistrzostwa Danii na Żużlu 1976">
Indywidualne Mistrzostwa Danii na Żużlu 1976

Indywidualne Mistrzostwa Danii na Żużlu 1976 – cykl turniejów żużlowych, mających na celu wyłonienie najlepszych żużlowców w Danii w sezonie 1976. Tytuł zdobył Ole Olsen.

</doc>
<doc id="4196122" url="https://pl.wikipedia.org/wiki?curid=4196122" title="José Leitón">
José Leitón

José Martín Leitón Rodríguez (ur. 6 sierpnia 1993 w San José) – kostarykański piłkarz występujący na pozycji lewego pomocnika, obecnie zawodnik amerykańskiego Minnesota United.
Kariera klubowa.
Leitón pochodzi z dystryktu La Trinidad de Moravia w prowincji San José. Do czternastego roku życia grał w piłkę wyłącznie na ulicach w swojej dzielnicy. Po dobrym występie na juniorskim turnieju w dystrykcie San Jerónimo udał się na testy do krajowego potentata – klubu Deportivo Saprissa. Mimo pozytywnego werdyktu ostatecznie podpisał trzyletnią umowę z ekipą ligowego beniaminka – CS Uruguay de Coronado. Do pierwszej drużyny został włączony przez szkoleniowca Carlosa Watsona i w kostarykańskiej Primera División zadebiutował 23 września 2013 w przegranym 1:2 spotkaniu z Limón. W Uruguayu spędził dwa lata, będąc głównie rezerwowym; po wygaśnięciu kontraktu przeniósł się do drugoligowego Puntarenas FC, gdzie z kolei występował przez sześć miesięcy. W styczniu 2016 powrócił jednak do Uruguayu, gdzie tym razem został wyróżniającym się graczem ekipy i premierowego gola w lidze strzelił 20 marca 2016 w wygranej 3:0 konfrontacji z Pérez Zeledón. Na koniec rozgrywek spadł z Uruguayem do drugiej ligi.
W maju 2016 Leitón przeszedł do ówczesnego mistrza Kostaryki – klubu CS Herediano, podpisując czteroletni kontrakt. Szybko został jednym z ważniejszych piłkarzy środka pola i w jesiennym sezonie Invierno 2016 zdobył wicemistrzostwo Kostaryki. Pół roku później – w wiosennym sezonie Verano 2017 – wywalczył z kolei z zespołem prowadzonym przez Hernána Medforda tytuł mistrza Kostaryki. W sierpniu 2017 został wypożyczony do amerykańskiego Minnesota United FC, w którego barwach 9 września w zremisowanym 1:1 meczu z Philadelphia Union zadebiutował w Major League Soccer.
Kariera reprezentacyjna.
W lipcu 2017 Leitón został powołany przez selekcjonera Óscara Ramíreza do reprezentacji Kostaryki na Złoty Puchar CONCACAF, już w trakcie turnieju awaryjnie zastępując kontuzjowanego Christiana Bolañosa. Tam 22 lipca w przegranym 0:2 półfinałowym meczu z USA zadebiutował w seniorskiej kadrze; po tym spotkaniu jego drużyna odpadła z rozgrywek Złotego Pucharu.

</doc>
<doc id="4196128" url="https://pl.wikipedia.org/wiki?curid=4196128" title="Ignatius D'Souza">
Ignatius D'Souza



</doc>
<doc id="4196129" url="https://pl.wikipedia.org/wiki?curid=4196129" title="Dekanat brzeski rejonowy">
Dekanat brzeski rejonowy

Dekanat brzeski rejonowy – jeden z dziewięciu dekanatów wchodzących w skład eparchii brzeskiej i kobryńskiej Egzarchatu Białoruskiego Patriarchatu Moskiewskiego.

</doc>
<doc id="4196134" url="https://pl.wikipedia.org/wiki?curid=4196134" title="Luis Gabriel Cuara Méndez">
Luis Gabriel Cuara Méndez

Luis Gabriel Cuara Méndez (ur. 25 lutego 1939 w San Juan Parangaricutiro, zm. 20 listopada 2005) – meksykański duchowny katolicki, biskup Veracruz w latach 2000-2005.
Życiorys.
Święcenia kapłańskie przyjął 2 grudnia 1962. Był m.in. rektorem seminarium w Tacámbaro (1975–1986) i proboszczem tamtejszej parafii katedralnej (1986–1989).
Episkopat.
6 sierpnia 1989 został mianowany przez papieża Jana Pawła II biskupem diecezji Tuxpan. Sakry biskupiej udzielił mu 25 października tegoż roku arcybiskup Girolamo Prigione.
18 lutego 2000 został mianowany biskupem diecezji Veracruz. Diecezję objął 28 kwietnia tegoż roku.
Zmarł 20 listopada 2005. Został pochowany w katedrze w Veracruz.

</doc>
<doc id="4196139" url="https://pl.wikipedia.org/wiki?curid=4196139" title="Ljuben Iliew">
Ljuben Iliew

Ljuben Borisow Iliew (bg. Любен Борисов Илиев; ur. 24 lipca 1989 w Petriczu) – bułgarski zapaśnik walczący w stylu wolnym. Zajął siedemnaste miejsce na mistrzostwach świata w 2013. Brązowy medalista mistrzostw Europy w 2013. Dziewiąty w Pucharze Świata w 2011. Trzeci na ME juniorów w 2009 roku.

</doc>
<doc id="4196140" url="https://pl.wikipedia.org/wiki?curid=4196140" title="Lyuben Iljev">
Lyuben Iljev



</doc>
<doc id="4196141" url="https://pl.wikipedia.org/wiki?curid=4196141" title="Wałentyn Zhurski">
Wałentyn Zhurski

Wałentyn Arsentijowycz Zhurski (ukr. Валентин Арсентійович Згурський, ur. 9 lutego 1927 w Birzule, zm. 24 października 2014 w Kijowie) – radziecki i ukraiński samorządowiec, przewodniczący Komitetu Wykonawczego Rady Miejskiej Kijowa (1979-1989).
Życiorys.
Urodził się w rodzinie kolejarza, przez pewien czas mieszkał z rodziną w Czarnym Ostrowie. Podczas wojny z Niemcami pracował w sowchozie i od 1942 jako pomocnik maszynisty kolejowego, brał udział w wyzwalaniu Ukrainy, po wojnie był monterem i następnie inżynierem na kolei. Ukończył technikum Ludowego Komisariatu Komunikacji Drogowej w Kijowie i w 1954 Wydział Radiotechniczny Kijowskiego Instytutu Politechnicznego, w którym później był asystentem. Od 1955 pracował jako inżynier w różnych kijowskich zakładach, w 1973 został dyrektorem fabryki sprzętu radiowego „Radiopribor” (do 1979). W 1979 został przewodniczącym Komitetu Wykonawczego Rady Miejskiej Kijowa (do 1990), w 1986 był członkiem komisji operacyjnej władz Ukraińskiej SRR ds. likwidacji awarii elektrowni atomowej w Czarnobylu i przewodniczącym grupy operacyjnej ds. likwidacji skutków tej awarii. W latach 1979–1989 był deputowanym do Rady Najwyższej ZSRR 10 i 11 kadencji.
Na początku lat 90. był głównym pracownikiem naukowym ds. zagranicznych kontaktów ekonomicznych Akademii Nauk Ukraińskiej SRR. Miał tytuł kandydata nauk technicznych, doktora nauk ekonomicznych i profesora (1983). Napisał 5 monografii i ok. 100 publikacji prasowych. Po rozpadzie ZSRR był współzałożycielem różnych struktur komercyjnych i przedsiębiorstw, m.in. Banku Kredytowego Ukrainy, od 1994 pracował w spółce akcyjnej klubu piłkarskiego Dynamo Kijów.
Był honorowym obywatelem Kijowa (23 maja 1997) i Monachium.
Odznaczenia i nagrody.
I medale.

</doc>
<doc id="4196143" url="https://pl.wikipedia.org/wiki?curid=4196143" title="Andrzej Krotoski (zm. 1621)">
Andrzej Krotoski (zm. 1621)

Andrzej Krotoski herbu Leszczyc (zm. w 1621 roku) – kasztelan kaliski w 1620 roku.
Jako senator wziął udział w sejmie zwyczajnym 1620 roku.
Syn wojewody inowrocławskiego Andrzeja i Urszuli z Ostrorogów. Żonaty z Dorotą Uchańską, miał z nią córkę Urszulę.
Studiował na Uniwersytecie w Bazylei w 1582 roku. 

</doc>
<doc id="4196144" url="https://pl.wikipedia.org/wiki?curid=4196144" title="Jan Słyk">
Jan Słyk

Jan Przemysław Słyk (ur. 20 marca 1969 w Warszawie) – polski architekt, profesor nauk inżynieryjno–technicznych o specjalności projektowanie architektoniczne, technologie informacyjne w architekturze. Profesor zwyczajny Politechniki Warszawskiej, dziekan Wydziału Architektury PW w kadencji 2016–2020 i prorektor PW ds. Studiów w kadencji 2020–2024.
Życiorys.
Absolwent a od 1992 nauczyciel akademicki na Wydziale Architektury Politechniki Warszawskiej. W 2001 na WA PW otrzymał stopień naukowy doktora nauk technicznych w dyscyplinie architektura i urbanistyka na podstawie rozprawy pt. "Znaczenie zespołów urbanistycznych dużej skali dla kompozycji, funkcjonowania i rozwoju śródmieścia Warszawy w latach 1700–1999", napisanej pod kierunkiem dr hab. inż. Jolanty Putkowskiej. W 2013, także na tym wydziale, uzyskał stopień doktora habilitowanego. 6 lutego 2020 otrzymał tytuł profesora nauk inżynieryjno–technicznych. 
Prodziekan ds. Studiów WA PW w kadencji 2012–2016 oraz jego dziekan w kadencji 2016–2020. Prorektor PW ds. Studiów w kadencji 2020–2024. Członek Komitetu Architektury i Urbanistyki Polskiej Akademii Nauk w kadencji 2020–2023.
W 2022 otrzymał Brązowy Krzyż Zasługi.

</doc>
<doc id="4196146" url="https://pl.wikipedia.org/wiki?curid=4196146" title="Andrzej Krotoski">
Andrzej Krotoski



</doc>
<doc id="4196147" url="https://pl.wikipedia.org/wiki?curid=4196147" title="Krum Czuczurow">
Krum Czuczurow

Krum Antonow Czuczurow (bg. Крум Антонов Чучуров; ur. 23 maja 1990) – bułgarski zapaśnik walczący w stylu wolnym. Zajął dwunaste miejsce w Pucharze Świata w 2011. Trzeci na ME juniorów w 2010 roku.

</doc>
<doc id="4196148" url="https://pl.wikipedia.org/wiki?curid=4196148" title="Krum Chuchurov">
Krum Chuchurov



</doc>
<doc id="4196152" url="https://pl.wikipedia.org/wiki?curid=4196152" title="Andrzej Woźny">
Andrzej Woźny

Andrzej Woźny (ur. 26 listopada 1924 w Markowcach, zm. 23 grudnia 2020) – polski żołnierz, działacz kombatancki.
Życiorys.
Andrzej Woźny urodził się 26 listopada 1924 w Markowcach. Był synem Michała (1890–1947) i Anny, miał siostrę Marię (1915–1998), brata Józefa (ur. 1916, żołnierz 2 pułku Strzelców Podhalańskich i ORMO). Jego rodzina prowadziła we wsi gospodarstwo oraz sklep. Ukończył siedem klas szkoły podstawowej.
Podczas II wojny światowej w trakcie okupacji niemieckiej, działając wspólnie z ojcem i siostrą Marią od 1941 do 1944 ukrywał w skrytce pod domem troje znajomych Żydów z rodziny Kornreich (byli to nastoletni Mendel i Mejer oraz ich matka), pochodzących z sąsiedniej wsi Dąbrówki, którzy tym samym uniknęli prześladowania po utworzeniu getta w Sanoku. Tuż po zakończeniu wojny odbywał służbę zasadniczą w szeregach 34 Budziszyńskiego pułku piechoty od 26 kwietnia 1946 do 24 lipca 1948. W tym czasie uczestniczył w „zwalczaniu band UPA i reakcyjnych” na terenie powiatów sanockiego i leskiego. Od 24 lipca 1948 do 10 sierpnia 1956 pełnił służbę nadterminową i zawodową w stopniu starszego sierżanta w CWS w Otwocku.
Po odejściu z Ludowego Wojska Polskiego do listopada 1959 pracował w Warszawskich Zakładach Telewizyjnych, od stycznia 1960 do 1961 w Sanockich Zakładach Przemysłu Gumowego, do 1962 do 1964 w Zakładach Usług Radiotechnicznych w Rzeszowie, Stacji Obsługi Radiowej i Telewizyjnej w Brzozowie i Sanoku, od 1964 do 1968 w Spółdzielni Inwalidów „Spójnia” w Sanoku, od 1968 jako radiomechanik telewizyjny w Gminnej Spółdzielni „Samopomoc Chłopska” w Sanoku. Należał do PZPR. Od 1971 był członkiem koła ZBoWiD w Sanoku. W 1977 otrzymał zaświadczenie kombatanta.
Był członkiem założonego w 1981 Koła nr 4 Związku Byłych Żołnierzy Zawodowych Wojska Polskiego (ZBŻZ) przy Wojskowej Komendzie Uzupełnień w Sanoku. W sierpniu 2010 został prezesem Miejsko-Gminnego Koła Związku Inwalidów Wojennych Rzeczypospolitej Polskiej w Sanoku. Był podporucznikiem w stanie spoczynku, później awansowany na stopień porucznika w stanie spoczynku.
Podczas sesji Rady Miasta Sanoka 6 lipca 2016 opowiedział się za pozostawieniem w dotychczasowym miejscu Pomnika Wdzięczności Żołnierzom Armii Czerwonej w Sanoku, następnie decyzją tejże rady zdemontowanego.
Zmarł 23 grudnia 2020. Został pochowany na Cmentarzu Centralnym w Sanoku 30 grudnia 2020.

</doc>
<doc id="4196154" url="https://pl.wikipedia.org/wiki?curid=4196154" title="University of Papua New Guinea">
University of Papua New Guinea

University of Papua New Guinea – pierwszy uniwersytet w Papui-Nowej Gwinei. Utworzony został rozporządzeniem australijskiej administracji w 1965. Znajduje się w stolicy Prowincji Centralnej, Port Moresby.
Misja uczelni opiera się na zapewnieniu wysokiej jakości edukacji, badań i usług dla Papui Nowej Gwinei.
Edukacja uniwersytecka w krajach rozwijających się jest podstawą niezbędną do rozwoju i rozkwitu w złożonym i dynamicznym środowisku, jakim jest Papua-Nowa Gwinea.
Uniwersytet posiada wykwalifikowanych wykładowców i ekspertów branżowych. Współpracuje z organizacjami badawczymi i innymi uniwersytetami światowej klasy.
Program nauczania UPNG zapewnia ok. 150 programów nauczania na wydziałach administracji, nauk humanistycznych i społecznych, prawa, medycyny i nauk o zdrowiu oraz nauk przyrodniczych i fizycznych. Programy te łączą silne podstawy teoretyczne z praktycznymi, analitycznymi i twórczymi umiejętnościami. Połączone są też z wiedzą o społeczeństwie i etyce.
Średnio 11–12 tysięcy studentów kształci się w ramach tych programów każdego roku.

</doc>
<doc id="4196164" url="https://pl.wikipedia.org/wiki?curid=4196164" title="Stojan Conew">
Stojan Conew

Stojan Conew (bg. Стоян Цонев; ur. 21 stycznia 1988) – bułgarski zapaśnik walczący w stylu wolnym. Zajął dwunaste miejsce w Pucharze Świata w 2011. Trzeci na MŚ juniorów w 2008 roku.

</doc>
<doc id="4196165" url="https://pl.wikipedia.org/wiki?curid=4196165" title="Stoyan Tzonev">
Stoyan Tzonev



</doc>
<doc id="4196166" url="https://pl.wikipedia.org/wiki?curid=4196166" title="Godfrey de Rozario">
Godfrey de Rozario

Godfrey de Rozario (ur. 13 września 1946 w Ahmadabadzie) – indyjski duchowny rzymskokatolicki, w latach 1997–2021 biskup Baroda.

</doc>
<doc id="4196168" url="https://pl.wikipedia.org/wiki?curid=4196168" title="ADU">
ADU



</doc>
<doc id="4196171" url="https://pl.wikipedia.org/wiki?curid=4196171" title="Pręt bezpieczeństwa">
Pręt bezpieczeństwa



</doc>
<doc id="4196175" url="https://pl.wikipedia.org/wiki?curid=4196175" title="Salvadore Lobo">
Salvadore Lobo

Salvadore Lobo (ur. 30 kwietnia 1945 w Mangaluru) – indyjski duchowny rzymskokatolicki, od 1998 do 2020 biskup Baruipur, od 2020 administrator apostolski "sede vacante" Asansol.

</doc>
<doc id="4196176" url="https://pl.wikipedia.org/wiki?curid=4196176" title="Portret Winstona Churchilla">
Portret Winstona Churchilla

Portret Winstona Churchilla – obraz namalowany przez Grahama Sutherlanda w roku 1954 przedstawiający portret Winstona Churchilla. Obraz został zamówiony przez parlamentarzystów dwóch izb brytyjskiego parlamentu z okazji 80. urodzin Churchilla i przedstawiał go siedzącego na krześle. Portret został zaprezentowany 30 listopada 1954 roku podczas uroczystości związanej z 80. urodzinami Churchilla w Pałacu Westminsterskim.
Historia obrazu.
Sutherland rozpoczął pracę nad obrazem w sierpniu 1954 roku od spotkania z Churchillem w Chartwell. W trakcie kolejnych spotkań Sutherland skupiał się na odpowiednim odwzorowaniu głowy oraz dłoni byłego premiera Zjednoczonego Królestwa, czego efektem było powstanie wielu pomniejszych prac i szkiców. Zdarzało się, że w trakcie sesji Sutherlandowi towarzyszyła jego żona oraz fotografka Elsbeth Juda, która wykonywała zdjęcia będące później dla Sutherlanda punktem odniesienia do jego pracy. Ostatnie spotkanie odbyło się w listopadzie 1954 roku w pałacu Chequers.
20 listopada 1954 roku Clementine Churchill odwiedziła rodzinę Sutherlandów w ich domu w Kent, żeby zobaczyć obraz. Początkowo portret podobał się małżonce Winstona Churchilla, chwaliła dzieło za prawdziwość, ostatecznie stwierdziła, że jej mąż wygląda na nim jak okrutny potwór. Dwa dni później Sutherland wysłał obraz na 10 Downing Street, gdzie zobaczył go po raz pierwszy w całej okazałości Winston Churchill (wcześniej Churchill widział obraz na czarno białej fotografii dostarczonej przez żonę). Obraz podobnie jak fotografia nie spodobał się byłemu premierowi, uznał go za złośliwość, ostatecznie jednak po namowach zaakceptował portret. Oficjalna prezentacja obrazu odbyła się 30 listopada 1954 roku w Pałacu Westminsterskim w trakcie uroczystości, z okazji 80. urodzin Churchilla. W wydarzeniu, które rozpoczęło się w południe wzięło udział 2500 gości.
Następnie, znienawidzony przez Winstona i Clementine obraz trafił na kilka tygodni na 28 Hyde Park Gate, po czym został przetransportowany do posiadłości Chartwell nieopodal Westerham, gdzie nigdy nie był prezentowany.
Po śmierci Clementine Churchill w 1977 roku, jej rodzina wyjawiła, że obraz został zniszczony, prawdopodobnie w 1955 lub 1956 roku. Portret miał zostać spalony przez prywatną sekretarkę Clementine Churchill. Część szkiców przygotowawczych Sutherlanda znajduje się w National Portrait Gallery w Londynie.
Kultura masowa.
Dziewiąty odcinek pierwszego sezonu serialu The Crown poświęcony jest między innymi pracy Sutherlanda nad portretem Winstona Churchilla.
Linki zewnętrzne.
Link do filmu w serwisie youtube.com, na którym widać moment odsłonięcia obrazu (2:36)

</doc>
<doc id="4196181" url="https://pl.wikipedia.org/wiki?curid=4196181" title="Gatunek autochtoniczny">
Gatunek autochtoniczny



</doc>
<doc id="4196184" url="https://pl.wikipedia.org/wiki?curid=4196184" title="Solaris Urbino 18 electric">
Solaris Urbino 18 electric

Solaris Urbino 18 electric – niskopodłogowy, przegubowy autobus miejski o napędzie elektrycznym produkowany od 2014 r. przez polskie przedsiębiorstwo Solaris Bus &amp; Coach w Bolechowie-Osiedlu koło Poznania. Należy do rodziny autobusów miejskich Solaris Urbino i jest rozwinięciem krótszych modeli elektrycznych autobusów miejskich producenta – Urbino 8,9 LE electric i Urbino 12 electric.
Pierwsze egzemplarze modelu Urbino 18 electric powstały w oparciu o III generację modelu z napędem spalinowym Solaris Urbino 18. Od 2017 r. produkowana jest natomiast kolejna, IV generacja modelu. W 2014 r. powstały także 2 sztuki przedłużonego modelu Solaris Urbino 18,75 electric z dodatkowym wspomaganiem za pomocą wodorowego ogniwa paliwowego przeznaczone dla odbiorcy z Hamburga.
Napęd autobusów oparto na rozwiązaniach przedsiębiorstwa ZF, a osprzęt elektryczny autobusów m.in. na produktach Medcom. Energia elektryczna jest gromadzona w bateriach zlokalizowanych na dachu, ścianach bocznych oraz w tylnej części autobusu. Ładowanie odbywa się za pomocą pantografu lub przez złącze plug-in, natomiast w wersji dla przewoźnika z Brunszwiku także za pomocą ładowarki indukcyjnej.
W Polsce Solarisy Urbino 18 electric są eksploatowane przez przedsiębiorstwa miejskie z Jaworzna, Katowic, Krakowa, Poznania, Szczecina oraz Warszawy.
Historia.
Geneza.
W 1999 r. Solaris zaprezentował swój pierwszy autobus miejski z rodziny Urbino – Solaris Urbino 12. W tym samym roku miała miejsce premiera przegubowego modelu Solaris Urbino 18. W kolejnych latach rozszerzano ofertę autobusów miejskich o kolejne modele, początkowo z napędem konwencjonalnym. W 2002 r. zaprezentowano nową odsłonę Urbino, tzw. II generację. Dwa lata później, w 2004 r. została zaprezentowana III generacja Urbino. W ramach III generacji w 2006 r. Solaris Bus &amp; Coach na targach IAA Nutzfahrzeuge w Hanowerze zaprezentował pierwszy model hybrydowy Solaris Urbino 18 Hybrid, powstały we współpracy z amerykańskimi przedsiębiorstwami Alisson Transmission oraz Cummins. Był to pierwszy w Europie hybrydowy autobus miejski w seryjnej produkcji. Tym samym Solaris dołączył do europejskich liderów ekologicznych technologii w transporcie publicznym. Krzysztof Olszewski, założyciel Solaris Bus &amp; Coach, powiedział wówczas: "„Diesel umarł, niech żyje elektryczność!”". Pierwszy autobus w pełni elektryczny, Solaris Urbino 8,9 LE electric, został zaprezentowany w 2012 r. Pojazd testowany był m.in. przez przewoźników z Poznania, Krakowa, Warszawy i Jaworzna. Pierwszym odbiorcą elektrycznego autobusu Solaris był austriacki przewoźnik z Klagenfurtu. Pojazdy tego typu były także pierwszymi autobusami elektrycznymi w Polsce w posiadaniu przewoźnika – w 2014 r. dwa egzemplarze tego modelu trafiły do Ostrołęki. W 2012 r. miała miejsce premiera elektrycznego autobusu miejskiego Solaris Urbino 12 electric, który szybko stał się jednym z najlepiej sprzedawanych autobusów elektrycznych, a jego IV generacja została wybrana Autobusem Roku 2017.
III generacja.
Premiera elektrycznego Solarisa w wersji przegubowej miała miejsce we wrześniu 2014 r. podczas targów InnoTrans w Berlinie. Pierwsze cztery egzemplarze (w tym prototyp) były przeznaczone dla przewoźnika Braunschweiger Verkehrs-GmbH z niemieckiego Brunszwiku, gdzie trafiły razem z autobusami elektrycznymi Solaris o długości 12 m. Pojazdy te wyposażono w innowacyjny system ładowania indukcyjnego "Primove" dostarczanych przez koncern Bombardier. Litowo-jonowe baterie trakcyjne o łącznej pojemności 90 kWh umieszczono na dachu pojazdu. Napęd stanowi centralny silnik asynchroniczny o mocy 240 kW (326 KM) w drugim członie pojazdu. Wyposażenie elektryczne zostało dostarczone przez niemiecką firmę Vossloh Kiepe, natomiast układ jezdny bazuje na rozwiązaniach ZF.
Pod koniec 2014 r. Solaris zaprezentował w Hamburgu dwa egzemplarze wydłużonych autobusów elektrycznych Urbino 18,75 electric z napędem wspomaganym ogniwem paliwowym. Był to pierwszy pojazd wyprodukowany w Polsce wykorzystujący wodór jako paliwo. Podstawowym źródłem energii są baterie trakcyjne umieszczone na dachu pojazdu o pojemności 120 kWh. Ładowanie tych baterii odbywa się za pomocą ładowarek umieszczonych na trasie autobusu oraz za pomocą ogniwa paliwowego o mocy użytecznej 85 kW. Jego wykonaniem zajęło się przedsiębiorstwo Ballard. Dzięki temu rozwiązaniu wydłużona jest żywotność baterii, a autobusy mogą każdego dnia pokonać do 300 km, co było niespotykanym dotąd osiągiem jak na autobusy elektryczne. Solaris Urbino 18,75 electric z pomocniczym zasilaniem ogniwem paliwowym został nagrodzony tytułem „Zrównoważony rozwój 2015” w kategorii „Autobus przegubowy” przez niemieckie czasopismo branżowe „Busplaner”.
W październiku 2016 r. Solaris zaprezentował dwa egzemplarze Urbino 18 electric III generacji dla przewoźnika TMB z Barcelony. Łącznie sprzedano 6 autobusów Urbino 18 electric i 2 Urbino 18,75 electric III generacji. 
IV generacja.
W 2014 r. Solaris zaprezentował model Urbino 18 nowej generacji, jednak tylko w wersji z napędem konwencjonalnym. W 2015 r. Solaris przedstawił 12-metrową wersję autobusu elektrycznego IV generacji, a oficjalna premiera Solarisa Urbino 18 electric IV generacji miała miejsce podczas targów Busworld w belgijskim Kortrijk, jesienią 2017 r. Model bazuje na rozwiązaniach znanych z modeli poprzedniej generacji, wprowadzono jednak nowocześniejszy design pojazdu, zmieniono nieco stylistykę wnętrza, a także dopracowano pewne elementy konstrukcyjne. W pokazowym egzemplarzu zastosowano silnik centralny o mocy 240 kW (326 KM) oraz baterie „Solaris High Energy”.
Jeszcze przed oficjalną premierą pierwsze sztuki Urbino 18 electric w nowej odsłonie trafiły do klientów. W sierpniu 2017 r. pierwszym ich odbiorcą stało się MPK Kraków, gdzie trafiły 3 sztuki takich autobusów razem z kolejnymi 17 w wersji 12-metrowej. Jeden z tych Urbino 18 electric był 15-tysięcznym wyprodukowanym pojazdem marki Solaris. Dostawa była efektem wygranego w połowie 2016 r. przetargu. We wrześniu fabrykę opuścił kolejny prototypowy egzemplarz Urbino 18 electric, którego produkcja trwała od początku roku. Był on testowany przez MPK Poznań, a od listopada tego samego roku trafił na testy w MZA Warszawa, które mają potrwać trzy lata. W tym samym miesiącu Solaris dostarczył 9 autobusów tego typu dla PKM Jaworzno. W kolejnym roku Solarisy Urbino 18 electric trafiły do odbiorców z Barcelony (3 szt.) oraz Katowic (5 szt.). W 2019 r. Solaris wygrał największy do tamtej pory w Europie przetarg na dostawę autobusów elektrycznych, na mocy którego w 2020 r. rozpoczął dostawy 130 Solarisów Urbino 18 electric dla warszawskich MZA. 
W październiku 2018 r. podczas targów Transexpo w Kielcach Solaris zaprezentował facelifting wszystkich autobusów miejskich z rodziny Urbino. Zmieniono kształt przednich reflektorów, zastosowane inne wyprofilowanie przedniej ściany i górnych osłon przy dachu, co poprawia aerodynamikę pojazdu, a także zmieniono kształt przedniej szyby, dzięki czemu uzyskano lepszą widoczność z kabiny kierowcy. Nowy design objął wszystkie autobusy produkowane od początku 2019 r., w tym także model Urbino 18 electric. W październiku 2019 r. na targach Busworld w Brukseli Solaris pokazał natomiast Urbino 18 electric wyposażony w nowy typ baterii „Solaris High Energy +” o maksymalnej pojemności 553 kWh (dotychczasowo wynosiła ona maks. 300 kWh). Autobus wyposażono także w system bezpieczeństwa „Mobileye” oraz system kamer i monitorów w miejsce tradycyjnych lusterek zewnętrznych. W 2022 r. Solaris zaprezentował przedłużoną wersję Urbino 18,75 electric w ramach IV generacji Urbino. Pierwszym zamówieniem na pojazdy tego typu był zakup 183 szt. przez przewoźnika Unibuss do obsługi połączeń w Oslo.
Konstrukcja.
Baterie i układ napędowy.
Autobusy Solaris Urbino 18 electric III generacji są napędzane centralnym trójfazowym silnikiem elektrycznym o mocy 240 kW (326 KM). Jego producentem było przedsiębiorstwo Vossloh Kiepe. W pojazdach kolejnej generacji producent zastosował także silnik centralny, niemniej wprowadzono opcjonalną możliwość zastosowania silników zintegrowanych z osią napędową, w tym przypadku produkcji ZF. Niezależnie od zastosowanego napędu, jest on przekazywany na trzecią oś. Osprzęt elektryczny do sterowania napędem autobusów jest wykonywany m.in. przez polskie przedsiębiorstwo Medcom. Energia elektryczna jest magazynowana w bateriach trakcyjnych litowo-jonowych lub litowo-jonowo-tytanowych zlokalizowanych w tylnej części autobusu, na ścianach bocznych oraz na dachu pojazdu. Baterie umieszczone są w pakietach, a ich pojemność jest dostosowywana do wymagań eksploatacyjnych zamawiającego. Jeden pakiet składa się z baterii o pojemności 79 kWh. W wersji o największej pojemności baterii („Solaris High Energy +” produkcji BMZ Poland) takich pakietów w autobusie jest siedem: trzy w tylnej części pojazdu plus cztery na dachu w pierwszym członie. Taki układ daje łączną pojemność 553 kWh, co pozwala na przejechanie do 200 km w warunkach eksploatacji miejskiej na jednym ładowaniu. Oprócz tego dostępne są wersje baterii „Solaris High Energy” (również o większej pojemności przy rzadszym ładowaniu) oraz „Solaris High Power” (o mniejszej pojemności i mniejszej gęstości energetycznej, ale przystosowane do szybszego ładowania prądem o dużym natężeniu). Dodatkowo wyprodukowane w 2014 r. Solarisy Urbino 18,75 electric zostały wyposażone w dodatkowe ogniwo paliwowe o mocy 101 kW produkcji Ballard. Takie rozwiązanie pozwala na doładowywanie baterii trakcyjnych autobusu podczas jazdy, bez konieczności postojów oraz budowania infrastruktury do ładowania na przystankach. Dzięki temu rozwiązaniu zasięg autobusu na jednym ładowaniu został wydłużony do 300 km, co jest porównywalne z parametrami eksploatacyjnymi autobusów napędzanych silnikiem wysokoprężnym.
Ładowanie autobusów odbywa się standardowo przez złącze plug-in lub poprzez pantograf umieszczony na dachu autobusu. W kwestii ładowania pantografowego Solaris nawiązał współpracę z innymi producentami autobusów elektrycznych w Europie: VDL, Irizar oraz Volvo w celu opracowania uniwersalnego standardu ładowarek uniwersalnych dla autobusów wszystkich marek. Dodatkowo autobusy III generacji dla odbiorcy z Brunszwiku wyposażono w system ładowania indukcyjnego Bombardier "Primove". Ładowanie odbywa się za pomocą wbudowanej w podłogę autobusu płyty kontaktowej, która automatycznie obniża się po najechaniu na pętlę indukcyjną wbudowaną w nawierzchnię np. przystanku. Maksymalny prąd ładowania przy takiej metodzie wynosi 300 A, a moc do 200 kW. Z kolei przy ładowaniu pantografowym, przy zastosowaniu baterii „Solaris High Energy +”, maksymalna moc ładowania wynosi 550 kW. W przypadku ładowarek plug-in oraz pantografowych Solaris wykorzystuje rozwiązania takich producentów, jak m.in. Ekoenergetyka, Medcom, ABB, Heliox i Siemens.
Układ jezdny autobusów bazuje na rozwiązaniach zastosowanych w Solarisie Urbino 18 IV generacji z napędem konwencjonalnym. Jako oś przednią wykorzystano oś niezależną (opcjonalnie oś sztywną) ZF, natomiast jako środkową oś neutralną ZF oraz tylną (w wersji z centralnym silnikiem elektrycznym) oś portalową ZF. Autobus bazuje na układzie poziomującym ECAS z możliwością podnoszenia o ok. 60 mm oraz funkcją przyklęku z prawej strony o ok. 70 mm. Standardowo wysokość wejścia nad jezdnią wynosi 320 mm. Zastosowano układ kierowniczy Servocom. W pojazdach zastosowane są systemy ABS, ASR i EBS, a także retarder, hamulec przystankowy i hamulec postojowy.
Nadwozie i wnętrze.
Szkielet Solarisa Urbino 18 electric, podobnie jak jego spalinowego odpowiednika, zostało wykonane ze stali odpornej na korozję obudowanej poszyciem z demontowalnych paneli bocznych. Zarówno bardziej odważny design zewnętrzny, jak i wyważona i stonowana stylistyka wnętrza, są pokrewne z wzornictwem zastosowanym w innych autobusach miejskich z rodziny Solaris Urbino. W pojeździe zastosowano oświetlenie zewnętrzne i wewnętrzne całkowicie w technologii LED. W zależności od układu drzwi, układu siedzeń oraz indywidualnej konfiguracji wg życzeń klienta, na pokładzie autobusu znajduje się do 135 miejsc pasażerskich, w tym maksymalnie 47 miejsc siedzących (dla III generacji: maks. 54 miejsca siedzące). W II drzwiach znajduje się rampa dla niepełnosprawnych, a we wnętrzu przy II drzwiach miejsce przeznaczone dla wózków inwalidzkich lub dziecięcych. Wejście na pokład zapewniają trzy lub cztery pary drzwi, z czego przednie mogą być jedno- lub dwuskrzydłowe, a pozostałe są dwuskrzydłowe. Szerokość wejścia dla drzwi dwuskrzydowych wynosi 1250 mm, a jednoskrzydowych 860 mm. Zarówno przestrzeń pasażerska, jak i stanowisko pracy kierowcy jest (opcjonalnie) klimatyzowana. Ogrzewanie autobusów jest najczęściej spalinowe (wykorzystuje się olej napędowy, opcjonalnie gaz CNG), dostępna jest jednak wersja z ogrzewaniem w pełni elektrycznym (szczególnie przeznaczona dla odbiorców z Europy Południowej). Odpowiednią wentylację zapewniają wentylatory dwukierunkowe oraz uchylne okna w przestrzeni pasażerskiej. W kabinie kierowcy, w zależności od życzenia klienta, zamontowany może być pulpit z panelami dotykowymi LCD, standardowy pulpit VDO lub pulpit Actia nowej generacji.
Eksploatacja.
Pierwszym odbiorcą autobusów Solaris Urbino 18 electric był niemiecki przewoźnik z Brunszwiku. W 2014 r. trafiły tam cztery egzemplarze tego modelu III generacji, w tym także prototyp zaprezentowanych na targach InnoTrans w Berlinie. Pojazdy te trafiły tam w ramach projektu „Emil” mającego na celu rozwój elektromobilności przy wykorzystaniu ładowania indukcyjnego. Urbino 18 dla Brunszwiku zostały wyposażone w stosunkowo niewielkie baterie o pojemności 90 kWh, natomiast doładowywanie odbywa się w czasie eksploatacji podczas postojów na przystankach. Autobusy te, razem z dostarczonymi równolegle Solarisami Urbino 12 electric, skierowano do obsługi linii M19. W tym samym roku dwie sztuki przedłużonego modelu Urbino 18,75 electric dostarczono do Hamburga dla tamtejszego . Skierowano je do obsługi linii 109, na której testowane są autobusy z różnymi napędami alternatywnymi, m.in. wodorowy Mercedes-Benz Citaro FuellCELL-Hybrid. Kolejnym odbiorcą autobusów było Transports Metropolitans de Barcelona, które w 2016 r. wprowadziło do eksploatacji dwa Solarisy Urbino 18 electric III generacji w ramach europejskiego programu ZeEUS. Pojazdy trafiły do obsługi linii H16.
W 2017 r. dostarczono pierwsze autobusy Urbino 18 electric IV generacji. Pierwszym odbiorcą było MPK Kraków, które otrzymało 3 pojazdy tego typu, razem z 17 sztukami modelu Urbino 12 electric na mocy umowy podpisanej w październiku 2016 r. Autobusy te były pierwszymi w Polsce przegubowymi autobusami elektrycznymi, a jeden z nich 15-tysięcznym wyprodukowanym autobusem marki Solaris. Nowe autobusy elektryczne skierowano do obsługi linii 124, 169 i 304. W 2019 r. oraz 2020 r. krakowskie MPK wprowadziło do ruchu jeszcze dwa używane Solarisy Urbino 18 electric wypożyczone od przedsiębiorstwa Solaris. Oba pojazdy są w Krakowie czasowo. Również w 2017 r. Solaris zrealizował umowę podpisaną w październiku 2016 r., na mocy której PKM Jaworzno otrzymało 9 sztuk Urbino 18 electric IV generacji, razem z 14 elektrobusami innych długości. Jaworzniańskie Urbino 18 electric przeznaczono do obsługi linii E oraz J.
W 2017 r. podpisano umowę na dostawę kolejnych trzech autobusów elektrycznych dla TMB. Nowe autobusy, tym razem IV generacji, na ulice Barcelony wyjechały w grudniu 2018 r. W 2019 r. Solaris zrealizował dwa kolejne kontrakty w Polsce – 5 pojazdów dostarczono do katowickiego PKM, natomiast 15 pojazdów dla MPK Poznań. W tym samym roku Solaris zrealizował także kontrakt z 2017 r. na 25 przegubowych autobusów elektrycznych dla przewoźnika z Brukseli. W 2018 r. MZA Warszawa ogłosiły przetarg na dostawę 130 przegubowych autobusów elektrycznych, do którego stanął tylko jeden producent – Solaris, z którym umowę podpisano w lipcu 2019 r. Wartość kontraktu to 399,5 mln złotych. Wcześniej (od 2017 r.) na trzyletnie testy do MZA trafił jeden egzemplarz Urbino 18 electric stanowiący własność producenta. Dostawy nowych autobusów zaczęły się w lutym i zakończyły w grudniu 2020 r. W 2019 r. zakontraktowano także 15 sztuk Urbino 18 electric dla Berliner Verkehrsbetriebe w ramach projektu badawczo-rozwojowego „E-MetroBus”. Dostawy tych pojazdów, obok dostaw 90 sztuk Urbino 12 electric, zaczęły się w kwietniu 2020 r. Autobusy obsługują m.in. turystyczną linię 200. W 2020 r. Solaris zakontraktował także kolejnych 14 autobusów elektrycznych dla barcelońskiego TMB, 16 autobusów elektrycznych dla przewoźnika z rumuńskiego miasta Krajowa (dostawy 2021), kolejnych 50 pojazdów dla MPK Kraków (dostawy 2021) oraz kolejnych 6 dla MPK Poznań (dostawy 2021). W 2021 r. 8 sztuk Urbino 18 electric dostarczono do Szczecina.
Solaris został jednym z trzech dostawców łącznie do 530 autobusów elektrycznych dla Hochbahn Hamburg w latach 2021–2025. Na mocy umowy ramowej przewoźnik zamówił 5 szt. modelu Urbino 18 electric. W 2022 r. podpisano kontrakt na dostawę 183 szt. Urbino 18,75 electric dla przewoźnika Unibuss w celu obsługi linii w śródmieściu Oslo.

</doc>
<doc id="4196190" url="https://pl.wikipedia.org/wiki?curid=4196190" title="Peter Machado">
Peter Machado

Peter Machado (ur. 26 maja 1954 w Honavar) – indyjski duchowny rzymskokatolicki, od 2018 arcybiskup metropolita Bangalore.
Życiorys.
Święcenia kapłańskie przyjął 8 grudnia 1978 i został inkardynowany do diecezji Karwar. Pracował przede wszystkim jako duszpasterz parafialny, był także m.in. sekretarzem biskupim, ekonomem oraz wikariuszem sądowym.
2 lutego 2006 został mianowany biskupem Belgaum. Sakry biskupiej udzielił mu 30 marca 2006 abp Pedro López Quintana.
19 marca 2018 otrzymał nominację na arcybiskupa Bangalore, zaś 31 maja 2018 kanonicznie objął urząd.

</doc>
<doc id="4196191" url="https://pl.wikipedia.org/wiki?curid=4196191" title="Nurlan Makenaliev">
Nurlan Makenaliev

Nurlan Makenaliev (kirg. Нурлан Макеналиев; ur. 27 listopada 1985) – kirgiski zapaśnik walczący w stylu wolnym. Zajął dziewiąte miejsce na mistrzostwach świata w 2011. Dziesiąty na igrzyskach azjatyckich w 2010 i na mistrzostwach Azji w 2011. Trzeci w Pucharze Świata w 2011 roku.

</doc>
<doc id="4196197" url="https://pl.wikipedia.org/wiki?curid=4196197" title="Ilgiz Dżakypbiekow">
Ilgiz Dżakypbiekow

Ilgiz Dżakypbiekow (ros. Ильгиз Джакыпбеков; ur. 23 lutego 1991) – kirgiski zapaśnik walczący w stylu wolnym. Zajął siedemnaste miejsce na mistrzostwach świata w 2019. Piąty na igrzyskach azjatyckich w 2010 i na mistrzostwach Azji w 2010. Siódmy w Pucharze Świata w 2011. Wicemistrz Azji juniorów w 2010 roku.

</doc>
<doc id="4196198" url="https://pl.wikipedia.org/wiki?curid=4196198" title="Henry D’Souza">
Henry D’Souza

Henry D’Souza (ur. 9 września 1949 w Kinnigoly) – indyjski duchowny rzymskokatolicki, od 2008 biskup Bellary.
Życiorys.
Święcenia kapłańskie przyjął 5 maja 1976 i został inkardynowany do diecezji Mangalore. Był m.in. wicedyrektorem diecezjalnego centrum liturgicznego, dyrektorem "Sandesha Regional Centre", a także podsekretarzem i sekretarzem komisji Konferencji Episkopatu Indii ds. komunikacji społecznej.
15 marca 2008 został prekonizowany biskupem Bellary. Sakry biskupiej udzielił mu 12 czerwca 2008 kard. Oswald Gracias.

</doc>
<doc id="4196203" url="https://pl.wikipedia.org/wiki?curid=4196203" title="Altinbek Alimbaev">
Altinbek Alimbaev

Altinbek Alimbaev (kirg. Алтынбек Алымбаев; ur. 18 stycznia 1985) – kirgiski zapaśnik walczący w stylu wolnym. Zajął ósme miejsce na mistrzostwach świata w 2013. Piąty na mistrzostwach Azji w 2012. Jedenasty w Pucharze Świata w 2011. Trzeci na mistrzostwach Azji juniorów w 2007 roku.

</doc>
<doc id="4196212" url="https://pl.wikipedia.org/wiki?curid=4196212" title="Florence Jaukae Kamel">
Florence Jaukae Kamel

Florence Jaukae Kamel – papuaska artystka i projektantka odzieży z Papui-Nowej Gwinei.
Szczególnie znana jest z pracy z tradycyjnym materiałem bilum z włókien roślinnych przetworzonych techniką zapętlania lub szydełkowania. Z "bilum" wytwarza torby, sukienki i ubrania. Tradycje tkania "bilum" przekazała jej matka oraz babka.
Florence Jaukae Kamel zarządza spółdzielnią tkacką Goroka Bilum oraz jest jedną z założycielek Jaukae Bilum Products. W 2002 roku została wybrana na radną lokalnego samorządu. Jest orędowniczką praw kobiet.
W roku 2011 jej prace włączone zostały przez Muzeum Australijskie w Sydney do kolekcji Sztuki Pacyfiku. Jej prace pojawiły się także w galerii Queensland oraz w galerii sztuki współczesnej Threads Contemporary Textiles i Social Fabric. 
W 2016 roku Kamel zaprezentowała swoje prace w Nowym Jorku i Londynie. Była to wystawa sztuki a także pokazy mody ubrań z jej projektów. Pokazy te odbyły się dzięki wsparciu Women Empowerment, programu ONZ, który zaprosił ją i kobiety z sześciu różnych krajów na dwutygodniowe warsztaty w Nowym Jorku i Londynie. "Po szkoleniu organizatorzy wydarzenia zapytali mnie, czy mogę uszyć dwie sukienki bilum w ciągu pięciu tygodni na pokaz mody i zrobiłam to od razu, używając winorośli z Okapa i włókna z Kavieng" - powiedziała artystka po warsztatach.

</doc>
<doc id="4196214" url="https://pl.wikipedia.org/wiki?curid=4196214" title="John Milton (ujednoznacznienie)">
John Milton (ujednoznacznienie)



</doc>
<doc id="4196216" url="https://pl.wikipedia.org/wiki?curid=4196216" title="Amplituda rozpraszania">
Amplituda rozpraszania

Amplituda rozpraszania – wielkość występująca w wyrażaniu na funkcję falową cząstek rozpraszanych w znacznej odległości od centrum rozpraszającego. Wymiarem tej wielkości jest długość.
Dla cząstek o spinie zerowym, bez ładunku elektrycznego, rozpraszanie opisywane jest przez:
gdzie:
Różniczkowy przekrój czynny dla rozpraszania sprężystego wyrażony jest
Dla cząstek o spinie niezerowym amplituda rozpraszania jest dwuwskaźnikową macierzą formula_10 gdzie wskaźniki formula_11 i formula_12 są rzutami spinu cząstki padającej i rozproszonej na oś formula_13

</doc>
<doc id="4196219" url="https://pl.wikipedia.org/wiki?curid=4196219" title="Gyurai Hamdiev">
Gyurai Hamdiev

Gyurai Hamdiev (bg. Гюрай Мехмедов Хамдиев; ur. 14 lutego 1991) – bułgarski zapaśnik walczący w stylu wolnym. Zajął siódme miejsce w Pucharze Świata w 2011 roku.

</doc>
<doc id="4196221" url="https://pl.wikipedia.org/wiki?curid=4196221" title="Snowboarding na Zimowych Igrzyskach Olimpijskich 2018">
Snowboarding na Zimowych Igrzyskach Olimpijskich 2018

Snowboarding na Zimowych Igrzyskach Olimpijskich 2018 – jedna z dyscyplin rozgrywanych podczas igrzysk w dniach 10–24 lutego 2018 w Bokwang Phoenix Park w Pjongczangu, w Korei Południowej. Zawody odbyły się w dziesięciu konkurencjach: half-pipe, slalom gigant równoległy, snowboard cross, slopestyle oraz Big Air kobiet i mężczyzn. Konkurencja Big Air rozgrywana była po raz pierwszy na igrzyskach olimpijskich.
Terminarz.
Oficjalny terminarz igrzysk.

</doc>
<doc id="4196223" url="https://pl.wikipedia.org/wiki?curid=4196223" title="CS Uruguay de Coronado">
CS Uruguay de Coronado

 Club Sport Uruguay de Coronado – kostarykański klub piłkarski z siedzibą w mieście San Isidro de Coronado, w prowincji San José. Obecnie występuje na drugim szczeblu rozgrywek – Segunda División. Swoje domowe mecze rozgrywa na obiekcie Estadio Municipal El Labrador.
Historia.
Klub został założony w styczniu 1936. Został nazwany na cześć reprezentacji Urugwaju, która niecałe sześć lat wcześniej zdobyła piłkarskie mistrzostwo świata. Początkowo nosił czerwono-czarne stroje, które jednak były już używane przez klub LD Alajuelense, wobec czego zmienił barwy na czarno-żółte po czołowym urugwajskim klubie CA Peñarol. Trzynaście lat po założeniu wywalczył awans do najwyższej klasy rozgrywkowej, kiedy to w 1949 roku jako mistrz drugiej ligi wygrał trójmecz barażowy z ostatnią drużyną tabeli pierwszoligowej – CS La Libertad (0:1, 4:3, 4:2). W kostarykańskiej Primera División klub zadebiutował w sezonie 1950 i występował w niej w latach 1950–1959, kiedy to spadł do drugiej ligi.
W 1960 roku Uruguay po raz kolejny awansował do pierwszej ligi. W 1961 roku jako beniaminek wywalczył tytuł wicemistrza Kostaryki, choć miał wówczas ułatwione zadanie – w lidze przez rok miał miejsce rozłam na dwa osobne turnieje Federación 1961 i Asofútbol 1961. W rozgrywkach Federación wystąpiły zaledwie trzy zespoły (w tym Uruguay), natomiast czołowe kluby w kraju rywalizowały w znacznie bardziej prestiżowym turnieju Asofútbol. Aż do 1999 tytuł wicemistrzowski Uruguayu (jak i cały turniej Federación) nie był oficjalnie uznawany przez władze ligi.
Właśnie w latach 60. klub odnosił największe sukcesy w swojej historii. Mimo bycia jednym z mniejszych i skromniejszych zespołów w lidze, w sezonie 1963 sensacyjnie wywalczył swój jedyny tytuł mistrza Kostaryki. W tym samym roku zajął drugie miejsce w dwóch turniejach pucharowych – Copa Presidente i Copa Campeón de Campeones. W obydwóch przypadkach zremisował mecz finałowy z Deportivo Saprissa, aby później ulec rywalowi w serii rzutów karnych. Ponadto w 1964 roku wygrał turniej międzynarodowy Torneo de Campeones Centroamericanos, w którym wzięli udział mistrzowie innych krajów środkowoamerykańskich (znacznie bardziej utytułowane Municipal z Gwatemali i Olimpia z Hondurasu). Drugi pobyt Uruguayu w pierwszej lidze kostarykańskiej miał miejsce w latach 1961–1967.
W późniejszych latach Uruguay występował głównie w drugiej i trzeciej lidze kostarykańskiej, nie potrafiąc nawiązać do sukcesów z lat 60. W najwyższej klasie rozgrywkowej występował jeszcze w latach 1968–1970 i 1988–1992. Klub jest rekordzistą pod względem liczby awansów z drugiej do pierwszej ligi kostarykańskiej; sztuka ta udała się graczom Uruguayu pięć razy (w latach 1949, 1960, 1968, 1987, 2012).
W latach 2010–2013 właścicielem i prezesem (przez pewien czas również trenerem) klubu był dawny kostarykański piłkarz Paulo Wanchope (były gracz m.in. West Ham United, Manchesteru City i Málagi). Za jego kadencji Uruguay wywalczył kolejny awans do pierwszej ligi, w której występował w latach 2012–2016.

</doc>
<doc id="4196224" url="https://pl.wikipedia.org/wiki?curid=4196224" title="Uruguay de Coronado">
Uruguay de Coronado



</doc>
<doc id="4196225" url="https://pl.wikipedia.org/wiki?curid=4196225" title="Choucroute garnie">
Choucroute garnie

Choucroute garnie, bigos alzacki (franc. "kapusta kiszona garnirowana") – potrawa alzacka z kiszonej kapusty, podawana zazwyczaj z ziemniakami.
Skład i przyrządzania.
Choucroute przyrządzana jest z kapusty kiszonej, często marynowanej w białym winie, mięsa wieprzowego, w tym szynki, wędlin i przypraw. m.in. jałowca. W przeciwieństwie do polskiego bigosu, wędliny i mięso nie są krojone w kostkę, a podawane w całości. Potrawa nie wymaga długiego duszenia, czas gotowania całości nie przekracza 45 minut. Potrawa ma wiele wariantów, możliwa jest również "choucroute" oparta na świeżej kapuście białej podlanej białym winem. W gastronomii alzackiej występuje również "choucroute" z kaczki, ryb lub owoców morza. Podawana jest najczęściej z białymi wytrawnymi winami alzackimi.
Historia.
Zwyczaj kiszenia kapusty znany jest w Alzacji od średniowiecza, z czasów kiedy obecnie francuskie ziemie były pod wpływem niemieckim. Potrawa przypominająca współczesną "choucroute garnie" znana jest od XVI w. W klasycznej postaci "choucroute" występuje z mięsem wieprzowym, charakterystycznym dla Alzacji. Jest wpisana na listę produktów tradycyjnych i obwarowana zastrzeżeniami: kapusta do produkcji potrawy musi pochodzić z Alzacji, a główka nie może być lżejsza niż 3 kg.

</doc>
<doc id="4196227" url="https://pl.wikipedia.org/wiki?curid=4196227" title="Łagiewniczanka">
Łagiewniczanka



</doc>
<doc id="4196229" url="https://pl.wikipedia.org/wiki?curid=4196229" title="Sarat Chandra Nayak">
Sarat Chandra Nayak

Sarat Chandra Nayak (ur. 1 lipca 1957 w Kerubadi) – indyjski duchowny rzymskokatolicki, od 2007 biskup Berhampur.
Życiorys.
Święcenia kapłańskie otrzymał 25 kwietnia 1990 i został inkardynowany do archidiecezji Cuttack-Bhubaneswar. Był m.in. wykładowcą i ojcem duchownym seminarium w Padampur, wikariuszem sądowym w Orissie oraz kanclerzem kurii archidiecezjalnej.
27 listopada 2006 został prekonizowany biskupem Berhampur, zaś 30 stycznia 2007 otrzymał sakrę biskupią z rąk abp. Pedro Lópeza Quintany.

</doc>
<doc id="4196230" url="https://pl.wikipedia.org/wiki?curid=4196230" title="Peter Sebastian Goveas">
Peter Sebastian Goveas

Peter Sebastian Goveas (ur. 8 lutego 1955 w Hosabettu) – indyjski duchowny rzymskokatolicki, od 2017 biskup Bettiah.
Życiorys.
Święcenia kapłańskie otrzymał 9 grudnia 1983 i został inkardynowany do diecezji Bhagalpur. Pracował głównie jako duszpasterz parafialny. W latach 2013–2017 kierował także kilkoma katolickimi szkołami oraz pełnił funkcję wikariusza generalnego diecezji.
22 lipca 2017 został prekonizowany biskupem Bettiah. Święceń biskupich udzielił mu 19 października 2017 abp William D’Souza.

</doc>
<doc id="4196232" url="https://pl.wikipedia.org/wiki?curid=4196232" title="Wadi Natrun">
Wadi Natrun



</doc>
<doc id="4196233" url="https://pl.wikipedia.org/wiki?curid=4196233" title="John Joseph Kaising">
John Joseph Kaising

John Joseph Kaising (ur. 3 marca 1936 w Cincinnati, zm. 13 stycznia 2007 w Waszyngtonie) – amerykański duchowny katolicki, biskup pomocniczy Archidiecezji Wojskowej Ameryki w latach 2000-2007.
Życiorys.
Święcenia kapłańskie przyjął 22 grudnia 1962 i został inkardynowany do archidiecezji Cincinnati. Od 1970 był związany z Archidiecezją Wojskową Ameryki, w której przez 28 lat pełnił funkcję kapelana wojskowego. Po powrocie do Cincinnati został proboszczem miejscowej parafii św. Dominika.
Episkopat.
21 lutego 2000 został mianowany przez papieża Jana Pawła II biskupem pomocniczym Archidiecezji Wojskowej Ameryki, ze stolicą tytularną "Horrea Coelia". Sakry biskupiej udzielił mu 11 kwietnia tegoż roku ówczesny ordynariusz polowy tejże archidiecezji, arcybiskup Edwin O’Brien.
Zmarł w Waszyngtonie 13 stycznia 2007.

</doc>
<doc id="4196234" url="https://pl.wikipedia.org/wiki?curid=4196234" title="Ulica Janiny Lewandowskiej w Poznaniu">
Ulica Janiny Lewandowskiej w Poznaniu



</doc>
<doc id="4196237" url="https://pl.wikipedia.org/wiki?curid=4196237" title="O mio babbino caro">
O mio babbino caro



</doc>
<doc id="4196240" url="https://pl.wikipedia.org/wiki?curid=4196240" title="Władysław Karczewski">
Władysław Karczewski

Władysław Karczewski (ur. 21 grudnia 1898 w Sokalu, woj. lwowskie, zm. wiosną 1940 w Katyniu) – podporucznik piechoty Wojska Polskiego, prawnik, sędzia, kawaler Krzyża Walecznych, ofiara zbrodni katyńskiej.
Życiorys.
Urodził się w rodzinie Antoniego i Zofii z Głazowskich. Absolwent Wydziału Prawa Uniwersytetu Jana Kazimierza we Lwowie. Magister praw. Powołany do armii austriackiej, walczył na frontach I wojny światowej. Od 1918 w Wojsku Polskim, uczestnik wojny 1920 r. 
Ukończył Szkołę Podchorążych Piechoty w Warszawie. W dokumentacji wojskowej figuruje jako Karczewski Władysław II. W 1921 roku został przeniesiony do rezerwy, przydzielony w rezerwie do 40 pułku piechoty we Lwowie i zweryfikowany w stopniu podporucznika ze starszeństwem z dniem 1 czerwca 1919 roku w korpusie oficerów piechoty. 
Po zwolnieniu ze służby pracował jako prawnik. 28 lipca 1930 został przeniesiony z Sądu Powiatowego w Mikulińcach na stanowisko sędziego Sądu Powiatowego w Tarnopolu. W 1934 roku pozostawał w ewidencji Powiatowej Komendy Uzupełnień Tarnopol. W dalszym ciągu posiadał przydział w rezerwie do 40 pułku piechoty we Lwowie. W 1936 był sędzią grodzkim i kierownikiem Sądu Grodzkiego w Tarnopolu. W latach 1936–1937 był członkiem Zarządu Koła Stowarzyszenia Sędziów i Prokuratorów Rzeczypospolitej Polskiej w Tarnopolu a następnie został wybrany (lata 1937–1938) wiceprezesem Koła w Tarnopolu. W 1939 był sędzią okręgowym Sądu Okręgowego w Tarnopolu. 
W kampanii wrześniowej wzięty do niewoli radzieckiej. Według stanu na grudzień 1939 był jeńcem obozu w Kozielsku. Między 3 a 5 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa bez numeru, poz. 75 z 1.04.1940. Został zamordowany między 4 a 7 kwietnia 1940 przez NKWD w lesie katyńskim. Zidentyfikowany podczas ekshumacji prowadzonej przez Niemców w 1943, zapis w dzienniku ekshumacji pod datą 16.05.1943. Przy szczątkach znaleziono książeczkę wojskową oficera rezerwy, legitymację urzędnika państwowego, świadectwo szczepień obozowych. Figuruje na liście AM-226-2214 i liście Komisji Technicznej PCK pod numerem: GARF-79-02213. Nazwisko Karczewskiego znajduje się na liście ofiar (pod nr 2213) opublikowanej w Gońcu Krakowskim nr 135 i w Nowym Kurierze Warszawskim nr 139 z 1943. Krewni do 1992 poszukiwali informacji przez Biuro Informacji i Badań Polskiego Czerwonego Krzyża w Warszawie. 
Władysław Karczewski był żonaty z Heleną z Lejczaków, z którą miał córki Krystynę i Teresę.

</doc>
<doc id="4196241" url="https://pl.wikipedia.org/wiki?curid=4196241" title="Poczta przy ul. Janiny Lewandowskiej w Poznaniu">
Poczta przy ul. Janiny Lewandowskiej w Poznaniu



</doc>
<doc id="4196242" url="https://pl.wikipedia.org/wiki?curid=4196242" title="Mustafa Kuyucu">
Mustafa Kuyucu

Mustafa Kuyucu (ur. 1 stycznia 1984) – turecki zapaśnik walczący w stylu wolnym. Zajął szóste miejsce w Pucharze Świata w 2012 i dwunasty w 2010. Wicemistrz Europy juniorów w 2004 roku.

</doc>
<doc id="4196243" url="https://pl.wikipedia.org/wiki?curid=4196243" title="Urząd Przewozu Poczty w Poznaniu">
Urząd Przewozu Poczty w Poznaniu



</doc>
<doc id="4196245" url="https://pl.wikipedia.org/wiki?curid=4196245" title="Pedro Sousa">
Pedro Sousa

Pedro Sousa (ur. 27 maja 1988 w Lizbonie) – portugalski tenisista, reprezentant kraju w Pucharze Davisa.
Kariera tenisowa.
Zawodowy tenisista został od 2007 roku. Finalista jednego turnieju o randze ATP Tour.
Od września 2006 reprezentant Portugalii w Pucharze Davisa.
W rankingu gry pojedynczej najwyżej klasyfikowany na 99. miejscu (18 lutego 2019), a w klasyfikacji gry podwójnej na 241. pozycji (22 lipca 2013).

</doc>
<doc id="4196252" url="https://pl.wikipedia.org/wiki?curid=4196252" title="Batuhan Demirçin">
Batuhan Demirçin

Batuhan Demirçin (ur. 23 października 1989) – turecki zapaśnik walczący w stylu wolnym. Zajął 21. miejsce na mistrzostwach świata w 2011. Brązowy medalista mistrzostw Europy w 2010. Siódmy w Pucharze Świata w 2010 i ósmy w 2012. Mistrz Europy kadetów w 2006 roku.

</doc>
<doc id="4196253" url="https://pl.wikipedia.org/wiki?curid=4196253" title="Batuhan Demircin">
Batuhan Demircin



</doc>
<doc id="4196254" url="https://pl.wikipedia.org/wiki?curid=4196254" title="Bigos alzacki">
Bigos alzacki



</doc>
<doc id="4196255" url="https://pl.wikipedia.org/wiki?curid=4196255" title="Mauro Bogliatto">
Mauro Bogliatto

Mauro Bogliatto (ur. 24 lutego 1943 w Ala di Stura) – włoski lekkoatleta, skoczek wzwyż.
Na Igrzyskach Olimpijskich w Tokio w 1964 zajął 16. miejsce. W Porto Alegre w 1963 zdobył srebrny medal letniej uniwersjady. Do jego osiągnięć należy również złoty medal igrzysk śródziemnomorskich (Neapol 1963).
Swój rekord życiowy (2,10 m) ustanowił 10 października 1965 w Rzymie.

</doc>
<doc id="4196256" url="https://pl.wikipedia.org/wiki?curid=4196256" title="Kenan Gör">
Kenan Gör

Kenan Gör – turecki zapaśnik walczący w stylu wolnym. Mistrz śródziemnomorski w 2010 i 2012. Siódmy w Pucharze Świata w 2012 roku.

</doc>
<doc id="4196257" url="https://pl.wikipedia.org/wiki?curid=4196257" title="Kenan Goer">
Kenan Goer



</doc>
<doc id="4196258" url="https://pl.wikipedia.org/wiki?curid=4196258" title="Gör">
Gör

Osoby o tym nazwisku:

</doc>
<doc id="4196262" url="https://pl.wikipedia.org/wiki?curid=4196262" title="Łukasz Swodczyk">
Łukasz Swodczyk

Łukasz Swodczyk (ur. 1 czerwca 1990 w Białej) – polski siatkarz, grający na pozycji środkowego. 
Życiorys.
Od 2008 roku występował w Norwidzie Częstochowa, zaś w latach 2011–2014 był siatkarzem AZS Opole. W 2014 roku ukończył Politechnikę Opolską na kierunku wychowanie fizyczne. Po zakończeniu studiów został zawodnikiem Warty Zawiercie. Z klubem tym w 2017 roku awansował do PlusLigi. W najwyższej polskiej klasie rozgrywkowej zadebiutował 1 października 2017 roku w spotkaniu z ZAKSA Kędzierzyn-Koźle.
Jego rodzice – Anna i Jacek – uprawiali lekkoatletykę.
Sukcesy klubowe.
I liga:

</doc>
<doc id="4196263" url="https://pl.wikipedia.org/wiki?curid=4196263" title="Kurian Valiakandathil">
Kurian Valiakandathil

Kurian Valiakandathil (ur. 18 listopada 1952 w Elanjy) – indyjski duchowny rzymskokatolicki, od 2007 biskup Bhagalpur.
Życiorys.
Święcenia prezbiteratu otrzymał 28 października 1977 i został inkardynowany do diecezji Bhagalpur. Po święceniach i kilkuletnim stażu wikariuszowskim został dyrektorem hotelu dla młodzieży w Bhagalpur, zaś w latach 1983-2007 pracował jako proboszcz w Leela (1983-1986 oraz 1997-2007) oraz Giridih.
11 stycznia 2007 został mianowany biskupem Bhagalpur, zaś 27 lutego 2007 przyjął sakrę biskupią z rąk kard. Telesphore'a Toppo.

</doc>
<doc id="4196264" url="https://pl.wikipedia.org/wiki?curid=4196264" title="Kościół Sant’Eufemia w Novarze">
Kościół Sant’Eufemia w Novarze

Kościół Sant’Eufemia w Novarze (wł. "Chiesa di Sant'Eufemia") – rzymskokatolicki kościół w Novarze pod wezwaniem św. Eufemii z Chalcedonu. Jest kościołem parafialnym parafii pod tym samym wezwaniem.
Historia i architektura.
Kościół św. Eufemii przebudowano w latach 1666–1698 na zlecenie Bractwa pod tym samym wezwaniem, według wskazówek Karola Boromeusza. Kościół należy do obiektów sakralnych, typowych dla epoki kontrreformacji. Jego wykwintna, wklęsła fasada została zbudowana w latach 1694–1698. Przecinają ją poziomo pasma wystających gzymsów. Pośrodku fasady umieszczono prothyron, wsparty na smukłych kolumnach. Nad nim znajduje się okazałe okno, zwieńczone łukowatym tympanonem. Kościół ma jedną nawę, przeciętą transeptem i zamkniętą prezbiterium.
Wnętrze.
Na wystrój wnętrza składają się różne dzieła sztuki. Wśród obrazów wyróżniają się: "Męczeństwo nieznanego świętego" (Giuseppe Antonia Pianki, datowany 1745), "Najświętsza Maryja Wniebowzięta pośród świętych" (podpisany Sant’Agostino i datowany 1677) i "Św. Homobonus" (Bartolomea Vandoniego z XVII wieku). Barokową ambonę wyrzeźbił w latach 1682–1683 w drewnie miejscowy artysta, A. F. Vallo. Rokokowy wystrój prezbiterium zrealizowali w 1775 roku G. Olivarez z Corbetty i P. Barengo z Magenty. Wystroju wnętrza dopełniają marmurowe grobowce: hrabiego Giuseppe Torniellego Brusatiego, kardynała Giovanniego Caccia-Piattiego i biskupa Giacoma Scottiego.

</doc>
<doc id="4196271" url="https://pl.wikipedia.org/wiki?curid=4196271" title="Gazelle (półwysep)">
Gazelle (półwysep)

Gazelle (ang. "Gazelle Peninsula") – półwysep w północno-wschodniej części Nowej Brytanii, administracyjnie położony w Papui-Nowej Gwinei. Od zachodu i północy półwysep oblewa Morze Bismarcka, od wschodu Cieśnina Świętego Jerzego, łącząca Morze Bismarcka z Morzem Salomona i oddzielającą Nową Brytanię od Nowej Irlandii.
Półwysep nazwał w 1875 niemiecki hydrograf i oficer marynarki wojennej (później także pierwszy gubernator Nowej Gwinei Niemieckiej) Georg Gustav Freiherr von Schleinitz na cześć dowodzonego przez siebie statku, korwety SMS Gazelle.
Półwysep ma około 50 km szerokości, przy czym w pasie terenu łączącym go z pozostałą częścią wyspy zwęża się do około 32 km. Najwyżej położony punkt znajduje się na szczycie Mount Sinewit w Baining Mountains – 2438 m n.p.m. Jest najbardziej zaludnioną częścią Nowej Brytanii.
Półwysep cechuje się dużą aktywnością wulkaniczną. W pobliżu miasta Rabaul, gdzie mieści się obserwatorium wulkanologiczne, znajdują się czynne wulkany, m.in. Tavurvur, do erupcji którego dochodzi regularnie. M.in. do erupcji doszło w lipcu 2014, a jej siłę oceniono na trzeci stopień VEI. Najpoważniejsze erupcje wydarzyły się w 1937 i 1994, kiedy Tavurvur wybuchł razem z Vulcanem. Eksplozywność obu zjawisk obliczono na czwarty stopień VEI. Wybuch w 1994 stał się przyczyną ogromnych zniszczeń w Rabaul i jego okolicach. Chmura popiołów unosiła się wtedy na wysokość 18 km. Ewakuowano około 50 000 osób. Odnotowano kilka zgonów.
Na półwyspie jest jedna z trzech znanych na świecie lokalizacji płaza "Cornufer nexipus" z rodziny Ceratobatrachidae. Występuje tu także endemiczny dla Papui-Nowej Gwinei wąż "Stegonotus heterurus" z rodziny połozowatych.

</doc>
<doc id="4196273" url="https://pl.wikipedia.org/wiki?curid=4196273" title="Colmar von der Goltz">
Colmar von der Goltz

Wilhelm Leopold Colmar, baron von der Goltz (ur. w okolicy Labiawy, zm. 19 kwietnia 1916 w Bagdadzie), w Turcji znany jako Goltz Pasza – pruski wojskowy i "Generalfeldmarschall" Cesarstwa Niemieckiego, teoretyk wojskowości.
Życiorys.
Służył w armii od 1861, w latach 1878–83 wykładał historię wojskowości w Berlinie. Był autorem książki "Das Volk in Waffen" (1883). Od 1883 do 1896 przebywał w Imperium Osmańskim, gdzie pomagał w modernizacji armii tureckiej. Tuż po wybuchu I wojny światowej, w sierpniu 1914, został mianowany gubernatorem okupowanej przez Niemców Belgii. W listopadzie tego roku został ponownie wysłany do Turcji jako doradca wojskowy. Dowodził wojskami osmańskimi na froncie irackim, m.in. podczas bitwy pod Ktezyfonem i oblężenia Kut. Zmarł 19 kwietnia 1916 w Bagdadzie na tyfus (pojawiały się też pogłoski, jakoby został otruty).

</doc>
<doc id="4196278" url="https://pl.wikipedia.org/wiki?curid=4196278" title="Colmar Freiherr von der Goltz">
Colmar Freiherr von der Goltz



</doc>
<doc id="4196279" url="https://pl.wikipedia.org/wiki?curid=4196279" title="Edward Telfair">
Edward Telfair

Edward Telfair (ur. w 1735 w Szkocji, zm. 17 września 1806 w Savannah) – amerykański polityk, kandydat na prezydenta w 1789 roku.
Biografia.
Urodził się w 1735 roku na terenie szkockiego okręgu Townhead. Ukończył szkołę podstawową w Kirkcudbright, a w 1758 roku wyemigrował do Stanów Zjednoczonych, jako pracownik domu handlowego i osiadł w Wirginii. Przeniósł się do Halifax, a następnie do Savannah. W latach 1775 i 1776 był delegatem do lokalnego Kongresu Savannah. Uczestniczył w zjazdach Kongresu Kontynentalnego w latach 1778, 1780, 1781 i 1782, a także sygnował artykuły konfederacji i wieczystej unii. Ponadto był członkiem stanowej komisji ratyfikacyjnej oraz komisarzem negocjującym pokój z Czirokezami. W latach 1786–1787 i 1790–1793 pełnił funkcję gubernatora Georgii. Był jednym z kandydatów w wyborach prezydenckich w 1789 roku, gdzie otrzymał 1 głos w głosowaniu Kolegium Elektorskim. Zmarł 17 września 1806 roku w Savannah.

</doc>
<doc id="4196284" url="https://pl.wikipedia.org/wiki?curid=4196284" title="Gostyń (gromada w powiecie gostyńskim)">
Gostyń (gromada w powiecie gostyńskim)

Gostyń – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gostyń z siedzibą GRN w mieście Gostyniu (nie wchodzącym w skład gromady) utworzono 1 stycznia 1962 w powiecie gostyńskim w woj. poznańskim z obszarów zniesionych gromad Gostyń Stary i Kunowo w tymże powiecie. Równocześnie do nowo utworzonej gromady Gostyń włączono miejscowość Bogusławki z gromady Piaski w tymże powiecie.
W 1965 gromada miała 27 członków GRN.
4 lipca 1968 do gromady Gostyń włączono obszar zniesionej gromady Brzezie oraz miejscowości Krajewice i Ziółkowo ze zniesionej gromady Bodzewo w tymże powiecie.
1 stycznia 1970 do gromady Gostyń włączono 24,73 ha z miasta Gostyń w tymże powiecie, natomiast 209,6 ha (części wsi Bogusławki – 183,71 ha, Brzezie –23,77 ha i Czachorowo – 2,12 ha) z gromady Gostyń włączono do miasta Gostyń.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie gostyńskim reaktywowano zniesioną w 1954 roku gminę Gostyń.

</doc>
<doc id="4196285" url="https://pl.wikipedia.org/wiki?curid=4196285" title="Powszechna Konwencja o Prawie Autorskim">
Powszechna Konwencja o Prawie Autorskim

Powszechna Konwencja o Prawie Autorskim (ang. Universal Copyright Convention, UCC") –" międzynarodowa umowa dotycząca ochrony praw autorskich opracowana przez UNESCO. Została podpisana 6 września 1952 roku w Genewie, a w życie weszła 16 września 1955 r. Miała stanowić alternatywę dla Konwencji Berneńskiej. Poddano ją rewizji w Paryżu 24 lipca 1971 r. na zlecenie państw będących jej członkami. W tamtej formie obowiązuje od 10 lipca 1974 aż do dziś. Do Powszechnej Konwencji przystąpiły m.in. ZSRR (1973), Polska (1976), USA (1989).
Cel utworzenia.
UCC powstała na skutek dążenia kilku krajów (w tym Stanów Zjednoczonych i Związku Radzieckiego). Głównym celem jej utworzenia było rozszerzenie zasięgu ochrony praw autorskich w stosunkach międzynarodowych bez konieczności przystępowania do Konwencji Berneńskiej, zwłaszcza przez kompromisowe rozwiązanie sprawy formalnych przesłanek ochrony praw autorskich. Ponadto, według ZSRR i wielu innych krajów rozwijających się, z silnej ochrony praw autorskich przyznanych przez Konwencję Berneńską nadmiernie skorzystały zachodnie kraje eksportujące prawa autorskie.
Przepisy.
Przepisy Powszechnej Konwencji o Prawie Autorskim są bardziej elastyczne niż przepisy Konwencji Berneńskiej, co wynikało głównie z faktu, że podpisały ją kraje znajdujące się na różnych etapach rozwoju społeczno-gospodarczego. UCC podobnie jak Konwencja Berneńska zawiera zasadę wzajemnego respektowania praw i zakazuje jakiejkolwiek dyskryminacji zagranicznych autorów. Zawiera jednak mniej wymagań, które państwa sygnatariusze muszą przestrzegać.
Znaczenie.
W dzisiejszych czasach znaczenie UCC jest minimalne, ponieważ większość krajów przystąpiła do Konwencji Berneńskiej i prawie wszystkie państwa na świecie są członkami lub aspirującymi członkami Światowej Organizacji Handlu. W związku z tym są (lub wkrótce będą) związane poprzez TRIPS – Porozumienie w sprawie handlowych aspektów praw własności intelektualnej.
Lista członków.
Lista poniżej powstała na podstawie informacji udostępnionych przez UNESCO, które są aktualne na dzień 1 stycznia 2000 r. Podane daty są datami wejścia w życie umowy dla danego kraju.

</doc>
<doc id="4196286" url="https://pl.wikipedia.org/wiki?curid=4196286" title="Słupca (gromada)">
Słupca (gromada)

Słupca – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Słupca z siedzibą GRN w mieście Słupcy (nie wchodzącym w skład gromady) utworzono 1 stycznia 1962 w powiecie słupeckim w woj. poznańskim z obszarów zniesionych gromad Kąty (bez miejscowości Dziedzice, Wierzbocice i Żbin) i Kowalewo Sołectwo w tymże powiecie.
W 1965 gromada miała 26 członków GRN.
1 stycznia 1970 do gromady Słupca włączono 141,97 ha z miasta Słupca w tymże powiecie, natomiast 33,26 ha (części wsi Kowalewo-Góry – 20,77 ha, i Wierzbno – 12,49 ha) z gromady Słupca włączono do miasta Słupca.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie słupeckim utworzono gminę Słupca.

</doc>
<doc id="4196287" url="https://pl.wikipedia.org/wiki?curid=4196287" title="Pyzdry (gromada)">
Pyzdry (gromada)

Pyzdry – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pyzdry z siedzibą GRN w mieście Pyzdrach (nie wchodzącym w skład gromady) utworzono 1 stycznia 1962 w powiecie wrzesińskim w woj. poznańskim z obszarów zniesionych gromad Rataje i Wrąbczynkowskie Holendry w tymże powiecie.
W 1965 gromada miała 27 członków GRN.
31 grudnia 1971 do gromady Pyzdry włączono obszar zniesionej gromady Ciemierów Kolonia w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie wrzesińskim utworzono gminę Pyzdry.

</doc>
<doc id="4196289" url="https://pl.wikipedia.org/wiki?curid=4196289" title="Joseph Thomas Konnath">
Joseph Thomas Konnath

Joseph Thomas Konnath (ur. 13 maja 1952 w Vadasserika) – indyjski duchowny syromalankarski, od 2010 biskup Battery.
Życiorys.
Święcenia kapłańskie przyjął 22 grudnia 1978 i został inkardynowany do archieparchii Trivandrum. Był m.in. rektorem niższego seminarium, wykładowcą na innych uczelniach w Trivandrum, a także proboszczem archikatedry.
5 stycznia 2005 został mianowany biskupem pomocniczym Trivandrum ze stolicą tytularną "Sicilibba", a także wizytatorem apostolskim dla wiernych mieszkających w Europie i Ameryce Północnej. Chirotonii biskupiej udzielił mu 19 lutego 2005 ówczesny metropolita Trivandrum i nowo mianowany arcybiskup większy, Cyril Baselios Malancharuvil.
25 stycznia 2010 otrzymał nominację na eparchę Battery, zaś 13 kwietnia 2010 odbyła się jego intronizacja.

</doc>
<doc id="4196290" url="https://pl.wikipedia.org/wiki?curid=4196290" title="Bożuriszte">
Bożuriszte

Bożuriszte () – miasto w zachodniej Bułgarii. Siedziba gminy Bożuriszte w obwodzie sofijskim. Znajduje się niedaleko Kostinbrodu, miasta Bankja i Sofii. Według danych szacunkowych Ujednoliconego Systemu Ewidencji Ludności oraz Usług Administracyjnych dla Ludności, 15 czerwca 2020 roku miejscowość liczyła 5 982 mieszkańców.
Historia.
Miasto odegrało ważną rolę w historii lotnictwa w Bułgarii. W nim powstało pierwsze w Bułgarii lotnisko. W latach 1919-1937 było ono głównym portem lotniczym Sofii. Później zostało przekształcone w lotnisko wojskowe, a potem szkolne i aeroklubowe.

</doc>
<doc id="4196291" url="https://pl.wikipedia.org/wiki?curid=4196291" title="Goltz Pasza">
Goltz Pasza



</doc>
<doc id="4196293" url="https://pl.wikipedia.org/wiki?curid=4196293" title="Der Schneemann">
Der Schneemann

Der Schneemann (polski tytuł "Bałwanek") – niemiecki kolorowy (Agfacolor) krótkometrażowy film animowany z 1944 w reżyserii Hansa Fischerkoesena, na podstawie scenariusza Horsta von Möllendorffa.
Fabuła.
Na zaśnieżonym miejskim rynku stoi bałwanek z miotłą, marchewką i kapeluszem na którego pada śnieg, tworząc na nim kształt serca. Bałwanek budzi się i zaczyna żonglować kulkami śniegu, które następnie chowa do swojego kapelusza. Pojawia się pies który szczeka na bałwanka a następnie goni go odgryzając mu kawałek siedzenia. Pies rzuca śnieżynką w bałwanka, ale to tylko wypełnia brakującą część. W końcu pies trafiony przez bałwanka kulkami śniegu wystrzelonymi z kapelusza odchodzi. Bałwanek podchodzi do zamarzniętego jeziora, rzuca na nie dwa sople i zaczyna jeździć na nich po lodzie, ale lód się pod nim urywa i wpada do wody – wychodzi z niej mocno stopiony zataczając się. Jednakże, spadając ze wzgórza i tocząc się po śniegu, bałwanek odzyskuje swój pierwotny kształt. Wraz z nastaniem nocy bałwanek zasypia. Królik próbuje ukraść jego marchewkowy nos, ale bałwanek mu to uniemożliwia. Rano wstaje, wchodzi do domu i znajduje kalendarz na ścianie, w którym widzi miesiąc lipiec i pragnie zobaczyć go na własne oczy. W tym celu wchodzi do lodówki, aby mógł dotrwać do lata. W czasie gdy bałwanek śpi w lodówce słońce sprawia, że śnieg topi się i przyroda ożywa. Bałwanek budzi się w lipcu z siedzeniem przymarzniętym do wnętrza lodówki. Reguluje termostat i czeka po czym opuszcza „w całości” lodówkę i patrzy przez okno szukając oznak lata. Widząc że lato już nastało, bierze swoją miotłę i wychodzi szczęśliwy na zewnątrz podskakując radośnie na polu pełnym kolorowych kwiatów które wącha napawając się ich zapachem.
Radując się latem bałwanek topi się pod wpływem ciepła słońca. Zaczyna śpiewać „To jest lato mojego życia” i zamienia się w wodę. Królikowi obserwującemu topiącego się bałwanka zrobiło się smutno, podczas gdy dzieci królika wskoczyły do kapelusza bałwanka. Królik podnosi marchewkę bałwanka i bierze z niej kęs.
Recenzje.
Film Hansa Fischerkoesena zebrał pozytywne recenzje: 

</doc>
<doc id="4196299" url="https://pl.wikipedia.org/wiki?curid=4196299" title="Samuel Irenios Kattukallil">
Samuel Irenios Kattukallil

Samuel Irenios Kattukallil (ur. 13 maja 1952 w Kadammanitta) – indyjski duchowny syromalankarski, od 2019 biskup Pathanamtitta.
Życiorys.
Święcenia kapłańskie przyjął 22 grudnia 1978 i został inkardynowany do archieparchii Trivandrum. Był m.in. dyrektorem eparchialnej uczelni, wicerektorem niższego seminarium, proboszczem w Anchal oraz syncelem archieparchii.
25 stycznia 2010 otrzymał nominację na biskupa pomocniczego Trivandrum oraz biskupa tytularnego "Tamallumy". Chirotonii udzielił mu 13 marca 2010 zwierzchnik Kościoła syromalankarskiego, Baselios Cleemis Thottunkal.
10 kwietnia 2018 został mianowany koadiutorem w eparchii Pathanamthitta, zaś urząd eparchy objął 7 czerwca 2019.

</doc>
<doc id="4196303" url="https://pl.wikipedia.org/wiki?curid=4196303" title="Yoohanon Theodosius Kochuthundil">
Yoohanon Theodosius Kochuthundil

Yoohanon Theodosius Kochuthundil (ur. 8 kwietnia 1959 w Puthussery Bhagon) – indyjski duchowny syromalankarski, biskup Muvattupuzha od 2019.
Życiorys.
Święcenia kapłańskie przyjął 22 grudnia 1985. Był m.in. sekretarzem archieparchy Trivandrum, rektorem niższego seminarium tej archieparchii, pracownikiem indyjskiej Konferencji Episkopatu, a także protosyncelem archieparchii Trivandrum oraz eparchii Gurgaon.
5 sierpnia 2017 papież Franciszek zatwierdził jego wybór na pomocniczego eparchę Trivandrum oraz nadał mu biskupstwo tytularne "Thuburbo Maius". Chirotonii biskupiej udzielił mu 21 września 2017 kard. Baselios Cleemis Thottunkal, zwierzchnik Kościoła syromalankarskiego.
10 kwietnia 2018 został wybrany eparchą koadiutorem Muvattupuzhy. 11 czerwca 2019 objął rządy w tej eparchii.

</doc>
<doc id="4196311" url="https://pl.wikipedia.org/wiki?curid=4196311" title="Vincent Paulos Kulapuravilai">
Vincent Paulos Kulapuravilai

Vincent Paulos Kulapuravilai (ur. 22 stycznia 1964 w Anakkarai) – indyjski duchowny syromalankarski, od 2010 biskup Marthandom.
Życiorys.
Święcenia kapłańskie przyjął 2 stycznia 1991 i został inkardynowany do eparchii Marthandom. Był m.in. dyrektorem centrum młodzieżowego, kierownikiem urzędu kurialnego ds. katechezy, a także wykładowcą seminarium.
25 stycznia 2010 został mianowany biskupem Marthandom, zaś 13 marca 2010 przyjął chirotonię biskupią z rąk zwierzchnika Kościoła Syromalankarskiego, Baseliosa Cleemisa Thottunkala.

</doc>
<doc id="4196315" url="https://pl.wikipedia.org/wiki?curid=4196315" title="Kościół Najświętszego Serca Pana Jezusa w Lipkach">
Kościół Najświętszego Serca Pana Jezusa w Lipkach

Kościół Najświętszego Serca Pana Jezusa – rzymskokatolicki kościół filialny w Lipkach. Świątynia należy do parafii Najświętszej Maryi Panny Różańcowej w Brzezinie w dekanacie Brzeg południe, archidiecezji wrocławskiej.

</doc>
<doc id="4196317" url="https://pl.wikipedia.org/wiki?curid=4196317" title="Joshuah Ignathios Kizhakkeveettil">
Joshuah Ignathios Kizhakkeveettil

Joshuah Ignathios Kizhakkeveettil (ur. 24 maja 1950 w Kizhakketheruvu) – indyjski duchowny syromalankarski, od 2007 biskup Mavelikara.
Życiorys.
Święcenia kapłańskie otrzymał 2 kwietnia 1978 i został inkardynowany do archieparchii Trivandrum. Pracował jako duszpasterz parafialny oraz jako dyrektor kilku szkół syromalankarskich. Od 1996 protosyncel.
15 kwietnia 1998 został mianowany biskupem pomocniczym Trivandrum ze stolicą tytularną "Nigizubi". Chirotonii biskupiej udzielił mu 29 czerwca 1998 ówczesny zwierzchnik Kościoła syromalankarskiego, abp Cyril Baselios Malancharuvil.
2 stycznia 2007 papież Benedykt XVI zatwierdził decyzję Synodu Kościoła Syromalankarskiego, przenoszącą bp. Kizhakkeveettila do nowo utworzonej eparchii Mavelikara.
W 2018 został wybrany wiceprzewodniczącym indyjskiej Konferencji Episkopatu.

</doc>
<doc id="4196321" url="https://pl.wikipedia.org/wiki?curid=4196321" title="Thomas Eusebios Naickamparampil">
Thomas Eusebios Naickamparampil

Thomas Eusebios Naickamparampil (ur. 6 czerwca 1961 w Mylapra) – indyjski duchowny syromalankarski, od 2017 biskup Parassala.
Życiorys.
Święcenia kapłańskie przyjął 29 grudnia 1986 i został inkardynowany do archieparchii Trivandrum. Był m.in. wykładowcą i dziekanem wydziału filozofii w archieparchialnym seminarium oraz sekretarzem generalnym kurii arcybiskupiej.
14 lipca 2010 został mianowany egzarchą apostolskim Stanów Zjednoczonych, biskupem tytularnym "Lares" oraz wizytatorem apostolskim dla wiernych syromalankarskich mieszkających w Kanadzie i Europie. Chirotonii biskupiej udzielił mu 21 września 2010 ówczesny zwierzchnik Kościoła syromalankarskiego, Baselios Cleemis Thottunkal. 4 stycznia 2016, po podniesieniu egzarchatu do rangi eparchii (obejmującej zarówno Stany Zjednoczone, jak i Kanadę), został jej pierwszym biskupem.
5 sierpnia 2017 został mianowany eparchą Parassala.

</doc>
<doc id="4196323" url="https://pl.wikipedia.org/wiki?curid=4196323" title="Przylądek Księcia Walii">
Przylądek Księcia Walii

Przylądek Księcia Walii () – przylądek leżący na Alasce w Stanach Zjednoczonych, na półwyspie Seward.
Jest najdalej na zachód położonym punktem Ameryki Północnej. Przylądek jest wschodnim krańcem Cieśniny Beringa. Znajduje się naprzeciw Przylądka Dieżniowa. Linia pomiędzy oboma przylądkami tworzy umowną, wodną granicę pomiędzy Morzem Beringa (na południe) a Morzem Czukockim (na północ), co jednocześnie sprawia, że jest to granica pomiędzy Oceanem Spokojnym a Oceanem Arktycznym.
Nazwę przylądkowi nadał w 1778 roku James Cook, który zobaczył go jako pierwszy brytyjski żeglarz, na cześć Jerzego IV Hanowerskiego, ówczesnego księcia Walii. Wcześniej jednak, prawdopodobnie od 1648 roku, był on znany badaczom rosyjskim.
Przylądek jest północnym krańcem kontynentalnego wododziału Ameryki. Teren był długo zasiedlony przez Eskimosów. Życie tych ludów opisał Harrison Robertson Thornton w dziele "A Year Among the Cape Prince of Wales Eskimos", które ukazało się drukiem pod tytułem "Among the Eskimos of Wales, Alaska, 1890–93" w 1931 roku. Najbliższą miejscowością jest odległa o około 3 km osada Wales, której populację wciąż w ok. 85% stanowią Eskimosi.

</doc>
<doc id="4196331" url="https://pl.wikipedia.org/wiki?curid=4196331" title="Michael Meier">
Michael Meier

Michael Meier SVD (ur. 19 października 1928 w Wolfshausen, zm. 3 kwietnia 2022 w St. Wendel) – niemiecki duchowny rzymskokatolicki, werbista, misjonarz, arcybiskup Mount Hagen, przewodniczący Konferencji Episkopatu Papui-Nowej Gwinei i Wysp Salomona.
Biografia.
Michael Meier urodził się 19 października 1928 w Wolfshausen w Niemczech. W 1950 rozpoczął nowicjat w Sankt Augustin. Dwa lata później złożył pierwsze śluby zakonne. Następnie odbył studia teologiczne i filozoficzne, po których złożył śluby wieczyste. 30 maja 1957 z rąk wikariusza apostolskiego Larantuka Gabriela Maneka SVD otrzymał święcenia prezbiteriatu i został kapłanem Zgromadzenia Słowa Bożego.
W 1962 rozpoczął pracę w Papui-Nowej Gwinei. Najpierw w Port Moresby, później na południowym wybrzeżu, a następnie w górach. Wykładał historię Kościoła i teologię fundamentalną. W 1973 został wikariuszem generalnym diecezji Mount Hagen.
2 lipca 1984 papież Jan Paweł II mianował go koadiutorem arcybiskupa Mount Hagen. 15 sierpnia 1984 przyjął sakrę biskupią z rąk arcybiskupa Mount Hagen George'a Elmera Bernardinga SVD. Współkonsekratorami byli pronuncjusz apostolski w Papui-Nowej Gwinei Francesco De Nittis oraz biskup Bougainville Gregory Singkai.
7 marca 1987, po przejściu na emeryturę abpa Bernardinga, objął arcybiskupstwo. W latach 1990–1993 pełnił funkcję przewodniczącego Konferencji Episkopatu Papui-Nowej Gwinei i Wysp Salomona. W latach 1991–1995 był ponadto administratorem apostolskim diecezji Goroka.
Ze względu na osiągnięcie wieku emerytalnego złożył dymisję, którą papież przyjął dwa lata później – 17 lipca 2006.
Podczas swojego pontyfikatu kład nacisk na powołania, edukacje i opiekę nad chorymi (zwłaszcza zakażonymi wirusem HIV).

</doc>
<doc id="4196334" url="https://pl.wikipedia.org/wiki?curid=4196334" title="Hanna Michalak">
Hanna Michalak

Hanna Maria Michalak – polska architektka, profesor nauk technicznych inżynier, profesor zwyczajna Wydziału Architektury Politechniki Warszawskiej, w latach 2012–2016 pełniła funkcję prodziekan tego wydziału, specjalistka w zakresie mechaniki i konstrukcji budowlanych.
Życiorys.
Absolwentka Wydziału Inżynierii Lądowej Politechniki Warszawskiej 1986. W 1997 na podstawie napisanej pod kierunkiem Kazimierza Szulborskiego rozprawy pt. "Wpływ optymalnych rozwiązań materiałowo-konstrukcyjnych na kształtowanie formy architektonicznej przekryć podwieszonych dużych rozpiętości" uzyskała na Wydziale Architektury Politechniki Warszawskiej stopień naukowy doktora nauk technicznych w dyscyplinie architektura i urbanistyka w specjalności architektura i urbanistyka. Tam też w 2008 na podstawie dorobku naukowego oraz rozprawy pt. "Kształtowanie konstrukcyjno-przestrzenne garaży podziemnych na terenach silnie zurbanizowanych" otrzymała stopień doktora habilitowanego nauk technicznych w dyscyplinie architektura i urbanistyka. W 2015 prezydent RP nadał jej tytuł profesora nauk technicznych.
Została profesor zwyczajną Wydziału Architektury Politechniki Warszawskiej. W kadencji 2012–2016 była prodziekan tego wydziału.

</doc>
<doc id="4196339" url="https://pl.wikipedia.org/wiki?curid=4196339" title="Ali Gürbüz">
Ali Gürbüz

Ali Gürbüz (ur. 26 października 1987) – turecki zapaśnik walczący w stylu wolnym. Zajął dziesiąte miejsce w Pucharze Świata w 2010. Trzeci na MŚ i ME juniorów w 2007 roku.

</doc>
<doc id="4196341" url="https://pl.wikipedia.org/wiki?curid=4196341" title="Ali Gurbuz">
Ali Gurbuz



</doc>
<doc id="4196344" url="https://pl.wikipedia.org/wiki?curid=4196344" title="Żywot naszego ojca, błogosławionego Franciszka">
Żywot naszego ojca, błogosławionego Franciszka

Żywot naszego ojca, błogosławionego Franciszka (łac. "Vita beati patris nostri Francisci") – biografia św. Franciszka z Asyżu napisana przez Tomasza z Celano w latach 1232–1239 na polecenie generała franciszkanów Eliasza Bonbarone.
Historia.
Autorem "Vita beati patris nostri Francisci" jest franciszkanin Tomasz z Celano. Chociaż autor kilka lat wcześniej napisał na polecenie papieża Grzegorza IX tzw. "Życiorys pierwszy", to jednak wspólnota zakonna wymogła na nim stworzenie krótszego dzieła, które lepiej nadawałoby się do celów liturgicznych, do odczytywania w kolejne dni oktawy święta fundatora Zakonu Braci Mniejszych. "Celańczyk" napisał "Żywot" za generalatu br. Eliasza Bonbarone, który stał na czele zakonu w latach 1232–1239. Należy przypuszczać, że dzieło powstało raczej na początku urzędowania Eliasza, podobnie jak "Legenda do czytania w chórze" oraz "Żywot świętego Franciszka" autorstwa Juliana ze Spiry.
"Żywot naszego ojca", podobnie jak pozostałe dzieła Tomasza z Celano, po 1266 decyzją paryskiej kapituły generalnej zniknęły z obiegu. Dozwolone było używanie w zakonie franciszkańskim tylko biografii napisanych specjalnie przez generała Bonawenturę z Bagnoregio ("Życiorys większy", "Życiorys mniejszy"). Najprawdopodobniej jedyny zachowany do naszych czasów rękopis "Żywotu naszego ojca" wystawiony został na sprzedaż we Francji i zakupiony przez Francuską Bibliotekę Narodową w roku 2014. Identyfikacji manuskryptu jako nieznanego współcześnie, zaginionego "Żywotu naszego ojca, błogosławionego Franciszka" autorstwa "Celańczyka" dokonał francuski historyk Jacques Dalarun. Rękopis udostępniony został w internecie.
Wydania.
Polskie tłumaczenie "Żywotu" ukazało się w 2017 staraniem Instytutu Studiów Franciszkańskich w Krakowie jako tom serii "Autorzy Franciszkańscy".

</doc>
<doc id="4196347" url="https://pl.wikipedia.org/wiki?curid=4196347" title="Elkin Fernando Álvarez Botero">
Elkin Fernando Álvarez Botero

Elkin Fernando Álvarez Botero (ur. 21 listopada 1968 w El Retiro) – kolumbijski duchowny katolicki, biskup pomocniczy Medellín w latach 2012–2020, biskup diecezjalny Santa Rosa de Osos od 2020. 
Życiorys.
Prezbiterat.
Święcenia kapłańskie otrzymał 1 lipca 1993 i został inkardynowany do diecezji Sonsón-Rionegro. Po święceniach został wykładowcą seminarium w La Ceja, a w latach 2000-2003 był jego rektorem i ekonomem. W latach 2003-2010 był współpracownikiem kolumbijskiej nuncjatury, a następnie objął funkcję dyrektora kilku departamentów przy kolumbijskiej Konferencji Episkopatu.
Episkopat.
28 maja 2012 papież Benedykt XVI minował go biskupem pomocniczym archidiecezji Medellín ze stolicą tytularną "Gemellae in Numidia". Sakry biskupiej udzielił mu 4 sierpnia 2012 arcybiskup Ricardo Antonio Tobón Restrepo.
W latach 2016-2021 pełnił funkcję sekretarza generalnego Konferencji Episkopatu Kolumbii.
22 października 2020 papież Franciszek przeniósł go na urząd biskupa diecezjalnego Diecezja Santa Rosa de Osos. Ingres odbył się 16 grudnia 2020.

</doc>
<doc id="4196348" url="https://pl.wikipedia.org/wiki?curid=4196348" title="Muhammet Demir (zapaśnik)">
Muhammet Demir (zapaśnik)

Muhammet Demir (ur. 26 czerwca 1988) – turecki zapaśnik walczący w stylu wolnym. Zajął dziewiąte miejsce na mistrzostwach Europy w 2009. Szósty w Pucharze Świata w 2010. Trzeci na MŚ juniorów w 2008. Drugi na ME kadetów w 2004 i trzeci w 2007 roku.

</doc>
<doc id="4196350" url="https://pl.wikipedia.org/wiki?curid=4196350" title="José Mauricio Vélez García">
José Mauricio Vélez García

José Mauricio Vélez García (ur. 17 czerwca 1964 w Medellín) – kolumbijski duchowny katolicki, biskup pomocniczy Medellín od 2017.
Życiorys.
Prezbiterat.
Święcenia kapłańskie otrzymał 5 grudnia 1992 i został inkardynowany do archidiecezji Medellín. Był m.in. wykładowcą miejscowego uniwersytetu katolickiego, sekretarzem departamentu CELAM ds. komunii kościelnej i dialogu, a także wikariuszem biskupim dla zachodu archidiecezji.
Episkopat.
17 stycznia 2017 papież Franciszek mianował go biskupem pomocniczym archidiecezji Medellín ze stolicą tytularną "Lapda". Sakry biskupiej udzielił mu 25 lutego 2017 arcybiskup Ricardo Antonio Tobón Restrepo.

</doc>
<doc id="4196352" url="https://pl.wikipedia.org/wiki?curid=4196352" title="Stefan Wrona">
Stefan Wrona

Stefan Krzysztof Wrona (ur. 24 lipca 1945 w Krakowie) – polski architekt i urbanista, profesor nauk technicznych, specjalista w zakresie metodologii projektowania i projektowania architektonicznego wspomaganego komputerem, badacz procesów informacyjnych w architekturze oraz polski prekursor idei partycypacji w projektowaniu architektonicznym i urbanistycznym, oraz pojęcia architektury informacyjnej, w latach 1994-2002 i 2008–2016 dziekan Wydziału Architektury Politechniki Warszawskiej.
Życiorys.
Stefan Krzysztof Wrona urodził się 24 lipca 1945 w Krakowie.
Rodzina:
Jego ojciec był absolwentem Wydziału Matematyki Uniwersytetu Jagiellońskiego, a następnie profesorem Akademii Górniczo-Hutniczej w Krakowie, Politechniki Warszawskiej i California State University w Hayward.
W atmosferze świata matematyki Stefan Wrona w 1963 roku ukończył 48 Liceum Ogólnokształcące w Warszawie. Później studiował na Wydziale Architektury Politechniki Warszawskiej. W 1969 roku obronił pracę magisterską poświęconą projektowaniu zakładów przemysłowych z innowacyjnym zastosowaniem metod optymalizacji cyfrowej pod kierunkiem prof. Jerzego Hryniewieckiego.
Praca została wyróżniona w ramach dorocznej Nagrody Stowarzyszenia Architektów Polskich im. Architektów S. Skrypija i S. Nowickiego za najlepsze dyplomy w roku 1969.
W 1970 roku podjął pracę w Katedrze Projektowania Zespołów Przemysłowych kierowanej przez prof. Jerzego Hryniewieckiego. Osobowość i wiedza prof. Jerzego Hryniewieckiego wywarły zasadniczy wpływ na dalszy rozwój naukowy i zawodowy Stefana Wrony. W roku 1972 uzyskał stopień doktora na podstawie rozprawy pt. Wpływ systematycznych metod projektowania na kształtowanie systemów architektonicznych (na przykładzie zespołów przemysłowych). W roku 1982 uzyskał stopień naukowy doktora habilitowanego nauk technicznych w zakresie teorii architektury i urbanistyki, na podstawie pracy pt. Metody uczestnictwa w projektowaniu w architekturze i urbanistyce.
W roku 1994 otrzymał tytuł naukowy profesora. Od roku 1993 zajmował stanowisko profesora nadzwyczajnego, a w roku 2001 został profesorem zwyczajnym.
Od samego początku zatrudnienia na Politechnice Warszawskiej, jego praca naukowa i dydaktyczna koncentrowała się na zagadnieniach metodologii projektowania w kontekście interdyscyplinarnego podejścia systemowego, a następnie komputerowego wspomagania prac projektowych w architekturze i urbanistyce. Prekursorskie w skali Polskiej badania w tym zakresie były oparte na intensywnych kontaktach i współpracy z czołowymi środowiskami akademickimi na świecie (Univesity of California Berkeley, Massachusetts Institute of Technology, Strathclyde University, Eindhoven University, ETH Zurich i inne) oraz z Zakładem Prakseologii Polskiej Akademii Nauk. Kontakty te i współpraca przyjmowały formę wzajemnych wizyt i wykładów, udziału w międzynarodowych konferencja, oraz pobytów studialnych i staży naukowych ufundowanych przez agendy rządowe i uczelnie między innymi w Finlandii, Niemczech, Norwegii, USA. Duży wpływ w tym okresie wywarli na nim twórcy i badacze, tacy jak: prof. Wojciech Gasparski, prof. Tom Maver, prof. Maciej Gintowt, prof. Jerzy Sołtan, prof. William Mitchell, prof. Gerhard Schmitt, prof. Henry Sanoff. Ukoronowaniem tych działań było powierzenie mu organizacji dużej, corocznej konferencji przez European Computer Aided Architectural Design Education (ECAADE) w roku 2002.
Wyniki tych prac znalazły swoje miejsce w pracy dydaktycznej, jak i profesjonalnej działalności projektowej. W roku 1985 utworzył Pracownię Projektowania Architektonicznego Wspomaganego Komputerem, którą w roku 1991 przekształcił w Zakład Projektowania Architektonicznego Wspomaganego Komputerem.
W latach 1994-2002 i 2008–2016 był dziekanem Wydziału Architektury Politechniki Warszawskiej. Pełnił funkcję zastępcy przewodniczącego Komitetu Architektury i Urbanistyki Polskiej Akademii Nauk.
Jego działalność naukowa, dydaktyczna oraz organizacyjna, przyczyniły się w dużym stopniu do zmian programu nauczania na Wydziale Architektury Politechniki Warszawskiej i na innych Wydziałach Architektury w Polsce.
W roku 2010 z jego inicjatywy zostały uruchomione na Wydziale Architektury Politechniki Warszawskiej magisterskie studia anglojęzyczne: ASK (Architecture for Society of Knowledge), ukierunkowane na zastosowania technologii informacyjnych w warsztacie architekta.
Od roku 2017 jest Kierownikiem nowo utworzonych anglojęzycznych studiów doktoranckich ASK PhD.
Równolegle do pracy naukowej i dydaktycznej Stefan Wrona jest aktywny zawodowo, biorąc udział w licznych konkursach architektonicznych i urbanistycznych, a także realizując kilka obiektów architektonicznych, w zespole z dr inż. arch. Jackiem Cybisem. Swoją pracę zawodową traktuje jako pole eksperymentów wynikających z prac badawczych.
Wypromował 10 doktorów, w tym jednego jako współpromotor na Strathclyde University w Glasgow (drugim promotorem był profesor Tom Maver). Trzy prace jego doktorantów uzyskały nagrody ministerialne.
Pod jego kierunkiem w 2003 stopień naukowy doktora uzyskał Jarosław Szewczyk.
Osiągnięcie przez niego wieku emerytalnego i zakończenie pełnienia funkcji Dziekana, zbiegło się z obchodami 100-lecia Wydziału Architektury, dla którego poświęcił 50 lat swego życia.
Nagrody, wyróżnienia, odznaczenia.
Ponadto:
11 Nagród Rektora Politechniki Warszawskiej za osiągnięcia naukowe (3) oraz organizacyjne i twórcze (8)
Odznaczenia:

</doc>
<doc id="4196353" url="https://pl.wikipedia.org/wiki?curid=4196353" title="Luis Manuel Alí Herrera">
Luis Manuel Alí Herrera

Luis Manuel Alí Herrera (ur. 2 maja 1967 w Barranquilli) – kolumbijski duchowny katolicki, biskup pomocniczy Bogoty od 2015.
Życiorys.
Prezbiterat.
Święcenia kapłańskie otrzymał 28 listopada 1992 i został inkardynowany do archidiecezji Bogoty. Pracował głównie jako duszpasterz parafialny. W latach 1995 oraz 1999 był kapelanem Narodowego Uniwersytetu Kolumbii, a w latach 2002–2003 oraz 2007–2013 pełnił funkcję wykładowcy w bogotańskim seminarium.
Episkopat.
7 listopada 2015 papież Franciszek minował go biskupem pomocniczym archidiecezji Bogota ze stolicą tytularną "Iubaltiana". Sakry biskupiej udzielił mu 12 grudnia 2015 kardynał Ricardo Antonio Tobón Restrepo.

</doc>
<doc id="4196355" url="https://pl.wikipedia.org/wiki?curid=4196355" title="Pedro Manuel Salamanca Mantilla">
Pedro Manuel Salamanca Mantilla

Pedro Manuel Salamanca Mantilla (ur. 4 czerwca 1961 w Bucaramandze) – kolumbijski duchowny katolicki, biskup pomocniczy Bogoty w latach 2015-2022, biskup Facatativá od 2022.
Życiorys.
Prezbiterat.
Święcenia kapłańskie otrzymał 30 listopada 1986 i został inkardynowany do archidiecezji Bogoty. Przez wiele lat pracował jako wychowawca w bogotańskim seminarium. W latach 2006–2015 był delegatem biskupim ds. formacji stałej kapłanów.
Episkopat.
7 listopada 2015 papież Franciszek minował go biskupem pomocniczym archidiecezji Bogota ze stolicą tytularną "Aquae in Mauretania". Sakry biskupiej udzielił mu 12 grudnia 2015 kardynał Ricardo Antonio Tobón Restrepo.
21 kwietnia 2022 roku papież Franciszek mianował go biskupem Facatativá.

</doc>
<doc id="4196357" url="https://pl.wikipedia.org/wiki?curid=4196357" title="Juan Carlos Cárdenas Toro">
Juan Carlos Cárdenas Toro

Juan Carlos Cárdenas Toro (ur. 31 maja 1968 w Cartago w departamencie Valle del Cauca) – kolumbijski duchowny rzymskokatolicki, biskup pomocniczy Cali w latach 2015–2020, sekretarz generalny Rady Biskupów Ameryki Łacińskiej (CELAM) w latach 2019–2020, biskup diecezjalny Pasto od 2020.
Życiorys.
Urodził się 31 maja 1968 w Cartago w departamencie Valle del Cauca. Ukończył studia filozoficzne w Narodowym Wyższym Seminarium Chrystusa Kapłana w La Ceja oraz studia teologiczne w Wyższym Seminarium Duchownym w Cartago. Na Papieskim Uniwersytecie Gregoriańskim w Rzymie, uzyskał licencjatat z filozofii. Święcenia prezbiteratu przyjął 6 września 1997.
Po święceniach pełnił następujące funkcję: 1997–1998: wikariusz parafii w Perpetuo Socorro, delegat ds. Duszpasterstwa rodzinnego oraz profesor i kierownik duchowy w Niższym Seminarium w Cartago; 1998–1999: proboszcz parafii Objawienia Pańskiego; 1999–2001: rektor Sanktuarium Divino Ecce Homo w Ricaurte, formator, skarbnik i ojciec duchowy wyższego seminarium w Cartago oraz delegat ds. Komunikacji Społecznej i asesor ds. Cursillos w Cristiandad; 2003–2010: proboszcz parafii św. Mikołaja w Tolentino; 2005–2010: rektor sanktuarium Ecce Homo w Ricaurte; 2005–2007: delegat ds. Nowej Ewangelizacji; 2007–2010: dyrektor ds. Rozwoju społecznego i wspólnotowego Corporación diocesana pro comunidad Christian of Cartago; 2010–2014: zastępca dyrektora Krajowego Sekretariatu Duszpasterstwa Społecznego i koordynator Centrum Duszpasterstwa Ewangelizacji Społecznej Konferencji Episkopatu Kolumbii; 2014–2015: zastępca sekretarza Konferencji Episkopatu Kolumbii.
26 czerwca 2015 papież Franciszek prekonizował go biskupem pomocniczym archidiecezji Cali ze stolicą tytularną Nova. Święcenia biskupie otrzymał 25 lipca 2015 w katedrze Najświętszej Marii Panny z Carmen w Cartago. Udzielił mu ich arcybiskup Ettore Balestrero, nuncjusz apostolski w Kolumbii, w asyście Darío de Jesús Monsalve Mejía, arcybiskupa metropolity Cali, i José Alejandro Castaño Arbeláez, biskupa diecezjalnego Cartago.
15 maja 2019 został wybrany sekretarzem generalnym Rady Biskupów Ameryki Łacińskiej (C.E.L.A.M.). Funkcję tę pełnił do 6 listopada 2020.
1 października 2020 papież Franciszek mianował go biskupem diecezjalnym Pasto. Ingres do katedry św. Ezechiela Moreno, w trakcie którego kanonicznie objął urząd, odbył 21 listopada 2020.

</doc>
<doc id="4196361" url="https://pl.wikipedia.org/wiki?curid=4196361" title="Luis Fernando Rodríguez Velásquez">
Luis Fernando Rodríguez Velásquez

Luis Fernando Rodríguez Velásquez (ur. 8 grudnia 1959 w Medellín) – kolumbijski duchowny katolicki, biskup pomocniczy Cali w 2014-2022, arcybiskup metropolita Cali od 2022.
Życiorys.
Prezbiterat.
Święcenia kapłańskie otrzymał 25 sierpnia 1984 i został inkardynowany do archidiecezji Medellín. Pracował głównie jako wykładowca Papieskiego Uniwersytetu Boliwaryjskiego, a w latach 2004-2013 był jego rektorem. Pełnił także funkcje m.in. wychowawcy archidiecezjalnego seminarium, pracownika watykańskiej Papieskiej Rady ds. Rodziny, pomocniczego wikariusza sądowego oraz wikariusza generalnego archidiecezji.
Episkopat.
5 lipca 2014 papież Franciszek mianował go biskupem pomocniczym archidiecezji Cali ze stolicą tytularną "Illiberi". Sakry biskupiej udzielił mu 22 sierpnia 2014 nuncjusz apostolski w Kolumbii - arcybiskup Ettore Balestrero.
22 kwietnia 2022 papież Franciszek mianował go arcybiskupem koaditurem Cali. Rządy w archidiecezji objął 8 grudnia 2022 w związku z przyjęciem przez papieża rezygnacji ks. abpa Daría de Jesúsa Monsalvego Mejíi.

</doc>
<doc id="4196364" url="https://pl.wikipedia.org/wiki?curid=4196364" title="Karkar (wyspa)">
Karkar (wyspa)

Karkar (czasem spotykany zapis Kar Kar) – wulkaniczna wyspa w Archipelagu Bismarcka na Morzu Bismarcka, położona w odległości 16 km od północnego wybrzeża Nowej Gwinei. Administracyjnie należy do Papui-Nowej Gwinei, do prowincji Madang.
Wyspa ma owalny kształt i jest silnie zalesiona; mierzy około 25 km długości i 19 km szerokości. Zajmuje powierzchnię około 400 km².
Wulkan.
Tworzący wyspę czynny wulkan Mount Uluman to stratowulkan zbudowany ze skał bazaltowych i andezytowych. Na jego szczycie znajdują się dwie kaldery usytuowane jedna w drugiej. Zewnętrzna kaldera o średnicy 5,5 km powstała w trakcie jednej lub kilku erupcji, z których ostatnia miała miejsce około 9 tys. lat temu. Mniejsza (3,2 km średnicy), wewnętrzna kaldera o stromych ścianach o wysokości 300 m utworzyła się około 800–1500 lat temu. Po północnej i południowej stronie kalder znajdują się stożki pasożytnicze. Najwyższy (Mount Kunugui) wznosi się na 1839 m n.p.m.
Większość historycznych erupcji wulkanu (pierwszą odnotowano w 1643) pochodzi ze znajdującego się w wewnętrznej kalderze stożka o nazwie Bagiai. Podczas erupcji w 1979 zginęło dwóch wulkanologów, którzy obozowali przy krawędzi wewnętrznej kaldery. Ostatnia erupcja wulkanu miała miejsce w 2014.
Ludność.
Mimo zagrożenia aktywnością wulkanu Karkar należy do najgęściej zaludnionych terenów prowincji Madang. W 2011 wyspa liczyła około 49 tysięcy mieszkańców. Zamieszkują oni pas przybrzeżny, a poziom ich dochodów jest wysoki w porównaniu do reszty prowincji.
Rolnictwo.
Potencjał uprawowy gleby jest wysoki, sprzyjający jest też klimat. Znajdują się tu plantacje kakaowców i palm kokosowych (produkcja kopry). Uprawia się też m.in. taro, bataty, banany.
Historia.
Jako pierwszy z Europejczyków wyspę dostrzegł hiszpański nawigator 10 sierpnia 1545 z pokładu żaglowca "San Juan".
W trakcie II wojny światowej Karkar okupowali Japończycy. Na początku 1944 wyspę zaatakowało alianckie lotnictwo. W marcu tegoż roku Japończycy opuścili wyspę, a 2 czerwca wylądowali na niej żołnierze Australian Army.

</doc>
<doc id="4196365" url="https://pl.wikipedia.org/wiki?curid=4196365" title="Miguel Fernando González Mariño">
Miguel Fernando González Mariño

Miguel Fernando González Mariño (ur. 25 stycznia 1966 w Tunja) – kolumbijski duchowny katolicki, biskup Espinal od 2021.
Życiorys.
Prezbiterat.
Święcenia kapłańskie otrzymał 1 sierpnia 1998 i został inkardynowany do diecezji Santa Marta. Przez wiele lat pracował w diecezjalnym seminarium (m.in. jako wychowawca i ojciec duchowny), a w 2009 został jego rektorem. W latach 2004–2016 był też delegatem biskupim ds. liturgii.
Episkopat.
11 lutego 2016 papież Franciszek mianował go biskupem pomocniczym archidiecezji Ibagué ze stolicą tytularną "Boseta". Sakry biskupiej udzielił mu 12 marca 2016 biskup Luis Adriano Piedrahíta Sandoval.
19 grudnia 2020 papież mianował go biskupem ordynariuszem diecezji Espinal. Ingres do katedry w Espinal odbył 6 lutego 2021.

</doc>
<doc id="4196366" url="https://pl.wikipedia.org/wiki?curid=4196366" title="Jaime Cristóbal Abril González">
Jaime Cristóbal Abril González

Jaime Cristóbal Abril González (ur. 17 lipca 1972 w El Espino) – kolumbijski duchowny katolicki, biskup Arauca od 2019.
Życiorys.
Prezbiterat.
Święcenia kapłańskie otrzymał 10 lutego 1996 i został inkardynowany do archidiecezji Tunja. Pracował głównie jako duszpasterz parafialny, był także m.in. wychowawcą w archidiecezjalnym seminarium oraz przewodniczącym komisji liturgicznej przy kolumbijskiej Konferencji Episkopatu.
Episkopat.
16 kwietnia 2016 papież Franciszek minował go biskupem pomocniczym archidiecezji Nowa Pamplona ze stolicą tytularną "Putia in Byzacena". Sakry biskupiej udzielił mu 4 czerwca 2016 arcybiskup Luis Madrid Merlano.
18 listopada 2019 został mianowany biskupem ordynariuszem diecezji Arauca, zaś 12 grudnia 2019 kanonicznie objął urząd.

</doc>
<doc id="4196367" url="https://pl.wikipedia.org/wiki?curid=4196367" title="Tadeusz Wołoszyn">
Tadeusz Wołoszyn

Tadeusz Aleksander Wołoszyn (ur. 12 maja 1931 w Hucie Lubyckiej, zm. 15 stycznia 2018 w Warszawie) – polski duchowny rzymskokatolicki, jezuita, doktor habilitowany nauk humanistycznych, profesor nadzwyczajny Papieskiego Wydziału Teologicznego w Warszawie.
Życiorys.
17 sierpnia 1951 rozpoczął w Kaliszu nowicjat w zakonie jezuitów. Studiował w Starej Wsi, w Krakowie (1954–1957) i w Warszawie (1958–1962). Święcenia kapłańskie otrzymał 31 lipca 1961 w Warszawie z rąk bpa Jerzego Modzelewskiego. Uzyskał tytuł magistra teologii na Wydziale Teologicznym Akademii Teologii Katolickiej w Warszawie. W 1976 otrzymał stopień naukowy doktora nauk teologicznych. Został nauczycielem akademickim na Papieskim Wydziale Teologicznym i w Akademii Teologii Katolickiej. W 1990 otrzymał stopień doktora habilitowanego nauk humanistycznych. W 1991 został profesorem nadzwyczajnym Papieskiego Wydziału Teologicznego w Warszawie. Pełnił szereg funkcji kościelnych.
18 stycznia 2018 został pochowany w grobowcu ojców jezuitów na cmentarzu Powązkowskim w Warszawie.

</doc>
<doc id="4196370" url="https://pl.wikipedia.org/wiki?curid=4196370" title="Referat">
Referat

Referat ( ‘odnosić: przedstawiać coś, referować’) – forma wypowiedzi, literacka lub literacko-naukowa, prezentująca dane zagadnienie. Wypowiedź pisemna przygotowana do wygłoszenia w kręgu zainteresowanych osób. Może poruszać różnorodną tematykę, jego głównym celem jest przekazanie wiedzy na jakiś temat; nie jest obowiązkowe zachowanie w nim całkowitego obiektywizmu - może zawierać krytyczne uwagi autora.
Osoba wygłaszająca referat to "referent".
Charakterystyczne cechy referatu.
Uznaje się, że długość prezentacji referatu nie powinna przekraczać 15-20 minut, gdy przeznaczony jest do prezentacji oraz 10 stron A4 znormalizowanego wydruku, gdy się go publikuje w formie tekstowej, jednak w zależności od obszerności podejmowanego tematu, czas ten ulega wydłużeniu. Istotną kwestią jest zachowanie merytorycznego przekazu pracy. Referat ma charakter odtwórczy, a jego zadaniem jest zaprezentowanie w sposób logiczny i przemyślany pewnego obszaru tematycznego.
Osoba mówiąca w referacie.
Osobą mówiącą w referacie jest zawsze sam autor, względnie obiektywnie prezentujący daną kwestię, w oparciu na innych tekstach lub wypowiedziach. W związku z tym esej cechuje m.in. obiektywizm – referat opisuje konkretne zagadnienie lub zagadnienia. Autor przede wszystkim powinien skupić się na łatwym w odbiorze zaprezentowaniu tematu. Twórca może wyrazić swoją opinię, ale zwykle na zakończenie pracy - po jej podsumowaniu.
Styl referatu.
Referat powinien być napisany stylem naukowym, wysokim. Zachowuje logiczną kompozycję oraz zawiera terminologię naukową. Dopuszcza się stosowanie w nim cytatów oraz przypisów. W referacie dominuje funkcja poznawcza.
Budowa referatu.
Wstęp.
We wstępie zawiera się wprowadzenie do tematu, krótkie streszczenie tematu, ewentualnie uwagi ogólne.
Rozwinięcie.
Główna część referatu, w której zawierają się wszystkie definicje, fakty, szczegółowe opracowanie zagadnienia - najlepiej jeśli poparte jest przykładami. Podaje się także informacje o wykorzystanym materiale, wskazanie literatur. Powinna być znacznie dłuższa od wstępu oraz zakończenia.
Zakończenie.
Podsumowanie referatu wraz z wyciągnięciem wniosków; dopuszczalny jest komentarz autora oraz ewentualne zagadnienie do dyskusji.

</doc>
<doc id="4196372" url="https://pl.wikipedia.org/wiki?curid=4196372" title="Euro 2018">
Euro 2018



</doc>
<doc id="4196373" url="https://pl.wikipedia.org/wiki?curid=4196373" title="Raúl Biord Castillo">
Raúl Biord Castillo

Raúl Biord Castillo SDB (ur. 23 października 1962 w Caracas) – wenezuelski duchowny katolicki, biskup La Guaira od 2014.
Życiorys.
15 lipca 1989 otrzymał święcenia kapłańskie w zakonie salezjanów. Pracował na kilku zakonnych uczelniach, a w 2004 objął funkcję wikariusza wenezuelskiej prowincji salezjańskiej.
30 listopada 2013 papież Franciszek mianował go biskupem La Guaira. Sakry biskupiej udzielił mu 8 lutego 2014 arcybiskup Baltazar Porras.

</doc>
<doc id="4196397" url="https://pl.wikipedia.org/wiki?curid=4196397" title="Eleonora kastylijska">
Eleonora kastylijska



</doc>
<doc id="4196399" url="https://pl.wikipedia.org/wiki?curid=4196399" title="Divine Word University">
Divine Word University

Divine Word University (DWU), dawniej Divine Word Institute – prywatny, koedukacyjny, ekumeniczny uniwersytet w Papui-Nowej Gwinei. Utworzony w 1980 ustawą parlamentarną. Status uniwersytetu uzyskał w 1999. Znajduje się w Madang, stolicy prowincji Madang. Założycielem i pierwszym rektorem uniwersytetu był Polak ks. Jan Czuba.
Uczelnia jest najbardziej nowoczesną i prestiżową placówka edukacyjną w Papui Nowej Gwinei, respektującą jednocześnie lokalne tradycje. Kształci studentów z całego kraju i za granicy. Baza lokalowa Uniwersytetu składa się z kilkudziesięciu budynków: sale wykładowe, biblioteka, domy studenta. Uniwersytet zatrudnia wykwalifikowanych wykładowców z 27 krajówv.
Misją uczelni jest otwartość dla wszystkich, służba społeczeństwu poprzez jakości badań, nauczania i pracy społecznej w środowisku chrześcijańskim. Oferuje edukację intelektualną i duchową, w celu stworzenia odpowiedzialny obywateli i przyczynić się do rozwoju społeczeństwa. Filozofia edukacji jest zakorzenione w tradycji katolickiej.
Na uniwersytecie co roku odbywa się festiwal papuaskiej kultury. 
Historia.
Początki utworzenia uczelni sięgają 1958. Dwóch misjonarzy Divine Word Missionaries, arcybiskup Adolf Noser i ks. Paul McVinney, zainicjowało utworzenie uczelni, aby wspierać rozwój szkolnictwa wyższego w Papui-Nowej Gwinei. W 1964 wynajęto pod 99 letnią dzierżawę starą plantację kauczuku i rozpoczęły się negocjacje z rządem w sprawie finansowania. Brak pomocy rządowej dla projektu uniwersyteckiego zmusił planistów do ponownej oceny ich zaangażowania i doprowadził do utworzenia katolickiego, koedukacyjnego liceum.
Ks. Kenneth Feehan, został dyrektorem szkoły w 1967. Przez następne 14 lat kształtował rozwój i filozofię liceum. W 1977 wrócono do pierwotnej koncepcji utworzenia uczelni szkolnictwa wyższego. Zaczęto stopniowo wycofywać się z edukacji na poziome szkoły średniej i stopniowego zmierzania w kierunku rozwoju kształcenia uniwersyteckiego. W 1979 rozpoczęły się zapisy czteroletnie programy dyplomowe z zakresu biznesu i komunikacji w ramach Divine Word Institute. Pierwsza rocznik pionierskich studentów ukończył studia w 1982.
13 listopada 1995 ks. Jan Czuba został piątym rektorem instytutu i rektorem założycielem Divine Word University w 1996. 21 sierpnia 1996, na podstawie decyzji Narodowej Rady Wykonawczej (NEC) nr: 134/96, placówka została uznana za uczelnię partnerską w zakresie rozwoju szkolnictwa wyższego w PNG. W 1999, ustawą parlamentarną, została ustanowiona jako uniwersytet. 
W 2016 ks. Jan Czuba przekazał kierownictwo uczelnią prof. Cecili Nembou. 
Missioning Ceremony.
11 października 2013 odbyła się uroczystość Missioning Ceremony, kończąca etap inicjacji społecznej 500-osobowej grupy studentów. W uroczystości wzięli udział m.in. Konsul Generalny RP w Sydney Regina Jurkowska, Nuncjusz Apostolski w PNG Michael Banach (z pochodzenia Polak), Ambasador USA w PGN Walter North, którzy wygłosili okolicznościowe przemówienia oraz dokonali wręczenia nagród studentom. Konsul Jurkowska podkreśliła w swoim wystąpieniu rolę edukacji w rozwoju społeczeństwa i kraju.
Parku Absolwentów.
7 grudnia 2015 otwarty został Parku Absolwentów na kampusie Uniwersytetu Divine Word University w Madangu. Pomysłodawcą utworzenia parku był rektor ks. Jan Czuba, pełniący także od 2014 funkcję konsula honorowego RP w Madangu. W parku usytuowany został mur, na którym każdego roku umieszczane będą pamiątkowe tabliczki dedykowane najbardziej wyróżniającym się absolwentom – pod względem ich osiągnięć zarówno na polu zawodowym jak i społecznym. 7 grudnia umieszczona została na murze pierwsza tabliczka dedykowana byłemu studentowi Uniwersytetu Johnowi Taka. 
Współpraca z Polską.
Divine Word University współpracuje z Ortopedyczno-Rehabilitacyjnym Szpitalem Klinicznym im. W. Degi oraz Uniwersytetem Medycznym im. Karola Marcinkowskiego w Poznaniu. Inicjatorem współpracy ze strony PNG jest dr Jerzy Kuźma. 
W 2013 poznańscy ortopedzi, na czele z prof. Leszkiem Romanowskim, po wizycie w Papui Nowej Gwinei, rozpoczęli rozmowy dotyczące współpracy z DWU. Oficjalnie papuańska uczelnia oraz poznańska uczelnia nawiązały współpracę w kwietniu 2014. Obejmuje ona wiele obszarów: dydaktyka, prace naukowe, szkolenia, wymiana kadry oraz studentów. Początkowo w Divine Word University kształcono Health Extension Officers, czyli odpowiedników polskich felczerów. Dzięki współpracy m.in. z poznańskimi ośrodkami w 2016 otworzono wydział medyczny, w klinice powstał nowy blok operacyjny, a w planach jest pierwszy w Papui Nowej Gwinei program alloplastyki stawu biodrowego.

</doc>
<doc id="4196401" url="https://pl.wikipedia.org/wiki?curid=4196401" title="Marta Bryła">
Marta Bryła

Marta Bryła (ur. 21 lipca 1993 w Warszawie) – polska aktorka filmowa.
Życiorys.
Jest absolwentką Wydziału Aktorskiego Akademii Sztuk Teatralnych im. Stanisława Wyspiańskiego w Krakowie – Filii we Wrocławiu (2021). Największą popularność przyniosła jej rola królowej Aldony Anny Giedyminówny w serialu historycznym "Korona królów".

</doc>
<doc id="4196409" url="https://pl.wikipedia.org/wiki?curid=4196409" title="Ludwik Flatau">
Ludwik Flatau

Ludwik Flatau (ur. 4 czerwca 1829 w Płocku, zm. 26 lipca 1890 tamże) – polski bankier i społecznik.
Mieszkał w Płocku, gdzie prowadził Dom Bankowy w drugiej połowie XIX wieku; był bankierem pierwszej gildii i kupcem zbożowym. Dom Handlowy Flataua był m.in. ajentem w Guberni płockiej od ubezpieczeń płodów rolnych, sprzedawał papiery publiczne i wystawiał przekazy. W 1888 roku występował o możliwość kontynuowania firmy zamykanej przez władze rosyjskie, ale dom bankierski „Ludwik Flatau” działał jeszcze po jego śmierci, początkowo prowadzony przez żonę, a następnie przez dzieci. Należał do Płockiego Stowarzyszenia Kupców i jednym z jego obowiązków była praca w Komisji do ustalenia cen na artykuły spożywcze czy opał oraz podawanie cen podstawowych zbóż. Współpracował z Maurycym Fajansem w handlu zbożem.
Dom Handlowy był prowadzony do lat 1930 a jego upadek w Płocku był symptomem nadchodzącego kryzysu.
Mieszkał z rodziną na ulicy Kolegialnej pod numerem 11. Ludwik i jego żona Anna byli właścicielami miasta Bieżunia w latach 1875–1876. Należał do oświeceniowego ruchu, który zakładał szerzenie wiedzy i oświaty wśród Żydów, w tym także płockich.
W 1894 roku (czyli po śmierci Ludwika) Kurier Ilustrowany donosił, że Ludwik Flatau wybudował w Płocku pałacyk piętrowy w stylu neorenesansowym na ulicy Kolegialnej 11, który "zasługuje [..] na uznanie ze względu na to, że wszystko w nim, nie wyłączając umeblowania, jest owocem pracy sił miejscowych, przeważnie warszawskich". Obecnie jest to pałac ślubów w Płocku.
Był społecznikiem, udzielał się w organizacjach żydowskich. Po jego śmierci Anna Flatau w 1891 roku ofiarowała w Płocku dwie nieruchomości przeznaczone na przytułek dla starców i kalek wyznania mojżeszowego zwany też Domem Starców i Kalek im. Małżonków Flatau.

</doc>
<doc id="4196448" url="https://pl.wikipedia.org/wiki?curid=4196448" title="ZAKSA Kędzierzyn-Koźle w sezonie 2017/2018">
ZAKSA Kędzierzyn-Koźle w sezonie 2017/2018

Rozgrywki.
PlusLiga.
Runda II.
Finał.
Statuetki MVP w sezonie 2017/2018
Klubowe Mistrzostwa Świata.
Grupa A.
Tabela
Wyniki
Liga Mistrzów.
Grupa E.
Tabela
Wyniki spotkań
Final Four.
 Basket-Hall, Kazań
Statystyki.
Statystyki obejmują wszystkie mecze rozegrane w ramach PlusLigi w sezonie 2017/2018. Pierwsza tabela przedstawia osiągnięcia zawodników w poszczególnych elementach na tle całej drużyny. Pozostałe tabele przedstawiają indywidualne osiągnięcia zawodników w wybranych rankingach na tle wszystkich zawodników z pozostałych drużyn.

</doc>
<doc id="4196454" url="https://pl.wikipedia.org/wiki?curid=4196454" title="Pearl White">
Pearl White

Pearl White (ur. 4 marca 1889 w Green Ridge, zm. 4 sierpnia 1938 w Paryżu) – amerykańska aktorka filmowa, występowała m.in. w serialu kinowym "Niebezpieczeństwa czyhające na Pauline" (org. "Perils of Pauline", 1914). Wymieniana jako pierwsza amerykańska aktorka, która zdobyła międzynarodową sławę. Była ikoną francuskich surrealistów i awangardowych filmowców radzieckich.
Życiorys.
W przemyśle filmowym pracowała od ok. 1910. Początkowo grywała dla Powers Company, Lubin Manufacturing Company oraz Crystal Film Company.
Przełom w jej karierze nastąpił, kiedy zaczęła występować w serialu "Niebezpieczeństwa czyhające na Pauline", realizowanym przez amerykański oddział wytwórni Pathé. Dwudziestoodcinkowy serial wyświetlany był od grudnia 1913 do marca 1914 i cieszył się ogromną popularnością. Jego bohaterką była Pauline, dziedziczka wielkiej fortuny, na którą czyha jej prawny opiekun, Raymond Owen, chcący ją zabić i przejąć należny jej majątek. Fabuła serialu była atrakcyjna i emocjonująca, kolejne odcinki przedstawiały Pauline przeżywającą ekscytujące przygody (lot balonem, wyścigi samochodowe, wyścigi konne, podróż łodzią podwodną) i znajdującą się w wielu niebezpiecznych sytuacjach (porwanie przez piratów czy Indian, groźby gangsterów, pożar, zalanie, uwięzienie w jaskini itp.). Bohaterka wydostawała się z nich dzięki własnemu szczęściu, sprawności fizycznej i wsparciu dzielnego narzeczonego. Serial, również dzięki intensywnej promocji, przyciągał do kina rzesze widzów. Pearl White samodzielnie wykonywała wszystkie (jak sama twierdziła) lub wiele (co jest bardziej prawdopodobne) numerów kaskaderskich w serialu. Podczas realizacji jednej ze scen, spadła ze schodów i poważnie uszkodziła sobie kręgosłup, co stało się przyczyną wieloletniego bólu oraz – pogłębiając się – przyczyniło do jej rezygnacji z aktorstwa w późniejszych latach.
W następnych latach była obsadzana w kolejnych serialach, m.in. "The Exploits of Elaine" (1914), "The New Exploits of Elaine" (1915), "The Romance of Elaine" (1915), "The Iron Claw" (1916), "Pearl of the Army" (1916), "The Fatal Ring" (1917), "The House of Hate" (1918), "The Lightning Raider" (1919), "The Black Secret" (1919). Cieszyły się one międzynarodową popularnością i były wyświetlane m.in. w Rosji, Japonii, Francji, Szwecji i we Włoszech. Przynosiły znaczne zyski wytwórni i budowały popularność aktorki (objawiającą się m.in. ogromnymi ilościami listów od fanów, które otrzymywała każdego dnia). W 1916 została wybrana najpopularniejszą aktorką w plebiscycie czasopisma "Motion Picture Magazine".
W 1919, zmęczona graniem w serialach, charakteryzujących się ogromnym tempem produkcji, opuściła Pathé i przeniosła się do wytwórni Fox Film Corporation, gdzie zajęła się występowaniem w filmach pełnometrażowych. Jednak nie cieszyły się one zbyt wielką popularnością i White wróciła do francuskiej wytwórni, biorąc udział w serialu "Plunder" (1922). Na planie tego serialu wydarzył się tragiczny wypadek, w wyniku którego zastępujący White kaskader John Stevenson zmarł podczas wykonywania kaskaderskiego numeru.
W 1923 przeniosła się do Europy, a rok później zagrała w swoim ostatnim filmie – "Terror". W kolejnych latach zajmowała się m.in. występami scenicznymi, prowadzeniem kasyna, klubu nocnego i stajni koni wyścigowych. Mimo trwającego kryzysu finansowo radziła sobie znakomicie, posiadała liczne nieruchomości i podróżowała po całym świecie.
Zmarła w 1938 na skutek niewydolności wątroby, po latach problemów zdrowotnych (związanych z pogłębiającymi się bólami kręgosłupa) i problemach z nadużywaniem alkoholu.

</doc>
<doc id="4196476" url="https://pl.wikipedia.org/wiki?curid=4196476" title="Adam Woźniak (śpiewak)">
Adam Woźniak (śpiewak)

Adam Woźniak (ur. w Poznaniu) – polski śpiewak operowy (baryton).
Życiorys.
Ukończył studia na Wydziale Wokalno-Aktorskim Akademii Muzycznej im. Feliksa Nowowiejskiego w Bydgoszczy pod kierunkiem prof. Jacka Greszty.
Debiutował na scenie Teatru Wielkiego w Poznaniu rolą Zbigniewa w "Strasznym dworze" Stanisława Moniuszki. W latach 1999–2001 był związany zawodowo z poznańską sceną operową. W Poznaniu m.in. w roku 2000 wystąpił w "Żydówce" Jacques’a Halévy’ego w reżyserii Michała Znanieckiego.
W roku 2009 solista wystąpił w widowiskowej "Tosce" Giacomo Pucciniego w reżyserii Anny Długołęckiej, przygotowanej przez Dariusza Mikulskiego wraz z Orkiestrą Filharmonii Sudeckiej w Kościele Zbawiciela w Wałbrzychu.
W 2013 roku artysta zadebiutował na Festiwalu Wagnerowskim w Bayreuth wykonując monolog Wotana z "Walkirii" oraz duet Holendra i Senty z "Holendra Tułacza". Ma w swoim artystycznym dorobku wiele ważnych ról z repertuaru wagnerowskiego i verdiowskiego. Także w roku 2013 brał udział w wykonaniu "Stabat Mater" Karola Szymanowskiego. Koncert przygotowała Orkiestra Symfoniczna Filharmonii Sudeckiej pod dyrekcją Jerzego Koska w Wałbrzychu.
Od roku 2014 artysta jest solistą Opery Śląskiej w Bytomiu. Ponadto współpracuje m.in. z: Operą Nova w Bydgoszczy, Operą Bałtycką, Operą i Filharmonią Podlaską oraz Teatrem Narodowym w Pradze.
W roku 2017 artysta brał udział w koncercie „Music of the night” organizowanym przez Filharmonię Opolską.
W czerwcu 2017 roku śpiewał w plenerowym, widowiskowym wystawieniu "Strasznego Dworu" Stanisława Moniuszki, przygotowanej przez Filharmonię Dolnośląską w Jeleniej Górze w reżyserii Tomasza Janczaka w ramach I Edycji Karkonoskiego Festiwalu Operowego. W tym samym roku brał udział w koncertowym wykonaniu lirycznej opery Piotra Czajkowskiego "Jolanta" na Europejskim Festiwalu Muzycznym „Gloria” w Białymstoku (koncert odbył się w auli widowiskowej Wydziału Pedagogiki i Psychologii Uniwersytetu w Białymstoku).
Reżyserzy operowi, z którymi współpracował Adam Woźniak, to m.in.: , Gunter Mayr, Max K. Hoffmann, Laco Adamík, Krzysztof Nazar, Waldemar Zawodziński, Tadeusz Bradecki, Henryk Konwiński, Wiesław Ochman, Maciej Prus, Marek Weiss-Grzesiński, Tomasz Konina, Natalia Babińska, Krzysztof Babiński, Robert Talarczyk, Beata Redo-Dobber, Anna Długołęcka, Olga Iwanowa, Michał Znaniecki, Maria Sartova, Ewelina Pietrowiak, Karolina Sofulak i in.
Artysta kreuje również role z repertuaru operetkowego ("Baron cygański", "Orfeusz w piekle", "Zemsta nietoperza") i musicalowego ("My Fair Lady").

</doc>
<doc id="4196477" url="https://pl.wikipedia.org/wiki?curid=4196477" title="Konstantinos Mavropanos">
Konstantinos Mavropanos



</doc>
<doc id="4196521" url="https://pl.wikipedia.org/wiki?curid=4196521" title="Astracán">
Astracán

Astracán (astracanada) – hiszpański gatunek dramatyczno-teatralny.
Gatunek uchodził za formę o mniejszych walorach artystycznych, tworzoną głównie dla rozbawienia publiczności. Jego cechą charakterystyczną była nieustanna i zaskakująca gra słów, wartki dialog, imiona i nazwiska dwuznaczne lub wywołujące skojarzenia, humor sytuacyjny. W utworach tego gatunku pojawiała się też postać "el fresco", znana z innych gatunków hiszpańskich. "El fresco" wywodził się z folkloru miejskiego i był typem miejskiego cwaniaka.
Gatunek astracán był popularny zwłaszcza na początku XX w. Powstało wtedy blisko 300 tego rodzaju utworów, z czego autorem około stu był Pedro Muñoz Seca. Utwory tego rodzaju były granie i powstawały także po wojnie domowej w Hiszpanii w czasach frankistowskich.

</doc>
<doc id="4196524" url="https://pl.wikipedia.org/wiki?curid=4196524" title="Zasłonak nerkowaty">
Zasłonak nerkowaty

Zasłonak nerkowaty ("Hygronarius renidens" (Fr.) Niskanen &amp; Liimat.) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Cortinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy opisał go w 1838 r. Elias Fries, nadając mu nazwę "Cortinarius renidens". W 2022 r. Tuula Niskanen i Kare Liimatainen przenieśli go do rodzaju "Aureonarius".
Nazwę polską nadał Andrzej Nespiak w 1981 r.. Jest niespójna z aktualną nazwą naukową.
Morfologia.
Średnica 1,5–5 cm, za młodu stożkowaty, potem dzwonkowaty, łukowaty, w końcu płasko rozpostarty z tępym garbem. Powierzchnia gładka, jedwabiście błyszcząca i higrofaniczna; w stanie suchym ma barwę od pomarańczowobrązowej do marchewkowej, w stanie wilgotnym jest czerwonobrązowa, przy brzegu jasnopomarańczowa. Brzeg gładki, często falisty i popękany.
Szeroko przyrośnięte, szerokie, początkowo jasnoochrowe, potem cynamonowobrązowe. Ostrza gładkie, miejscami białawe.
Wysokość 4–7 cm, grubość 0,5–1 cm, walcowaty, o nieco tylko pogrubionej podstawie, początkowo pełny, potem pusty, sprężysty. Powierzchnia o barwie jasnobrązowej z rzadkimi resztkami żółtej osłony.
Cienki, w stanie suchym żółtoochrowy, w stanie wilgotnym czerwonobrązowy. Smak łagodny, zapach niewyraźny.
Elipsoidalne, o rozmiarach 6–7 × 4,5–5,5 μm, słabo brodawkowane.
Dzięki jasnemu, pomarańczowo-brązowemu kapeluszowi gatunek ten dość wyróżnia się wśród innych zasłonaków. Jego charakterystyczną cechą jest także słabo rozwinięta osłona, czasami w ogóle niedostrzegalna. Nieco podobny jest zasłonak morelowy ("Cortinarius armeniacus").
Występowanie i siedlisko.
Znane są jego stanowiska w Europie, Ameryce Północnej i Tanzanii. W piśmiennictwie naukowym na terenie Polski (jako "Cortinarius phoeniceus") do 2003 r. podano 3 stanowiska.
Naziemny grzyb mykoryzowy. Rośnie w lasach iglastych na kwaśnych glebach pod świerkiem pospolitym. Owocniki wytwarza od lipca do października.
Grzyb niejadalny.

</doc>
<doc id="4196525" url="https://pl.wikipedia.org/wiki?curid=4196525" title="Cortinarius renidens">
Cortinarius renidens



</doc>
<doc id="4196526" url="https://pl.wikipedia.org/wiki?curid=4196526" title="Salih Erinç">
Salih Erinç

Salih Erinç (ur. 20 maja 1985) – turecki zapaśnik walczący w stylu wolnym. Akademicki mistrz świata w 2010. Zajął siódme miejsce w Pucharze Świata w 2010 roku.

</doc>
<doc id="4196527" url="https://pl.wikipedia.org/wiki?curid=4196527" title="Salih Erinc">
Salih Erinc



</doc>
<doc id="4196529" url="https://pl.wikipedia.org/wiki?curid=4196529" title="CEIBS">
CEIBS



</doc>
<doc id="4196530" url="https://pl.wikipedia.org/wiki?curid=4196530" title="Raúl Omar Rossi">
Raúl Omar Rossi

Raúl Omar Rossi (ur. 13 sierpnia 1938 w Gualeguaychú, zm. 2 lutego 2003 w Buenos Aires) – argentyński duchowny katolicki, biskup diecezji San Martín w latach 2000-2003.
Życiorys.
Święcenia kapłańskie przyjął 3 grudnia 1966.
Episkopat.
20 maja 1992 został mianowany przez papieża Jana Pawła II biskupem pomocniczym archidiecezji Buenos Aires, ze stolicą tytularną "Enera". Sakry biskupiej udzielił mu 27 czerwca tegoż roku ówczesny ordynariusz tejże archidiecezji, kard. Antonio Quarracino.
22 lutego 2000 został mianowany biskupem San Martín. Diecezję objął 1 maja tegoż roku.
Zmarł 2 lutego 2003 na raka trzustki.

</doc>
<doc id="4196531" url="https://pl.wikipedia.org/wiki?curid=4196531" title="Erhan Cihangiroğlu">
Erhan Cihangiroğlu

Erhan Cihangiroğlu – turecki zapaśnik walczący w stylu wolnym. Brązowy medalista mistrzostw śródziemnomorskich w 2010. Zajął piąte miejsce w Pucharze Świata w 2010 roku.

</doc>
<doc id="4196532" url="https://pl.wikipedia.org/wiki?curid=4196532" title="Erhan Cihangiroglu">
Erhan Cihangiroglu



</doc>
<doc id="4196536" url="https://pl.wikipedia.org/wiki?curid=4196536" title="Euro Hockey Tour 2017/2018">
Euro Hockey Tour 2017/2018

Euro Hockey Tour 2017/2018 22. edycja turnieju Euro Hockey Tour. 
Rozgrywki rozpoczęły się 8 listopada 2017 turniejem Karjala Cup, a zakończy się 29 kwietnia 2018 turniejem Sweden Hockey Games.
Turnieje.
Karjala Cup.
Mecze turnieju o Puchar Karjala odbyły się od 8 do 12 listopada 2017 roku. Turniej zorganizowano w fińskich Helsinkach, zaś po jednym meczu rozegrano w szwedzkim Örebro (spotkanie pomiędzy Szwecją i Czechami) oraz w szwajcarskim Biel/Bienne (spotkanie pomiędzy Szwajcarią a Kanadą).
Channel One Cup.
Mecze turnieju o Puchar Pierwszego Programu odbyły się od 13 do 17 grudnia 2017 roku. Turniej zorganizowano w rosyjskiej Moskwie, zaś jeden mecz rozegrano w czeskiej Pradze (spotkanie pomiędzy Czechami i Finlandią).
Czech Hockey Games.
Mecze turnieju Czech Hockey Games odbędą się od 19 do 22 kwietnia 2018 roku. Turniej zorganizowano w Czechach.
Sweden Hockey Games.
Mecze turnieju Sweden Hockey Games odbędą się od 26 do 29 kwietnia 2018 roku. Turniej zorganizowano w Szwecji.

</doc>
<doc id="4196537" url="https://pl.wikipedia.org/wiki?curid=4196537" title="Balada">
Balada

Balada (balata) – staroprowansalski gatunek literacki, odmiana pieśni tanecznej.
Nazwa "balada" wywodzi się od prowansalskiego czasownika "balar" ’tańczyć’. Balada jest bliska innemu prowansalskiemu gatunkowi pieśni tanecznej o nazwie "dansa". Starofrancuskim odpowiednikiem balady było "ballette" ("ballete"), zaś staroportugalskim – "bailada" ("baylada"). W XIV–XV w. we Francji pod wpływem prowansalskiej balady ukształtowała się ballada.
Zachowało się tylko sześć utworów tego gatunku. Mają one prostą budowę – składają się z jednorymowych zwrotek, mających od 2 do 4 wersów, oraz refrenu łączącego się za pośrednictwem przejściowego rymu.

</doc>
<doc id="4196538" url="https://pl.wikipedia.org/wiki?curid=4196538" title="Scudo San Marino">
Scudo San Marino

Scudo San Marino (l.mn. "scudi") – jednostka monetarna San Marino, używana do celów kolekcjonerskich od 1974 roku, niewymieniona w standardzie ISO 4217.
1 scudo ma wartość około 37,50 euro, zależną od wartości złota. Choć euro jest oficjalną walutą San Marino od 1999 (od 2002 oficjalnie), to scudo San Marino może być też używane jako środek płatniczy (jedynie na terenie kraju). Jest używana głównie jako atrakcja turystyczna. Wybijana jest ze złota próby 0,917 w Państwowym Instytucie Menniczym i Poligraficznym w Rzymie, waży 9 gramów i ma średnicę 16 mm.

</doc>
<doc id="4196541" url="https://pl.wikipedia.org/wiki?curid=4196541" title="Kadir Özmen">
Kadir Özmen

Abdulkadir Özmen (ur. 4 października 1992) – turecki zapaśnik walczący w stylu wolnym. Zajął dziesiąte miejsce w Pucharze Świata w 2013. Wicemistrz świata juniorów w 2011 i Europy kadetów w 2009. Mistrz Europy juniorów w 2011 i drugi w 2012 roku.

</doc>
<doc id="4196543" url="https://pl.wikipedia.org/wiki?curid=4196543" title="Constante Tencalla">
Constante Tencalla



</doc>
<doc id="4196545" url="https://pl.wikipedia.org/wiki?curid=4196545" title="Zasłonak sztywny">
Zasłonak sztywny

Zasłonak sztywny ("Cortinarius rigens" (Pers.) Fr.) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Cortinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go w 1801 r. Christiaan Hendrik Persoon nadając mu nazwę "Agaricus rigens". Obecną, uznaną przez Index Fungorum nazwę nadał mu Elias Fries w 1838 r.
Synonimy:
Nazwę polską nadał Andrzej Nespiak w 1981 r., Władysław Wojewoda w 1999 r. opisywał go jako zasłonak korzeniastotrzonowy. 
Morfologia.
Średnica 3–6 cm, za młodu półkulisty, potem kolejno dzwonkowaty, łukowaty, w końcu płaski. Powierzchnia matowa, gładka (tylko przy brzegu radialnie włóknista) i higrofaniczna; w stanie suchym ma barwę od kremowej do jasnoochrowej, w stanie wilgotnym jest czerwona do intensywnie czerwonobrązowej. Brzeg pofałdowany, równy i ostry.
Przyrośnięte, szerokie i grube, początkowo ochrowobrązowe, potem rdzawobrązowe. Ostrza równe, miejscami białawe.
Wysokość 4–8 cm, grubość 0,5–1 cm, walcowaty lub wrzecionowaty, początkowo pełny, potem pusty, sprężysty, czasami nieco ukorzeniony. Powierzchnia początkowo żółta z białymi włókienkami, potem jasnoochrowa.
Cienki, w stanie suchym kremowy, w stanie wilgotnym ochrowobrązowy. Smak ściągający, zapach słaby, rzodkwiowy.
Skórka zbudowana ze splątanych, cienkich strzępek zawierających wewnątrz ochrowy pigment. Podstawki cylindryczne, lub słabo rozszerzone na końcach, 2 lub 4–zarodnikowe. Zarodniki elipsoidalne, bardzo słabo brodawkowane, prawie gładkie, żółtoochrowe, o rozmiarach 7,5–11 × 4 –6 μm.
Występowanie i siedlisko.
Znane są jego stanowiska tylko w Europie i Kanadzie. W piśmiennictwie naukowym na terenie Polski jako "Cortinarius phoeniceus") do 2003 r. podano 3 stanowiska. Aktualne stanowiska podaje także internetowy atlas grzybów. W Polsce gatunek rzadki. Znajduje się na "Czerwonej liście roślin i grzybów Polski". Ma status E – gatunek wymierający.
Grzyb mikoryzowy. Rośnie na ziemi w lasach zarówno iglastych, jak liściastych (pod bukami i dębami). Owocniki wytwarza od sierpnia do października.
Grzyb niejadalny.
Gatunki podobne.
Charakterystycznymi cechami tego gatunku są; jasny (w stanie suchym) kolor, gładki i lśniący trzon, zupełny brak odcieni niebiesko-fioletowych i mała ilość pozostałości osłony. Wśród gatunków podobnych wymieniany jest "Cortinarius contractus" Rob. Henry, ale nie rośnie on w Polsce.

</doc>
<doc id="4196546" url="https://pl.wikipedia.org/wiki?curid=4196546" title="Cortinarius rigens">
Cortinarius rigens



</doc>
<doc id="4196556" url="https://pl.wikipedia.org/wiki?curid=4196556" title="Sposoby tworzenia prawa w ich historycznym rozwoju">
Sposoby tworzenia prawa w ich historycznym rozwoju



</doc>
<doc id="4196558" url="https://pl.wikipedia.org/wiki?curid=4196558" title="Cecilia Nembou">
Cecilia Nembou

Cecilia Nembou – papuańska naukowiec, wykładowczyni, profesor nauk matematycznych, rektor Divine Word University. Przeszła do historii w styczniu 2016, gdy jako pierwsza kobieta została rektorem w Papui-Nowej Gwinei.
Nembou otrzymała licencjat z matematyki na University of Papua New Guinea (1975), tytuł magistra w dziedzinie badań operacyjnych na University of Sussex (1978) oraz PGDip w dziedzinie statystyki od Canberra College of Advanced Education (1983). W 1992 uzyskała tytuł doktora w dziedzinie badań operacyjnych na University of New South Wales.
Od ponad 40 lat pracuje w administracji szkół średnich i wyższych. Zajmowała różne stanowiska kierownicze na University of Papua New Guinea, PNG Banking Corporation, University of Wollongong w Dubaju i Divine Word University.
Dr Nembou walczyła o prawa kobiet w PNG jako członkini zarządu Coalition for Change PNG Inc, wspólnoty działającej na rzecz rozwiązywania problemów przemocy związanej z płcią, w szczególności przemocy domowej. Stowarzyszenie odegrało zasadniczą rolę w tworzeniu i lobbowaniu na rzecz przyjęcia krajowej ustawy o ochronie rodziny, na mocy której przemoc w rodzinie została uznana za przestępstwo.

</doc>
<doc id="4196561" url="https://pl.wikipedia.org/wiki?curid=4196561" title="Cortinarius duracinus">
Cortinarius duracinus



</doc>
<doc id="4196566" url="https://pl.wikipedia.org/wiki?curid=4196566" title="Yoohanon Chrysostom Kalloor">
Yoohanon Chrysostom Kalloor

Yoohanon Chrysostom Kalloor (ur. 19 maja 1944 w Kadammanitta) – indyjski duchowny syromalankarski, od 2009 do 2019 biskup Pathanamthitta.

</doc>
<doc id="4196576" url="https://pl.wikipedia.org/wiki?curid=4196576" title="Trynidad i Tobago na Letnich Igrzyskach Olimpijskich 2016">
Trynidad i Tobago na Letnich Igrzyskach Olimpijskich 2016

Trynidad i Tobago na Letnich Igrzyskach Olimpijskich 2016 reprezentowało 32 zawodników: 21 mężczyzn i 11 kobiet. Był to siedemnasty start reprezentacji Trynidadu i Tobago na letnich igrzyskach olimpijskich.
Skład kadry.
Boks.
Mężczyźni
Gimnastyka.
Kobiety
Judo.
Mężczyźni
Lekkoatletyka.
Mężczyźni
Konkurencje biegowe
Konkurencje techniczne
Kobiety
Konkurencje biegowe
Konkurencje techniczne
Żeglarstwo.
M = Wyścig medalowy

</doc>
<doc id="4196579" url="https://pl.wikipedia.org/wiki?curid=4196579" title="Lista tomów serii Neon Genesis Evangelion">
Lista tomów serii Neon Genesis Evangelion

Na podstawie serii Neon Genesis Evangelion powstało kilka serii mangi, które rozwijają wątki zawarte w serialu.
Adaptacja serialu.
Autorem zarówno scenariusza jak i rysunków do adaptacji anime w formie mangi jest Yoshiyuki Sadamoto, projektant postaci serii anime. Manga była publikowana na łamach miesięcznika "Shōnen Ace" wydawnictwa Kadokawa Shoten od 1995 do 4 czerwca 2013 roku.
Fabuła mangi zasadniczo pokrywa się z wersją zaprezentowaną w serialu, jednakże część elementów fabularnych została w niej pominięta (np. nie ma czterech aniołów – Sandalphona, Matariela, Iruela, Leliela), inne z kolei dodano (np. rozdział poświęcony dzieciństwu Kajiego). Poza tym istnieją liczne drobne rozbieżności, np. w pierwszym tomie atak Sachiela początkowo odpiera eva-00 i to podczas tej walki Rei zostaje ranna; w drugim tomie Toji i Kensuke zostają wpuszczeni do entry plugu z inicjatywy Shinjiego, a nie Misato.
Seria ta została w Polsce wydana przez wydawnictwo Japonica Polonica Fantastica. Początkowo, od 1999 roku, kolejne rozdziały były wydawane w formie zeszytowej; do czerwca 2001 roku ukazały się 23 części odpowiadające zawartości tomów od 1 do 6. W latach 2004-2014 serię w całości wydano w formacie "tankōbon".
Neon Genesis Evangelion gakuen datenroku.
Opublikowana została także manga , która była publikowana w czasopiśmie „Gekkan Asuka” wydawnictwa Kadokawa Shoten w latach 2007–2009, a następnie skompilowana w 4 tomach.

</doc>
<doc id="4196580" url="https://pl.wikipedia.org/wiki?curid=4196580" title="Długonóg papuaski">
Długonóg papuaski

Długonóg papuaski ("Lorentzimys nouhuysi") – gatunek ssaka z podrodziny myszy (Murinae) w obrębie rodziny myszowatych (Muridae), występujący endemicznie na Nowej Gwinei.
Taksonomia.
Rodzaj i gatunek po raz pierwszy zgodnie z zasadami nazewnictwa binominalnego opisał w 1911 roku holenderski zoolog Fredericus Anna Jentink nadając im odpowiednio nazwę "Lorentzimys" i "Lorentzimys nouhuysi". Holotyp pochodził z obozowiska Bivak II, na wysokości około 400 m n.p.m., nad rzeką Lorentz, w prowincji Papua, w Indonezji. Jedyny przedstawiciel rodzaju długonóg ("Lorentzimys").
"Lorentzimys" jest obecnie sklasyfikowany w plemieniu Hydromyini, gdzie może należeć do kladu ("Pogonomys" + "Lorentzimys") bliskiemu rodzajom "Macruromys", "Anisomys", "Chiruromys" i "Hyomys". Konieczny jest przegląd taksonomiczny tego rodzaju i "L. nouhuysii". Tate i Archbold w 1941 wyróżnili górski podgatunek "L. n. alticola", który wykazuje szereg różnic w stosunku do typowych przedstawicieli gatunku, jednak jego pozycja systematyczna nie jest pewna; część autorów uznawała go za osobny gatunek. Autorzy "Illustrated Checklist of the Mammals of the World" uznają ten gatunek za tymczasowo monotypowy.
Zasięg występowania.
Długonóg papuaski występuje w Nowej Gwinei, w tym Górach Centralnych, górach Torricelli, Adelbert oraz na półwyspie Huon (góry Finisterre).
Morfologia.
Długość ciała (bez ogona) 55–90 mm, długość ogona 110–125 mm, długość ucha 19–22 mm, długość tylnej stopy 14–19 mm; masa ciała 10–23 g. Typowe osobniki gatunku mają krótkie, cynamonowobrązowe futro z włosami o długości nie przekraczającej 6 mm; te zaliczone do podgatunku "alticola" mają dłuższą i ciemniejszą sierść. Spód ciała jest szarobiały, policzki białawe (szare u formy "alticola"). Rzadkie włosy na łuskowatym ogonie są czarne u typowych długonogów, a białe u przedstawicieli "alticola". Samica ma trzy pary sutków.
Tryb życia.
Żyje na wysokościach od 80 do 2700 m n.p.m. Zamieszkuje lasy tropikalne. To leśne zwierzę buduje gniazda w koronach paproci drzewiastych lub w mchu pośród skał. Samica prawdopodobnie rodzi od dwóch do czterech młodych.
Populacja.
Długonóg papuaski zajmuje duży obszar i bywa częsty w niektórych częściach zasięgu. Nie są znane większe zagrożenia dla tego gatunku, a populacja jest uznawana za stabilną. Długonóg papuaski jest przez Międzynarodową Unię Ochrony Przyrody uznawany za gatunek najmniejszej troski.

</doc>
<doc id="4196581" url="https://pl.wikipedia.org/wiki?curid=4196581" title="Lorentzimys nouhuysi">
Lorentzimys nouhuysi



</doc>
<doc id="4196583" url="https://pl.wikipedia.org/wiki?curid=4196583" title="Godętowska Struga">
Godętowska Struga

Godętowska Struga – nieoficjalna nazwa strumienia przepływającego przez Godętowo. Lewobrzeżny dopływ Wielistowskiej Strugi.
Przebieg.
Strumień bierze swój początek w lasach na południe od Godętowa na lewym brzegu Pradoliny rzeki Łeby. Następnie płynie w kierunku północno-wschodnim i przepływa pod drogą krajową nr 6 w Godętowie między skrzyżowaniami Godętowo - Łęczyce i Godętowo - Rozłazino.
Po przepłynięciu pod drogą nr 6 zmienia swój kierunek na północny i płynie przez teren dawnego Pałacu w Godętowie. Tutaj zasila pałacowy staw. Ostatnie kilkadziesiąt metrów za terenem pałacu Godętowska Struga płynie rowem melioracyjnym i uchodzi do Wielisowskiej Strugi..

</doc>
<doc id="4196584" url="https://pl.wikipedia.org/wiki?curid=4196584" title="Spis mediów związanych z Neon Genesis Evangelion">
Spis mediów związanych z Neon Genesis Evangelion



</doc>
<doc id="4196589" url="https://pl.wikipedia.org/wiki?curid=4196589" title="Sen (waluta)">
Sen (waluta)

Sen – moneta zdawkowa używana w państwach Azji Południowo-Wschodniej. Etymologicznie wywodzi się od francuskiego centyma, a ten od łacińskiego centa (tak samo jak centavo, centesimo czy centimos). Ze względu na dewaluację walut, obecnie w obrocie używana jest jedynie w Malezji.
Sen jest używany w:
Ponadto używano go na Tajwanie pomiędzy 1895 a 1945 rokiem i w Korei między 1910 a 1945 rokiem.

</doc>
<doc id="4196594" url="https://pl.wikipedia.org/wiki?curid=4196594" title="Kościół Świętych Apostołów Szymona i Judy Tadeusza w Łubienku">
Kościół Świętych Apostołów Szymona i Judy Tadeusza w Łubienku

Kościół Świętych Apostołów Szymona i Judy Tadeusza w Łubienku – rzymskokatolicki kościół parafialny pw. Świętych Apostołów Szymona i Judy Tadeusza, zbudowany w latach 1948–1951, znajdujący się w Łubienku.
Historia.
Pierwszy kościół w Łubienku z drewna modrzewiowego pw. Świętych Apostołów Szymona i Judy Tadeusza poświęcił w 1544 biskup przemyski Walerian Władysławski. Obecny został wybudowany w latach 1948–1951 na miejscu starszej świątyni z 1857, która uległa zniszczeniu w czasie działań wojennych w 1944. 
Architektura i wyposażenie.
Jest to drewniana budowla konstrukcji zrębowej. Trójbocznie zamknięte prezbiterium przylega do szerszej nawy. Zewnątrz z trzech stron korpus nawowy otaczają wsparte na profilowanych słupach soboty, co jest rzadkością wśród kościołów dzwudziestowiecznych. Ściany oszalowane pionowo deskami z listwowaniem, wzmocnione lisicami. Obiekt przykryty blaszanym dachem dwukalenicowym dwuspadowym, wyższym nad nawą z wieżyczką na sygnaturkę zwieńczoną hełmem z latarnią. 
Wewnątrz sklepienie kolebkowe w nawie i o przekroju trapezu w prezbiterium. Wnętrze wyłożone boazerią. Wyposażenie współczesne. W ołtarzu głównym obraz Matki Bożej Nieustającej Pomocy. Ołtarze boczne autorstwa rzeźbiarza Władysława Janasa. Na terenie przykościelnym, arkadowa murowana dzwonnica z trzema dzwonami.

</doc>
<doc id="4196596" url="https://pl.wikipedia.org/wiki?curid=4196596" title="Dmitrij Rostowcew">
Dmitrij Rostowcew



</doc>
<doc id="4196598" url="https://pl.wikipedia.org/wiki?curid=4196598" title="Carnival (album B.A.P)">
Carnival (album B.A.P)

Carnival – piąty minialbum południowokoreańskiej grupy B.A.P, wydany 22 lutego 2016 roku przez wytwórnię TS Entertainment. Płytę promowały singel „Feel So Good”. Sprzedał się w nakładzie egzemplarzy w Korei Południowej (stan na grudzień 2016 r.).

</doc>
<doc id="4196600" url="https://pl.wikipedia.org/wiki?curid=4196600" title="Fiodor Juriewicz Romodanowski">
Fiodor Juriewicz Romodanowski



</doc>
<doc id="4196602" url="https://pl.wikipedia.org/wiki?curid=4196602" title="Fiodor Pietrow">
Fiodor Pietrow



</doc>
<doc id="4196604" url="https://pl.wikipedia.org/wiki?curid=4196604" title="Fiodor Nikołajewicz Pietrow">
Fiodor Nikołajewicz Pietrow



</doc>
<doc id="4196606" url="https://pl.wikipedia.org/wiki?curid=4196606" title="Giennadij Wasiliewicz Judin">
Giennadij Wasiliewicz Judin



</doc>
<doc id="4196607" url="https://pl.wikipedia.org/wiki?curid=4196607" title="Giennadij Judin">
Giennadij Judin



</doc>
<doc id="4196610" url="https://pl.wikipedia.org/wiki?curid=4196610" title="Iwan Deliwerski">
Iwan Deliwerski

Iwan Deliwerski (bg. Иван Деливерски; ur. 29 lipca 1985) – bułgarski zapaśnik walczący w stylu wolnym. Zajął dwudzieste miejsce na mistrzostwach Europy w 2013. Brązowy medalista akademickich MŚ w 2010. Dwunasty w Pucharze Świata w 2012 roku.

</doc>
<doc id="4196611" url="https://pl.wikipedia.org/wiki?curid=4196611" title="Benno Schmitz">
Benno Schmitz

Benno Schmitz (ur. 17 listopada 1994 w Monachium) – niemiecki piłkarz grający na pozycji obrońcy. Od 2018 roku jest zawodnikiem 1. FC Köln.
Życiorys.
W czasach juniorskich trenował w SV Waldperlach oraz w Bayernie Monachium. W latach 2013–2014 reprezentował barwy rezerw tego ostatniego. 1 lipca 2014 został, na zasadzie wolnego transferu, piłkarzem austriackiego Red Bull Salzburg. Przez pewną część sezonu 2014/2015 występował w FC Liefering, klubie satelickim RB Salzburg stanowiącym jego drugoligowe rezerwy. W ciągu dwóch sezonów spędzonych w Salzburgu świętował wraz z klubem zdobycie dwóch mistrzostw oraz dwóch pucharów kraju. 10 czerwca 2016 został ogłoszony nowym piłkarzem RB Leipzig. Kwota transferu wyniosła około 800 tysięcy euro. W Bundeslidze zadebiutował 28 sierpnia 2016 w zremisowanym 2:2 meczu z TSG 1899 Hoffenheim. Po zakończeniu sezonu 2017/2018 odszedł za 1,5 miliona euro do 1. FC Köln.
W latach 2013–2014 reprezentował reprezentację do lat 20.

</doc>
<doc id="4196612" url="https://pl.wikipedia.org/wiki?curid=4196612" title="Ivan Deliverski">
Ivan Deliverski



</doc>
<doc id="4196614" url="https://pl.wikipedia.org/wiki?curid=4196614" title="Irena Matus">
Irena Matus

Irena Matus (ur. 1959) – profesor nadzwyczajna Uniwersytetu w Białymstoku, doktor nauk humanistycznych i doktor habilitowana nauk teologicznych, specjalistka w zakresie etnografii, folklorystyki, historii i historii Kościoła.
Życiorys.
Stopień doktora nauk humanistycznych w zakresie historii uzyskała w 2000 na Wydziale Nauk Historycznych Uniwersytetu Mikołaja Kopernika na podstawie pracy pt. "Cerkiewno-parafialne szkolnictwo powiatu bielskiego w latach 1900-1914. Studium z dziejów rusyfikacji". Stopień doktora habilitowanego nauk teologicznych (specjalność: historia Kościoła) otrzymała w 2014 na Wydziale Teologicznym Chrześcijańskiej Akademii Teologicznej w Warszawie w oparciu o dorobek naukowy oraz monografię pt. "Schyłek unii i proces restytucji prawosławia w obwodzie białostockim w latach 30. XIX wieku".
Jest profesorem nadzwyczajnym w Wydziale Filologicznym Uniwersytetu w Białymstoku. Pełni tam funkcję kierownika Zakładu Kultury Białoruskiej.

</doc>
<doc id="4196615" url="https://pl.wikipedia.org/wiki?curid=4196615" title="Czetrum">
Czetrum

Czetrum (ang. od 1974 do 1979 "chetrum", od 1979 "chhetrum") – moneta zdawkowa używana w Bhutanie, stanowiąca 1/100 część ngultruma. Po wprowadzeniu sztywnego kursu w 1979 stanowi równowartość 1 pajsy, czyli 1/100 rupii indyjskiej (wcześniej była to ½ rupii). W obiegu są monety 5, 10, 25 i 50 czetrumów oraz 1 ngultrum. Została wprowadzona w 1974, wcześniej walutą była rupia bhutańska, dzieląca się na 100 nyen pajs. W 2006 nieco zmieniono wygląd monet.

</doc>
<doc id="4196619" url="https://pl.wikipedia.org/wiki?curid=4196619" title="Relikt dawnych upraw">
Relikt dawnych upraw

Relikt dawnych upraw czyli ergazjolipofit – gatunek roślin, dawniej uprawiany, obecnie występujący tylko jako zdziczały. Wiele z tych gatunków roślin nadal żyje dziko w pobliżu dawnych osad, grodzisk, zamków, klasztorów, w opuszczonych parkach podworskich i starych cmentarzach. Są to rośliny synantropijne, przeważnie rosnące na siedliskach segetalnych, czyli powstałych wskutek działalności człowieka. Są wśród nich rośliny, które uprawiane były dla celów spożywczych, rośliny przyprawowe, rośliny lecznicze, a także dla pozyskania barwników do farbowania tkanin. Dzięki badaniom z zakresu archeologii, archeobotaniki i etnobotaniki zidentyfikowano już większość gatunków roślin uprawianych na terenie Polski w epoce brązu oraz średniowiecza i renesansu. W sumie grupa reliktów dawnych upraw liczy kilkadziesiąt gatunków. Dalsze badania prawdopodobnie spowodują dodanie do niej nowych gatunków.
Do dawniej uprawianych roślin leczniczych należą m.in. takie gatunki, jak: serdecznik pospolity "Leonurus cardiaca" i parietaria lekarska "Parietaria officinalis". Obydwa gatunki do dzisiaj rosną na dawnych grodziskach. Wśród zdziczałych roślin przyprawowych reliktami dawnych upraw są m.in. lebiodka pospolita "Origanum vulgare", bylica estragon "Artemisia dracunculus", czosnek wężowy "Allium scrodoprasum", parolist wschodni "Zygophyllum fabago", wśród roślin barwierskich rezeda żółtawa "Reseda luteola", urzet barwierski "Isotis tinctoria".
Pod względem pochodzenia relikty dawnych upraw należą do wszystkich grup. Niektóre z nich, np. lebiodka pospolita i nawrot lekarski "Lithospermum officinale", a lokalnie także lulecznica kraińska "Scopolia carniolica" i barwinek pospolity "Vinca minor" to gatunki rodzime. Większość jednak to gatunki obce – głównie archeofity, nieliczne tylko to kenofity. Archeofitami, czyli gatunkami, które zadomowiły się przed końcem XV wieku są np. serdecznik pospolity czy fiołek wonny "Viola odorata". Późniejszymi reliktami (kenofitami) są np. smotrawa okazała "Telekia speciosa", rezeda żółtawa, kolcowój pospolity "Lycium barbarum" czy lnicznik siewny "Camelina sativa", uprawiany jeszcze do połowy lat 80. XX wieku. Nie zawsze jednak udaje się ściśle określić początek okresu uprawy i początek zdziczenia danego gatunku. Tak na przykład ślaz zygmarek "Malva alcea" czasami uznawany bywa za archeofita, czasami za kenofita. Są też różnice związane z regionem Polski. Ślazówka turyngska "Lavatera thuringiaca" w południowo-wschodniej części kraju uznawana jest za gatunek rodzimy (przez Polskę przebiega północna granica jej zasięgu), w północnej części natomiast za relikta dawnych upraw – występuje tutaj głównie w dawnych grodziskach.

</doc>
<doc id="4196620" url="https://pl.wikipedia.org/wiki?curid=4196620" title="Sierścinek rudobrzuchy">
Sierścinek rudobrzuchy

Sierścinek rudobrzuchy ("Protochromys fellowsi") – gatunek ssaka z podrodziny myszy (Murinae) w obrębie rodziny myszowatych (Muridae), występujący endemicznie w Papui-Nowej Gwinei.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1943 roku brytyjski teriolog Martin Hinton nadając mu nazwę "Melomys fellowsi". Holotyp pochodził z Baiyanki, na wysokości 2440 m n.p.m., między zlewniami rzek Purari i Ramu, w Papui-Nowej Gwinei. Jedyny przedstawiciel rodzaju sierścinek który opisał w 1996 roku australijski zoolog James I. Menzies.
Takson "fellowsi" był pierwotnie opisywany jako bardzo odrębny gatunek z rodzaju "Melomys", ale jego włączenie do tego rodzaju było zawsze kwestionowane. W 1996 roku utworzono rodzaj "Protochromys" na podstawie cech morfologicznych (takie jak bladożółte siekacze i szczegóły budowy czaszki), które odróżniały go od "Melomys" i "Paramelomys". Później "Protochromys" trafił do grupy "Uromys". To, czy "Protochromys" jest spokrewniony z "Melomys", "Paramelomys" lub innymi rodzajami Hydromyini, nie zostało jeszcze ustalone w żadnej molekularnej analizie genetycznej. Autorzy "Illustrated Checklist of the Mammals of the World" uznają ten gatunek za monotypowy.
Zasięg występowania.
Sierścinek rudobrzuchy występuje we wschodniej części wyżyn Nowej Gwinei od obszarów Porgery na wschód do gór Hagen i Góry Wilhelma w Górach Bismarcka; być może występuje dalej na zachodzie i wschodzie w Papui-Nowej Gwinei.
Morfologia.
Długość ciała (bez ogona) 70–80 mm, długość ogona 79–88 mm, długość ucha 9–11 mm, długość tylnej stopy 18–20 mm; brak danych dotyczących masy ciała. 
Ekologia.
Sierścinek rudobrzuchy występuje na wysokościach od 1800 do 2600 m n.p.m. Zamieszkuje górskie lasy mgliste.
Populacja.
Sierścinek rudobrzuchy jest dość pospolity w znanych miejscach występowania. Zajmuje stosunkowo duży obszar. Nie są znane większe zagrożenia dla tego gatunku; żyje on powyżej strefy wykorzystywanej przez rolnictwo, ale lokalnie, w zachodniej części zasięgu, wydobycie złota, srebra i miedzi może być dla niego zagrożeniem. Sierścinek rudobrzuchy jest przez Międzynarodową Unię Ochrony Przyrody uznawany za gatunek najmniejszej troski.

</doc>
<doc id="4196621" url="https://pl.wikipedia.org/wiki?curid=4196621" title="Protochromys fellowsi">
Protochromys fellowsi



</doc>
<doc id="4196622" url="https://pl.wikipedia.org/wiki?curid=4196622" title="Ergazjolipofity">
Ergazjolipofity



</doc>
<doc id="4196625" url="https://pl.wikipedia.org/wiki?curid=4196625" title="Blup Blup">
Blup Blup

Blup Blup, także Garnot Island – niewielka wyspa wulkaniczna w archipelagu Schouten Islands u północnych wybrzeży Nowej Gwinei, utworzona przez stratowulkan.
Opis.
Blup Blup to niewielka (3,5 km szerokości) wyspa wulkaniczna – stratowulkan andezytowo-dacytowy. Wyspa porośnięta jest lasem. Na jej zachodnim i północnym wybrzeżu obserwowana jest aktywność termiczna. 
Na szczycie wulkanu (402 m n.p.m.) znajduje się krater o średnicy 800 m, na grzbiecie w kierunku zachodnim prawdopodobnie kopuła wulkaniczna, a także niewielki stożek pasożytniczy na południowo-zachodnim wybrzeżu. 
Brakuje wiarygodnych informacji na temat erupcji – wiadomo jednak, że do wybuchu wulkanu mogło dojść w okresie holocenu. 
W styczniu 2018 roku, po pierwszym w historii odnotowanym wybuchu wulkanu na sąsiedniej wyspie Kadovar, 591 mieszkańców Kadovaru ewakuowano na Blup Blup.

</doc>
<doc id="4196627" url="https://pl.wikipedia.org/wiki?curid=4196627" title="SC Braga (piłka nożna plażowa)">
SC Braga (piłka nożna plażowa)

Sporting Clube de Braga - Futebol de Praia – portugalski klub piłki nożnej plażowej, założony w 2013 w Bradze. Czterokrotny Mistrz Portugalii w piłce nożnej plażowej, zwycięzca Euro Winners Cup w 2017 roku.

</doc>
<doc id="4196630" url="https://pl.wikipedia.org/wiki?curid=4196630" title="Gatunek alochtoniczny">
Gatunek alochtoniczny



</doc>
<doc id="4196631" url="https://pl.wikipedia.org/wiki?curid=4196631" title="George Elmer Bernarding">
George Elmer Bernarding

George Elmer Bernarding SVD (ur. 15 lutego 1912 w Carrick, zm. 21 grudnia 1987) – amerykański duchowny rzymskokatolicki, werbista, misjonarz; wikariusz apostolski, biskup i arcybiskup Mount Hagen.
Biografia.
George Elmer Bernarding urodził się 15 lutego 1912 w Carrick w Pensylwanii, w Stanach Zjednoczonych. 13 sierpnia 1939 otrzymał święcenia prezbiteriatu i został kapłanem Zgromadzenia Słowa Bożego.
19 grudnia 1959 papież Jan XXIII mianował go wikariuszem apostolskim Mount Hagen oraz biskupem tytularnym Belabitene. 21 kwietnia 1960 przyjął sakrę biskupią z rąk biskupa Pittsburgha Johna Josepha Wrighta. Współkonsekratorami byli biskup pomocniczy Erie Edward Peter McManaman oraz biskup pomocniczy Rochesteru Lawrence Bernard Brennan Casey.
Jako ojciec soborowy wziął udział w soborze watykańskim II. 15 listopada 1966 wikariat apostolski Mount Hagen został podniesiony do rangi diecezji. Tym samym bp Bernarding został biskupem Mount Hagen. 18 marca 1982 diecezja Mount Hagen została arcybiskupstwem, a bp Bernarding arcybiskupem metropolitą.
Ze względu na osiągnięcie wieku emerytalnego złożył dymisję i 7 marca 1987 przeszedł na emeryturę. Zmarł 21 grudnia 1987.

</doc>
<doc id="4196634" url="https://pl.wikipedia.org/wiki?curid=4196634" title="Relikty dawnych upraw">
Relikty dawnych upraw



</doc>
<doc id="4196635" url="https://pl.wikipedia.org/wiki?curid=4196635" title="Blason populaire">
Blason populaire

Blason populaire (franc.) – ludowy utwór zawierający krytyczne lub satyryczne uwagi pod adresem obiektów geograficznych lub ich mieszkańców.
Teksty takie często opisują miejscowości oraz ich mieszkańców, którym przypisywane bywają cechy zabawne lu złośliwe (np. głupota, niedorzeczne postępowanie). Wypowiedzi typu "blason populaire" pojawiają się w gatunkach jak przysłowie, podanie, anegdota.

</doc>
<doc id="4196636" url="https://pl.wikipedia.org/wiki?curid=4196636" title="Füssen (stacja kolejowa)">
Füssen (stacja kolejowa)

Füssen (niem: "Bahnhof Füssen") – stacja kolejowa w Füssen, w kraju związkowym Bawaria, w Niemczech. Według DB Station&amp;Service ma kategorię 6. Jest obsługiwany codziennie przez około 20 pociągów Deutsche Bahn AG i obsługuje około 2700 podróżnych. Jest stacją końcową linii Biessenhofen – Füssen, zwanej także "König-Ludwig-Bahn".

</doc>
<doc id="4196646" url="https://pl.wikipedia.org/wiki?curid=4196646" title="Metropolia Mount Hagen">
Metropolia Mount Hagen

Metropolia Mount Hagen – jedna z czterech metropolii Kościoła katolickiego na Papui-Nowej Gwinei. Obejmuje górskie obszary papuańskiej części Nowej Gwinei.
Diecezje.
W skład metropolii Mount Hagen wchodzą diecezje:
Historia.
Metropolię utworzył 18 marca 1982 papież Jan Paweł II.

</doc>
<doc id="4196647" url="https://pl.wikipedia.org/wiki?curid=4196647" title="Stefan Weinert">
Stefan Weinert

Stefan Weinert (ur. 26 kwietnia 1964 w Kolonii) – niemiecki aktor, reżyser i scenarzysta.

</doc>
<doc id="4196649" url="https://pl.wikipedia.org/wiki?curid=4196649" title="Považská Bystrica (stacja kolejowa)">
Považská Bystrica (stacja kolejowa)

Považská Bystrica (słow: "Železničná stanica Považská Bystrica") – stacja kolejowa w miejscowości Powaska Bystrzyca, w kraju trenczyńskim, na Słowacji.
Znajduje się na zelektryfikowanej linii 120 Bratislava-Žilina.

</doc>
<doc id="4196650" url="https://pl.wikipedia.org/wiki?curid=4196650" title="Marja Strebeyko">
Marja Strebeyko



</doc>
<doc id="4196656" url="https://pl.wikipedia.org/wiki?curid=4196656" title="Marja Grossek-Korycka">
Marja Grossek-Korycka



</doc>
<doc id="4196657" url="https://pl.wikipedia.org/wiki?curid=4196657" title="Vatra Dornei Băi">
Vatra Dornei Băi

Vatra Dornei Băi (rum: "Gara Vatra Dornei Băi") – stacja kolejowa w miejscowości Vatra Dornei, w Okręgu Suczawa, w Rumunii. Stacja jest obsługiwana przez pociągi Căile Ferate Române (CFR). Znajduje się na linii kolejowej Suczawa – Ilva Mică.
Budynek dworca widnieje na liście obiektów zabytkowych okręgu Suczawa.

</doc>
<doc id="4196658" url="https://pl.wikipedia.org/wiki?curid=4196658" title="Placówka Straży Granicznej I linii „Kuźnica”">
Placówka Straży Granicznej I linii „Kuźnica”

Placówka Straży Granicznej I linii „Chałupy” – jednostka organizacyjna Straży Granicznej pełniąca służbę ochronną na granicy państwowej w okresie międzywojennym.
Geneza.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Chałupy” weszła w podporządkowanie komisariatu Straży Celnej „Puck” z Inspektoratu SC „Wejherowo”.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 1 dowódcy Straży Granicznej płk. Jana Jura-Gorzechowskiego z 29 kwietnia 1929 roku "w sprawie zmian w organizacji Pomorskiego Inspektoratu Okręgowego" powołał komisariat Straży Granicznej „Hel”.
Rozkazem nr 12 z 10 stycznia 1930 roku "w sprawie reorganizacji Pomorskiego Inspektoratu Okręgowego" komendant Straży Granicznej płk Jan Jur-Gorzechowski ustalił nową organizację komisariatu. Placówka Straży Granicznej I linii „Chałupy” znalazła się w jego strukturze.
Rozkazem nr 3 z 29 listopada 1933 roku "w sprawach organizacyjnych"', komendant Straży Granicznej płk Jan Jur-Gorzechowski zmienił nazwę placówkę I linii „Chałupy” na „Kuźnica”.

</doc>
<doc id="4196659" url="https://pl.wikipedia.org/wiki?curid=4196659" title="Bruscello">
Bruscello

Bruscello (z wł. od łac. "arboricellus" ’drzewko’) – włoski rodzaj ludowego przedstawienia.
Gatunek uprawiany był głównie w Toskanii. Wykonywany był przez mężczyzn przebranych w stroje, również kobiece. Miał formę śpiewanego przedstawienia lub farsy. Po każdej zwrotce następowały w nim dźwięki wiejskich instrumentów muzycznych. Jeden z aktorów, otaczających drzewko lub gałąź (od czego pochodzi nazwa gatunku), wychodził i wykonywał pieśń lub recytatyw. Następnie odbywał się taniec. Przedstawienia mogły zawierać tematy legendarne czy historyczne, ale też ograniczać się do wątków satyrycznych (np. spór młodego i starego pretendenta do ręki młodej dziewczyny).

</doc>
<doc id="4196660" url="https://pl.wikipedia.org/wiki?curid=4196660" title="Metropolia Madang">
Metropolia Madang

Metropolia Madang – jedna z czterech metropolii Kościoła katolickiego na Papui-Nowej Gwinei. Obejmuje północne wybrzeża papuańskiej części Nowej Gwinei.
Diecezje.
W skład metropolii Madang wchodzą diecezje:
Historia.
Metropolię utworzył 15 listopada 1966 papież Paweł VI.

</doc>
<doc id="4196663" url="https://pl.wikipedia.org/wiki?curid=4196663" title="Apoksyomenos (posąg z Malego Lošinja)">
Apoksyomenos (posąg z Malego Lošinja)

Apoksyomenos – starożytna rzeźba grecka, datowana na I wiek p.n.e.–II wiek n.e., wykonana w brązie, odnaleziona przypadkowo w morzu w pobliżu chorwackiej miejscowości Mali Lošinj w 1996.
Prace konserwatorskie przeprowadzone przez międzynarodowy zespół zostały nagrodzone w 2006 przez Unię Europejską medalem Europa Nostra za opiekę nad dziedzictwem kulturowym.
Historia.
"Apoksyomenosa", leżącego na dnie morza na głębokości 45 m p.p.m. w pobliżu wyspy Vele Orjule na Adriatyku, odnalazł w 1996 turysta z Belgii René Wouters, amator nurkowania. Jesienią 1998 w towarzystwie belgijskiego ambasadora zgłosił swoje odkrycie władzom chorwackim, wziął też udział w akcji podniesienia posągu. Rzeźbę wydobyto 27 kwietnia 1999, wcześniej utrzymując informację o znalezisku w sekrecie, w obawie przed szabrownikami. Posąg, wydobyty ze słonej wody morskiej, został poddany procesowi odsolenia oraz pracom restauracyjnym w Zagrzebiu. Pracami kierował prof. Giuliano Tordi z Florencji, współpracujący z naukowcami chorwackimi. Następnie rzeźbę prezentowano na specjalnych wystawach w Chorwacji i we Włoszech w latach 2006–2007. W 2012–2013 przez trzy miesiące wystawiana była w Luwrze. W piasku na dnie morza odnaleziono również podstawę posągu. W Malim Lošinju otwarto 30 kwietnia 2016 specjalne muzeum, w którym statua ta prezentowana jest w stałej ekspozycji.
Opis.
Rzeźba przedstawia nagiego młodego mężczyznę, atletę oczyszczającego swoje ciało za pomocą skrobaczki (strygili). Uczestnicy ćwiczeń i zmagań czyścili nim ciało z oliwy i pyłu. Chorwacki "Apoksyomenos", w odróżnieniu od przedstawienia przypisywanego Lizypowi, znanego z kopii znajdującej się w zbiorach Muzeów Watykańskich, nie czyści tym narzędziem podniesionego przedramienia, lecz samą trzymaną w dłoni skrobaczkę (gr. στλεγγίς). Gest ten znany jest z posągu Apoksyomenosa odnalezionego w 1896 w Efezie, eksponowanego w ekspozycji efeskiej wiedeńskiego Kunsthistorisches Museum. Oryginalna podstawa posągu ozdobiona jest kwadratowymi ornamentami i swastykami. Wargi i sutki wykonane zostały z miedzi.
Zdaniem włoskiego historyka sztuki Paola Moreno chorwacki "Apoksyomenos" wpisuje się w szereg kopii zależnych od pierwowzoru autorstwa rzeźbiarza Dedala z Sykionu, wywodzącego się ze szkoły polikletejskiej.

</doc>
<doc id="4196664" url="https://pl.wikipedia.org/wiki?curid=4196664" title="Kadovar">
Kadovar

Kadovar także Blosseville Island i Keruar – niewielka wyspa wulkaniczna w archipelagu Schouten Islands u północnych wybrzeży Nowej Gwinei, utworzona przez stratowulkan. Pierwsza odnotowana erupcja wulkanu miała miejsce w styczniu 2018 roku.
Położenie.
Kadovar leży w archipelagu Schouten Islands u północnych wybrzeży Nowej Gwinei, ok. 25 km od ujścia rzeki Sepik. 
Opis.
Kadovar to niewielka (niecałe 2 km średnicy) wyspa wulkaniczna – wynurzony szczyt holoceńskiego stratowulkanu andezytowego. Na szczycie wulkanu znajduje się kopuła wulkaniczna (365 m n.p.m.). Wzdłuż wybrzeża ciągną się zastygłe strumienie lawy. Na krawędzi krateru znajduje się osada Gewai.
Brakuje wiarygodnych informacji o erupcjach historycznych. W 1976 roku zarejestrowano wzmożoną aktywność termiczną.
5 stycznia 2018 roku odnotowano pierwszy w historii obserwacji wybuch wulkanu, przez co ewakuowano mieszkańców wyspy, m.in. na sąsiednią wyspę Blup Blup.

</doc>
<doc id="4196665" url="https://pl.wikipedia.org/wiki?curid=4196665" title="Placówka Straży Granicznej I linii Chałupy">
Placówka Straży Granicznej I linii Chałupy



</doc>
<doc id="4196667" url="https://pl.wikipedia.org/wiki?curid=4196667" title="Iwan Tarasiewicz Gramotin">
Iwan Tarasiewicz Gramotin



</doc>
<doc id="4196668" url="https://pl.wikipedia.org/wiki?curid=4196668" title="Placówka Straży Granicznej I linii „Chałupy”">
Placówka Straży Granicznej I linii „Chałupy”



</doc>
<doc id="4196669" url="https://pl.wikipedia.org/wiki?curid=4196669" title="Iwan Fiodorowicz d'Asch">
Iwan Fiodorowicz d'Asch



</doc>
<doc id="4196672" url="https://pl.wikipedia.org/wiki?curid=4196672" title="Placówka Straży Granicznej II linii „Hel”">
Placówka Straży Granicznej II linii „Hel”

Placówka Straży Granicznej II linii „Hel” – jednostka organizacyjna Straży Granicznej pełniąca służbę ochronną na granicy państwowej w latach 1929–1939.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 1 dowódcy Straży Granicznej płk. Jana Jura-Gorzechowskiego z 29 kwietnia 1929 roku "w sprawie zmian w organizacji Pomorskiego Inspektoratu Okręgowego" zmieniał częściowo organizację Inspektoratu i powołał komisariat Straży Granicznej „Hel”, a w jego składzie placówkę Straży Granicznej II linii „Hel”.
Rozkazem nr 12 z 14 lipca 1939 roku "w sprawie reorganizacji placówek II linii i posterunków wywiadowczych oraz obsady personalnej", komendant Straży Granicznej gen. bryg. Walerian Czuma zniósł placówkę II linii „Hel”.

</doc>
<doc id="4196675" url="https://pl.wikipedia.org/wiki?curid=4196675" title="Burletta">
Burletta

Burletta – rodzaj krótkiej opery z elementami burleski.
Gatunek narodził się w XVIII wieku w Anglii jako próba obejścia prawa przez małe teatry. Formy, które składały się z trzech aktów i w którym śpiewano przynajmniej pięć piosenek, uznawane były za burlettę, dzięki czemu mogły być wystawiane poza teatrami mającymi monopol na sztuki teatralne. Dlatego też w formie burletty wystawiano nawet przeróbki sztuk Williama Szekspira.

</doc>
<doc id="4196676" url="https://pl.wikipedia.org/wiki?curid=4196676" title="Ogniesław Kostowicz Stepanowicz">
Ogniesław Kostowicz Stepanowicz



</doc>
<doc id="4196677" url="https://pl.wikipedia.org/wiki?curid=4196677" title="Kościół św. Eufemii w Rovinju">
Kościół św. Eufemii w Rovinju

Kościół św. Eufemii w Rovinju (chorw. "Crkva sv. Eufemije u Rovinju") – rzymskokatolicki kościół w Rovinju. Zbudowany w stylu baroku weneckiego w I połowie XVIII wieku na miejscu kilku poprzednich kościołów. Jest miejscem przechowywania relikwii św. Eufemii z Chalcedonu, patronki miasta.
Historia.
Na miejscu dzisiejszego kościoła św. Eufemii znajdował się niewielki kościół św. Jerzego, zbudowany około 800 roku. Kiedy do ówczesnego Rovigna został sprowadzony sarkofag ze szczątkami św. Eufemii, kościół ten stał się zbyt mały, aby pomieścić wszystkich pielgrzymów. W X wieku mieszkańcy miasta rozpoczęli budowę nowego, większego kościoła. Miał on trzy nawy, zamknięte trzema apsydami. W jego wnętrzu znajdowały się drewniane posągi św. Jerzego i św. Eufemii. Na początku XVII wieku wzniesiono nowy kamienny, pozłacany posąg, który do dziś pozostaje na ołtarzu świętej. Stan techniczny kościoła z biegiem czasu pogarszał się, a ponieważ liczba ludności miasta rosła, mieszkańcy postanowili zbudować kolejny, jeszcze większy kościół. Sporządzenie projektu powierzono początkowo weneckiemu architektowi Giovanniemu Scalfarottiemu, ale jego projekt nie zyskał aprobaty zleceniodawców, wezwano więc kolejnego wenecjanina, Giovanniego Dozziego. Prace budowlane rozpoczęto w 1725, a ukończono w 1736 roku. W 1741 roku zbudowano trzy ołtarze główne, a w 1754 roku zamontowano organy. Stropy, ławki w nawie i stalle w prezbiterium z 1750 roku zrealizował Giovanni Napolachi, a dekoracje stiukowe dodał w tym samym roku wenecki artysta Giovanni Lattuga. W 1754 roku zamontowano organy, dzieło Antonia Barbiniego z Murano. 26 września 1756 roku kościół uroczyście konsekrował biskup Gasparo Negri. Fasada została zaprojektowana przez Giacoma Pozza i zbudowana w 1883 roku. Wnętrze kościoła przyozdobiono kolejnymi ołtarzami i obrazami.
Architektura.
Kościół św. Eufemii reprezentuje typ baroku weneckiego. Jego długość wynosi 51,11 m, a szerokość 30,26 m. Nawa główna ma 17,71 m wysokości, a nawy boczne – 10,11 m. Obok kościoła znajduje się dzwonnica, zbudowana w miejscu wcześniejszej, zniszczonej w 1545 roku przez uderzenie pioruna. Nową dzwonnicę zaprojektował w 1650 roku Alessandro Manapola na wzór dzwonnicy św. Marka w Wenecji. Budowa rozpoczęła się w 1654 roku pod kierunkiem mediolańskiego architekta Antonia Fassolli, którego w 1668 roku zastąpił inny mediolańczyk, Antonio Man. W 1687 roku dzwonnicę zwieńczono hełmem, zbudowanym pod kierunkiem Cristofora Ballana. Dzwonnica wznosi się na planie kwadratu o boku około 9 m. Na jej szczycie znajduje się miedziany, pozłacany posąg św. Eufemii, umieszczony na łożyskach, aby mógł obracać się wokół własnej osi w zależności od kierunku wiatru. Zastąpił on w 1758 roku poprzedni, drewniany posąg, zniszczony dwa lata wcześniej przez uderzenie pioruna. Również i on został trafiony przez piorun, wskutek czego musiał być poddany w 1834 roku restauracji. 20 lutego 1936 roku w posąg uderzył samolot wojskowy. Dokonano naprawy posągu, który 8 lipca 1938 roku powrócił na swoje miejsce. Dzwonnica wraz z posągiem ma 62 m wysokości. Jest najwyższą wieżą kościelną w Istrii.
Wnętrze.
W ołtarzu głównym znajdują się posągi św. Jerzego, św. Marka i św. Rocha, zbudowane z marmuru karraryjskiego według projektu weneckiego rzeźbiarza Girolama Laureata. Po lewej stronie ołtarza głównego znajduje się marmurowy ołtarz Najświętszego Sakramentu, ozdobiony posągami aniołów, a po prawej – również marmurowy, ołtarz św. Eufemii, patronki miasta. Kamienny posąg świętej pochodzi z XV wieku. Za ołtarzem znajduje się sarkofag, w którym przechowywane są jej relikwie. Datowany na III wiek, został, według podań, przewieziony w 800 roku z Konstantynopola do Rovigo w celu uratowania go przez zniszczeniem przez ikonoklastów. Jest on wykonany z marmuru i ma wymiary: 208 cm długości, 195 cm wysokości i 95 cm szerokości. Na ścianach otaczających sarkofag wiszą obrazy z 1883 roku, namalowane przez Leonarda Rygę, przedstawiające dotarcie sarkofagu do wybrzeży Rovigna oraz męczeństwo św. Eufemii. Na sklepieniu znajduje się obraz przedstawiający koronację św. Eufemii na niebie. Po prawej (południowej) stronie kościoła znajdują się ołtarze Matki Bożej Różańcowej, św. Franciszka z Asyżu, św. Piotra i św. Michała Archanioła, natomiast po lewej (północnej) – ołtarz św. Mikołaja, chrzcielnica oraz ołtarze św. Sebastiana, Matki Bożej z Góry Karmel i św. Rocha. Na obrazach przedstawieni są, między innymi: św. Antoni Padewski, św. Jan Chrzciciel, św. Franciszek z Asyżu i Najświętsza Maryja Panna. Kandelabry zrealizował na początku XVIII wieku złotnik z Padwy, Zuanne Adolfo Gaapa (urodzony w Augsburgu), a okazałe srebrne antepedium – w 1776 roku Angiolo Scarabella d’Est.

</doc>
<doc id="4196684" url="https://pl.wikipedia.org/wiki?curid=4196684" title="Roman Malinowski (polityk rosyjski)">
Roman Malinowski (polityk rosyjski)



</doc>
<doc id="4196686" url="https://pl.wikipedia.org/wiki?curid=4196686" title="Thomas Koorilos Chakkalapadickal">
Thomas Koorilos Chakkalapadickal

Thomas Koorilos Chakkalapadickal (Thomas Mar Koorilos, ur. 19 października 1958 w Kaddapra Mannar) – indyjski duchowny syromalankarski, od 2007 arcybiskup Tiruvalla.
Życiorys.
Święcenia kapłańskie przyjął 30 grudnia 1985 i został inkardynowany do eparchii Tiruvalla. Doktoryzował się z prawa kanonicznego na Papieskim Instytucie Wschodnim w Rzymie. Przez trzy lata pracował jako wikariusz parafialny, a następnie został sekretarzem biskupim i kapelanem dla wiernych malankarskich w Delhi. Po powrocie ze studiów doktoranckich został kanclerzem eparchii oraz jej wikariuszem sądowym.
9 maja 1997 został mianowany biskupem pomocniczym Tiruvalli i biskupem tytularnym "Tigisi in Mauretania". Sakry biskupiej udzielił mu w miejscowej katedrze ówczesny eparcha Tiruvalli, Geevarghese Timotheos Chundevalel.
15 stycznia 2003 ogłoszono jego nominację na biskupa nowo utworzonej eparchii Muvattupuzha. 6 lutego 2003 kanonicznie objął urząd.
26 marca 2007 został prekonizowany metropolitą Tiruvalli, zaś 2 maja 2007 odbyła się jego intronizacja.
W 2013 został sekretarzem Synodu Katolickiego Kościoła Syromalankarskiego.

</doc>
<doc id="4196687" url="https://pl.wikipedia.org/wiki?curid=4196687" title="Roman Malinowski (marszałek Sejmu)">
Roman Malinowski (marszałek Sejmu)



</doc>
<doc id="4196691" url="https://pl.wikipedia.org/wiki?curid=4196691" title="Gare d’Éloyes">
Gare d’Éloyes

Gare d'Éloyes – przystanek kolejowy w miejscowości Éloyes, w departamencie Wogezy, w regionie Grand Est, we Francji. Jest zarządzany przez SNCF i obsługiwany przez pociągi TER Lorraine. 
Położenie.
Znajduje się na linii Épinal – Bussang, na km 18,229 między stacjami Pouxeux i Saint-Nabord, na wysokości 387 m n.p.m. 

</doc>
<doc id="4196693" url="https://pl.wikipedia.org/wiki?curid=4196693" title="Luma">
Luma

Luma (orm. Լումա) – moneta zdawkowa używana w Armenii jako 1/100 drama. W 1994 wprowadzono do obiegu monety 10, 20 i 50 luma, jednak aktualnie nie są wybijane (z powodu dewaluacji najmniejszą jednostką płatniczą jest banknot 10 dramów). Monety były wybijane z aluminium.

</doc>
<doc id="4196697" url="https://pl.wikipedia.org/wiki?curid=4196697" title="László Bénes">
László Bénes

László Bénes (ur. 9 września 1997 w Dunajskiej Stredzie) – słowacki piłkarz grający na pozycji pomocnika w niemieckim klubie Hamburger SV. 
Życiorys.
Życie prywatne.
Wywodzi się z węgierskiej mniejszości narodowej zamieszkującej południe Słowacji. Jego idolami w dzieciństwie byli Cristiano Ronaldo i Marek Hamšík.
Kariera klubowa.
W czasach juniorskich trenował w FC ŠTK 1914 Šamorín, w DAC 1904 Dunajská Streda oraz w węgierskim Győri ETO FC. W barwach tego ostatniego rozegrał jeden mecz w seniorskich rozgrywkach Nemzeti Bajnokság I. Miało to miejsce 6 grudnia 2014 w wygranym 2:0 spotkaniu z Budapest Honvéd FC.
5 lutego 2015 został piłkarzem MŠK Žilina. W rozgrywkach Fortuna ligi zadebiutował 4 kwietnia 2015 w wygranym 4:1 meczu z FC VSS Košice. W trakcie półtora roku gry w Żylinie zagrał w sumie w 31 meczach ligowych, w których zdobył dwa gole.
23 czerwca 2016 został ogłoszony nowym piłkarzem niemieckiej Borussii Mönchengladbach. Kwota transferu wyniosła około 2 milionów euro. W Bundeslidze zadebiutował 19 marca 2017 w przegranym 0:1 spotkaniu z Bayernem Monachium, zmieniając 81. minucie André Hahna.
Kariera reprezentacyjna.
Reprezentował kadry do lat 16, do lat 18, do lat 19 oraz do lat 21. Z tą ostatnią wystąpił w 2017 roku na rozgrywanych w Polsce Mistrzostwach Europy.
W seniorskiej reprezentacji Słowacji zadebiutował 10 czerwca 2017 w wygranym 2:1 meczu z Litwą.
Styl gry.
Przez media oraz kibiców bywa porównywany do Hamšíka. Podkreśla się jego kreatywność oraz dobre warunki fizyczne. Samuel Slovák, były reprezentant Słowacji, dostrzega za to większe podobieństwo Bénesa do angielskiego piłkarza Chrisa Waddle′a.
La Gazzetta dello Sport umieściła go w 2016 roku na liście 50. najbardziej obiecujących młodych piłkarzy świata.

</doc>
<doc id="4196698" url="https://pl.wikipedia.org/wiki?curid=4196698" title="New Eastern Europe">
New Eastern Europe

New Eastern Europe – dwumiesięcznik wydawany od 2011 roku przez Kolegium Europy Wschodniej im. Jana Nowaka-Jeziorańskiego we Wrocławiu. Pismo jest poświęcone problematyce regionu Europy Wschodniej i Azji Centralnej oraz europejskiej polityce wschodniej. Redaktorem naczelnym jest Adam Reichardt. 
Siedziba redakcji pisma mieści się w Krakowie przy ul. Szlak 26/12A. 
Przy piśmie istnieje Rada Redakcyjna w składzie: Paweł Kowal, Eugeniusz Smolar, Jarosław Hrycak, Mykoła Riabczuk, Lilia Szewcowa, George Mink, Jan Zielonka, Ivan Krastev i Cornelius Ochmann. 
Wydawca pisma organizuje również spotkania promocyjne i dyskusje na ważne tematy związane z tematyką pismą. 

</doc>
<doc id="4196701" url="https://pl.wikipedia.org/wiki?curid=4196701" title="Kempten (Allgäu) Ost">
Kempten (Allgäu) Ost

Kempten (Allgäu) Ost (niem.: "Bahnhof Kempten (Allgäu) Ost") – przystanek kolejowy w Kempten (Allgäu), w kraju związkowym Bawaria, w Niemczech. Według DB Station&amp;Service ma kategorię 6. Znajduje się na linii Neu-Ulm – Kempten.

</doc>
<doc id="4196704" url="https://pl.wikipedia.org/wiki?curid=4196704" title="Benedict To Varpin">
Benedict To Varpin

Benedict To Varpin (ur. 24 lipca 1936 w Volavolo, zm. 8 września 2020 w Rabaul) – melanezyjski duchowny rzymskokatolicki, biskup Bereiny, arcybiskup Madangu.
Biografia.
Benedict To Varpin urodził się 24 lipca 1936 w Volavolo w Nowej Gwinei Australijskiej. 24 stycznia 1971 otrzymał święcenia prezbiteriatu i został kapłanem archidiecezji Rabaul.
30 października 1979 papież Jan Paweł II mianował go biskupem Bereiny. 19 marca 1980 przyjął sakrę biskupią z rąk swojego poprzednika bpa Louisa Vangeke MSC. Współkonsekratorami byli biskup pomocniczy Rabaulu George To Bata oraz biskup Mendi Firmin Martin Schmidt OFMCap.
26 stycznia 1987 papież mianował go koadiutorem arcybiskupa Madangu. 31 grudnia 1987, po przejściu swojego poprzednika na emeryturę, objął arcybiskupstwo. Był pierwszym ordynariuszem Madangu pochodzącym z Papui-Nowej Gwinei. 24 lipca 2001 zrezygnował z arcybiskupstwa.

</doc>
<doc id="4196705" url="https://pl.wikipedia.org/wiki?curid=4196705" title="Abraham Youlios Kackanatt">
Abraham Youlios Kackanatt

Abraham Youlios Kackanatt (ur. 10 czerwca 1944 w Kallooppara) – indyjski duchowny syromalankarski, w latach 2008–2019 biskup Muvattupuzha.
Życiorys.
Święcenia kapłańskie otrzymał 10 października 1970 i został inkardynowany do archieparchii Tiruvalla. Był m.in. koordynatorem eparchialnych dzieł społecznych, rektorem seminarium w Trivandrum oraz dyrektorem centrum medycznego w Tiruvalla.
18 stycznia 2008 papież Benedykt XVI zatwierdził jego wybór na zwierzchnika eparchii Muvattupuzha, dokonany przez Synod Kościoła Syromalankarskiego. Chirotonii udzielił mu 9 lutego 2008 ówczesny zwierzchnik Kościoła Syromalankarskiego, Baselios Cleemis Thottunkal.
11 czerwca 2019 przeszedł na emeryturę.

</doc>
<doc id="4196707" url="https://pl.wikipedia.org/wiki?curid=4196707" title="Tavernes de la Valldigna (stacja kolejowa)">
Tavernes de la Valldigna (stacja kolejowa)

Tavernes de la Valldigna (hiszp. "Estación de Tavernes de la Valldigna") – stacja kolejowa w miejscowości Tavernes de la Valldigna, w prowincji Walencja, we wspólnocie autonomicznej Walencja, w Hiszpanii.
Jest obsługiwana przez pociągi linii C-1 Cercanías Valencia przewoźnika RENFE.
Położenie stacji.
Znajduje się na Silla – Gandia w km 37, na wysokości 2 m n.p.m.
Historia.
Stacja została otwarta 19 sierpnia 1878 wraz z odcinkiem Silla-Benifayó linii Silla-Cullera. Linię zbudowała Compañía del Ferrocarril Económico de Silla a Cullera. W 1923 spółka przeszła do większej kompanii o nazwie Norte. Stan ten się utrzymywał do 1941, kiedy to nastąpiła nacjonalizacja kolei w Hiszpanii i powstanie RENFE.
Od 31 grudnia 2004 Renfe Operadora obsługuje linie kolejowe, podczas gdy Adif jest właścicielem obiektów kolejowych.

</doc>
<doc id="4196708" url="https://pl.wikipedia.org/wiki?curid=4196708" title="Placówka Straży Granicznej I linii „Dalwin”">
Placówka Straży Granicznej I linii „Dalwin”

Placówka Straży Granicznej I linii „Dalwin” – jednostka organizacyjna Straży Granicznej pełniąca służbę ochronną na granicy polsko-gdańskiej w latach 1929–1939.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną. 
Rozkazem nr 1 z 29 kwietnia 1929 roku "w sprawie zmian organizacji Pomorskiego Inspektoratu Okręgowego" komendant Straży Granicznej płk Jan Jur-Gorzechowski powołał do życia i ustalił organizację komisariatu „Skarszewy”. Placówka Straży Granicznej II linii „Zajączkowo” znalazła się w jego składzie.
Rozkazem nr 12 z 10 stycznia 1930 roku "w sprawie reorganizacji Pomorskiego Inspektoratu Okręgowego" komendant Straży Granicznej płk Jan Jur-Gorzechowski ustalił numer i nową organizację komisariatu. Placówkę Straży Granicznej II linii „Zajączkowo” przeniesiono do Dalwina.
Rozkazem nr 3 z 29 listopada 1933 roku "w sprawach organizacyjnych", komendant Straży Granicznej płk Jan Jur-Gorzechowski przemianował placówkę II linii „Dalwin” na placówkę I linii.
Struktura organizacyjna.
Organizacja w czerwcu 1929:

</doc>
<doc id="4196710" url="https://pl.wikipedia.org/wiki?curid=4196710" title="Placówka Straży Granicznej I linii „Skarszewy”">
Placówka Straży Granicznej I linii „Skarszewy”

Placówka Straży Granicznej I linii „Skarszewy” – jednostka organizacyjna Straży Granicznej pełniąca służbę ochronną na granicy polsko-gdańskiej w latach 1936–1939.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną. 
Rozkazem nr 1 z 29 kwietnia 1929 roku "w sprawie zmian organizacji Pomorskiego Inspektoratu Okręgowego" komendant Straży Granicznej płk Jan Jur-Gorzechowski powołał do życia i ustalił organizację komisariatu „Skarszewy”.
Rozkazem nr 1 z 27 marca 1936 roku "w sprawach [...] zmian w niektórych inspektoratach okręgowych", komendant Straży Granicznej płk Jan Jur-Gorzechowski utworzył placówkę Straży Granicznej I linii „Skarszewy”.

</doc>
<doc id="4196711" url="https://pl.wikipedia.org/wiki?curid=4196711" title="Placówka Straży Granicznej I linii „Wysin”">
Placówka Straży Granicznej I linii „Wysin”

Placówka Straży Granicznej II linii „Arniki Dolne” – jednostka organizacyjna Straży Granicznej pełniąca służbę ochronną na granicy polsko-gdańskiej w latach 1928–1939.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną. 
Rozkazem nr 1 z 29 kwietnia 1929 roku "w sprawie zmian organizacji Pomorskiego Inspektoratu Okręgowego" komendant Straży Granicznej płk Jan Jur-Gorzechowski powołał do życia i ustalił organizację komisariatu „Skarszewy”. Placówka Straży Granicznej II linii „Arniki Dolne” znalazła się w jego składzie.
Rozkazem nr 3 z 29 listopada 1933 roku "w sprawach organizacyjnych"', komendant Straży Granicznej płk Jan Jur-Gorzechowski przemianował placówkę II linii „Arniki „Dolne” na placówkę I linii.
Rozkazem nr 3 z 27 lipca 1936 roku "w sprawach reorganizacji placówek i zmian przydziałów", komendant Straży Granicznej płk Jan Gorzechowski zmienił nazwę placówki I linii „Arniki Dolne” na „Wysin” .
Struktura organizacyjna.
Organizacja w czerwcu 1929:

</doc>
<doc id="4196713" url="https://pl.wikipedia.org/wiki?curid=4196713" title="Zbigniew Zieliński (działacz PZPR)">
Zbigniew Zieliński (działacz PZPR)



</doc>
<doc id="4196714" url="https://pl.wikipedia.org/wiki?curid=4196714" title="Zbigniew Zieliński (polityk)">
Zbigniew Zieliński (polityk)



</doc>
<doc id="4196715" url="https://pl.wikipedia.org/wiki?curid=4196715" title="Long Island (Papua-Nowa Gwinea)">
Long Island (Papua-Nowa Gwinea)

Long Island – należąca do Papui-Nowej Gwinei wulkaniczna wyspa na Morzu Bismarcka. Jest oddzielona od północnego wybrzeża Nowej Gwinei (półwyspu Huon) cieśniną Witiaz o szerokości 52 km. Znajduje się w odległości 60 km od wyspy Umboi i 125 km od Nowej Brytanii. Administracyjnie należy do prowincji Madang.
Geografia.
Wyspa ma kształt sześciokąta. Znajdują się na niej dwa stratowulkany: Mount Reaumur na północy i Cerisy Peak na południu o wysokości 1280 m n.p.m. W centralnej części wyspy znajduje się duża kaldera o wymiarach 10 × 12,5 km wypełniona słodkowodnym jeziorem Lake Wisdom. Na jeziorze znajduje się niewielka wyspa Motmot (200 × 200 m).
Historia.
Pierwszym Europejczykiem, który zobaczył Long Island, był hiszpański nawigator Iñigo Órtiz de Retes, gdy na pokładzie statku „San Juan" próbował dopłynąć z Tidore do Nowej Hiszpanii. Było to 12 sierpnia 1545 roku.
Nazwę wyspie nadał w 1700 roku William Dampier, który opisał ją jako „długą wyspę, z wysokim wzgórzem na każdym końcu”. Mieszkańcy nazywają ją Pono, natomiast w Nowej Gwinei używana jest nazwa Arop lub Ahrup.
Plemię Yopno mieszkające na półwyspie Huon wierzy, że duchy zmarłych płyną rzeką Yopno do morza, a następnie do wyspy Long Island, gdzie czeka już na nie duch innego zmarłego.
Wyspę Long Island zamieszkuje około 900 osób w wioskach Bok, Kaut, Malala, Poin Kiau i Matapun.

</doc>
<doc id="4196717" url="https://pl.wikipedia.org/wiki?curid=4196717" title="Zbigniew Zieliński (założyciel fundacji)">
Zbigniew Zieliński (założyciel fundacji)



</doc>
<doc id="4196724" url="https://pl.wikipedia.org/wiki?curid=4196724" title="Diecezja Guildford">
Diecezja Guildford

Diecezja Guildford () – diecezja Kościoła Anglii w metropolii Cantebury, obejmująca większość obszaru hrabstwa Surrey, część hrabstwa Hampshire, a także mały fragment Wielkiego Londynu. Siedzibą biskupa jest Guildford. Diecezja powstała w 1927 roku w wyniku wyłączenia części terytorium z diecezji Winchesteru. 
Biskupi.
"stan na 17 stycznia 2018"

</doc>
<doc id="4196735" url="https://pl.wikipedia.org/wiki?curid=4196735" title="Placówka Straży Granicznej II linii „Arniki Dolne”">
Placówka Straży Granicznej II linii „Arniki Dolne”



</doc>
<doc id="4196736" url="https://pl.wikipedia.org/wiki?curid=4196736" title="Prawnik">
Prawnik

Prawnik (w odniesieniu do kobiet dopuszczalna jest forma prawniczka) – osoba pełniąca funkcję lub zawód bądź posiadająca wykształcenie prawne. Rozumienie tego pojęcia jest niejednolite i zależy od takich czynników jak kultura prawna, czasy bądź przyjęte teorie socjologiczne. Teorią pojęcia „prawnik” zajmuje się komparatystyka prawnicza.
Nazwa „prawnik” wywodzi się z nazewnictwa "common law", jednak znaczenie tego słowa jest odmienne w prawie stanowionym. Pierwotne określenie oznacza osobę, która ukończyła studia prawne, nawet gdy po wykształceniu się nie wykonuje zawodu prawnego.
Teoria pojęcia.
Teorie tego zawodu rozwinęły się w kulturze prawa stanowionego i "common law", gdzie pozycja zawodu prawnego jest największa. Sformułowano trzy główne teorie zawodu prawnika, a ich autorami byli: Max Weber, Karl Marx i Talcott Parsons.
Max Weber twierdził, że podstawową kategorią usytuowania zawodu prawnika w społeczeństwie jest rynek. Prawnicy, będący ekspertami w dziedzinie prawa, kontrolują rynek, świadcząc profesjonalne usługi prawne, zabezpieczając w ten sposób zbiorowe potrzeby społeczeństwa w zakresie bezpieczeństwa i ochrony praw jednostki. Powoduje to podnoszenie się statusu zbiorowego prawników. Kontrola rynku odbywa się poprzez tworzenie korporacji prawniczych ograniczających dostęp do świadczenia tego rodzaju usług poprzez wprowadzenie obowiązków takich jak przynależność do danej korporacji, uzyskanie licencji lub rejestracja, które powiązane są z obowiązkiem uiszczania opłat i potwierdzeniem posiadanych kwalifikacji w trakcie postępowań egzaminacyjnych.
Punktem odniesienia teorii zawodu prawnika Karla Marxa jest teoria walki klas i wynikające z niej umiejscowienie zawodu prawnika w społeczeństwie. Oczekiwaniem Karla Marxa było poszerzenie jednej z nich o wolne zawody prawnicze bądź zanik wolnych zawodów prawniczych. Prawnicy nie ulegają przyporządkowaniu do żadnej z grup, gdyż zachowują tożsamość zawodową, a nie klasową, ponieważ ich kapitałem nie jest – jak to wynika z ujęcia marksistowskiego – pieniądz, lecz profesjonalna wiedza.
Teoria strukturalno-funkcjonalna Talcotta Parsonsa o porządku społecznym zwraca uwagę na wielość czynników sytuujących pozycję zawodu prawnika w społeczeństwie. Są to „środowisko rodzinne, etniczne, rasa, płeć, religia, wykształcenie, zajęcia, klientela, wynagrodzenia, dochody, bogactwo i polityka”. Teoria Parsonsa zwraca szczególną uwagę na konieczność zagwarantowania autonomii zawodowej, samorządności i możliwości samoregulacji korporacjom prawniczym. Konieczność ta wynika z wykorzystywania tych instytucji w interesie klienta przy jednoczesnym założeniu braku nadużyć w interesie własnym.
Funkcje prawnika.
Zawody prawne istnieją, by regulować stosunki między jednostkami ludzkimi, oraz między zespołami ludzkimi. Już od starożytności prawnicy dokonywali tej regulacji w społeczeństwie, czego najlepszym przykładem jest prawo rzymskie. Poza tym zawody prawnicze istnieją po to aby: „reprezentować interesy ludzi i towarzyszyć im przy tym przed sądami i innymi organizacjami, przygotowywać i weryfikować dokumenty prawne, spełniać rolę mediatorów, arbitrów i negocjatorów, kształtować świadomość prawną społeczeństwa, chronić prawa człowieka oraz realizować sprawiedliwość”.
Zawody prawnicze.
Klasyfikacje.
Zawód związany z prawem może oznaczać „zespół czynności wyodrębnionych w społecznym podziale pracy, wymagających odpowiednich kwalifikacji, wykonywanych przez jednostkę stale lub dorywczo, stanowiących źródło jego utrzymania, prestiżu i niekiedy władzy”, ale może też określać pewną grupę społeczną wykonującą określoną pracę (np. zawód sędziego).
Najbardziej rozpoznawalnym kryterium jest kryterium kultury prawnej, czyli przynależność prawnika do określonej struktury. Porównywanie zawodu prawnika na podstawie różnych kultur prawnych pozwala ujawnić istotne różnice między tymi zawodami w danej społeczności, np. różnice w ubiorze bądź w zachowaniu. We wszystkich kulturach prawnych, z wyjątkiem kultury animizmu, występują klasyfikacje zawodów prawniczych. Jedynie w kulturze prawa amerykańskiego występuje zasada jednolitości, a zawody prawnicze są zróżnicowane ze względu na specjalizacje w dziedzinach prawa.
Kryterium przedmiotu polega na porównywaniu zawodów prawniczych ze względu na ich działalność. Owocem tego podziału jest wyróżnienie prawników akademickich, sądowych, administracyjnych, gospodarczych, bankowych, politycznych. Jest to katalog otwarty sektorów, w których zawód prawnika może być wykonywany.
Kryterium funkcji to podział ze względu na rolę społeczną wykonywaną przez przedstawicieli danego zawodu prawniczego. Pozwala on wyodrębnić prawników, którzy nauczają prawa, od tworzących prawo, stosujących je albo egzekwujących jego przestrzeganie. Funkcja tworzenia prawa jest realizowana wspólnie przez prawników z nieprawnikami. W demokratycznym państwie prawa wszystkie te funkcje muszą być „harmonijnie ze sobą połączone”.
Kryterium interesu to podział na prawników interesu publicznego ("pro publico bono") oraz na prawników interesu prywatnego ("pro privato bono"). Podział ten jest silnie uzależniony od ustroju prawnego. Pierwsza grupa to prawnicy pracujący w sektorze prawa publicznego, np. prokurator. Druga grupa wykonuje swój zawód w sektorze prawa prywatnego; to głównie adwokaci.
Niektóre nowe zawody.
Kryterium czasu jest istotne ze względu na określenie tradycji w zawodach i specjalizacjach prawniczych. Ze względu na to kryterium wyróżnia się zawody klasyczne i „nowe”. Do zawodów klasycznych kwalifikuje się sędziego, prokuratora, adwokata, radcę prawnego, notariusza oraz komornika sądowego. Nowe zawody: referendarz sądowy, doradca podatkowy, rzecznik patentowy i nadzorca sądowy. Dodatkowo współczesna doktryna teorii zawodów prawnych wyróżnia także barristera, euroadwokata i paralegalisty.
Euroadwokatem, zgodnie z Dyrektywą Wspólnoty Europejskiej z 22 marca 1977, jest „osoba zajmująca się w swoim kraju wykonaniem zawodu pod jedną z niniejszych nazw: "advocate", "barrister", "solicitor", "advocat", "advocaat", "rechtsanwalt", "asinajaja", "dikigoros", "abogado", "avogada", "abokatu", "avvocato"”. Uprawnienia euroadwokata otrzymują także adwokaci kolejnych krajów przyjmowanych do Unii Europejskiej. Model zawodu euroadwokata dopiero się kształtuje, jest on zlepkiem cech adwokatury państw członkowskich. Chodzi o cechy występujące zarówno w kręgu "common law", jak i prawa stanowionego.
Paralegalista to zawód asystenta prawnego, wypracowany w 1967 roku. Paralegaliści ukształtowali silne, własne, różne organizacyjne stowarzyszenia zawodowe. Główne z nich to amerykańskie "National Federation of Paralegal Assistans" i "National Association of Legal Assistans". Paralegaliści mają własne kodeksy etyczne. Zawód okazał się na tyle atrakcyjny, że jego wykonywania podejmują się nawet osoby z wykształceniem prawnym.

</doc>
<doc id="4196738" url="https://pl.wikipedia.org/wiki?curid=4196738" title="Placówka Straży Granicznej I linii „Arniki Dolne”">
Placówka Straży Granicznej I linii „Arniki Dolne”



</doc>
<doc id="4196739" url="https://pl.wikipedia.org/wiki?curid=4196739" title="Silver cross">
Silver cross

Silver Cross – brytyjski producent branży dziecięcej. Firma zajmuje się produkcją wózków, fotelików, mebli dziecięcych, pościeli oraz zabawek. Silver Cross powstał w 1877 roku w Yorkshire w Anglii i jest jednym z najstarszych producentów wózków na świecie. Firma sprzedaje swoje produkty w ponad 70 krajach na całym świecie w tym także w Polsce.
Początek Silver Cross.
Firma Silver Cross powstała w 1877 roku w Yorkshire w Anglii, jej założycielem był brytyjski inżynier i wynalazca William Wilson. William Wilson jest twórcą prototypu współczesnego wózka dziecięcego. Prototyp wózka powstał w jego zakładzie w Yorkshire przy ulicy Silver Cross, od której wzięła się nazwa firmy Silver Cross. Stworzony przez Williama Wilsona wózek wyróżniał się twardym nadwoziem, zawieszeniem w kształcie litery C, kołami ze szprychami oraz składaną budką. William Wilson opatentował swój wynalazek i rozpoczął nową erą w tworzeniu produktów dla dzieci.
Wózki Silver Cross dla brytyjskiej rodziny królewskiej.
Od 1895 roku czyli od urodzenia króla Jerzego VI, Silver Cross jest głównym producentem wózków dziecięcych dla brytyjskiej rodziny królewskiej. Z wózków Silver Cross korzystali: król Jerzy VI, królowa Elżbieta II a w 1948 roku marka Silver Cross zaprojektowała specjalny model wózka dla księcia Karola. Następnie z wózków Silver Cross korzystali synowie Księcia Karola, czyli: książę Wilhelm oraz książę Henryk. Aktualnie z wózków firmy korzystają dzieci księcia Wilhema i Cathrine Middleton: książę Jerzy oraz księżniczka Karolina.
Silver Cross współcześnie.
Od 1960 roku firma Silver Cross jest czołowym producentem wózków dziecięcych w Wielkiej Brytanii. Firma została nazwana „Rolls-Royce wśród wózków”. Kiedy lata 80 wieku przyniosły zapotrzebowanie na lżejsze, mniejsze i bardziej funkcjonalne wózki, Silver Cross rozpoczął produkcję wózka Wayfarer, wyposażonego w odwracane siedzisko spacerowe. Wózek szybko zyskał popularność i sprzedał się w ilości miliona egzemplarzy. Od lat 80 firma stała się jednym z największych producentów wózków dziecięcych w Europie. Obecnie Silver Cross zajmuje się produkcją nie tylko wózków dziecięcych, ale także fotelików samochodowych, mebli dziecięcych, pościeli oraz zabawek. Produkty Silver Cross sprzedawane są w ponad 70 krajach na świecie w tym od 2017 roku w Polsce – Silver Cross Polska. Silver Cross nadal jest najpopularniejszą marką artykułów dziecięcych w Wielkiej Brytanii. Silver Cross we współpracy z Aston Martin stworzyła najbardziej luksusowy i najdroższy wózek dziecięcy na świecie – Silver Cross Surf 3 Aston Martin Edition. Stelaż wózka wykonany jest ze stopu magnezu, a tapicerka ze skóry. Wózek wyposażony jest we wkładkę z runa owiec oraz ręcznie szyty kaszmirowy kocyk. Wszystkie te elementy składają się na najwyższą cenę wózka dziecięcego w historii: 14 999zł.

</doc>
<doc id="4196745" url="https://pl.wikipedia.org/wiki?curid=4196745" title="Placówka Straży Granicznej II linii „Zajączkowo”">
Placówka Straży Granicznej II linii „Zajączkowo”



</doc>
<doc id="4196746" url="https://pl.wikipedia.org/wiki?curid=4196746" title="Placówka Straży Granicznej II linii „Dalwin”">
Placówka Straży Granicznej II linii „Dalwin”



</doc>
<doc id="4196747" url="https://pl.wikipedia.org/wiki?curid=4196747" title="Trichloronitrometan">
Trichloronitrometan



</doc>
<doc id="4196748" url="https://pl.wikipedia.org/wiki?curid=4196748" title="Placówka Straży Granicznej II linii „Skarszewy”">
Placówka Straży Granicznej II linii „Skarszewy”

Placówka Straży Granicznej II linii „Skarszewy” – jednostka organizacyjna Straży Granicznej pełniąca służbę ochronną na granicy polsko-gdańskiej w latach 1928–1939.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną. 
Rozkazem nr 1 z 29 kwietnia 1929 roku "w sprawie zmian organizacji Pomorskiego Inspektoratu Okręgowego" komendant Straży Granicznej płk Jan Jur-Gorzechowski powołał do życia i ustalił organizację komisariatu „Skarszewy”. Placówka Straży Granicznej II linii „Skarszewy” znalazła się w jego składzie.
Rozkazem nr 3/31 zastępcy komendanta Straży Granicznej płk. Emila Czaplińskiego z 5 sierpnia 1931 roku zniesiono posterunek detaszowany „Skaryszewy”.
Struktura organizacyjna.
Organizacja w czerwcu 1929:

</doc>
<doc id="4196749" url="https://pl.wikipedia.org/wiki?curid=4196749" title="Nitrochloroform">
Nitrochloroform



</doc>
<doc id="4196750" url="https://pl.wikipedia.org/wiki?curid=4196750" title="Kardioseksuologia">
Kardioseksuologia

Kardioseksuologia – obszar medycyny powstały z przenikania się tematyki typowej odrębnie dla kardiologii i seksuologii. Obejmuje ona problematykę epidemiologii, patogenezy i terapii zaburzeń seksualnych zarówno u kobiet, jak i u mężczyzn obciążonych czynnikami ryzyka lub chorobami układu sercowo-naczyniowego. Do najczęściej występujących dysfunkcji seksualnych u kobiet należą zaburzenia podniecenia seksualnego, zaburzenia orgazmu i dyspaurenia, a u mężczyzn zaburzenia erekcji.
Silne związki zaburzeń erekcji z chorobami układu sercowo-naczyniowego powodują, że występują one u bardzo wysokiego, sięgającego 80% odsetka pacjentów z chorobami układu krążenia. Istotne związki pomiędzy nimi pojawiają się już na etapie patogenezy tych chorób. Wspólne dla obu schorzeń modyfikowalne czynniki ryzyka takie jak palenie tytoniu, cukrzyca, nadciśnienie tętnicze, dyslipidemia, nadwaga i otyłość oraz siedzący tryb życia, uszkadzają śródbłonek naczyniowy i prowadzą początkowo do upośledzenia funkcji tętnic zaopatrujących ciała jamiste i zaburzeń erekcji. Z czasem dochodzi do rozwoju miażdżycy w większych naczyniach wieńcowych serca, co prowadzi do rozwoju choroby wieńcowej.
Zależność taką wykazał w 2003 roku Francesco Montorsi i współpracownicy. W badaniu przeprowadzonym na grupie 300 mężczyzn, aż 67% z nich doświadczyło zaburzeń erekcji na 1 do 168 miesięcy (średnio 38,8) przed wystąpieniem objawów choroby wieńcowej. Zatem u znacznego odsetka mężczyzn zaburzenia erekcji są pierwszym sygnałem ostrzegawczym wskazującym na wczesne stadium miażdżycy (dysfunkcja śródbłonka naczyniowego) dotykającej całego łożyska naczyniowego. Funkcja ciał jamistych zależy od zaopatrujących je drobnych naczyń, które mają dużą zdolność relaksacji (rozkurczu) pozwalającej zwiększyć średnicę naczynia nawet o 80%. Zatem już wczesne postaci miażdżycy, są w stanie pogorszyć dopływ krwi do ciał jamistych i doprowadzić do zaburzeń erekcji. Postępująca z czasem miażdżyca pogarsza przepływ krwi także w większych naczyniach wieńcowych serca i prowadzi do rozwoju choroby wieńcowej i jej ostrych powikłań, takich jak niestabilna dławica piersiowa czy zawał mięśnia sercowego.
Pomimo wspólnych czynników ryzyka, których modyfikacja jest głównym zadaniem kardiologii prewencyjnej, znajomość tych czynników i ich szkodliwego wpływu na zdrowie seksualne u pacjentów z chorobami układu krążenia jest niska i niewystarczająca. Jednym z priorytetów kardioseksuologii jest budowanie świadomości zachowań prozdrowotnych prowadzących do promowania zdrowia sercowo-naczyniowego, jak i zdrowia seksualnego. Modyfikacja czynników ryzyka zaburzeń erekcji, której skuteczność udowodniono w wielu pracach naukowych powinna być obowiązkową składową postępowania z pacjentem dotkniętym chorobą wieńcową i zaburzeniem erekcji. Edukacja kardioseksuologiczna obejmuje także kompleksowe poradnictwo na temat zasad prowadzenia aktywności seksualnej i możliwości leczenia zaburzeń erekcji w grupie pacjentów z chorobami układu krążenia. Według badań opublikowanych w 2017 r, wiedza na temat powrotu do aktywności seksualnej po zawale serca jest bardzo niska. Brak świadomości odnośnie bezpieczeństwa prowadzenia aktywności seksualnej przez osoby z chorobami układu krążenia stwarza warunki do pojawienia się lęku przed tak zwaną “słodką śmiercią” (zgon podczas aktywności seksualnej). Może to istotnie wpływać na wysoki odsetek chorych, którzy po rozpoznaniu choroby wieńcowej ograniczają lub zupełnie zaprzestają prowadzenia aktywności seksualnej, choć według badań z 2001 r. jest to aktywność, którą można zaliczyć do relatywnie słabych czynników ryzyka zawału serca i nagłej śmierci sercowej, a jej przeciętny koszt energetyczny jest porównywalny z kosztem związanym z wejściem po schodach na drugie piętro. Jest to tym istotniejsze, że pomimo pewnych ograniczeń dotyczących pacjentów z chorobami wieńcowymi istnieje wiele bezpiecznych i skutecznych metod terapii zaburzeń erekcji nadających się do wykorzystania także w tej grupie chorych. Według zaleceń Europejskiego Towarzystwa Urologicznego z 2015 r. do terapii pierwszego rzutu należą inhibitory fosfodiesterazy typu 5 (PDE5), urządzenia podciśnieniowe i fala uderzeniowa o niskiej energii. Do terapii drugiego rzutu należą metody bezpośredniego padania leku do ciał jamistych zarówno pod postacią iniekcji, jak i przezcewkowo (papaweryna, fentolamina, alprostadyl). Do terapii trzeciego rzutu należy chirurgiczna metoda leczenia zaburzeń erekcji pod postacią implantacji protez prącia. Ze względu na praktyczny brak przeciwwskazań do zastosowania i brak udowodnionych działań niepożądanych szczególne zainteresowanie u pacjentów budzi terapia uderzeniowa o niskiej energii.
Znajomość zagadnień z zakresu kardioseksuologii ułatwia lekarzom praktykom codzienną opiekę nad pacjentami z chorobami układu krążenia i dysfunkcjami seksualnymi. Wysoki, wynoszący aż 82% odsetek pacjentów z tymi chorobami uznaje, że dobra sprawność seksualna, rozumiana jako możliwość prowadzenia satysfakcjonującej aktywności seksualnej, jest dla nich ważna lub bardzo ważna.
Pierwsza w Polsce Pracownia Kardioseksuologii powołana została przy Katedrze Patofizjologii Uniwersytetu Medycznego im. Piastów Śląskich we Wrocławiu, gdzie kardioseksuologia od 2015 roku jest także przedmiotem nauczanym na kierunku lekarskim.

</doc>
<doc id="4196753" url="https://pl.wikipedia.org/wiki?curid=4196753" title="Katedra w Altenbergu">
Katedra w Altenbergu

Katedra w Altenbergu () lub katedra Bergu (), właściwie kościół Wniebowzięcia Najświętszej Marii Panny – kościół na terenie obecnej miejscowości Altenberg w Niemczech, w kraju związkowym Nadrenia Północna-Westfalia. Został zbudowany w stylu gotyckim w XIII–XIV w. Do 1803 stanowił kościół klasztorny w opactwie cystersów Altenberg. Po sekularyzacji klasztoru kościół został częściowo zniszczony. Odnowiono go w połowie XIX w. i pełni funkcje parafialne dla lokalnych wspólnot katolickiej i protestanckiej. Mimo określenia „katedra” nigdy nie był kościołem biskupim.
Historia.
Pierwszy kościół w opactwie Altenberg, założonym przez cystersów dzięki fundacji hrabiego Bergu Adolfa II w pierwszej połowie XI w., miał formę romańskiej, trzynawowej bazyliki. Cystersi przybyli do Altenbergu w 1133, prezbiterium poświęcono w 1145, a korpus nawowy ukończono w 1160. Ten kościół prawdopodobnie uległ zniszczeniu i w 1259 rozpoczęto budowę obecnego, gotyckiego kościoła. Nowa świątynia została poświęcona w 1379. Klasztor cieszył się opieką hrabiów, a następnie książąt Bergu, a kościół stanowił nekropolię tego rodu książęcego.
Cystersi przebywali tutaj do 1803, kiedy klasztor został zsekularyzowany. W 1806 kupił go kupiec koloński Johann Heinrich Pleunissen, który pozwolił sprawować w kościele nabożeństwa. Jednak wskutek eksplozji w założonym w budynkach klasztornych zakładzie produkcji błękitu pruskiego, do której doszło w nocy z 6 na 7 listopada 1815, pożar strawił dach kościoła. Od tego momentu kościół niszczał.
W 1834 Franz-Egon von Fürstenberg-Stammheim w celu ratowania budynków przekazał kupioną wcześniej nieruchomość państwu pruskiemu. Król pruski Fryderyk Wilhelm III przekazał znaczną sumę na restaurację kościoła. Kościół na nowo poświęcono w 1847. Od 1857 służy, zgodnie z warunkiem postawionym przez fundatora restauracji, zarówno katolikom, jak i protestantom. W 1915 powołano w Altenbergu parafię katolicką, a w 1950 ewangelicką.
Opis.
Kościół zbudowano na planie bazyliki, z trójnawowym korpusem, transeptem i prezbiterium otoczonym ambitem, do którego przylega siedem kaplic. Zbudowany w stylu gotyckim odznacza się prostotą charakterystyczną dla średniowiecznej architektury cystersów. Odznacza się przestronnością, jasnością i klarownymi proporcjami, posiada skromne dekoracje. Także zgodnie ze zwyczajami cystersów, nie posiada wieży, a jedynie sygnaturkę na przecięciu korpusu nawowego z transeptem.
Wyjątkową ozdobą kościoła są jego okna zdobione malowidłami na szkle. Prezbiterium otaczają utrzymane w tonacji szaro-srebrnej trzynastowieczne okna witrażowe o motywach geometrycznych. Z kolei przeciwległą fasadę zachodnią zdobi największe w Niemczech (18 m wysokości, 8 m szerokości) okno witrażowe przedstawiające niebiańską Jerozolimę. Wykorzystano tutaj malowidła na szkle utrzymane w tonacji złota. Umieszczono je tutaj ok. 1408. Niewiele mniejsze okno (19 m wysokości, 6 m szerokości), pochodzące sprzed 1300, znajduje się w północnym transepcie – tu w odcieniach szarości przedstawiono motywy kwiatowe. Część pozostałego wyposażenia kościoła także pochodzi ze średniowiecza (m.in. stalle z przełomu XIII i XIV w.).
W kaplicach otaczających prezbiterium znajdują się groby tutejszych opatów, natomiast w północnym ramieniu transeptu znajdują się groby kolejnych hrabiów, a następnie książąt Bergu – pierwszym pochowanym tutaj członkiem dynastii był fundator klasztoru Adolf II. W jednej z kaplic umieszczono także relikwiarz z sercem zamordowanego w 1225, pochodzącego z rodziny hrabiów Bergu i uznanego za świętego arcybiskupa Kolonii Engelberta.

</doc>
<doc id="4196756" url="https://pl.wikipedia.org/wiki?curid=4196756" title="Geevarghese Makarios Kalayil">
Geevarghese Makarios Kalayil

Geevarghese Makarios Kalayil (ur. 16 lipca 1958 w Renjalady) – indyjski duchowny syromalankarski, od 2017 biskup Puthur.
Życiorys.
Święcenia kapłańskie otrzymał 1 maja 1986 i został inkardynowany do eparchii Puthur. Był m.in. sekretarzem biskupim, dyrektorem katolickiej szkoły, wicerektorem i rektorem seminarium oraz protosyncelem eparchii.
5 sierpnia 2017 został mianowany eparchą Puthur. Chirotonii biskupiej udzielił mu 21 sierpnia 2017 zwierzchnik Kościoła syromalankarskiego, kard. Baselios Cleemis Thottunkal.

</doc>
<doc id="4196761" url="https://pl.wikipedia.org/wiki?curid=4196761" title="Adèle de Batz de Trenquelléon">
Adèle de Batz de Trenquelléon

Adèle de Batz de Trenquelléon (ur. 10 czerwca 1789 w Trenquelléon jako, zm. 10 stycznia 1828 w Agen) – francuska zakonnica, założycielka stowarzyszenia dla młodych dziewcząt i współzałożycielka zgromadzenia córek Maryi Niepokalanej (marynistek), błogosławiona Kościoła katolickiego.
Biografia.
Urodziła się jako najstarsza córka barona Charlesa de Trenquelléona (1754–1815), dowódcy gwardii francuskiej i Marie-Ursule de Peyronnencq de Saint-Chamarand (1763-1846), która wywodziła się ze starej rodziny Rouergue i Saint Louis z Francji.
Z powodów politycznych z rodziną była na wygnaniu. Utrzymywała korespondencję z Wilhelmem Józefem Chaminade, późniejszym błogosławionym i wraz z nim założyła zgromadzenia Córek Maryi Niepokalanej. Była również założycielką stowarzyszenia dla młodych dziewcząt. 
Zmarła 10 stycznia 1828 w Agen i została pochowana w chórze kaplicy Instytutu Sainte-Foy w Agen. W 1965 otwarto jej diecezjalny proces beatyfikacyjny, a 5 czerwca 1986 papież Jan Paweł II podpisał dekret o heroiczność cnót. 4 maja 2017 za jej wstawiennictwem uznano cud uzdrowienia siostry Micheli Messiny w 1997 z raka jajnika. 
Jej beatyfikacja nastąpiła 10 czerwca 2018.

</doc>
<doc id="4196764" url="https://pl.wikipedia.org/wiki?curid=4196764" title="Wyszcza liha w piłce nożnej plażowej">
Wyszcza liha w piłce nożnej plażowej



</doc>
<doc id="4196765" url="https://pl.wikipedia.org/wiki?curid=4196765" title="Wasilij Michajłowicz Aleksiejew">
Wasilij Michajłowicz Aleksiejew



</doc>
<doc id="4196766" url="https://pl.wikipedia.org/wiki?curid=4196766" title="Wasilij Smirnow">
Wasilij Smirnow



</doc>
<doc id="4196768" url="https://pl.wikipedia.org/wiki?curid=4196768" title="Wasilij Pawłowicz Smirnow">
Wasilij Pawłowicz Smirnow



</doc>
<doc id="4196773" url="https://pl.wikipedia.org/wiki?curid=4196773" title="John Nellikunnel">
John Nellikunnel

John Nellikunnel (ur. 22 marca 1973 w Kadaplamattom) – indyjski duchowny syromalabarski, od 2018 biskup Idukki.
Życiorys.
Święcenia kapłańskie otrzymał 30 grudnia 1998. Był m.in. sekretarzem biskupim oraz wykładowcą i dziekanem w seminarium w Mangalapuzha. 
12 stycznia 2018 został mianowany eparchą Idukki. Sakrę biskupią otrzymał 5 kwietnia 2018 roku.

</doc>
<doc id="4196774" url="https://pl.wikipedia.org/wiki?curid=4196774" title="Wasilij Roczew (senior)">
Wasilij Roczew (senior)



</doc>
<doc id="4196776" url="https://pl.wikipedia.org/wiki?curid=4196776" title="Wasilij Roczew (junior)">
Wasilij Roczew (junior)



</doc>
<doc id="4196779" url="https://pl.wikipedia.org/wiki?curid=4196779" title="Władimir Eduardowicz Tkaczow">
Władimir Eduardowicz Tkaczow



</doc>
<doc id="4196780" url="https://pl.wikipedia.org/wiki?curid=4196780" title="Władimir Tkaczow">
Władimir Tkaczow



</doc>
<doc id="4196781" url="https://pl.wikipedia.org/wiki?curid=4196781" title="Władimir Aleksandrowicz Tkaczow">
Władimir Aleksandrowicz Tkaczow



</doc>
<doc id="4196782" url="https://pl.wikipedia.org/wiki?curid=4196782" title="Raphael Thattil">
Raphael Thattil

Raphael Thattil (ur. 21 kwietnia 1956 w Triśur) – indyjski duchowny syromalabarski, od 2017 biskup Shamshabad.
Życiorys.
Święcenia kapłańskie przyjął 21 grudnia 1980 i został inkardynowany do archieparchii Trichur. Był m.in. prefektem i wicerektorem niższego seminarium, wicekanclerzem kurii, sędzią trybunału kościelnego, rektorem wyższego seminarium oraz protosyncelem archieparchii.
18 stycznia 2010 został prekonizowany biskupem pomocniczym Trichur ze stolicą tytularną "Buruni". Chirotonii biskupiej udzielił mu 10 kwietnia 2010 abp Andrews Thazhath.
10 października 2017 otrzymał nominację na biskupa nowo erygowanej eparchii Shamshabad.

</doc>
<doc id="4196787" url="https://pl.wikipedia.org/wiki?curid=4196787" title="Joseph Pamplany">
Joseph Pamplany

Joseph Pamplany (ur. 11 grudnia 1969 w Charal) – indyjski duchowny syromalabarski, w latach 2017–2022 biskup pomocniczy Tellicherry, arcybiskup Tellicherry od 2022.
Życiorys.
Święcenia kapłańskie otrzymał 30 grudnia 1997 i został inkardynowany do archieparchii Tellicherry. Po kilkuletnim stażu wikariuszowskim został wysłany do Belgii na studia doktoranckie z teologii biblijnej. Po powrocie do kraju został dyrektorem Apostolatu Biblijnego, wykładał także na wielu indyjskich uczelniach. Jest założycielem "Alpha Institute of Theology".
1 września 2017 papież Franciszek zatwierdził jego wybór na eparchę pomocniczego Tellicherry i przydzielił mu biskupią stolicę tytularną "Numluli". Chirotonii biskupiej udzielił mu 8 listopada 2017 abp George Njaralakatt.
15 stycznia 2022 został mianowany archieparchą Tellicherry, zaś 20 kwietnia 2022 odbyła się jego intronizacja.

</doc>
<doc id="4196795" url="https://pl.wikipedia.org/wiki?curid=4196795" title="Jose Pandarassery">
Jose Pandarassery

Jose Pandarassery (ur. 18 kwietnia 1961 w Ettumanoor) – indyjski duchowny syromalabarski, biskup pomocniczy archieparchii Kottayam od 2006.
Życiorys.
Święcenia kapłańskie otrzymał 28 grudnia 1987 i został inkardynowany do archieparchii Kottayam. Był m.in. ojcem duchownym i rektorem niższego seminarium, sędzią eparchialnego trybunału, a także dyrektorem kurialnej komisji ds. powołań.
20 września 2006 papież Benedykt XVI zatwierdził jego wybór na biskupa pomocniczego Kottayam, dokonany 21 sierpnia tegoż roku, i przyznał mu biskupstwo tytularne "Castellum Ripae". Chirotonii biskupiej udzielił mu 28 października 2006 abp Kuriakose Kunnacherry.

</doc>
<doc id="4196797" url="https://pl.wikipedia.org/wiki?curid=4196797" title="Jan Czuba (werbista)">
Jan Czuba (werbista)

Jan Stanisław Czuba SVD (ur. 1959 w Wojcieszowie) – polski duchowny rzymskokatolicki, werbista, konsul honorowy RP w Madang, misjonarz katolicki wspierający rozwój edukacji i medycyny w Papui-Nowej Gwinei. W 1996 został rektorem założycielem Divine Word University w Madang. 
Życiorys.
Studiował w Misyjnym Seminarium Duchownym Księży Werbistów w Pieniężnie oraz teologię dogmatyczną na KUL, a później finanse na Macquarie University w Sydney. Święcenia kapłańskie przyjął w 1985. Po kursie językowym w Irlandii wyjechał na misje do Papui-Nowej Gwinei, gdzie pracuje do dziś. Jest m.in. założycielem i rektorem Uniwersytetu Słowa Bożego w Madang, zarządcą szpitala, duszpasterzem w parafii. Opracowuje narodowe programy edukacji, jest też przedstawicielem UNESCO w dziedzinie mediów. Od 2014 pełni funkcję konsula honorowego RP w Madangu.
Przez 11 lat pracował w odizolowanej papuańskiej parafii, pozbawionej drogi, gdzie komunikacja odbywała się rzeką. Założył 32 stacje misyjne składające się z kilku wiosek. W każdej wybudował szkołę podstawową i małą przychodnię. Założył centrum katechetyczne, szkołę średnią i dwie szkoły techniczne. To doświadczenie w buszu zmobilizowało go do założenia uniwersytetu. 
13 listopada 1995 został piątym rektorem Divine Word Institute i rektorem założycielem Divine Word University w 1996. Dzięki jego staraniom 21 sierpnia 1996, na podstawie decyzji Narodowej Rady Wykonawczej, placówka została uznana za uczelnię partnerską w zakresie rozwoju szkolnictwa wyższego w PNG, a w 1999, ustawą parlamentarną, została ustanowiona jako uniwersytet. W krótkim czasie stała się wiodącą uczelnią w kraju, kształcącą ponad 6000 studentów.
W 2017 premier Peter O’Neill powołał go na urząd Sekretarza Departamentu Edukacji, Nauki i Technologii Papui-Nowej Gwinei. Polski duchowny aktywnie wspiera ministra szkolnictwa wyższego w podnoszeniu rangi uczelni wyższych i szerokiego dostępu do edukacji. W grudniu 2017 wspólnymi siłami wdrożyli elektroniczny system rejestracji studentów w PNG. 
W 2018 został odznaczony przez Prezydenta RP Krzyżem Kawalerskim Orderu Odrodzenia Polski za wybitne zasługi w rozwijaniu międzynarodowej współpracy kulturowej i naukowej. Jego osoba pojawia się w filmie "Polscy misjonarze" w reż. .
Obecnie zajmuje stanowisko w Radzie Western Pacific University który mieści się w Ialibu, Southern Highlands Province. 

</doc>
<doc id="4196802" url="https://pl.wikipedia.org/wiki?curid=4196802" title="Druga liga SR Јugoslavije u fudbalu (1994/1995)">
Druga liga SR Јugoslavije u fudbalu (1994/1995)

Sezon 1994/95 Drugiej ligi SR Јugoslavije – 3. edycja rozgrywek jugosłowiańskiej Drugiej ligi (srb. Дpугa caвeзнa лига – Druga savezna liga) w piłce nożnej.
Rozgrywki toczyły się w dwóch grupach: A i B, a każda grupa grała w dwóch rundach: jesiennej oraz wiosennej i występowało w nich łącznie 20 drużyn. Po zakończeniu rundy jesiennej cztery ostatnie drużyny grupy A spadły do grupy B Drugiej ligi, natomiast cztery najlepsze drużyny grupy B awansowały do grupy A Drugiej ligi. Po zakończeniu rundy wiosennej mistrz oraz wicemistrz grupy A awansowali bezpośrednio do grupy B Prvej ligi SR Јugoslavije, a drużyny z 3. i 4. miejsca w tabeli grupy A zagrają w barażu o awans z 17. i 18. drużyną grupy B Prvej ligi. Cztery ostatnie drużyny grupy A spadły do grupy B Drugiej ligi, natomiast cztery najlepsze drużyny grupy B awansowały do grupy A Drugiej ligi. Cztery ostatnie drużyny grupy B spadły do Srpskiej ligi lub Crnogorskiej ligi, a drużyny z 15. i 16. miejsca w tabeli grupy B zagrają w barażu o pozostanie w Drugiej lidze z wicemistrzami trzech grup Srpskiej ligi oraz z wicemistrzem Crnogorskiej ligi. 
Druga liga SR Јugoslavije.
Drużyny.
W Drugiej lidze w sezonie 1994/95 występowało 20 drużyn, które grały w dwóch grupach: A i B.

</doc>
<doc id="4196805" url="https://pl.wikipedia.org/wiki?curid=4196805" title="Sebastian Adayanthrath">
Sebastian Adayanthrath

Sebastian Adayanthrath (ur. 5 kwietnia 1957 w Vaikom) – indyjski duchowny syromalabarski, od 2019 biskup Mandya.
Życiorys.
Święcenia kapłańskie przyjął 18 grudnia 1983 i został inkardynowany do archieparchii Ernakulam-Angamaly. Był m.in. sekretarzem arcybiskupim, a także dyrektorem wykonawczym ruchu "Save A Family Plan", działającego w Kanadzie.
Episkopat.
4 lutego 2002 papież Jan Paweł II mianował go eparchą pomocniczym Ernakulam-Angamaly i biskupem tytularnym "Macriana Maior". Chirotonii biskupiej udzielił mu 20 kwietnia 2002 arcybiskup większy tejże archieparchii, kard. Varkey Vithayathil. 10 września 2002 został mianowany protosyncelem tejże diecezji.
30 sierpnia 2019 ogłoszono jego nominację na eparchę Mandya.

</doc>
<doc id="4196806" url="https://pl.wikipedia.org/wiki?curid=4196806" title="MV Sanchi">
MV Sanchi



</doc>
<doc id="4196810" url="https://pl.wikipedia.org/wiki?curid=4196810" title="Baltic Star">
Baltic Star

Baltic Star (wcześniej: Makler; JAS 1; HEL 25; GDY 57; ŁEB 40; KP 61) – polski kuter żaglowy, wykonany z dębiny, i jedna z najstarszych drewnianych łodzi żaglowych zbudowanych w Polsce (obok Antici, Arka, Bonawentury, Bryzy H, Generała Zaruskiego, czy Zjawy IV). Armatorem jachtu jest obecnie POLsail.
Historia.
Baltic Star powstała w 1947 roku w Darłowie jako użaglowiony kuter rybacki typu KD-153. Stocznia Rybacka w Darłowie wybudowała 10 takich kutrów oznaczanych początkowo "Mayerform 15 m", a potem "KD-153". Budowano je na wzór niemieckich kutrów, których częściowo zbudowane kadłuby pozostały w stoczni "Franz Goetz Bootswerft" w Rügenwalde (ob. Darłowo). Jednostki o numerach budowy 1/405 i 3/405 (początkowo Nr 4) były de facto odbudowywanymi jednostkami poniemieckimi. Od numeru 4 do 11 były to kutry budowane od podstaw. Projekt miał następujące wymiary: długość - 15,32 m (12,86 m na linii wodnej), szerokość - 4,956 m (4,64 m na linii wodnej), wysokość kadłuba - 2,30 m, zanurzenie konstrukcyjne - 1,55 m (stąd wolna burta - 0,75 m, zanurzenie maksymalne - 1,95 m). Wyporność konstrukcyjna to 31,6 m3 (kuter MIR 20a miał wyporność równą 44 m3), a powierzchnia ożaglowania - 62,8 m2. Jednostki były budowane od października 1945 do zamknięcia stoczni w marcu 1948.
Po wybudowaniu, przez kolejne lata, Baltic Star służyła rybakom z Darłowa, aby w latach pięćdziesiątych trafić do Wojsk Ochrony Pogranicza jako jednostka dozorowa KP 61. Pod koniec lat sześćdziesiątych, zdemobilizowana wróciła do połowu ryb (kolejno w portach w Łebie, Władysławowie, Górkach Wschodnich i Jastarni) czym trudniła się aż do późnych lat siedemdziesiątych. Po wycofaniu z połowów trafia w ręce pasjonata i już jako Makler funkcjonowała jako jednostka rekreacyjna. Następnie została przebudowana i zmieniła nazwę. Przed ukończeniem przebudowy w roku 1997 przez Wojciecha Duboisa z Kołobrzegu, jednostka należała kilkakrotnie do banków, a także była własnością Szkota i Irlandczyka. Kolejne lata związane są z kołobrzeskimi wyprawami na dorsza oraz udziałem w rozlicznych zlotach żeglarskich - od Flensburga do Karlskrony. W 2014 trafia do Gdańska, gdzie corocznie spotkać ją można na zlotach Sail Gdańsk. Program odwiedzanych przez jednostkę festiwali żeglarskich obejmuje również Rostock, Kłajpedę, Szczecin, Świnoujście czy Rygę.
Kuter przeszedł intensywne zabiegi rekonstrukcyjno-remontowe, obejmujący pracami dno, nowy maszt, olinowanie, a także żagle. W 2016 r. został odznaczony Listem Morskim Prezydenta Gdańska, w roku 2017 obchodził siedemdziesięciolecie powstania Jest obecnie najstarszą zbudowaną w Polsce drewnianą jednostką pływającą noszącą miano "traditional ship", czyli statku służącego do pracy lub szkoleniu na morzu.

</doc>
<doc id="4196812" url="https://pl.wikipedia.org/wiki?curid=4196812" title="Funt Alderney">
Funt Alderney

Funt Alderney – waluta obowiązująca na wyspie Alderney wraz z funtem szterlingiem, z którym jest powiązana sztywnym kursem 1:1.
Funt Alderney nie występuje w powszechnym obiegu na wyspie; jest on trudno dostępny i traktowany raczej kolekcjonersko, przez co w obiegu na Alderney występują funty szterlingi i funty Guernsey, a w okresie wakacyjnym również funty Jersey oraz funty manx.
Od 1989 emitowane są pamiątkowe monety o różnych nominałach, bite ze złota, srebra lub miedzioniklu.
W 1810 roku po raz pierwszy i jedyny wydrukowano banknot o wartości 1 funta Alderney.

</doc>
<doc id="4196813" url="https://pl.wikipedia.org/wiki?curid=4196813" title="Dawid Rozow">
Dawid Rozow

Dawid Rozow, Давид Григорьевич Розов, Давид Аронович Розов, Dawid Aronowicz Rozow, znany też jako Dawid Grigoriewicz Rozow (ur. 1902 w Pryłukach, Guberni połtawskiej, Imperium Rosyjskie, zm. 28 października 1941 w Barbyszu pod Kujbyszewem, ZSRR) – radziecki działacz gospodarczy, pochodzenia żydowskiego.
Pełnione funkcje.
Pełnił funkcję prezesa radzieckiej spółki handlowej Amtorg w Nowym Jorku (1936-1938), następnie zastępcy ludowego komisarza ds. handlu zagranicznego ZSRR w latach 1938-1940.
Represje.
Aresztowany 28 marca 1940 pod zarzutem "bycia członkiem organizacji antyradzieckiej, a także angażowania się w szpiegostwo na rzecz obcych państw", to znaczy popełnienia przestępstw przewidzianych w artykułach 58-1b, 58-7 i 58-11 Kodeksu karnego RSFSR. Na podstawie decyzji NKWD ZSRR z 17 października 1941 został rozstrzelany bez procesu 28 października 1941. 15 października 1955 decyzją Prokuratury Generalnej ZSRR sprawa jego rehabilitacji została odrzucona z powodu braku "corpus delicti".

</doc>
<doc id="4196815" url="https://pl.wikipedia.org/wiki?curid=4196815" title="Amsco 123-15">
Amsco 123-15



</doc>
<doc id="4196817" url="https://pl.wikipedia.org/wiki?curid=4196817" title="Pesewa">
Pesewa

Pesewa (jęz. akan "pesevabo") – moneta zdawkowa używana w Ghanie jako równowartość 1/100 cedi.
Do 1965 roku podział cedi był niedecymalny (1 cedi = 20 szylingów = 240 pensów), wymianę przeprowadzono po kursie 1 pens = 1 pesewa, co powoduje, że stare monety nadal są obecne w obiegu. Obecnie wybija się monety o nominałach 5, 10, 25 i 50 pesew. W 1967 kolejna reforma monetarna spowodowała wymianę 1,2 starego cedi na 1 nowe cedi, przez co rozpoczęto wybijanie monet o nominałach 1/2, 1, 2 i 1/2, 10 i 20 pesew (później także 50 pesew). Te monety wskutek dewaluacji waluty utraciły znaczenie w latach 80. Po denominacji cedi w stosunku 1:10000 w 2007 roku zaczęto na nowo wybijać monety o nominałach 1, 5, 10, 20 i 50 pesew.

</doc>
<doc id="4196819" url="https://pl.wikipedia.org/wiki?curid=4196819" title="Allen Thurman">
Allen Thurman

Allen Granberry Thurman (ur. 13 listopada 1813 w Lynchburgu, zm. 12 grudnia 1895 w Columbus) – amerykański polityk, kandydat na wiceprezydenta w 1888 roku.
Biografia.
Urodził się 13 listopada 1813 w Lynchburgu. Krótko po narodzinach przeniósł się z rodziną do Chillicothe, gdzie uczęszczał do szkół. Pracując jako sekretarz gubernatora, studiował prawo i w 1835 roku został przyjęty do palestry. W 1845 roku został wybrany do Izby Reprezentantów, gdzie zasiadał przez dwa lata. Następnie powrócił do praktykowania prawa, a w latach 50. XIX wieku zajmował wysokie stanowiska w Sądzie Najwyższym Ohio. W 1867 roku bezskutecznie ubiegał się o stanowisko gubernatora Ohio, a rok później wygrał wybory do Senatu z ramienia Partii Demokratycznej. Mandat senatora pełnił do 1881 roku, a w latach 1779–1880 był przewodniczącym pro tempore Senatu. Podczas wyborów w 1876 roku został członkiem piętnastoosobowej komisji, której zadaniem było rozstrzygnięcie ważności głosów powszechnych z Karoliny Południowej, Luizjany i Florydy. Za czasów administracji prezydenta Jamesa Garfielda był członkiem międzynarodowej konferencji monetarnej w Paryżu. W wyborach prezydenckich w 1888 roku otrzymał nominację wiceprezydencką przy Groverze Clevelandzie. W głosowaniu Kolegium Elektorów uzyskał 168 głosów, ustępując Leviowi Mortonowi. Thurman zmarł 12 grudnia 1895 w Columbus.

</doc>
<doc id="4196820" url="https://pl.wikipedia.org/wiki?curid=4196820" title="Felks Szuniewicz">
Felks Szuniewicz

Feliks Szuniewicz, we francuskich publikacjach wymieniany także pod nazwiskiem Szuniewiez i Suniewicz (ur. około 1800 roku, zm. 11 lutego 1875 w Poitiers), powstaniec listopadowy, członek Towarzystwa Demokratycznego Polskiego we Francji, wydawca (drukarz) Gazety Rewolucyjnej i „Demokraty Polskiego”.
Biografia.
Uczęszczał do warszawskiej Szkoły Wydziałowej. W 1815 roku był uczniem oddziału pierwszego klasy elementarnej, a w kolejnym - oddziału drugiego tejże klasy. Dwukrotnie otrzymał pochwałę publiczną za bardzo dobre wyniki w nauce. Wyuczył się zawodu drukarza. W czasie powstania listopadowego był podoficerem Gwardii Narodowej, a także wydawcą (wzgl. redaktorem) „Gazety Rewolucyjnej”. Po upadku powstania wyemigrował do Francji. Jego majątek pozostawiony w Warszawie został skonfiskowany. Od 1833 roku należał do Towarzystwa Demokratycznego Polskiego („Feliks Szuniewicz, właściciel – Rochechouart, Haute-Vienne, 8 sierpnia 1834”). Wszedł do grupy drukarzy, zecerów i introligatorów wydających m.in. czasopismo „Demokrata Polski” – organ Towarzystwa Demokratycznego wychodzący w Paryżu i Poitiers w latach 1837–1849. Mieszkał w gminie Poitiers (departament Vienne). W dniu 27 lutego 1845 roku wygłosił przemówienie na zebraniu tamtejszego oddziału Zjednoczenia Emigracji Polskiej. W 1846 roku podpisał „Oświadczenie Emigracji Polskiej”, zaś w 1866 roku deklarację „Do Wychodźstwa Polskiego…”.
Rodzina.
Feliks Szuniewicz był synem Wawrzyńca i Antoniny z Jarockich. Według francuskich publikacji przyszedł na świat w Warszawie. Jego młodszą siostrą była Anna, która zmarła w Warszawie w 1826 roku. Zgon zgłosił jej rodzony brat Feliks, który był już wówczas drukarzem. Miał 25 lat. Ożenił się z Francoise Jourde. Ślub odbył się 1 marca 1854 w Poitiers. Przeżyli wspólnie ponad dwadzieścia lat. Ich synem był Wiktor Maksymilian, absolwent Szkoły Narodowej Polskiej w Paryżu.

</doc>
<doc id="4196822" url="https://pl.wikipedia.org/wiki?curid=4196822" title="Bobroszczur papuaski">
Bobroszczur papuaski

Bobroszczur papuaski ("Hydromys ziegleri") – gatunek ssaka z podrodziny myszy (Murinae) w obrębie rodziny myszowatych (Muridae), występujący endemicznie w Papui-Nowej Gwinei.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 2005 roku amerykański teriolog Kristofer Michael Helgen nadając mu nazwę "Hydromys ziegleri". Holotyp pochodził z Bainyik (), na wysokości , około 5 km na południe od Maprik, w prowincji Sepik Wschodni, w Papui-Nowej Gwinei. Holotyp został schwytany 29 października 1972 roku i opisany przez A.C. Zieglera w 1984 roku, jednak autor opisu uznał okaz za przedstawiciela opisanego dwa lata wcześniej gatunku, bobroszczura zachodniego ("Hydromys hussoni"). 
Ten gatunek jest jednak znany tylko z zachodniej części wyspy (indonezyjska prowincja Papua); ponadto okaz morfologicznie różni się od znanych bobroszczurów zachodnich, co skłoniło biologów do rewizji jego statusu. Prawdopodobnie występuje sympatrycznie z bobroszczurem złotobrzuchym ("Hydromys chrysogaster") i bobroszczurzykiem papuaskim ("Parahydromys asper"). Autorzy "Illustrated Checklist of the Mammals of the World" uznają ten gatunek za monotypowy.
Zasięg występowania.
Bobroszczur papuaski znany jest tylko z miejsca typowego u podnóża gór Prince Alexander w zachodniej części Nowej Gwinei.
Morfologia.
Znane okazy wskazują, że jest to najmniejszy gatunek bobroszczura. Długość ciała (bez ogona) 132 mm, długość ogona 118 mm, długość ucha 13 mm, długość tylnej stopy 27 mm; brak szczegółowych danych dotyczących masy ciała. Grzbiet jest ciemnobrązowy, spód ciała okrywają włosy szare u nasady i płowo-pomarańczowe na końcach. Dolna część policzków i podgardle ma białawy kolor, zaś okolica pachwinowa i nasada ogona są ciemnobrązowe. Futro jest krótsze i mniej gęste niż u bobroszczura zachodniego, u którego także umaszczenie spodu ciała jest ciemniejsze i bardziej jednolite. Tylne stopy bobroszczura papuaskiego są długie i mają spięte błoną trzy środkowe palce. Ogon jest czarny, nie ma białej końcówki jak u pokrewnych gatunków i jest rzadko pokryty włosami, co wyraźnie odróżnia go od bobroszczura zachodniego. Siekacze są żółtopomarańczowe.
Ekologia.
Gryzonie te żyją w pobliżu rzek i strumieni w nizinnym lesie tropikalnym. Holotyp został schwytany w wiejskim ogródku na wysokości ok. 200 m n.p.m., jednak przypuszczalnie jest to tylko dolna granica jego zasięgu, jako że inne niewielkie gatunki bobroszczurów (a także większość endemicznej fauny tego regionu) preferują większe wysokości.
Populacja.
Bobroszczur papuaski jest bardzo słabo zbadany. Może mieć większy zasięg i zamieszkiwać także inne nadmorskie pasma górskie w północnej Nowej Gwinei, ale stwierdzenie tego wymaga dalszych badań. Może mu zagrażać wycinka lasów. Międzynarodowa Unia Ochrony Przyrody nie przypisała mu kategorii zagrożenia ze względu na brak danych.

</doc>
<doc id="4196823" url="https://pl.wikipedia.org/wiki?curid=4196823" title="Hydromys ziegleri">
Hydromys ziegleri



</doc>
<doc id="4196826" url="https://pl.wikipedia.org/wiki?curid=4196826" title="Jose Puthenveettil">
Jose Puthenveettil

Jose Puthenveettil (ur. 4 kwietnia 1961 w Edappally) – indyjski duchowny syromalabarski, od 2013 biskup pomocniczy Ernakulam-Angamaly.
Życiorys.
Święcenia kapłańskie przyjął 26 grudnia 1987 i został inkardynowany do archieparchii Ernakulam-Angamaly. Był m.in. sekretarzem arcybiskupa większego, pracownikiem kilku seminariów, syncelem i protosyncelem archieparchii.
23 sierpnia 2013 otrzymał nominację na biskupa pomocniczego Ernakulam-Angamaly oraz biskupa tytularnego "Rusubbicari". Chirotonii biskupiej udzielił mu 21 września 2013 kard. George Alencherry, zwierzchnik Kościoła syromalabarskiego.

</doc>
<doc id="4196828" url="https://pl.wikipedia.org/wiki?curid=4196828" title="José Trinidad Fernández Angulo">
José Trinidad Fernández Angulo

José Trinidad Fernández Angulo (ur. 24 maja 1964 w Méridzie) – wenezuelski duchowny katolicki, biskup pomocniczy Caracas w latach 2014-2021, biskup diecezjalny Trujillo od 2021.
Życiorys.
30 lipca 1989 otrzymał święcenia kapłańskie i został inkardynowany do archidiecezji Mérida. Pracował przede wszystkim w seminariach w Méridzie i w Caracas. W 2009 został rektorem stołecznego seminarium.
17 kwietnia 2014 papież Franciszek mianował go biskupem pomocniczym archidiecezji Caracas, ze stolicą tytularną "Pumentum". Sakry biskupiej udzielił mu 6 lipca 2014 kardynał Jorge Liberato Urosa Savino. 15 ilpca 2021 papież Franciszek mianował go biskupem diecezjalnym Trujillo.

</doc>
<doc id="4196829" url="https://pl.wikipedia.org/wiki?curid=4196829" title="Serbochorwacki">
Serbochorwacki



</doc>
<doc id="4196830" url="https://pl.wikipedia.org/wiki?curid=4196830" title="Anton Bal">
Anton Bal

Anton Bal (ur. 29 listopada 1963 w Yuri) – papuaski duchowny rzymskokatolicki, arcybiskup Madang od 2019.
Biografia.
Anton Bal urodził się 29 listopada 1963 w Yuri na Terytorium Papui i Nowej Gwinei. 17 grudnia 1991 z rąk ordynariusza Kundiawy bpa Wilhelma Kurtza SVD otrzymał święcenia prezbiteratu i został kapłanem diecezji Kundiawa. Pracował przede wszystkim jako duszpasterz parafialny, zaś w 2004 został wikariuszem generalnym diecezji.
5 czerwca 2007 papież Benedykt XVI mianował go biskupem pomocniczym Kundiawy oraz biskupem tytularnym "Tamallumy". 10 września 2007 przyjął sakrę biskupią z rąk biskupa Kundiawy Henka te Maarssen SVD. Współkonsekratorami byli nuncjusz apostolski w Papui-Nowej Gwinei abp Francisco Montecillo Padilla oraz biskup Goroki Francesco Sarego SVD.
12 stycznia 2009 ten sam papież mianował go biskupem Kundiawy. Był pierwszym ordynariuszem Kundiawy pochodzącym z Papui-Nowej Gwinei.
26 lipca 2019 otrzymał nominację na arcybiskupa Madang, zaś 31 października 2019 kanonicznie objął urząd.
2 lipca 2020 został wybrany przewodniczącym Konferencji Episkopatu Papui-Nowej Gwinei i Wysp Salomona.

</doc>
<doc id="4196833" url="https://pl.wikipedia.org/wiki?curid=4196833" title="Thomas Tharayil">
Thomas Tharayil

Thomas Tharayil (ur. 2 lutego 1972 w Changanacherry) – indyjski duchowny syromalabarski, od 2017 biskup pomocniczy Changanacherry.
Życiorys.
Święcenia kapłańskie przyjął 1 stycznia 2000i został inkardynowany do archieparchii Changanacherry. Po kilkuletnim stażu wikariuszowskim odbył w Rzymie studia z psychologii. Po powrocie do kraju objął stanowisko dyrektora instytutu formacyjnego "Danahalaya".
14 stycznia 2017 papież Franciszek zatwierdził jego wybór na pomocniczego eparchę Changanacherry i nadał mu biskupstwo tytularne "Agrippias". Chirotonii biskupiej udzielił mu 23 kwietnia 2017 abp Joseph Perumthottam.

</doc>
<doc id="4196837" url="https://pl.wikipedia.org/wiki?curid=4196837" title="Mieczysław Malinowski">
Mieczysław Malinowski



</doc>
<doc id="4196838" url="https://pl.wikipedia.org/wiki?curid=4196838" title="Sente (moneta)">
Sente (moneta)

Sente (l. mn. "lisente") – drobna jednostka monetarna Lesotho bita od 1979 r. jako równowartość formula_1 loti.

</doc>
<doc id="4196843" url="https://pl.wikipedia.org/wiki?curid=4196843" title="Sebastian Kallupura">
Sebastian Kallupura

Sebastian Kallupura (ur. 14 lipca 1953 w Kottiyoor) – indyjski duchowny rzymskokatolicki, w latach 2009–2018 biskup Buxar, w latach 2018–2020 arcybiskup koadiutor Patny, arcybiskup metropolita Patny od 2020.
Życiorys.
Święcenia kapłańskie przyjął 14 maja 1984 i został inkardynowany do diecezji Patna. Przez kilkanaście lat pracował duszpastersko na terenie diecezji, zaś po rocznych studiach z teologii duchowości został wiceekonomem, a następnie ekonomem diecezjalnym. W kolejnych latach kierował archidiecezjalnymi centrami społecznymi.
7 kwietnia 2009 został prekonizowany biskupem Buxar. Sakry biskupiej udzielił mu 21 czerwca 2009 jego poprzednik i ówczesny arcybiskup Patny, William D’Souza.
29 czerwca 2018 otrzymał nominację na arcybiskupa koadiutora Patny, zaś po przejściu abp. D'Souzy na emeryturę (9 grudnia 2020) objął rządy jako arcybiskup metropolita.

</doc>
<doc id="4196848" url="https://pl.wikipedia.org/wiki?curid=4196848" title="Henk te Maarssen">
Henk te Maarssen

Johannes Henricus (Henk) J. Te Maarssen SVD (ur. 3 września 1933 w Groenlo) – holenderski duchowny rzymskokatolicki, werbista, misjonarz, biskup Kundiawy.
Biografia.
Johannes Henricus J. Te Maarssen urodził się 3 września 1933 w Groenlo w Holandii. 31 stycznia 1960 otrzymał święcenia prezbiteriatu i został kapłanem Zgromadzenia Słowa Bożego. Dwa lata później wyjechał do Papui-Nowej Gwinei i rozpoczął pracę duszpasterską w wikariacie apostolskim (od 1966 diecezji) Goroka. Pełnił w nim funkcje wikariusza generalnego (1969-1970) i pracownika Liturgicznego Instytutu Katechetycznego (1972-1982).
W 1982, po utworzeniu diecezji Kundiawy, został jej wikariuszem generalnym. W tym charakterze pracował do 1997. Ponadto był proboszczem w Denglagu (1982-1993), a następnie duszpasterzem w Mingende (1993-2000).
10 maja 2000 papież Jan Paweł II mianował go biskupem Kundiawy. 24 sierpnia 2000 przyjął sakrę biskupią z rąk swojego poprzednika, koadiutora arcybiskupa Madangu Wilhelma Kurtza SVD. Współkonsekratorami byli arcybiskup Madangu Michael Meier SVD oraz biskup pomocniczy Wabagu Arnold Orowae.
Ze względu na osiągnięcie wieku emerytalnego złożył dymisję i 12 stycznia 2009 przeszedł na emeryturę.

</doc>
<doc id="4196851" url="https://pl.wikipedia.org/wiki?curid=4196851" title="Cabana Colony">
Cabana Colony

Cabana Colony – jednostka osadnicza w Stanach Zjednoczonych, w stanie Floryda, w hrabstwie Palm Beach.

</doc>
<doc id="4196854" url="https://pl.wikipedia.org/wiki?curid=4196854" title="Jupiter Farms">
Jupiter Farms

Jupiter Farms – jednostka osadnicza w Stanach Zjednoczonych, w stanie Floryda, w hrabstwie Palm Beach.

</doc>
<doc id="4196855" url="https://pl.wikipedia.org/wiki?curid=4196855" title="Bank Handlowy">
Bank Handlowy



</doc>
<doc id="4196858" url="https://pl.wikipedia.org/wiki?curid=4196858" title="Vasilica Viorica Dăncilă">
Vasilica Viorica Dăncilă



</doc>
<doc id="4196859" url="https://pl.wikipedia.org/wiki?curid=4196859" title="Bernard Blasius Moras">
Bernard Blasius Moras



</doc>
<doc id="4196862" url="https://pl.wikipedia.org/wiki?curid=4196862" title="Kenwood Estates">
Kenwood Estates

Kenwood Estates – jednostka osadnicza w Stanach Zjednoczonych, w stanie Floryda, w hrabstwie Palm Beach.

</doc>
<doc id="4196863" url="https://pl.wikipedia.org/wiki?curid=4196863" title="Linia kolejowa Leinefelde – Treysa">
Linia kolejowa Leinefelde – Treysa

Linia kolejowa Leinefelde – Treysa – jednotorowa i niezelektryfikowana linia kolejowa w kraju związkowym Turyngia i Hesja, w Niemczech. Łączy miejscowości Leinefelde i Treysa.

</doc>
<doc id="4196865" url="https://pl.wikipedia.org/wiki?curid=4196865" title="Dedal z Sykionu">
Dedal z Sykionu

Dedal z Sykionu – rzeźbiarz i brązownik starogrecki.
Biografia.
Był synem i uczniem rzeźbiarza Patroklesa, wymienionego przez Pliniusza Starszego wśród artystów peloponeskich czynnych podczas 95. olimpiady. Miał być związany ze szkołą Polikleta i współczesnym Naukydesowi. Według Pauzaniasza Dedal z Sykionu wyrzeźbił trofeum mieszkańców Elidy wzniesionego w Altis, które upamiętnić miało zwycięstwo nad Spartą w 401–399 p.n.e., jak również znane w starożytności posągi przedstawiające atletów.
Zdaniem Pliniusza Starszego Dedal z Sykionu był autorem rzeźby przedstawiającej dwóch oczyszczających się chłopców.
Włoski historyk sztuki Paolo Moreno uznał Dedala z Sykionu za autora typowego przedstawienia "Apoksyomenosa" oczyszczającego skrobaczkę, którego najpełniejszą starożytną kopię, przetrwałą do naszych czasów, stanowi brązowy posąg "Apoksyomenosa" odnaleziony w 1996 w pobliżu chorwackiej miejscowości Mali Lošinj, prezentowany w tamtejszym muzeum. Typ ten znany jest również z rzeźby odnalezionej w 1896 roku w Efezie, stanowiącej obecnie zabytek w zbiorach wiedeńskiego Kunsthistorisches Museum.

</doc>
<doc id="4196867" url="https://pl.wikipedia.org/wiki?curid=4196867" title="Lakewood Gardens">
Lakewood Gardens

Lakewood Gardens – jednostka osadnicza w Stanach Zjednoczonych, w stanie Floryda, w hrabstwie Palm Beach.

</doc>
<doc id="4196869" url="https://pl.wikipedia.org/wiki?curid=4196869" title="Zielone Wyspy">
Zielone Wyspy

Zielone Wyspy – użytek ekologiczny w województwie pomorskim, w granicach administracyjnych miasta Gdańska, utworzony w ujściu Wisły Śmiałej do Zatoki Gdańskiej, na jej lewym brzegu, w celu ochrony zróżnicowanych siedlisk przyrodniczych oraz cennych z punktu widzenia ochrony gatunkowej roślin i zwierząt.
Przedmiot ochrony.
Użytek powstał 30 kwietnia 2011 na mocy Uchwały nr VII/65/11 Rady Miasta Gdańska z dnia 17 lutego 2011 r. w sprawie ustanowienia użytku ekologicznego „Zielone Wyspy”. Ochroną objęto 33,49 ha szuwarów nadrzecznych i łąk podmokłych. Znajduje się w granicach obszaru mającego znaczenie dla Wspólnoty – Ostoja w Ujściu Wisły (PLH220044), ustanowionego jako OZW w marcu 2009. Nadzór nad „Zielonymi Wyspami” pełni Prezydent Miasta Gdańska.
Flora.
W obszarze stwierdzono występowanie roślinności halofilnej, m.in.: astra solnego ("Tripolium pannonicum"), mlecznika nadmorskiego ("Lysimachia maritima"), sita Gerarda ("Juncus Gerardi"), koniczyny rozdętej ("Trifolium fragiferum") i babki Wintera ("Plantago winteri"), które tworzą charakterystyczne zespoły roślinności, zwane słonawami. Użytek jest również miejscem obecności rzadkiego w Polsce nasięźrzała pospolitego ("Ophioglossum vulgatum"), objętego ścisłą ochroną gatunkową i wpisanego na Czerwoną listę roślin i grzybów Polski.
Fauna.
Zaobserwowano 85 gatunków ptaków (w tym 42 gatunki lęgowe), 20 gatunków ryb, 7 gatunków płazów i liczną grupę owadów związanych ze środowiskiem wodnym, w tym "Helophorus nubilus" z rodziny kałużnicowatych i 10 gatunków ważek. Awifaunę reprezentują m.in.: bączek zwyczajny ("Ixobrychus minutus"), bąk zwyczajny ("Botaurus stellaris"), wąsatka ("Panurus biarmicus"), krwawodziób ("Tringa totanus"), czajka zwyczajna ("Vanellus vanellus"), jarzębatka ("Sylvia nisoria"), gąsiorek ("Lanius collurio") i pliszka cytrynowa ("Motacilla citreola").
Kontrowersje.
W szczególny sposób przeciw utworzeniu użytku ekologicznego protestowali żeglarze, obawiając się, że zablokuje to rozwój żeglarstwa i turystyki wodnej w Górkach Zachodnich. Przed powstaniem „Zielonych Wysp” na lewym brzegu Wisły Śmiałej znajdowało się siedem przystani żeglarskich, m.in. Jacht Klub im. J. Conrada, Jacht Klub Stoczni Gdańskiej, Akademicki Klub Morski, Narodowe Centrum Żeglarstwa AWFiS. W sprawę zaangażowany był również senator Janusz Rachoń, który uważał, że lewy brzeg Wisły Śmiałej w odcinku ujściowym należy w całości przeznaczyć pod inwestycje związane z rozwojem żeglarstwa i turystyki wodnej.

</doc>
<doc id="4196870" url="https://pl.wikipedia.org/wiki?curid=4196870" title="Arnold Orowae">
Arnold Orowae

Arnold Orowae (ur. 15 czerwca 1955 w Aiopa) – papuaski duchowny rzymskokatolicki, biskup Wabag.
Biografia.
Arnold Orowae urodził się 15 czerwca 1955 w Aiopa na Terytorium Papui i Nowej Gwinei. 14 grudnia 1983 otrzymał święcenia prezbiteriatu i został kapłanem diecezji Wabag.
14 grudnia 1999 papież Jan Paweł II mianował go biskupem pomocniczym diecezji Wabag oraz biskupem tytularnym Gisipy. 4 marca 2000 przyjął sakrę biskupią z rąk biskupa Wabag Hermanna Raicha SVD. Współkonsekratorami byli arcybiskup Mount Hagen Michael Meier SVD oraz biskup Mendi Stephen Joseph Reichert OFMCap.
19 października 2004 ten sam papież mianował go koadiutorem biskupa Wabag. 30 czerwca 2008, po przejściu poprzednika na emeryturę, objął diecezję. Jest pierwszym ordynariuszem Wabagu pochodzącym z Papui-Nowej Gwinei.

</doc>
<doc id="4196872" url="https://pl.wikipedia.org/wiki?curid=4196872" title="Pine Air">
Pine Air

Pine Air – jednostka osadnicza w Stanach Zjednoczonych, w stanie Floryda, w hrabstwie Palm Beach.

</doc>
<doc id="4196874" url="https://pl.wikipedia.org/wiki?curid=4196874" title="San Castle">
San Castle

San Castle – jednostka osadnicza w Stanach Zjednoczonych, w stanie Floryda, w hrabstwie Palm Beach.

</doc>
<doc id="4196876" url="https://pl.wikipedia.org/wiki?curid=4196876" title="Iraimbilanja">
Iraimbilanja

Iraimbilanja (dosł. jęz. malg. "waga jednego żelaza") – moneta zdawkowa używana na Madagaskarze jako równowartość 1/5 ariary i 1 nieużywanego już franka malgaskiego. Oprócz mauretańskiego khoumu to jedyny przypadek na świecie, gdy waluta nie dzieli się w monetach zdawkowych na części dziesiętne lub setne.
Jest w użyciu w obiegu od roku 1965 roku, zaś od 1 stycznia 2005 roku, kiedy oficjalnie zaprzestano używania franka malgaskiego, jest oficjalną walutą (wciąż pozostaje on jednak popularniejszy na prowincji). Nie posiada własnego skrótu, monety o wartości 1 i 2 iraimbilanja występując więc jako 0,2 i 0,4 ariary.

</doc>
<doc id="4196877" url="https://pl.wikipedia.org/wiki?curid=4196877" title="The Acreage">
The Acreage

The Acreage – jednostka osadnicza w Stanach Zjednoczonych, w stanie Floryda, w hrabstwie Palm Beach.

</doc>
<doc id="4196878" url="https://pl.wikipedia.org/wiki?curid=4196878" title="Placówka Straży Granicznej I linii „Egiertowo”">
Placówka Straży Granicznej I linii „Egiertowo”

Placówka Straży Granicznej II linii „Egiertowo” – jednostka organizacyjna Straży Granicznej pełniąca służbę ochronną na granicy polsko-gdańskiej.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną. 
Rozkazem nr 1 z 29 kwietnia 1929 roku "w sprawie zmian organizacji Pomorskiego Inspektoratu Okręgowego" komendant Straży Granicznej płk Jan Jur-Gorzechowski powołał do życia i ustalił organizację komisariatu „Kartuzy”. Placówka Straży Granicznej II linii „Egiertowo” znalazła się w jego składzie.
Rozkazem nr 3/31 zastępcy komendanta Straży Granicznej płk Emila Czaplińskiego z 5 sierpnia 1931 roku przeniesiono placówkę II linii Egiertowo do Kameli. Tym samym zniesiono posterunek SG w Kameli. Zniesiono też posterunek detaszowany „Szymbark”.
Rozkazem nr 3 z 29 listopada 1933 roku "w sprawach organizacyjnych", komendant Straży Granicznej płk Jan Jur-Gorzechowski przemianował placówkę II linii „Kamela” na placówkę I linii.
Rozkazem nr 5 z 3 marca 1939 roku "w sprawie zmian organizacyjnych [...]", komendant Straży Granicznej gen. bryg. Walerian Czuma przemianował placówkę I linii „Kamela” na „Egiertowo”.
Struktura organizacyjna.
Organizacja w czerwcu 1929:
Organizacja w styczniu 1930:

</doc>
<doc id="4196879" url="https://pl.wikipedia.org/wiki?curid=4196879" title="Placówka Straży Granicznej I linii „Borcz”">
Placówka Straży Granicznej I linii „Borcz”

Placówka Straży Granicznej II linii „Borcz” – jednostka organizacyjna Straży Granicznej pełniąca służbę ochronną na granicy polsko-gdańskiej.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną. 
Rozkazem nr 1 z 29 kwietnia 1929 roku "w sprawie zmian organizacji Pomorskiego Inspektoratu Okręgowego" komendant Straży Granicznej płk Jan Jur-Gorzechowski powołał do życia i ustalił organizację komisariatu „Kartuzy”. Placówka Straży Granicznej II linii „Borcz” znalazła się w jego składzie.
Rozkazem nr 3 z 29 listopada 1933 roku "w sprawach organizacyjnych", komendant Straży Granicznej płk Jan Jur-Gorzechowski przemianował placówkę II linii „Borcz” na placówkę I linii.
Struktura organizacyjna.
Organizacja w czerwcu 1929 i w styczniu 1930:

</doc>
<doc id="4196880" url="https://pl.wikipedia.org/wiki?curid=4196880" title="Leo Cornelio">
Leo Cornelio

Leo Cornelio (ur. 14 marca 1945 w Koodalloor) – indyjski duchowny rzymskokatolicki, w latach 2007–2021 arcybiskup Bhopal.

</doc>
<doc id="4196881" url="https://pl.wikipedia.org/wiki?curid=4196881" title="Placówka Straży Granicznej II linii „Stara Piła”">
Placówka Straży Granicznej II linii „Stara Piła”

Placówka Straży Granicznej II linii „Stara Piła” – jednostka organizacyjna Straży Granicznej pełniąca służbę ochronną na granicy polsko-gdańskiej.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną. 
Rozkazem nr 1 z 29 kwietnia 1929 roku "w sprawie zmian organizacji Pomorskiego Inspektoratu Okręgowego" komendant Straży Granicznej płk Jan Jur-Gorzechowski powołał do życia i ustalił organizację komisariatu „Kartuzy”. Placówka Straży Granicznej II linii „Stara Piła” znalazła się w jego składzie. W 1930 rozwiązana.
Struktura organizacyjna.
Organizacja w czerwcu 1929:

</doc>
<doc id="4196882" url="https://pl.wikipedia.org/wiki?curid=4196882" title="Westgate (Floryda)">
Westgate (Floryda)

Westgate – jednostka osadnicza w Stanach Zjednoczonych, w stanie Floryda, w hrabstwie Palm Beach.

</doc>
<doc id="4196884" url="https://pl.wikipedia.org/wiki?curid=4196884" title="Placówka Straży Granicznej I linii „Żukowo”">
Placówka Straży Granicznej I linii „Żukowo”

Placówka Straży Granicznej I linii „Żukowo” – jednostka organizacyjna Straży Granicznej pełniąca służbę ochronną na granicy polsko-gdańskiej.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną. 
Rozkazem nr 1 z 29 kwietnia 1929 roku "w sprawie zmian organizacji Pomorskiego Inspektoratu Okręgowego" komendant Straży Granicznej płk Jan Jur-Gorzechowski powołał do życia i ustalił organizację komisariatu „Kartuzy”. Rozkazem nr 12 z 10 stycznia 1930 roku "w sprawie reorganizacji Pomorskiego Inspektoratu Okręgowego" komendant Straży Granicznej zarządził nową strukturę organizacyjną. Placówka Straży Granicznej II linii „Żukowo” znalazła się w jego składzie.
Rozkazem nr 3 z 29 listopada 1933 roku "w sprawach organizacyjnych", komendant Straży Granicznej płk Jan Jur-Gorzechowski przemianował placówkę II linii „Żukowo” na placówkę I linii.
Struktura organizacyjna.
Organizacja w styczniu 1930:

</doc>
<doc id="4196886" url="https://pl.wikipedia.org/wiki?curid=4196886" title="Placówka Straży Granicznej I linii „Wielki Kack”">
Placówka Straży Granicznej I linii „Wielki Kack”

Placówka Straży Granicznej I linii „Wielki Kack” – jednostka organizacyjna Straży Granicznej pełniąca służbę ochronną na granicy polsko-gdańskiej.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną. 
Rozkazem nr 1 z 29 kwietnia 1929 roku "w sprawie zmian organizacji Pomorskiego Inspektoratu Okręgowego" komendant Straży Granicznej płk Jan Jur-Gorzechowski powołał do życia i ustalił organizację komisariatu „Kartuzy”. Rozkazem nr 12 z 10 stycznia 1930 roku "w sprawie reorganizacji Pomorskiego Inspektoratu Okręgowego" komendant Straży Granicznej zarządził nową strukturę organizacyjną. Placówka Straży Granicznej II linii „Chwaszczyno” znalazła się w jego składzie.
Rozkazem nr 2 z 4 czerwca 1932 roku "w sprawach organizacyjnych" komendant Straży Granicznej płk Jan Jur-Gorzechowski przeniósł placówkę II linii „Chwaszczyno” do Kacka Wielkiego.
Rozkazem nr 3 z 29 listopada 1933 roku "w sprawach organizacyjnych", komendant Straży Granicznej płk Jan Jur-Gorzechowski przemianował placówkę II linii „Wielki Kack” na placówkę I linii.
Rozkazem nr 3 z 23 czerwca 1934 roku "w sprawach [...] tworzenia i zniesienia posterunków informacyjnych", komendant Straży Granicznej płk Jan Jur-Gorzechowski wyłączył placówkę I linii „Wielki Kack” z komisariatu Straży Granicznej „Kartuzy” i włączył w skład komisariatu Straży Granicznej „Gdynia”.
Struktura organizacyjna.
Organizacja w styczniu 1930:

</doc>
<doc id="4196889" url="https://pl.wikipedia.org/wiki?curid=4196889" title="Zofia Szymańska">
Zofia Szymańska



</doc>
<doc id="4196890" url="https://pl.wikipedia.org/wiki?curid=4196890" title="Antoni Czesław Szymański">
Antoni Czesław Szymański



</doc>
<doc id="4196892" url="https://pl.wikipedia.org/wiki?curid=4196892" title="Jan Duklan Szymański">
Jan Duklan Szymański



</doc>
<doc id="4196894" url="https://pl.wikipedia.org/wiki?curid=4196894" title="Hermann Raich">
Hermann Raich

Hermann Raich SVD (ur. 2 maja 1934 w Jerzens, zm. 9 października 2009) – austriacki duchowny rzymskokatolicki, werbista, misjonarz, biskup Wabagu.
Biografia.
Hermann Raich urodził się 2 maja 1934 w Jerzens w Austrii. 29 kwietnia 1962 otrzymał święcenia prezbiteriatu i został kapłanem Zgromadzenia Słowa Bożego.
8 marca 1982 papież Jan Paweł II mianował go biskupem nowo utworzonej diecezji Wabag. 29 kwietnia 1982 przyjął sakrę biskupią z rąk arcybiskupa Mount Hagen George'a Elmera Bernardinga SVD. Współkonsekratorami byli pronuncjusz apostolski w Papui-Nowej Gwinei Francesco De Nittis oraz biskup Goroki Raymond Rodly Caesar SVD.
30 czerwca 2008 przeszedł na emeryturę. Zmarł 9 października 2009.

</doc>
<doc id="4196897" url="https://pl.wikipedia.org/wiki?curid=4196897" title="2014 Idol Star Athletics Championships">
2014 Idol Star Athletics Championships

2014 Idol Star Athletics Championships () – ósma edycja ISAC. Zawody odbyły się 7 stycznia 2014 roku Jamsil Arena w Seulu (Korea Południowa). Były transmitowane przez stację MBC 30 i 31 stycznia 2014 roku. 230 zawodników podzielonych na 4 drużyny konkurowało ze sobą w 10 konkurencjach.

</doc>
<doc id="4196900" url="https://pl.wikipedia.org/wiki?curid=4196900" title="Paolo Moreno">
Paolo Moreno

Paolo Moreno (ur. 30 października 1934 w Udine, zm. 5 marca 2021 w Rzymie) – włoski archeolog i historyk sztuki.
Biografia.
Paolo Moreno jest absolwentem Uniwersytetu im. Aldo Moro w Bari. Kolejne studia odbył w Atenach we Włoskiej Szkole Archeologicznej (1061) oraz w Narodowej Szkole Archeologicznej w Rzymie (1964). W latach kariery uniwersyteckiej był m.in. dyrektorem Instytutu archeologii uniwersytetu w Bari oraz wykładowcą historii sztuki starożytnej w Università degli Studi di Roma 3 w Rzymie. Był współredaktorem "Enciclopedia dell’arte antica classica e orientale". Paolo Moreno jest autorem kilku setek opracowań dotyczących sztuki starożytnej.

</doc>
<doc id="4196903" url="https://pl.wikipedia.org/wiki?curid=4196903" title="Placówka Straży Granicznej II linii „Egiertowo”">
Placówka Straży Granicznej II linii „Egiertowo”



</doc>
<doc id="4196904" url="https://pl.wikipedia.org/wiki?curid=4196904" title="Placówka Straży Granicznej II linii „Kamela”">
Placówka Straży Granicznej II linii „Kamela”



</doc>
<doc id="4196905" url="https://pl.wikipedia.org/wiki?curid=4196905" title="Placówka Straży Granicznej I linii „Kamela”">
Placówka Straży Granicznej I linii „Kamela”



</doc>
<doc id="4196906" url="https://pl.wikipedia.org/wiki?curid=4196906" title="Andrzej Woźniak (etnolog)">
Andrzej Woźniak (etnolog)

Andrzej Woźniak (ur. 1939, zm. 13 stycznia 2018) – polski etnolog, dr hab.
Życiorys.
Był absolwentem Uniwersytetu Warszawskiego, gdzie następnie doktoryzował się. W latach 1981–2007 był pracownikiem Zakładu Etnologii Instytutu Archeologii i Etnologii Polskiej Akademii Nauk i tam też uzyskał habilitację. Przez kilka kadencji piastował funkcję członka Rady Naukowej Instytutu Archeologii i Etnologii PAN, a także funkcję redaktora serii monografii etnograficznych "Biblioteka Etnografii Polskiej" oraz członka redakcji czasopisma "Pro Georgia". Specjalizował się między innymi w badaniach historii kultury wsi polskiej i miast mazowieckich.

</doc>
<doc id="4196907" url="https://pl.wikipedia.org/wiki?curid=4196907" title="Tambala">
Tambala

Tambala (język cziczewa "kogut") – moneta zdawkowa używana w Malawi jako równowartość 1/100 kwachy malawijskiej.
Wprowadzona do obiegu podczas reformy monetarnej w 1971. Występowała w nominałach 1, 2, 5, 10, 20 i 50 tambali, jednak wskutek dewaluacji waluty praktycznie wyszła z obiegu, a ostatnią serię wybito w 2004 roku. Jednocześnie do 1986 nominał 50 tambala występował jako banknot, dopiero potem zaczął być monetą. W zależności od edycji i nominału monetę wybijano z brązu, stali z miedzią, stali z niklem, stali z mosiądzem, miedzi z niklem oraz miedzi z niklem i cynkiem.

</doc>
<doc id="4196908" url="https://pl.wikipedia.org/wiki?curid=4196908" title="Karjala Cup 2017">
Karjala Cup 2017

23. edycja turnieju Karjala Cup była rozgrywana w dniach 8-12 listopada 2017 roku. Brało w nim udział sześć reprezentacji: Czech, Szwecji, Finlandii, Rosji, Kanady i Szwajcarii. Każdy zespół rozegrał po trzy spotkania, łącznie odbyło się dziewięć meczów. Siedem spotkań rozegrano w hali Hartwall Arena w Helsinkach, jeden mecz odbył się w szwedzkim Örebro w hali Behrn Arena oraz jedno spotkanie rozegrano w szwajcarskim Biel/Bienne w hali Tissot Arena. Turniej był pierwszym, zaliczanym do klasyfikacji Euro Hockey Tour w sezonie 2017/2018.
Wyróżnienia indywidualne.
Najlepsi zawodnicy na każdej pozycji wybrani przez dyrektoriat turnieju:

</doc>
<doc id="4196911" url="https://pl.wikipedia.org/wiki?curid=4196911" title="Placówka Straży Granicznej II linii „Borcz”">
Placówka Straży Granicznej II linii „Borcz”



</doc>
<doc id="4196913" url="https://pl.wikipedia.org/wiki?curid=4196913" title="Placówka Straży Granicznej II linii „Żukowo”">
Placówka Straży Granicznej II linii „Żukowo”



</doc>
<doc id="4196915" url="https://pl.wikipedia.org/wiki?curid=4196915" title="Placówka Straży Granicznej II linii „Chwaszczyno”">
Placówka Straży Granicznej II linii „Chwaszczyno”



</doc>
<doc id="4196917" url="https://pl.wikipedia.org/wiki?curid=4196917" title="Placówka Straży Granicznej II linii „Wielki Kack”">
Placówka Straży Granicznej II linii „Wielki Kack”



</doc>
<doc id="4196919" url="https://pl.wikipedia.org/wiki?curid=4196919" title="Khoum">
Khoum

Khoum (chum) (od ar. خمس – piąty) – moneta zdawkowa używana w Mauretanii jako 1/5 ugiji (wyjątkowy przypadek oprócz madagaskarskiej iraimbilanji, bez podziału waluty na części dziesiętne lub setne w przypadku monety rozmiennej). Zamiast cyfry na monecie figuruje określenie słowne (خمس).
W obiegu występuje jedynie moneta o nominale 1 chum, wybita po raz pierwszy w 1973 roku, wymieniana w stosunku 5 starych franków CFA = 5 chum = 1 ugija. Wskutek dewaluacji pieniądza najniższy praktycznie używany nominał stanowi moneta wartości 5 ugija. W grudniu 2017 ogłoszono denominację ugiji od 1 stycznia 2018 według kursu 1:10, co miało prowadzić do zwiększenia obiegu monety o wartości jednego chum. Końcowy termin wymiany starych monet ustalono na 31 grudnia 2018 r.

</doc>
<doc id="4196923" url="https://pl.wikipedia.org/wiki?curid=4196923" title="Chum">
Chum



</doc>
<doc id="4196924" url="https://pl.wikipedia.org/wiki?curid=4196924" title="Barthol Barretto">
Barthol Barretto

Barthol Barretto (ur. 16 września 1961 w Mahim) – indyjski duchowny rzymskokatolicki, od 2017 biskup pomocniczy Bombaju.
Życiorys.
Święcenia kapłańskie otrzymał 8 kwietnia 1989 i został inkardynowany do archidiecezji bombajskiej. Pracował przede wszystkim jako duszpasterz parafialny, był także m.in. dyrektorem sekcji młodzieżowej w diecezjalnym ośrodku duszpasterskim, dziekanem kilku dekanatów, a także ojcem duchownym i administratorem Kolegium św. Piusa X w Goregaon.
20 grudnia 2016 papież Franciszek prekonizował go biskupem pomocniczym Bombaju i nadał mu biskupstwo tytularne "Strongoli". Sakry biskupiej udzielił mu 28 stycznia 2017 kard. Oswald Gracias.

</doc>
<doc id="4196926" url="https://pl.wikipedia.org/wiki?curid=4196926" title="Allwyn D’Silva">
Allwyn D’Silva

Allwyn D’Silva (ur. 20 kwietnia 1948 w Bombaju) – indyjski duchowny rzymskokatolicki, od 2017 biskup pomocniczy Bombaju.
Życiorys.
Święcenia kapłańskie otrzymał 19 kwietnia 1975 i został inkardynowany do archidiecezji bombajskiej. Pracował przede wszystkim jako duszpasterz parafialny. W latach 1977–1986 był diecezjalnym duszpasterzem powołań, a w latach 2012–2016 pełnił funkcję wikariusza biskupiego dla Mumbaju.
20 grudnia 2016 papież Franciszek prekonizował go biskupem pomocniczym Bombaju i nadał mu biskupstwo tytularne "Dura". Sakry biskupiej udzielił mu 28 stycznia 2017 kard. Oswald Gracias.

</doc>
<doc id="4196934" url="https://pl.wikipedia.org/wiki?curid=4196934" title="John Rodrigues">
John Rodrigues

John Rodrigues (ur. 21 sierpnia 1967 w Bombaju) – indyjski duchowny rzymskokatolicki, w latach 2013–2023 biskup pomocniczy Bombaju, biskup diecezjalny Puna (nominat).
Życiorys.
Święcenia kapłańskie otrzymał 18 kwietnia 1998 i został inkardynowany do archidiecezji bombajskiej. Po krótkim stażu wikariuszowskim został sekretarzem arcybiskupim, zaś po uzyskaniu w 2002 dyplomu licencjackiego z teologii systematycznej rozpoczął pracę w instytucie św. Piusa X. W kwietniu 2013 otrzymał nominację na rektora tej uczelni.
15 maja 2013 został mianowany biskupem pomocniczym Bombaju ze stolicą tytularną "Deultum". Sakry biskupiej udzielił mu 29 czerwca 2013 kard. Oswald Gracias.
25 marca 2023 papież Franciszek mianował go biskupem diecezjalnym Puna.

</doc>
<doc id="4196935" url="https://pl.wikipedia.org/wiki?curid=4196935" title="Miednica większa">
Miednica większa

Miednica większa – górna, szeroka część miednicy kostnej. Oddzielona kresą graniczną od miednicy mniejszej. Miednica większa jest szeroko otwarta do przodu i do góry. Ograniczona jest kręgosłupem lędźwiowym od tyłu, po bokach jest ograniczona talerzami kości biodrowych, stanowiących podstawę jamy brzusznej. W niej i ponad nią w jamie brzusznej znajduje się trzon macicy oraz jajo płodowe podczas ciąży.

</doc>
<doc id="4196939" url="https://pl.wikipedia.org/wiki?curid=4196939" title="Savio Dominic Fernandes">
Savio Dominic Fernandes

Savio Dominic Fernandes (ur. 29 czerwca 1954 w Bombaju) – indyjski duchowny rzymskokatolicki, od 2013 biskup pomocniczy Bombaju.
Życiorys.
Święcenia kapłańskie przyjął 8 kwietnia 1989 i został inkardynowany do archidiecezji bombajskiej. Był m.in. sędzią trybunału kościelnego, sekretarzem arcybiskupim, a także wicekanclerzem i kanclerzem kurii.
15 maja 2013 został mianowany biskupem pomocniczym Bombaju ze stolicą tytularną "Cozyla". Sakry biskupiej udzielił mu 29 czerwca 2013 kard. Oswald Gracias. Po sakrze objął funkcję wikariusza biskupiego ds. laikatu i rodziny.

</doc>
<doc id="4196941" url="https://pl.wikipedia.org/wiki?curid=4196941" title="Milim (waluta)">
Milim (waluta)

Milim – moneta zdawkowa używana obecnie w Egipcie, Tunezji, Sudanie i Sudanie Południowym jako 1/10 piastra i 1/1000 głównej jednostki. Od 1951 do 1971 korzystano z niej także w Libii.
1 milim jest równy:
Milim bywa też używany w przypadku innych walut do dzielenia ich na części tysięczne.

</doc>
<doc id="4196945" url="https://pl.wikipedia.org/wiki?curid=4196945" title="Anthony Swamy Thomasappa">
Anthony Swamy Thomasappa

Anthony Swamy Thomasappa (ur. 9 lutego 1951 w Mariannapalaya) – indyjski duchowny rzymskokatolicki, od 2007 biskup Chikmagalur.
Życiorys.
Święcenia kapłańskie przyjął 20 maja 1984 i został inkardynowany do archidiecezji Bangalore. Po święceniach pracował przez kilka lat jako duszpasterz parafialny, zaś w 1992 objął stanowisko wykładowcy w seminarium w Bengaluru.
2 grudnia 2006 został mianowany biskupem Chikmagalur. Sakry biskupiej udzielił mu 6 lutego 2007 abp Bernard Moras.

</doc>
<doc id="4196949" url="https://pl.wikipedia.org/wiki?curid=4196949" title="Michał Diament">
Michał Diament

Michał Józef Diament (ur. 19 września 1935 w Skarżysku-Kamiennej, zm. 9 maja 1977 we Wrocławiu) – polski artysta fotograf, twórca szkła artystycznego. Członek rzeczywisty Okręgu Śląskiego Związku Polskich Artystów Fotografików. Członek Związku Polskich Artystów Plastyków.
Życiorys.
Michał Diament od 1961 roku był związany z wrocławskim środowiskiem fotograficznym. W latach 1953–1955 był studentem Akademii Górniczo-Hutniczej w Krakowie. W 1961 roku zamieszkał we Wrocławiu. W 1967 roku został absolwentem ówczesnej Państwowej Wyższej Szkoły Sztuk Plastycznych we Wrocławiu, uzyskując na Wydziale Ceramiki i Szkła dyplom z zakresu projektowania szkła, i podjął pracę w Międzywydziałowym Zakładzie Fotografii wrocławskiej PWSSP. W 1966 roku został przyjęty w poczet członków Okręgu Śląskiego Związku Polskich Artystów Fotografików. W 1974 roku został kierownikiem Międzywydziałowego Zakładu Fotografii w PWSSP – po przedstawieniu pracy teoretycznej "Fotografika jako istotny element w procesie twórczym grafika" i uzyskaniu stopnia adiunkta.
Michał Diament jest autorem i współautorem wielu wystaw fotograficznych; indywidualnych, zbiorowych, pokonkursowych. Brał aktywny udział w Międzynarodowych Salonach Fotograficznych, (m.in.) organizowanych pod patronatem FIAP, zdobywając wiele nagród, wyróżnień, dyplomów, listów gratulacyjnych. Uczestnik Sympozjum Plastycznego Wrocław ’70 (w zespole Mariana Bogusza).
Twórczość Michała Diamenta w dziedzinie szkła artystycznego początkowo utrzymywała się w estetyce wrocławskiej szkoły szkła – tworzył kieliszki na długich nóżkach i butle z obustronnymi wklęśnięciami. Z czasem zwrócił swoje zainteresowania ku unikatowym realizacjom o charakterze rzeźbiarskim.
Fotografie oraz prace szklarskie Michała Diamenta mają w swoich zbiorach: Muzeum Narodowe we Wrocławiu, Muzeum Okręgowe w Jeleniej Górze, Muzeum Zamkowe w Malborku, Muzeum Warmii i Mazur w Olsztynie, Musée d’Art et d’Historie w Genewie. Jego fotografie znajdują się także w Muzeum Historii Fotografii im. Walerego Rzewuskiego w Krakowie.
Wybrane wystawy.
Źródło.

</doc>
<doc id="4196950" url="https://pl.wikipedia.org/wiki?curid=4196950" title="Anthonisamy Neethinathan">
Anthonisamy Neethinathan

Anthonisamy Neethinathan (ur. 3 lipca 1955 w Kakkanur) – indyjski duchowny rzymskokatolicki, od 2002 biskup Chingleput.
Życiorys.
Święcenia kapłańskie przyjął 9 maja 1987 i został inkardynowany do archidiecezji Madrasu i Myliaporu. Był m.in. diecezjalnym duszpasterzem młodzieży, dyrektorem Towarzystwa Rozwoju Chingleput, a także wicerektorem seminarium w Chennai.
19 lipca 2002 został mianowany biskupem nowo powstałej diecezji Chingleput. Sakry biskupiej udzielił mu 29 września 2002 abp James Masilamony Arul Das.

</doc>
<doc id="4196951" url="https://pl.wikipedia.org/wiki?curid=4196951" title="Wielkie Błoto">
Wielkie Błoto

Wielkie Błoto – użytek ekologiczny w województwie zachodniopomorskim, w powiecie szczecineckim, w gminie Szczecinek, powołany Uchwałą Nr XLIII/268/2006 Rady Gminy Szczecinek z dnia 31 marca 2006 r. w sprawie ustanowienia użytku ekologicznego gruntów z terenu Nadleśnictwa Szczecinek. Powstał w celu zachowania pozostałości torfowiska wysokiego typu bałtyckiego. Jest to teren po eksploatacji torfu w XIX i na początku XX wieku i potorfia porośnięte mszarami. Całkowita powierzchnia „Wielkiego Błota” wynosi 34,51 ha. Pozostaje w zarządzie Nadleśnictwa Szczecinek, na obszarze Leśnictwa Sokolnik, obrębu leśnego Wierzchowo.
W granicach użytku istnieje ścieżka przyrodniczo-leśna „Wielkie Błoto”, która powstała w 2005 w ramach projektu „Ochrona wysokich torfowisk bałtyckich na Pomorzu”. Składa się na nią pięć tablic informacyjnych o roślinności użytku i drewniana, kilkudziesięciometrowa kładka prowadząca przez mszar do platformy widokowej. Zgodnie z planem urządzenia lasu z 2014 ścieżkę odwiedza około 500 osób rocznie.
„Wielkie Błoto” włączone zostało w granice obszaru mającego znaczenie dla Wspólnoty – Jeziora Szczecineckie (PLH320009), ustanowionego jako OZW w lutym 2008. W pobliżu użytku, po jego północnej stronie, położone jest jezioro Wierzchowo.

</doc>
<doc id="4196952" url="https://pl.wikipedia.org/wiki?curid=4196952" title="Ludwik Górski (1915–1981)">
Ludwik Górski (1915–1981)

Ludwik Górski, właśc. Ludwik Epstein, także Izaak Epstein bądź Epsztejn (ur. 1915 w Warszawie, zm. 14 marca 1981 tamże) – działacz komunistyczny, poeta, prozaik, tłumacz, satyryk, autor słuchowisk radiowych.
Życiorys.
Urodził się w 1915 w Warszawie. Przed II wojną światową był aktywistą Komunistycznego Związku Młodzieży Polskiej w Warszawie. Od 1937 przebywał w Palestynie, gdzie został członkiem Komunistycznej Partii Palestyny. Był jednym z organizatorów i został członkiem zarządu Związku Patriotów Polskich na Środkowym Wschodzie. Od 1945 do 1946 był kierownikiem konsulatu w Tel-Awiwie. Od 1946 pracował w Ministerstwa Bezpieczeństwa Publicznego. 
W późniejszych latach udzielał się na polu literackim jako poeta i prozaik. Był także autorem słuchowisk radiowych w Polskim Radiu. Od 1953 do 1965 pełnił funkcję I sekretarza PZPR w Polskim Radiu. Tworzył także teksty satyryczne dla potrzeb kabaretu Szpak. Dokonywał przekładów utworów Isaaca Bashevisa Singera i Szolema Alejchema.
Zmarł 14 marca 1981 i został pochowany na Cmentarzu Wojskowym na Powązkach w Warszawie (kwatera 28BII-1-12).
Przypisy.
 

</doc>
<doc id="4196954" url="https://pl.wikipedia.org/wiki?curid=4196954" title="Thomas Aquinas Lephonse">
Thomas Aquinas Lephonse

Thomas Aquinas Lephonse (ur. 6 marca 1953 w Pillaithope) – indyjski duchowny rzymskokatolicki, od 2002 biskup Coimbatore.
Życiorys.
Święcenia kapłańskie otrzymał 22 maja 1980 i został inkardynowany do diecezji Vellore. Doktoryzował się z prawa kanonicznego na Katolickim Uniwersytecie w Lowanium. Był m.in. rektorem niższego seminarium w Pathiavaram (1986), profesorem seminarium w Poonamallee (1987, 1993-1997), a także wikariuszem generalnym diecezji (1997-1999).
10 lipca 2002 został mianowany przez papieża Jana Pawła II biskupem Coimbatore. Sakry biskupiej udzielił mu 28 sierpnia tegoż roku jego poprzednik, bp Ambrose Mathalaimuthu.

</doc>
<doc id="4196955" url="https://pl.wikipedia.org/wiki?curid=4196955" title="Sene (moneta)">
Sene (moneta)

Sene – moneta zdawkowa Samoa (Zachodniego) wprowadzona 10 lipca 1967 r. jako równowartość formula_1 tali.

</doc>
<doc id="4196956" url="https://pl.wikipedia.org/wiki?curid=4196956" title="Channel One Cup 2017">
Channel One Cup 2017

50. edycja turnieju Karjala Cup była rozgrywana w dniach 13-17 grudnia 2017 roku. Brało w nim udział sześć reprezentacji: Czech, Szwecji, Finlandii, Rosji, Kanady i Korei Południowej. Każdy zespół rozegrał po trzy spotkania, łącznie odbyło się dziewięć meczów. Osiem spotkań rozegrano w hali VTB Ice Palace w Moskwie, a jeden mecz odbył się w czeskiej Pradze w hali O2 Arena. Turniej był drugim, zaliczanym do klasyfikacji Euro Hockey Tour w sezonie 2017/2018.
Wyróżnienia indywidualne.
Najlepsi zawodnicy na każdej pozycji wybrani przez dyrektoriat turnieju:

</doc>
<doc id="4196957" url="https://pl.wikipedia.org/wiki?curid=4196957" title="Prasad Gallela">
Prasad Gallela

Prasad Gallela (ur. 7 kwietnia 1962 w Adoni) – indyjski duchowny rzymskokatolicki, w latach 2008-2018 biskup Cuddapah.
Życiorys.
Prezbiterat.
Święcenia kapłańskie przyjął 1 marca 1989 i został inkardynowany do diecezji Kurnool. Był m.in. ojcem duchownym Legionu Maryi, proboszczem w Koilakuntli oraz ojcem duchownym seminarium w Kondadabie.
Episkopat.
31 stycznia 2008 papież Benedykt XVI mianował go biskupem Cuddapah. Sakry biskupiej udzielił mu 1 marca 2008 w Cuddapah abp Marampudi Joji.
Kontrowersje.
W czerwcu 2018 grupa ludzi oskarżyła Gallelę o potajemne posiadanie żony i 18-letniego syna oraz o przywłaszczanie sobie pieniędzy diecezjalnych i przeznaczanie ich na swoich krewnych. Biskup w odpowiedzi na zarzuty przekonywał, że kobieta uznana za jego żonę w rzeczywistości była małżonką jego zmarłego brata. Jednakże w wyniku tegoż skandalu papież Franciszek 10 grudnia 2018 przyjął rezygnację bp. Galleli z urzędu biskupiego.

</doc>
<doc id="4196958" url="https://pl.wikipedia.org/wiki?curid=4196958" title="Toea">
Toea

Toea (nazwa w języku hiri motu oznacza "cenne rodzaje muszli") – moneta zdawkowa używana w Papui-Nowej Gwinei jako równowartość 1/100 kina. W obiegu występują monety 5, 10, 20 i 50 toea. Od 2002 roku wybijana z mieszanki miedzi i niklu. Od 1980 wybijane są też monety pamiątkowe toea (od 2007 także ze stopu miedzi i niklu).

</doc>
<doc id="4196960" url="https://pl.wikipedia.org/wiki?curid=4196960" title="Maria Strzałkowska">
Maria Strzałkowska

Maria Strzałkowska z domu Wallmoden (ur. 1898, zm. 1994) – nauczycielka, działaczka komunistyczna.
Urodziła się w 1898 w rodzinie Wallmoden. W okresie międzywojennym pracowała jako nauczycielka w szkołach powszechnych i zawodowych w Warszawie, działała w ZNP, sympatyzowała z ruchem komunistycznym.
Po wybuchu II wojny światowej i nastaniu okupacji sowieckiej była dyrektorem szkoły sowieckiej w Białymstoku. W 1944 został członkiem zarządu Związku Patriotów Polskich w Palestynie. Po wojnie działała w PPR i PZPR, była zatrudniona w szkolnictwie.
Zmarła w kwietniu 1994 i została pochowana w grobowcu rodzinnym na cmentarzu Powązkowskim (kwatera P-5-22).
Była żoną Ludwika Strzałkowskiego (1900-1946, także pracownik szkolnictwa, członek KPP, żołnierz, więziony na Bliskim Wschodzie), z którym miała córkę Jasnę (ur. 1932).

</doc>
<doc id="4196961" url="https://pl.wikipedia.org/wiki?curid=4196961" title="Seniti">
Seniti

Seniti – drobna jednostka monetarna Tonga wprowadzona 3 kwietnia 1967 r., równa formula_1 pa'anga.

</doc>
<doc id="4196962" url="https://pl.wikipedia.org/wiki?curid=4196962" title="Lawrence Pius Dorairaj">
Lawrence Pius Dorairaj

Lawrence Pius Dorairaj (ur. 14 czerwca 1954 w Madrasie) – indyjski duchowny rzymskokatolicki, od 2012 biskup Dharmapuri.

</doc>
<doc id="4196964" url="https://pl.wikipedia.org/wiki?curid=4196964" title="Druga liga SR Јugoslavije u fudbalu (1995/1996)">
Druga liga SR Јugoslavije u fudbalu (1995/1996)

Sezon 1995/96 Drugiej ligi SR Јugoslavije – 4. edycja rozgrywek jugosłowiańskiej Drugiej ligi (srb. Дpугa caвeзнa лига – Druga savezna liga) w piłce nożnej.
Rozgrywki toczyły się w dwóch grupach: A i B, a każda grupa grała w dwóch rundach: jesiennej oraz wiosennej i występowało w nich łącznie 20 drużyn. Po zakończeniu rundy jesiennej cztery ostatnie drużyny grupy A spadły do grupy B Drugiej ligi, natomiast cztery najlepsze drużyny grupy B awansowały do grupy A Drugiej ligi. Po zakończeniu rundy wiosennej w związku z powiększeniem ilości drużyn grających w Prvej lidze SR Јugoslavije do 24. zespołów pięć najlepszych drużyn grupy A Drugiej ligi oraz mistrz grupy B Drugiej ligi (jako najlepsza drużyna grupy spadkowej) awansowało bezpośrednio do grupy B Prvej ligi. Dwie ostatnie drużyny grupy B spadły do Srpskiej ligi lub Crnogorskiej ligi. 
Druga liga SR Јugoslavije.
Drużyny.
W Drugiej lidze w sezonie 1995/96 występowało 20 drużyn, które grały w dwóch grupach: A i B.

</doc>
<doc id="4196967" url="https://pl.wikipedia.org/wiki?curid=4196967" title="Joseph Aind">
Joseph Aind

Joseph Aind (ur. 5 listopada 1945 w Nahorani) – indyjski duchowny rzymskokatolicki, w latach 1995–2021 biskup Dibrugarh.

</doc>
<doc id="4196968" url="https://pl.wikipedia.org/wiki?curid=4196968" title="Anaforeza">
Anaforeza



</doc>
<doc id="4196969" url="https://pl.wikipedia.org/wiki?curid=4196969" title="Kataforeza">
Kataforeza



</doc>
<doc id="4196972" url="https://pl.wikipedia.org/wiki?curid=4196972" title="Tagula (wyspa)">
Tagula (wyspa)

Tagula (także Sud-est lub Vanatinai) – wyspa wulkaniczna, największa w archipelagu Luizjady należącym do Papui-Nowej Gwinei. Leży na Oceanie Spokojnym, 280 km na południowy wschód od Nowej Gwinei. Tak jak i cały archipelag wchodzi w skład prowincji Milne Bay. Jest otoczona rafą koralową.
Powierzchnia wyspy wynosi 805 km² (80 × 24 km). Najwyższym wzniesieniem jest Mount Riu (806 m n.p.m.). Wyspę zamieszkuje około 4400 osób, głównie Papuasów.
Pierwszym Europejczykiem, który do niej dotarł, był prawdopodobnie Luis Váez de Torres w 1606 roku.

</doc>
<doc id="4196976" url="https://pl.wikipedia.org/wiki?curid=4196976" title="Lari malediwskie">
Lari malediwskie

Lari malediwskie, Laari – moneta zdawkowa używana na Malediwach jako równowartość 1/100 rupii malediwskiej. Występuje w nominałach 1, 2, 5, 10, 25 i 50 lari. Nazwa wywodzi się od średniowiecznej waluty lari, używanej na Półwyspie Arabskim i w okolicach Morza Arabskiego ok. XII/XIII wieku, która dotarła na Malediwy i została opisana przez podróżnika François Pyrard de Lavala, już w 1602 roku. Obecnie wybijana jest z miedzioniklu, niklu, brązu i aluminium.

</doc>
<doc id="4196978" url="https://pl.wikipedia.org/wiki?curid=4196978" title="Patrick Harrington">
Patrick Harrington

Patrick Joseph Harrington SMA (ur. 12 września 1939 w Kimeague) – irlandzki duchowny katolicki posługujący w Kenii, biskup diecezji Lodwar w latach 2000-2011.
Życiorys.
Wstąpił do nowicjatu Stowarzyszenia Misji Afrykańskich i uczył się w zakonnym seminarium w Dromantine. Profesję zakonną złożył 16 czerwca 1964, zaś święcenia kapłańskie przyjął pół roku później. Był przełożonym generalnym stowarzyszenia przez dwie kadencje (1983-1995). Po zakończeniu ostatniej kadencji wyjechał do Kenii, gdzie był m.in. profesorem filozofii na miejscowych uczelniach.
Episkopat.
17 lutego 2000 został mianowany przez papieża Jana Pawła II biskupem diecezji Lodwar. Sakry biskupiej udzielił mu 20 marca tegoż roku kard. Jozef Tomko.
5 marca 2011 Benedykt XVI przyjął jego rezygnację z pełnionego urzędu.

</doc>
<doc id="4196979" url="https://pl.wikipedia.org/wiki?curid=4196979" title="Monitoring pól elektromagnetycznych w Polsce">
Monitoring pól elektromagnetycznych w Polsce

Monitoring pól elektromagnetycznych w Polsce jest działaniem, do którego na podstawie art. 123 ustawy Prawo ochrony środowiska został zobowiązany Wojewódzki Inspektor Ochrony Środowiska. Dokonuje on okresowych badań poziomów pól elektromagnetycznych w środowisku. Ocena poziomów pól elektromagnetycznych w środowisku i obserwacja zmian należy do obowiązków Państwowego monitoringu środowiska. Do ustawy POŚ ust. 3 art. 123 powstało rozporządzenie Ministra Klimatu i Środowiska z 15 grudnia 2020 r. w sprawie zakresu i sposobu prowadzenia okresowych badań poziomów pól elektromagnetycznych w środowisku
Zakres.
Prowadzenie badań poziomów pól elektromagnetycznych w środowisku obejmuje pomiary natężenia składowej elektrycznej pola elektromagnetycznego w przedziale częstotliwości co najmniej od 3 MHz do 3000MHz, w punktach pomiarowych i z częstotliwością wykonania pomiarów określonych w rozporządzeniu.
Sposób wyboru punktów pomiarowych.
Punkty pomiarowe wybiera się w dostępnych dla ludności miejscach usytuowanych dla województwa w:
Na obszarze każdego województwa, dla każdego roku kalendarzowego z trzyletniego cyklu pomiarowego, wyznacza się po 15 punktów pomiarowych w dostępnych dla ludności miejscach, dla każdego z ww. obszarów. Łącznie, na terenie województwa wyznacza się 135 punktów pomiarowych dla trzyletniego cyklu pomiarowego, po 45 punktów pomiarowych dla każdego roku.
Punkty pomiarowe należy lokować tak, aby:
Zastosowana sonda powinna zapewniać pomiar natężenia pola elektrycznego oraz posiadać sferyczną charakterystykę kierunkową lub umożliwić uzyskanie pomiaru odpowiadającego sferycznej charakterystyce kierunkowej.
Wymagana częstotliwość prowadzenia pomiarów.
W każdym z 45 punktów pomiarowych pomiary wykonuje się raz w roku kalendarzowym, w sposób nieprzerwany przez dwie godziny z częstotliwością próbkowania co najmniej jednej próbki co 10 sekund, pomiędzy godzinami 1000 a 1600 w dni robocze, w temperaturze nie niższej niż 0°C, przy wilgotności względnej nie większej niż 75%, bez opadów atmosferycznych. Ponadto w każdym z 45 punktów pomiarowych pomiary powtarza się co trzy lata.
Sposoby prezentacji wyników pomiarów.
Wyniki pomiarów prezentuje się w formie pisemnej oraz w formie elektronicznej w postaci sprawozdania z pomiarów wykonanych w roku kalendarzowym oraz w postaci sprawozdania z cyklu pomiarów w ciągu trzech lat.
W sprawozdaniu z pomiarów wyników w roku kalendarzowym zamieszcza się:
W sprawozdaniu z cyklu pomiarów wykonanych w ciągu trzech lat zamieszcza się średnią arytmetyczną z uśrednionych wartości natężeń pól elektrycznych promieniowania elektromagnetycznego, uzyskanych w 45 punktach pomiarowych składających się na trzyletni cykl pomiarowy, dla każdego z trzech obszarów (dzielnica, miasto, wieś).
Ocena poziomu pól elektromagnetycznych na podstawie wyników WIOŚ w latach 2014-2016.
Wojewódzkie Inspektoraty Ochrony Środowiska w latach 2014-2016 zrealizowały program Państwowego Monitoringu Środowiska w zakresie pomiarów pól elektromagnetycznych. Łącznie na terenie Polski w ramach III cyklu pomiarowego pomiary wykonano w 2161 punktach, w ty
Pomiary pól elektromagnetycznych w ramach monitoringu środowiska wykonywano głównie szerokopasmowymi miernikami pola elektromagnetycznego : Narda NBM 550 z sondami EF 0391 i EF6091 oraz miernikiem PMM 8053/a z sondą EP 300. Dolny próg oznaczalności sond pomiarowych jest zróżnicowany w województwach i mieści się w przedziale od 0,1 V/m do 0,7 V/m dla sony EF 6091.
Wyniki monitoringu prowadzonego przez Wojewódzkie Inspektoraty Ochrony Środowiska w trzecim cyklu pomiarowym obejmującym lata 2014-2016 nie wykazały znacznych odstępstw od wyników uzyskanych w latach ubiegłych. Poziom pól elektromagnetycznych w środowisku w miejscach dostępnych dla ludności utrzymuje się na niskim poziomie.
Z danych przedstawionych w dokumencie wynika, że we wszystkich województwach centralne dzielnice lub osiedla miast o liczbie mieszkańców przekraczającej 50 tys. mają najwyższe poziomy pól elektromagnetycznych. Może to być związane ze zwiększającą się ilością instalacji emitujących pole elektromagnetyczne w dużych aglomeracjach miejskich.

</doc>
<doc id="4196983" url="https://pl.wikipedia.org/wiki?curid=4196983" title="Gaetano Pace Forno">
Gaetano Pace Forno

Gaetano Pace Forno (ur. 1809, zm. 1874) – maltański arcybiskup, który został biskupem Malty po złożeniu rezygnacji przez jego poprzednika arcybiskupa Publia Marię dei Conti Santa.
Życiorys.
Gaetano Pace Forno urodził się w Victorii na Gozo, Malta 5 czerwca 1809 roku, jako syn prawnika Francesca Pace i szlachcianki Lucii dei Baroni Forno. Tego samego dnia został ochrzczony w bazylice św. Jerzego.&lt;br&gt; 20 lipca 1824 roku złożył śluby zakonne w zakonie św. Augustyna. 22 września 1832 roku został wyświęcony na księdza. Spędził wiele lat we Włoszech jako pedagog, aż do 30 maja 1847 roku, kiedy wybrany został prowincjałem maltańskiej prowincji zakonu Augustianów. Uważany jest za założyciela szkoły dla chłopców przy klasztorze augustiańskim w Valletcie, która została otwarta 23 września 1848 roku. 11 grudnia 1854 roku został wybrany prowincjałem na drugą kadencję.
25 września 1857 roku Pace Forno został wyznaczony na biskupa koadiutora Malty do pomocy arcybiskupowi Sant. 4 października tego roku został wyświęcony na biskupa przez kardynała-biskupa Albano Costantino Patrizi Naro. Zaledwie dwa miesiące później, po rezygnacji biskupa Santa, został biskupem Malty i tytularnym arcybiskupem Rodos.&lt;br&gt;
Arcybiskup Gaetano Pace Forno jest dobrze pamiętany w Ħamrun, gdzie wybrał patrona tej parafii, św. Kajetana, swojego świętego patrona. W roku 1864 diecezja maltańska podzielona została na dwie części, kiedy przez papieża Piusa IX ustanowiona została diecezja Gozo. Zatem Gozo stało się sufraganią Malty.
Gaetano Pace Forno zmarł 22 lipca 1874 roku, po 16 latach biskupstwa.

</doc>
<doc id="4196984" url="https://pl.wikipedia.org/wiki?curid=4196984" title="Vasilica-Viorica Dăncilă">
Vasilica-Viorica Dăncilă



</doc>
<doc id="4196989" url="https://pl.wikipedia.org/wiki?curid=4196989" title="Anita Wold">
Anita Wold

Anita Marie Wold Jensen (ur. 1956) – norweska skoczkini narciarska.
Pięciokrotnie ustanawiała nieoficjalny kobiecy rekord świata w długości skoku narciarskiego, poprawiając rezultaty osiągane ponad 30 lat wcześniej przez jej rodaczkę, Johanne Kolstad. Rekordowe skoki Wold zostały oddane:
Jej rezultat osiągnięty w Japonii przez kilka kolejnych lat pozostał niepobity. Rekord świata Wold po 6 latach poprawiła Finka Tiina Lehtola, która w 1981 na Rukatunturi w Ruce uzyskała 110 metrów. Z kolei rekord Norwegii Wold został poprawiony 9 lat później, gdy w marcu 1985 na obiekcie Skuibakken w Bærum skok na odległość 100 metrów oddała Merete Kristiansen.
Pochodząca z Trondheim zawodniczka zaczęła uprawiać skoki narciarskie jako dziecko za sprawą ojca, który wcześniej sam był skoczkiem narciarskim. Trenowała wspólnie ze swoimi rówieśnikami.
Była pierwszą kobietą w historii, która oddała skok na Holmenkollbakken w Oslo. W latach 70. XX wieku pełniła rolę przedskoczka w trakcie Turnieju Czterech Skoczni (w ramach 24. edycji Turnieju). W marcu 1974 startowała wspólnie z mężczyznami w Pucharze Tatr w Szczyrbskim Jeziorze. W styczniu 1975 wzięła udział w rozgrywanych na Ōkurayamie w Sapporo zawodach Miyasama Ski Games, gdzie, rywalizując w jednej grupie z mężczyznami, zajęła 39. lokatę – zwycięzca, Japończyk Yukio Kasaya w obu seriach uzyskał odległości po niespełna 30 metrów lepsze od Wold. W 1976 organizatorzy zawodów na Vikersundbakken w Vikersund zaoferowali jej możliwość startu w ramach tej samej funkcji na skoczni mamuciej, jednak Wold odmówiła uznając, iż nie jest wystarczająco dobrze przygotowana.
W czasie, gdy Wold uprawiała skoki narciarskie nie organizowano oddzielnej kategorii dla kobiet. Jej starty spotykały się z dużym zainteresowaniem publiczności, która podziwiała jej odwagę i talent – sama zawodniczka nie lubiła takich reakcji, powodujących u niej niechęć do startowania w zawodach. Nie otrzymywała żadnego wsparcia finansowego, w związku z czym wysokie koszty uprawiania tego sportu ostatecznie stały się powodem zakończenia przez nią kariery skoczkini narciarskiej.

</doc>
<doc id="4196994" url="https://pl.wikipedia.org/wiki?curid=4196994" title="Diecezja Winchesteru">
Diecezja Winchesteru

Diecezja Winchesteru () – diecezja Kościoła Anglii w metropolii Canterbury, obejmująca większość hrabstwa Hampshire oraz wschodnią część hrabstwa Dorset. Formalnie należą do niej także parafie anglikańskie na Wyspach Normandzkich, jednak od 2014 tymczasowy nadzór kanoniczny sprawuje nad nimi biskup Dover (najważniejszy z biskupów pomocniczych diecezji Canterbury), co jest pokłosiem wewnątrzkościelnego konfliktu. 
Stolica biskupia w Winchesterze powstała w VII wieku w ramach Kościoła katolickiego. Od czasów reformacji diecezja jest częścią Kościoła Anglii. 
Biskupi.
"stan na 17 stycznia 2018"

</doc>
<doc id="4196995" url="https://pl.wikipedia.org/wiki?curid=4196995" title="Thomas Paulsamy">
Thomas Paulsamy

Thomas Paulsamy (ur. 2 sierpnia 1951 w Poolampatty) – indyjski duchowny rzymskokatolicki, od 2016 biskup Dindigul.
Życiorys.
Święcenia kapłańskie przyjął 25 maja 1977 i został inkardynowany do diecezji Tiruchirapalli. Pracował głównie jako duszpasterz parafialny. W latach 2007–2015 pełnił funkcję wikariusza generalnego diecezji.
11 kwietnia 2016 otrzymał nominację na biskupa Dindigul. Sakry biskupiej udzielił mu 22 maja 2016 abp Salvatore Pennacchio.

</doc>
<doc id="4196997" url="https://pl.wikipedia.org/wiki?curid=4196997" title="Paul Mattekatt">
Paul Mattekatt

Paul Mattekatt (ur. 1 czerwca 1961 w Thuravoor) – indyjski duchowny rzymskokatolicki, od 2013 biskup Diphu.
Życiorys.
Święcenia kapłańskie otrzymał 31 grudnia 1988 i został inkardynowany do diecezji Diphu. Po kilkuletnim stażu wikariuszowskim został sekretarzem biskupim i kanclerzem kurii. W latach 1996-1999 studiował w Rzymie, a w kolejnych latach pełnił funkcję diecezjalnego ekonoma. Od 2005 pracował duszpastersko w diecezji.
26 lipca 2013 został prekonizowany biskupem diecezjalnym Diphu. Święceń biskupich udzielił mu 6 października 2013 abp Salvatore Pennacchio.

</doc>
<doc id="4197001" url="https://pl.wikipedia.org/wiki?curid=4197001" title="Dekanat brzeski miejski">
Dekanat brzeski miejski

Dekanat brzeski miejski – jeden z dziewięciu dekanatów wchodzących w skład eparchii brzeskiej i kobryńskiej Egzarchatu Białoruskiego Patriarchatu Moskiewskiego.

</doc>
<doc id="4197004" url="https://pl.wikipedia.org/wiki?curid=4197004" title="Atak paniki (film)">
Atak paniki (film)

Atak paniki – polski film komediowy z 2017 roku w reżyserii Pawła Maślony, wyprodukowany przez Akson Studio.
Przedpremierowy pokaz filmu odbył się 17 sierpnia 2017 roku w kinie Nowa Fala w Giżycku podczas festiwalu Visa Kino Letnie Sopot-Zakopane. 19 września 2017 roku film miał swoją oficjalną premierę na 42. Festiwalu Polskich Filmów Fabularnych w Gdyni. Cztery miesiące później, 19 stycznia 2018 roku, obraz trafił do kin na terenie Polski.
Fabuła.
Prezenter radiowy Witek, przytłoczony tym, o czym sam opowiada, posuwa się do ostateczności. Jego znajoma Kamila, internetowa gwiazdka porno, może zostać zdemaskowana przez nieproszonych gości. Jej matka nie wie o zajęciu córki i stawia ją za przykład synowi Miłoszowi. Mężczyzna, uzależniony od gier komputerowych pragnie zostać panem wszechświata w wirtualnym świecie, ale musi iść do pracy. Kiedy jest zajęty, atak na jego wyimaginowane imperium przypuszcza nastoletni Amadeusz, który po raz pierwszy pali marihuanę. W restauracji, w której Miłosz jest kelnerem, trwa wesele Wiktorii (Julia Wyszyńska). Dziewczyna oczekuje pierwszego dziecka i starannie przygotowuje się do porodu, ale nic nie idzie zgodnie z jej planem. Z kolei autorka kryminałów Monika (Magdalena Popławska) spotyka swojego byłego męża Dawida (Grzegorz Damięcki), natomiast rodzice Amadeusza, Elżbieta (Dorota Segda) i Andrzej (Artur Żmijewski) wracają z wakacji.
Obsada.
i inni
Produkcja.
Zdjęcia do filmu kręcono w Warszawie, a okres zdjęciowy trwał od 28 września do listopada 2016 roku. Film był współfinansowany przez Polski Instytut Sztuki Filmowej.

</doc>
<doc id="4197005" url="https://pl.wikipedia.org/wiki?curid=4197005" title="Julius Marandi">
Julius Marandi

Julius Marandi (ur. 8 czerwca 1954 w Belatanr) – indyjski duchowny rzymskokatolicki, od 1997 biskup Dumka.

</doc>
<doc id="4197006" url="https://pl.wikipedia.org/wiki?curid=4197006" title="Monety lenne Księstwa Pruskiego">
Monety lenne Księstwa Pruskiego



</doc>
<doc id="4197008" url="https://pl.wikipedia.org/wiki?curid=4197008" title="Kurt Nickisch">
Kurt Nickisch

Kurt Nickisch (ur. 1889 w Bytomiu, zm. 1967 w Hamburgu) – niemiecki asesor górniczy, zarządca kopalń węgla kamiennego na Górnym Śląsku, dyrektor spółki Georg von Giesches Erben.
Życiorys.
Referendarz górniczy Kurt Nickisch został mianowany asesorem górniczym około 1922 roku. Kierował zarządem górniczym w Bytomiu od 1928 roku, następnie został dyrektorem górniczym Zakładów Gieschego (niem. "Gieschebetriebe") z siedzibą w Katowicach, był również dyrektorem kopalni węgla kamiennego Heinitz, kierował także kopalnią węgla kamiennego Giesche. 
Po zdobyciu katowickich kopalń przez okupacyjne władze hitlerowskie 6 października 1939 roku został mianowany ich komisarycznym zarządcą, którym pozostał do około 18 grudnia 1939 roku, kiedy to zastąpił go emerytowany dyrektor kopalni Otto Fries. Na skutek zbliżania się wojsk radzieckich w styczniu 1945 roku udał się na zachód wraz z około 600 pracownikami niemieckimi. Zatrzymał się w Magdeburgu, gdzie znajdowała się huta cynku, która należała do Georg von Giesches Erben. Miasto miało znaleźć się w radzieckiej strefie okupacyjnej, dlatego Nickisch przeniósł się na teren zachodnich Niemiec, gdzie również znajdowały się przedsiębiorstwa górnicze, obiekty hutnicze i handlowe związane filialnie ze spółką Georg von Giesches Erben. W Niemczech Nickisch założył kopalnię torfu Drebber, a także kamieniołomy bazaltu oraz betoniarnie.
W 1953 roku został dyrektorem generalnym spółki Georg von Giesches Erben, której siedziba znajdowała się wówczas w Hamburgu. Od 1960 roku na emeryturze. 21 stycznia 1960 roku został odznaczony Orderem Zasługi Republiki Federalnej Niemiec I klasy.

</doc>
<doc id="4197009" url="https://pl.wikipedia.org/wiki?curid=4197009" title="Zwariowana gromadka">
Zwariowana gromadka

Zwariowana gromadka (ang. "A Bunch of Munsch") – kanadyjski serial animowany emitowany w latach 1991-1992. Oparty na podstawie książek Roberta Munscha.
Wersja polska.
W Polsce serial był emitowany w TMT w latach 1999-2000 z angielskim dubbingiem i polskim lektorem, którym był Maciej Gudowski. Serial został także wydany na VHS.

</doc>
<doc id="4197015" url="https://pl.wikipedia.org/wiki?curid=4197015" title="Monety miejskie Rygi">
Monety miejskie Rygi



</doc>
<doc id="4197020" url="https://pl.wikipedia.org/wiki?curid=4197020" title="Analiza impulsów">
Analiza impulsów

Analiza impulsów – badanie sygnałów, impulsów, poprzez ich segregowanie i zliczanie według cech charakterystycznych: amplitudy (analiza amplitudowa) lub czasu ich rejestracji (analiza czasowa). Analiza pozwala na uzyskanie widma rozkładu sygnału.
Analizator segreguje impulsy według amplitudy lub czasu przybycia (w odniesieniu do czasu zerowego), i zlicza je w przedziałach segregacji - kanałach. Analizator może posiadać jeden (jednokanałowy) lub kilka kanałów (wielokanałowy). W analizatorze amplitudowym kanały będą odpowiadać różnym zakresom amplitudy impulsu. W analizatorze czasowym (chronotron, układ koincydencyjny) - przedziałom czasu zarejestrowania poszczególnych impulsów.
Analizatory stanowią część przyrządów pomiarowych takich jak spektrometry.

</doc>
<doc id="4197023" url="https://pl.wikipedia.org/wiki?curid=4197023" title="Amplitudowa analiza impulsów">
Amplitudowa analiza impulsów



</doc>
<doc id="4197024" url="https://pl.wikipedia.org/wiki?curid=4197024" title="Czasowa analiza impulsów">
Czasowa analiza impulsów



</doc>
<doc id="4197029" url="https://pl.wikipedia.org/wiki?curid=4197029" title="Dekanat żabinecki">
Dekanat żabinecki

Dekanat żabinecki – jeden z dziewięciu dekanatów wchodzących w skład eparchii brzeskiej i kobryńskiej Egzarchatu Białoruskiego Patriarchatu Moskiewskiego.

</doc>
<doc id="4197033" url="https://pl.wikipedia.org/wiki?curid=4197033" title="Tiyn">
Tiyn

Tiyn (kaz. тиын, kirg. тийин, "tijin", uzb. "tiyin") – moneta zdawkowa używana w Kazachstanie, Kirgistanie i Uzbekistanie, stanowiąca 1/100 część odpowiednio tenge, soma i suma.
Kazachstan.
Wprowadzona do obiegu w Kazachstanie 15 listopada 1993 (wówczas wyłącznie jako moneta 100 tiynów). Jeszcze w 1993 wydrukowano banknoty o nominałach 1, 2, 5, 10, 20 i 50 tiynów (wycofano je z dniem 31 grudnia 1995). Od 7 lutego 2001 nie jest w praktyce używany, a tiyny są wymieniane w bankach, równając do pełnego tenge. Stosuje się je także w rozliczeniach bankowych.
Kirgistan.
Tiyiny zostały wprowadzone dekretem między 10 a 15 maja 1993 roku. Występowały jako monety o nominałach 10 i 50 tiyinów oraz banknoty o nominałach 1, 10 i 50 tiyinów. Obecnie praktycznie wyszły z użytku.
Uzbekistan.
Tiyin w Uzbekistanie został wprowadzony 1 lipca 1994 roku w nominałach 1, 3, 5, 10, 20, i 50 tiyinów. Jest (według stanu z 2013) najmniej wartą monetą wybijaną na świecie (1 amerykański cent jest wart około 2000 tiyinów, a 1 pens brytyjski około 3083 tiyiny). Obecnie jest rzadko w użyciu.

</doc>
<doc id="4197037" url="https://pl.wikipedia.org/wiki?curid=4197037" title="Reyli">
Reyli



</doc>
<doc id="4197038" url="https://pl.wikipedia.org/wiki?curid=4197038" title="Tyin">
Tyin



</doc>
<doc id="4197041" url="https://pl.wikipedia.org/wiki?curid=4197041" title="Stephen Lepcha">
Stephen Lepcha

Stephen Lepcha (ur. 22 grudnia 1952 w Suruk) – indyjski duchowny rzymskokatolicki, od 1997 biskup Dardżyling.

</doc>
<doc id="4197045" url="https://pl.wikipedia.org/wiki?curid=4197045" title="Jaya Rao Polimera">
Jaya Rao Polimera

Jaya Rao Polimera (ur. 27 sierpnia 1965 w Dharmasagar) – indyjski duchowny rzymskokatolicki, od 2013 biskup Eluru.
Życiorys.
Święcenia kapłańskie przyjął 2 kwietnia 1992 i został inkardynowany do diecezji Warangal. Przez wiele lat pracował jako duszpasterz parafialny, a w latach 2009-2013 kierował diecezjalnym ośrodkiem duszpasterskim dla młodzieży.
13 czerwca 2013 otrzymał nominację na biskupa Eluru, zaś 25 lipca 2013 przyjął sakrę biskupią. Głównym konsekratorem był ówczesny nuncjusz apostolski w Indiach, abp Salvatore Pennacchio.

</doc>
<doc id="4197053" url="https://pl.wikipedia.org/wiki?curid=4197053" title="Robert Michael Miranda">
Robert Michael Miranda

Robert Michael Miranda (ur. 10 kwietnia 1952 w Kirem) – indyjski duchowny rzymskokatolicki, od 2005 biskup Gulbarga.
Życiorys.
Święcenia kapłańskie przyjął 4 maja 1978 i został inkardynowany do diecezji Mangalore. Przez kilka lat pracował jako wikariusz, zaś w 1982 został przełożonym misji w Bidar. W 1999 mianowany wikariuszem biskupim ds. misji.
24 czerwca 2005 został mianowany biskupem nowo powstałej diecezji Gulbarga. Sakry biskupiej udzielił mu 18 sierpnia 2005 abp Pedro López Quintana.

</doc>
<doc id="4197054" url="https://pl.wikipedia.org/wiki?curid=4197054" title="Tour Down Under 2018">
Tour Down Under 2018

20. edycja wyścigu Santos Tour Down Under odbyła się w dniach 16-21 stycznia 2018 roku. Trasa tego australijskiego, sześcioetapowego wyścigu liczyła 809,8 km. Był to pierwszy wyścig należący do cyklu UCI World Tour 2018, najwyższej kategorii szosowych wyścigów kolarskich.
Lista startowa.
Na starcie tego wyścigu stanęło 19 ekip, osiemnaście drużyn jeżdżących w UCI World Tour i jeden zespół zaproszony przez organizatorów z tzw. "dziką kartą".

</doc>
<doc id="4197066" url="https://pl.wikipedia.org/wiki?curid=4197066" title="Jose Pulickal">
Jose Pulickal

Jose Pulickal (ur. 3 marca 1964 w Inchiyani) – indyjski duchowny syromalabarski, od 2020 biskup Kanjirapally.
Życiorys.
Święcenia kapłańskie przyjął 1 stycznia 1991 i został prezbiterem eparchii Kanjirapally. Był m.in. dyrektorem wydziału katechetycznego, dziekanem wikariatu Pathanamthitta i protosyncelem odpowiedzialnym za duchowieństwo eparchii.
12 stycznia 2016 papież Franciszek potwierdził jego wybór na eparchę pomocniczego Kanjirapally i nadał mu diecezję tytularną "Lares". Chirotonii biskupiej udzielił mu 4 lutego 2016 abp Joseph Perumthottam.
15 stycznia 2020 ogłoszono jego wybór na zwierzchnika eparchii Kanjirapally.

</doc>
<doc id="4197078" url="https://pl.wikipedia.org/wiki?curid=4197078" title="Jacob Muricken">
Jacob Muricken

Jacob Muricken (ur. 16 czerwca 1963 w Palai) – indyjski duchowny syromalabarski, w latach 2012–2022 biskup pomocniczy Palai.
Życiorys.
Święcenia kapłańskie przyjął 27 grudnia 1993 i został inkardynowany do eparchii Palai. Pracował głównie jako duszpasterz parafialny, był także m.in. wykładowcą seminarium oraz koordynatorem duszpasterstwa w eparchii.
24 sierpnia 2012 ogłoszono jego nominację na biskupa pomocniczego Palai oraz na biskupa tytularnego "Thinis". Chirotonii biskupiej udzielił mu 1 października 2012 abp Joseph Perumthottam.
25 sierpnia 2022 papież Franciszek przyjął jego rezygnację z pełnionego urzędu. 

</doc>
<doc id="4197082" url="https://pl.wikipedia.org/wiki?curid=4197082" title="Piloci">
Piloci

Piloci – polski musical według libretta i w reżyserii Wojciecha Kępczyńskiego z tekstami piosenek Michała Wojnarowskiego i z muzyką Jakuba Lubowicza i Dawida Lubowicza. Prapremiera musicalu odbyła się 7 października 2017 roku w Teatrze Muzycznym „Roma” w Warszawie.

</doc>
<doc id="4197083" url="https://pl.wikipedia.org/wiki?curid=4197083" title="Nemanja Radulović">
Nemanja Radulović

Nemanja Radulović, cyr. Немања Радуловић (ur. 18 października 1985 w Nisz) – serbski skrzypek.
Życiorys.
Gry na skrzypcach uczył się od siódmego roku życia, początkowo w szkole muzycznej w rodzinnym mieście Nisz, w południowej Serbii. Następnie studiował na Akademii Sztuk w Belgradzie oraz na Hochschule für Musik Saar w Saarbrücken u Joshuy Epsteina. W wieku 14 lat został przyjęty do prestiżowego Konserwatorium Paryskiego, gdzie studiował pod kierunkiem Patrice’a Fontanarosy. Brał także udział w kursach mistrzowskich u Yehudi Menuhina, Joshuy Epsteina, Dejana Mihailovica i Salvatora Accardo w Stauffer Academy w Cremonie.
Jego debiut miał miejsce w 2006, w paryskiej Salle Pleyel. Wykonał wtedy, w zastępstwie Maksima Wiengierowa, Koncert skrzypcowy Beethovena z towarzyszeniem Orchestre Philharmonique de Radio France pod dyrekcją Myung-Whun Chunga. Występował z wieloma renomowanymi orkiestrami, m.in. z Münchner Philharmoniker, Deutsches Symphonie-Orchester Berlin, Sächsische Staatskapelle Dresden, Royal Liverpool Philharmonic, Orchestre Symphonique de Montréal, Orquesta Nacional de Espana, Helsinki Philharmonic Orchestra, Salzburg Camerata, hanowerska NDR Radiophilharmonie, WDR Sinfonieorchester z Kolonii, Orchestre National de Belgique, Orchestre National de Lille, Orchestra Sinfonica Nazionale della RAI z Turynu, Orchestra della Toscana, Royal Philharmonic Orchestra, Copenhagen Philharmonic, Geneva Camerata, Macao Orchestra, Malaysian Philharmonic, Bilbao Orkestra Sinfonikoa oraz Tokyo Symphony Orchestra i tokijską Yomiuri Nippon Symphony.
Radulović jest w równej mierze kameralistą jak i solistą koncertującym. Założył dwa zespoły kameralne: Devil's Trills i Double Sens Orchestra. Daje również recitale solowe, występując w tak renomowanych salach koncertowych jak: nowojorska Carnegie Hall, amsterdamska Concertgebouw, Filharmonia Berlińska, paryskie Salle Pleyel i Théâtre des Champs Élysées, tokijska Suntory Hall, Teatro Colón w Buenos Aires oraz Melbourne Recital Centre.
Występował również w Polsce, z Orkiestrą Kameralną Polskiego Radia „Amadeus” pod dyrekcją Agnieszki Duczmal (2004), Orkiestrą Filharmonii Poznańskiej (2006) i Polską Orkiestrą Sinfonia Iuventus pod dyrekcją Grzegorza Nowaka (2009).
Jest laureatem wielu międzynarodowych konkursów i nagród muzycznych, m.in. zwycięzcą Międzynarodowego Konkursu Skrzypcowego im. Josepha Joachima w Hanowerze (2003) i zdobywcą prestiżowej nagrody Echo Klassik Award w kategorii Best Violin Newcomer of the Year 2015.
Radulović gra na skrzypcach Jeana-Baptiste’a Vuillaume’a z 1843 roku.

</doc>
<doc id="4197084" url="https://pl.wikipedia.org/wiki?curid=4197084" title="Síle de Valera">
Síle de Valera

Síle de Valera (ur. 17 grudnia 1954 w Dublinie) – irlandzka polityk, działaczka Fianna Fáil, parlamentarzystka krajowa i europejska, w latach 1997–2002 minister.
Życiorys.
Pochodzi z rodziny o długoletnich politycznych tradycjach, jest wnuczką Éamona de Valery, prezydenta Irlandii w latach 1959–1973. Absolwentka historii, politologii i filozofii na University College Dublin, na którym studiowała się w latach 1973–1976. Kształciła się również na studiach nauczycielskich, po czym pracowała w tym zawodzie.
Zaangażowała się w działalność polityczną w ramach Fianna Fáil, ugrupowaniem założonym przez jej dziadka. W 1977 po raz pierwszy wybrana do Dáil Éireann, mandat utraciła jednak w 1981. W latach 1979–1984 była posłanką do Parlamentu Europejskiego I kadencji, zasiadając w Grupie Europejskich Postępowych Demokratów. W wyniku wyborów z 1987 powróciła do niższej izby krajowego parlamentu, kandydując z hrabstwa Clare. Z powodzeniem ubiegała się o reelekcję w kolejnych wyborach w 1989, 1992, 1997 i 2002.
Od czerwca 1997 do czerwca 2002 była ministrem sztuki, dziedzictwa i spraw Gaeltachtu w rządzie Bertiego Aherna. Następnie objęła stanowisko ministra stanu w departamencie edukacji i nauki (nie wchodząc w skład gabinetu). Zrezygnowała z niego w grudniu 2006, a w następnym roku nie wystartowała w wyborach parlamentarnych. Zajęła się następnie działalnością akademicką, wykładając m.in. na UCD.

</doc>
<doc id="4197085" url="https://pl.wikipedia.org/wiki?curid=4197085" title="Francesco Marinelli">
Francesco Marinelli

Francesco Marinelli (ur. 10 października 1935 w Appignano del Tronto) – włoski duchowny katolicki, arcybiskup Urbino-Urbania-Sant’Angelo in Vado w latach 2000-2011.
Życiorys.
Święcenia kapłańskie przyjął 25 marca 1961. W 1970 został profesorem sakramentologii na Papieskim Uniwersytecie Laterańskim. Był także rektorem rzymskiej bazyliki św. Anastazji na Palatynie.
Episkopat.
11 marca 2000 został mianowany przez papieża Jana Pawła II arcybiskupem Urbino-Urbania-Sant’Angelo in Vado. Sakry biskupiej udzielił mu 29 kwietnia tegoż roku kard. Camillo Ruini.
24 czerwca 2011 Benedykt XVI przyjął jego rezygnację z pełnionego urzędu złożoną ze względu na wiek.

</doc>
<doc id="4197086" url="https://pl.wikipedia.org/wiki?curid=4197086" title="Atleta (posąg z Efezu)">
Atleta (posąg z Efezu)

Atleta – starożytna rzeźba grecka, datowana na I wiek n.e., wykonana w brązie, przedstawiająca Apoksyomenosa oczyszczającego skrobaczkę, znajdująca się w zbiorze antyków Muzeum Historii Sztuki w Wiedniu.
Historia.
Wykonany w brązie posąg "Atlety" został w końcu XIX wieku znaleziony w Efezie, koło miasta Selçuk w prowincji Izmir w zachodniej Turcji. W 263 roku n.e zostało ono zniszczone przez Gotów, a w 614 roku przez trzęsienie ziemi. Posąg, w postaci kilkuset fragmentów, odkryto w 1896 roku podczas wykopalisk prowadzonych przez młodego archeologa (1864–1936), kierującego ekspedycją austriacką. Znaleziono go w palestrze na terenie gimnazjonu. 
Opis.
Rzeźba przedstawia nagiego młodego mężczyznę, atletę czyszczącego kciukiem i palcem wskazującym lewej dłoni dopiero co użytą skrobaczkę, którą uczestnicy ćwiczeń i zmagań oczyszczali ciało z oliwy i pyłu (samo narzędzie nie zachowało się). Posąg mierzy 192 cm.
Rekonstrukcja.
"Atletę" (we fragmentach) ofiarował cesarzowi Franciszkowi Józefowi I sułtan turecki Abdülhamid II. Dopiero w Wiedniu posąg został zrekonstruowany z 234 elementów, które zamocowano na mosiężnych taśmach przy pomocy 1800 śrub i zamontowano na żelaznej ramie. W celu stabilizacji wypełniono go zaprawą murarską. Po rekonstrukcji posąg został w 1911 roku zinwentaryzowany (nr kat. VI 3168). Później jednak rzeźba była wystawiona w , znajdującej się w wiedeńskim parku , gdzie wskutek warunków atmosferycznych oraz wyziewów przesyconych kwaśnym winem ze znajdującej się poniżej starej piwniczki, zaprawa zaczęła się rozpuszczać. Następnie, wskutek korozji, na brązie pojawiły się wykwity.
Atrybucja.
Rzeźba jest wykonaną w czasach rzymskich kopią zaginionego, a pochodzącego z około 330 roku p.n.e. posągu "Apoksyomenosa", młodzieńca czyszczącego wygiętą skrobaczkę "strygilis". Posągu nie można przypisać żadnemu greckiemu artyście, jednak liczne jego przedstawienia rzymskie, zarówno w marmurze, jak i powtórzenia na glinianych lub kamiennych płaskorzeźbach, świadczą o dużej popularności oryginału. Odwołując się do analogii z odnalezionym w 1996 roku w Chorwacji posągiem "Apoksyomenosa", można przypuszczać, iż autorem greckiego pierwowzoru był Dedal z Sykionu. 
Światowa ekspozycja.
Przed planowaną wystawą objazdową obiektów sztuki z epoki hellenistycznej, organizowaną w 2015 roku wspólnie z Muzeum J. Paul Getty’ego, posąg atlety badano przez dwa lata we współpracy z ekspertami z tego muzeum. Po analizie chemicznej i badaniach endoskopowych, którym poddano zaprawę wypełniającą, oraz badaniach konstrukcji przy pomocy rentgena stwierdzono, że rzeźba jest w dobrym stanie i może „podróżować”. Obydwa posągi, zarówno wykopany w Efezie, jak i wydobyty z morza (z głębokości prawie 50 m w pobliżu wysp Lošinj i Vele Orjule), były razem prezentowane podczas wspólnego "tournée" – wystawy objazdowej prezentowanej w Wiedniu, Florencji, Los Angeles i Waszyngtonie.

</doc>
<doc id="4197089" url="https://pl.wikipedia.org/wiki?curid=4197089" title="Jacob Barnabas Aerath">
Jacob Barnabas Aerath

Jacob Barnabas Chacko Aerath OIC (ur. 7 grudnia 1960 w Karikulam, zm. 26 sierpnia 2021 w Nowym Delhi) – indyjski duchowny syromalankarski, biskup Gurgaon w latach 2015-2021.
Życiorys.
Święcenia kapłańskie przyjął 2 października 1986 w zakonie betanów. Po święceniach pracował w tzw. pre-nowicjacie, a następnie został wysłany do Rzymu na studia specjalistyczne z teologii moralnej. Po powrocie do kraju został dyrektorem seminarium w Pune. W 2000 mianowany prowincjałem.
7 lutego 2007 papież Benedykt XVI mianował go wizytatorem apostolskim dla wiernych malankarskich żyjących poza terytorium Indii, wynosząc go jednocześnie do godności biskupiej. 10 marca 2007 został wyświęcony na biskupa tytularnego "Bapary" przez nowego zwierzchnika Kościoła syromalankarskiego, Baseliosa Cleemisa Thottunkala.
26 marca 2015 został mianowany biskupem nowo utworzonej eparchii w Gurgaon.

</doc>
<doc id="4197095" url="https://pl.wikipedia.org/wiki?curid=4197095" title="Thomas Anthonios Valiyavilayil">
Thomas Anthonios Valiyavilayil

Thomas Anthonios Valiyavilayil OIC (ur. 21 listopada 1955 w Adoor) – indyjski duchowny syromalankarski, w latach 2015–2022 egzarcha a następnie eparcha Khadki, eparcha Gurgaon od 2022.
Życiorys.
Święcenia kapłańskie przyjął 27 grudnia 1980 w zakonie betanów. Był m.in. mistrzem zakonnego postulatu i ekonomem, wykładowcą seminarium w Trivandrum, radnym generalnym zakonu oraz kanclerzem kurii arcybiskupa większego.
25 stycznia 2010 otrzymał nominację na biskupa kurialnego Trivandrum oraz biskupa tytularnego "Igilgili". Chirotonii udzielił mu 13 marca 2010 zwierzchnik Kościoła syromalankarskiego, Baselios Cleemis Thottunkal.
26 marca 2015 został mianowany zwierzchnikiem nowo powstałego egzarchatu w Khadki, zaś po podniesieniu tejże jednostki do rangi eparchii (23 listopada 2019) został jej pierwszym eparchą.
7 maja 2022 został mianowany eparchą Gurgaon.

</doc>
<doc id="4197096" url="https://pl.wikipedia.org/wiki?curid=4197096" title="Zmienne fazy rozrządu">
Zmienne fazy rozrządu



</doc>
<doc id="4197097" url="https://pl.wikipedia.org/wiki?curid=4197097" title="VCT">
VCT



</doc>
<doc id="4197099" url="https://pl.wikipedia.org/wiki?curid=4197099" title="Nicolai Reedtz">
Nicolai Reedtz

Nicolai „dev1ce” Reedtz (ur. 8 września 1995 w Vejle) – duński gracz e-sportowy rywalizujący w grach z serii "Counter-Strike". Karierę profesjonalnego gracza rozpoczął w 2013 roku w drużynie Copenhagen Wolves. Od 4 grudnia 2015 roku gracz na pozycji AWPer w Astralis.
W swojej karierze wygrał dotychczas indywidualnie ponad 547 000 dolarów amerykańskich w ramach nagród za zajmowane w turniejach miejsca. Łącznie w karierze wygrał 23 oficjalnych turniejów, 17 razy był drugi, a 24 razy kończył swój udział na trzecim miejscu (stan na 17.01.2018).
Życiorys.
Pierwsze swoje rywalizacje rozpoczął w wieku 5 lat, grając w badmintona. Grał w największym klubie w Vejle, ale gdy miał 14 lat porzucił karierę w badmintona i rozpoczął zmagania w "Counter-Strike’u". Oglądając transmisje z turnieju DreamHack Winter 2012, postanowił dorównać poziomem ówczesnym zawodowym graczom, a nawet ich przewyższyć. Z początku jego decyzja nie spotkała się ze zrozumieniem rodziców, ale po zdobyciu 1. miejsca na LAN-ie Europe National Championships zaakceptowali decyzję syna. Dzięki wygranej zasłynął w mediach i zyskał popularność na duńskiej scenie "Counter-Strike’a". W przerwach od grania bardzo lubi biegać.
Wyniki.
Ważniejsze turnieje:

</doc>
<doc id="4197100" url="https://pl.wikipedia.org/wiki?curid=4197100" title="Jerzy Solon">
Jerzy Solon

Jerzy Solon (ur. w 1954) – polski biolog, profesor nauk o Ziemi, profesor zwyczajny w Polskiej Akademii Nauk i w Wyższej Szkole Ekologii i Zarządzania w Warszawie, specjalista w zakresie ekologii krajobrazu, geobotaniki, fitoindykacji i ekologia roślin.
Życiorys.
W latach 1973–1978 studiował na kierunku biologia środowiskowa na Wydziale Biologii Uniwersytetu Warszawskiego (praca magisterska pt. "Niektóre zbiorowiska zastępcze Potentillo albae-Quercetum w okolicach Korytowa"). W 2002 na podstawie dorobku naukowego oraz monografii "Ocena różnorodności krajobrazu na podstawie analizy struktury przestrzennej roślinności" uzyskał w Instytucie Geografii i Przestrzennego Zagospodarowania im. S. Leszczyckiego Polskiej Akademii Nauk stopień naukowy doktora habilitowanego nauk o Ziemi w dyscyplinie geografia. W 2014 prezydent RP Bronisław Komorowski nadał mu tytuł naukowy profesora nauk o Ziemi.
Został profesorem zwyczajnym w Instytucie Geografii i Przestrzennego Zagospodarowania im. S. Leszczyckiego Polskiej Akademii Nauk oraz w Wyższej Szkole Ekologii i Zarządzania w Warszawie w Wydziale Ekologii a następnie w Wydziale Architektury. Pełnił funkcję zastępcy przewodniczącego Komitetu Ekologii PAN.

</doc>
<doc id="4197101" url="https://pl.wikipedia.org/wiki?curid=4197101" title="Andreas Højsleth">
Andreas Højsleth

Andreas „Xyp9x” Højsleth (ur. 11 września 1995 w Vejle) – duński gracz e-sportowy w grach serii "Counter-Strike". Karierę profesjonalnego gracza rozpoczął w 2013 roku w drużynie Fnatic. Od 4 grudnia 2015 roku gracz na pozycji rifler w Astralis.
W swojej karierze wygrał dotychczas indywidualnie ponad 1 468 000 dolarów amerykańskich w ramach nagród za zajmowane w turniejach miejsca. Łącznie w karierze wygrał 40 oficjalnych turniejów, 25 razy był drugi i 33 razy kończył swój udział na ostatnim miejscu podium (stan na 18.06.2019).
Życiorys.
Swoją przygodę z grami komputerowymi rozpoczął w wieku 8 lat. Nie spędzał dużo czasu grając, ponieważ dzielił komputer ze starszym bratem. Dzięki niemu zainteresował się "Counter-Strikiem", kiedy wracał ze szkoły zawsze oglądał jak gra. W wieku 14 lat za uzbierane pieniądze kupił własny komputer, żeby uniezależnić się od starszego brata i móc grać na wyższym poziomie. Z początku traktował granie jako formę rozrywki, czas który mógł spędzić wspólnie z kolegami. Jak sam twierdzi najważniejszym momentem w jego życiu było wygranie .
Wyniki.
Ważniejsze turnieje:

</doc>
<doc id="4197102" url="https://pl.wikipedia.org/wiki?curid=4197102" title="Dev1ce">
Dev1ce



</doc>
<doc id="4197104" url="https://pl.wikipedia.org/wiki?curid=4197104" title="José Guillermo Ortiz">
José Guillermo Ortiz

José Guillermo Ortiz Picado (ur. 20 czerwca 1992 w La Uruca) – kostarykański piłkarz występujący na pozycji napastnika lub skrzydłowego, reprezentant kraju, obecnie zawodnik Herediano.
Kariera klubowa.
Ortiz pochodzi z dystryktu Canalete de Upala w prowincji Alajuela. W wieku dziesięciu lat dołączył do akademii juniorskiej krajowego potentata – klubu LD Alajuelense. Do pierwszej drużyny został włączony przez szkoleniowca Luisa Roberto Sibaję po kilku sezonach występów w drugoligowej filii o nazwie Alajuela Junior. W kostarykańskiej Primera División zadebiutował 30 stycznia 2013 w przegranym 0:1 spotkaniu z Limón. Premierowego gola w najwyższej klasie rozgrywkowej strzelił natomiast 21 kwietnia tego samego roku w wygranej 3:2 konfrontacji z Uruguayem. W jesiennym sezonie Invierno 2013 wywalczył z Alajuelense tytuł mistrza Kostaryki, jednak pozostawał wówczas wyłącznie rezerwowym zawodnikiem. Pół roku później – w wiosennym sezonie Verano 2014 – zdobył z kolei wicemistrzostwo Kostaryki, wciąż w roli rezerwowego dla graczy takich jak Jerry Palacios, Alejandro Alpízar czy Armando Alonso.
W sezonie Verano 2015 zdobył z Alajuelense kolejne wicemistrzostwo kraju. Podstawowym zawodnikiem formacji ofensywnej został jednak dopiero we wrześniu 2015 za kadencji trenera Hernána Torresa i w tym samych rozgrywkach Invierno 2015 znów wywalczył tytuł wicemistrza Kostaryki. Trzecie z rzędu wicemistrzostwo osiągnął z kolei w sezonie Verano 2016 i wówczas także wywalczył tytuł króla strzelców ligi kostarykańskiej (11 goli, "ex aequo" z José Luisem Cordero i Yendrickiem Ruizem). Ogółem w barwach Alajuelense spędził cztery lata. W styczniu 2017 na zasadzie wolnego transferu przeszedł do ekipy CS Herediano, podpisując z nią dwuletnią umowę, lecz bezpośrednio po tym został wypożyczony do amerykańskiego D.C. United. W Major League Soccer zadebiutował 4 marca 2017 w zremisowanym 0:0 meczu ze Sportingiem Kansas City, zaś jedyną bramkę zdobył 1 kwietnia tego samego roku w wygranym 2:1 pojedynku z Philadelphia Union. Ogółem w drużynie z Waszyngtonu grał przez sześć miesięcy z kiepskim skutkiem (tylko dwa strzelone gole).
W lipcu 2017 Ortiz powrócił do Herediano, gdzie od razu został podstawowym napastnikiem. W jesiennym sezonie Apertura 2017 zdobył z nim piąte w karierze wicemistrzostwo Kostaryki.
Kariera reprezentacyjna.
Pierwsze powołanie do seniorskiej reprezentacji Kostaryki Ortiz otrzymał od selekcjonera Paulo Wanchope'a w marcu 2015 na mecz towarzyski z Paragwajem (0:0), nie pojawił się jednak wówczas na boisku. W styczniu 2017 znalazł się w ogłoszonym przez Óscara Ramíreza składzie na turniej Copa Centroamericana. Tam 15 stycznia w wygranym 3:0 spotkaniu z Belize zadebiutował w kadrze narodowej, zdobywając w tym meczu dwa gole dla swojej drużyny. Ogółem podczas tych rozgrywek wystąpił w czterech z pięciu możliwych spotkań (we wszystkich w pierwszym składzie), a Kostarykańczycy zajęli czwarte miejsce.

</doc>
<doc id="4197105" url="https://pl.wikipedia.org/wiki?curid=4197105" title="Philippos Stephanos Thottathil">
Philippos Stephanos Thottathil

Philippos Stephanos Thottathil (ur. 9 maja 1952 w Ranni) – indyjski duchowny syromalankarski, od 2017 biskup Stanów Zjednoczonych i Kanady.
Życiorys.
Święcenia kapłańskie przyjął 27 kwietnia 1979 i został inkardynowany do archieparchii Tiruvalla. Był m.in. wicerektorem niższego seminarium, dyrektorem szpitala w Pushpagiri, rektorem seminarium w Trivandrum oraz protosyncelem archieparchii.
25 stycznia 2010 otrzymał nominację na biskupa pomocniczego Tiruvalli oraz biskupa tytularnego "Sozopolis in Haemimonto". Chirotonii udzielił mu 13 marca 2010 zwierzchnik Kościoła syromalankarskiego, Baselios Cleemis Thottunkal.
5 sierpnia 2017 został mianowany zwierzchnikiem amerykańsko-kanadyjskiej eparchii Najśw. Maryi Królowej Pokoju, zaś 28 października 2017 kanonicznie objął urząd.

</doc>
<doc id="4197106" url="https://pl.wikipedia.org/wiki?curid=4197106" title="Mussau">
Mussau

Mussau – wyspa w północnej części Papui-Nowej Gwinei należąca administracyjnie do prowincji Nowa Irlandia.
Geografia.
Mussau jest największą z Wysp Świętego Macieja. Otoczona jest rafą koralową. Najwyższym wzniesieniem jest Eunainaun o wysokości 651 m n.p.m.. Na południowy zachód od Mussau za Kanałem Melle znajduje się kolejna rafa koralowa z wieloma wyspami, w tym Emananus i Eloauą oraz mniejszymi Boliu, Emussau, Ebanalu i Ekaleu.
Na wyspie znajduje się szereg wsi, położonych przeważnie na wybrzeżu. Na południu leży Boliu, w której znajduje się szkoła Kościoła Adwentystów Dnia Siódmego. Na południowym wschodzie leżą Malakata, Loliang i Lamusmus, na północy Bai, a na północnym wybrzeżu Tabalo, Katalusa i Tasitel.
Na Mussau używa się języka "mussau–emira". Należy on wraz z językiem "tenis" z wyspy Tench do podgrupy językowej Świętego Macieja, należących do podrodziny oceanicznej rodziny języków austronezyjskich. Emirau, druga pod względem wielkości wyspa archipelagu, leży 26 km na wschód od Mussau.
Wyspa Mussau została zakwalifikowana przez BirdLife International jako obszar ochrony ptaków dla gatunków endemicznych (ang. "Endemic Bird Areas", EBA). Miejscowym podgatunkiem karłówki żółtobrzuchej jest "Micropsitta meeki proxima", zamieszkująca wyłącznie Mussau i Emirau. Monareczka białogrzbieta ("Monarcha menckei") i wachlarzówka czarnopierśna ("Rhipidura matthiae") są również endemitami i także zostały określone jako gatunki bliskie zagrożenia.
Historia.
Wyspa została odkryta dla Europejczyków w 1616 przez holenderskich żeglarzy: Jacoba Le Maire’a i Willema Corneliszoona Schoutena. W latach 1885–1899 należały do tzw. Niemieckiego Obszaru Ochronnego (niem. "Deutsches Schutzgebiet"), a od 1899 do 1914 do niemieckiej kolonii Nowej Gwinei Niemieckiej.
1 kwietnia 1901 tubylcy zaatakowali członków ekspedycji Menckego (niem. "Mencke-Expedition") podczas ich pobytu na Mussau. Wskutek ataku zginął Bruno Mencke, organizator i sponsor ekspedycji wraz z trzema towarzyszami. Latem 1901 oddział policji i oddział desantowy z krążownika SMS „Cormoran”, pod dowództwem kapitana Maxa Grapowa dokonał w ramach karnej ekspedycji krwawej masakry na mieszkańcach Mussau. W odwecie za śmierć Menckego i jego trzech towarzyszy, zagonili wiele osób do systemu jaskiniowego i zabijali każdego, kto próbował wyjść na zewnątrz. Zginęło wtedy 81 osób, w tym wiele kobiet i dzieci.
W 1914 wyspy zostały zdobyte przez oddziały australijskie i po I wojnie światowej trafiły jako mandat Ligi Narodów pod administrację Australii. W latach 1942–1944 znajdowały się pod okupacją japońską, ale w 1949 ponownie trafiły pod administrację Australii. Od 1975 są częścią niezależnego państwa Papui-Nowej Gwinei.

</doc>
<doc id="4197117" url="https://pl.wikipedia.org/wiki?curid=4197117" title="Paul Alois Lakra">
Paul Alois Lakra

Paul Alois Lakra (ur. 11 lipca 1955 w Naditoli, zm. 15 czerwca 2021 w Ranchi) – indyjski duchowny rzymskokatolicki, od 2006 do swojej śmierci w 2021 biskup Gumla.
Życiorys.
Święcenia kapłańskie przyjął 6 maja 1988 i został inkardynowany do archidiecezji Ranchi. Przez kilka lat pracował jako wikariusz w Muria, a następnie był pracownikiem szkoły w Ranchi. W latach 1990-1993 studiował w Rzymie. W 1993, po powstaniu diecezji Gumla, został prezbiterem tejże diecezji. Był m.in. rektorem niższego seminarium w Karondabera i biskupim sekretarzem. Od 2004 tymczasowy administrator diecezji.
28 stycznia 2006 został mianowany biskupem Gumla. Sakry biskupiej udzielił mu 5 kwietnia 2006 kard. Telesphore Placidus Toppo.

</doc>
<doc id="4197119" url="https://pl.wikipedia.org/wiki?curid=4197119" title="Dyslokacja Straży Celnej w 1926 roku">
Dyslokacja Straży Celnej w 1926 roku

Dyslokacja Straży Celnej w 1926 roku − tabela zawiera spis jednostek organizacyjnych Straży Celnej i ich rozmieszczenie przed reformą formacji dokonaną na przełomie roku 1927−1928. Nazwy niektórych placówek SC niekiedy minimalnie różnią się między sobą w zależności od źródła. Różnice nazw wykazano w poszczególnych artykułach.

</doc>
<doc id="4197123" url="https://pl.wikipedia.org/wiki?curid=4197123" title="Caihong">
Caihong

Caihong – rodzaj małych dinozaurów zaliczanych do Paraves, zamieszkujący tereny chińskiej formacji Tiaojishan (powiat Qinglong, prowincja Hebei), w okresie środkowo-późnej jury. Takson został po raz pierwszy opisany w 2018 na łamach „Nature Communications”.
Ten nowo odkryty teropod wykazuje szereg cech morfologicznych, jakich nie odnotowywano u wcześniej opisanych Paraves. Szczególną uwagę badaczy zwróciło barwne upierzenie. Nazwa rodzajowa "Caihong" pochodzi z języka mandaryńskiego („tęcza”) i odnosi się wybarwienia, zaś epitet gatunkowy "juji" powstał z połączenia słów "ju" („duży”) i "ji" („grzebień”) i stanowi aluzję do kościstego grzebienia na głowie zwierzęcia. Odtworzenie wybarwienia piór zwierzęcia było możliwe dzięki analizie melanosomów zawierających pigment.

</doc>
<doc id="4197124" url="https://pl.wikipedia.org/wiki?curid=4197124" title="Bhagyaiah Chinnabathini">
Bhagyaiah Chinnabathini

Bhagyaiah Chinnabathini (ur. 19 września 1956 w Motakondur-Yadagirigutta Mandal) – indyjski duchowny rzymskokatolicki, od 2016 biskup Guntur.
Życiorys.
Święcenia kapłańskie przyjął 3 maja 1983 i został inkardynowany do diecezji Nalgonda. Pracował przede wszystkim jako duszpasterz parafialny, był także m.in. dyrektorem diecezjalnego Centrum Kolpinga oraz ośrodka dla młodzieży.
25 czerwca 2016 papież Franciszek prekonizował go biskupem Guntur. Sakry biskupiej udzielił mu 8 września 2016 abp Salvatore Pennacchio.

</doc>
<doc id="4197125" url="https://pl.wikipedia.org/wiki?curid=4197125" title="Caihong juji">
Caihong juji



</doc>
<doc id="4197128" url="https://pl.wikipedia.org/wiki?curid=4197128" title="Jan Kayzer">
Jan Kayzer

Jan Kayzer (ur. 21 grudnia 1891 w Poznaniu, zm. wiosną 1940 w Katyniu) – podporucznik rezerwy kawalerii Wojska Polskiego, kawaler Krzyża Walecznych, ofiara zbrodni katyńskiej.
Życiorys.
Urodził się w rodzinie Jana i Jadwigi z Rothów. Z wykształcenia agronom. Powołany do armii niemieckiej, walczył na frontach I wojny światowej. Po powrocie w rodzinne strony wziął udział w powstaniu wielkopolskim. Wstąpił do Wojska Polskiego, walczył w wojnie polsko-bolszewickiej.
W okresie międzywojennym pracował jako powiatowy inspektor ubezpieczeń wzajemnych w Gnieźnie. Awansował do stopnia podporucznika w 1926. W 1932 był podporucznikiem rezerwy ze starszeństwem z dniem 1 lipca 1925 i 102 lokatą w korpusie oficerów rezerwy kawalerii. Jednostka macierzysta: 2 pułk szwoleżerów. Podlegał pod PKU Poznań Miasto. Działał w Komendzie Powiatowej WF i PW
W kampanii wrześniowej wzięty do niewoli radzieckiej. Według stanu na grudzień 1939 był jeńcem obozu w Kozielsku. Między 3 a 5 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa bez numeru, poz. 65 z 2.04.1940. Został zamordowany między 4 a 7 kwietnia 1940 przez NKWD w lesie katyńskim. Zidentyfikowany podczas ekshumacji prowadzonej przez Niemców w 1943, zapis w dzienniku ekshumacji pod datą 15.05.1943. Przy szczątkach znaleziono kartę książeczki oficera rezerwy, certyfikat, dwie fotografie, świadectwo szczepień obozowych, wizytówki z adresem Gniezno, Warszawska 3 m 3. Figuruje na liście AM-226-2188 i liście Komisji Technicznej PCK pod numerem: GARF-78-02188. Nazwisko Kayzera znajduje się na liście ofiar opublikowanej w Gońcu Krakowskim (nr 2788!) nr 135 i w Nowym Kurierze Warszawskim nr 139 (nr 2188) z 1943. Pochowany w Bratniej Mogile IV. Krewni do 2005 poszukiwali informacji przez Biuro Informacji i Badań Polskiego Czerwonego Krzyża w Warszawie. W Archiwum Robla nazwisko Kayzera z dopisanym adresem – Gniezno, ul. Warszawska, znajduje się w notatniku wśród nazwisk oficerów wraz z ich adresami (pakiet 01692-02) znalezionym przy szczątkach por. rez. Józefa Jaroszyńskiego oraz jest zakreślone na jednej z niedatowanych kart z imiennymi listami oficerów znalezionej przy szczątkach kpt. Stanisława Karońskiego (pakiet 0693-03)
Życie prywatne.
Mieszkał w Gnieźnie, na ul. Warszawskiej 3. Żonaty z Marią z Bińczowskich, miał syna Zbigniewa.

</doc>
<doc id="4197132" url="https://pl.wikipedia.org/wiki?curid=4197132" title="Thomas Ignatius Macwan">
Thomas Ignatius Macwan

Thomas Ignatius Macwan (ur. 14 października 1952 w Bhavnagar) – indyjski duchowny rzymskokatolicki, od 2015 arcybiskup Gandhinagar.
Życiorys.
Święcenia kapłańskie przyjął 9 kwietnia 1988 i został inkardynowany do diecezji Ahmedabad. Pełnił w niej głównie funkcje duszpasterskie, był także wikariuszem biskupim dla rejonu Anand-Kheda.
11 listopada został mianowany biskupem Ahmedabadu, zaś dwa miesiące później przyjął sakrę biskupią z rąk arcybiskupa Gandhinagar, Stanislausa Fernandesa. 12 czerwca 2015 został prekonizowany następcą abp. Fernandesa na stolicy w Gandhinagar, zaś urząd ordynariusza objął trzy miesiące później.

</doc>
<doc id="4197139" url="https://pl.wikipedia.org/wiki?curid=4197139" title="Jojo Anand">
Jojo Anand

Jojo Anand (ur. 17 maja 1959 w Minjiutgarha-Kutungia) – indyjski duchowny rzymskokatolicki, od 2012 biskup Hazaribag.
Życiorys.
Święcenia kapłańskie przyjął 24 kwietnia 1992 i został początkowo inkardynowany do archidiecezji Ranchi, zaś w 1993 został prezbiterem diecezji Simdega. Po kilkuletnim stażu wikariuszowskim odbył w Rzymie studia licencjanckie z katechetyki. W 2005 powrócił do kraju i został dyrektorem diecezjalnego domu formacyjnego, a w latach 2005-2007 pełnił także funkcję wikariusza generalnego diecezji.
8 września 2012 został mianowany biskupem Hazaribag, zaś trzy miesiące później otrzymał sakrę biskupią z rąk kardynała Telesphore'a Toppo.

</doc>
<doc id="4197143" url="https://pl.wikipedia.org/wiki?curid=4197143" title="Grzegorz Edmund Jankowski">
Grzegorz Edmund Jankowski



</doc>
<doc id="4197151" url="https://pl.wikipedia.org/wiki?curid=4197151" title="Markus Kjærbye">
Markus Kjærbye

Markus „Kjaerbye” Kjærbye (ur. 27 kwietnia 1998 we Frederiksbergu) – duński gracz e-sportowy w grach serii "Counter-Strike". Karierę profesjonalnego gracza rozpoczął w 2014 roku w drużynie Copenhagen Wolves. Pierwszy sukces osiągnął z drużyną Astralis, m.in. wygrywając , gdzie również zdobył medal najbardziej wartościowiego gracza (MVP). W latach 2018-2020 grał w skandynawskiej drużynie North. Po długiej przerwie od grania przez problemy zdrowotne, opuścił zespół North i 11 sierpnia 2020 dołączył do międzynarodowego składu FaZe Clan
W swojej karierze wygrał dotychczas indywidualnie ponad 613 000 dolarów amerykańskich w ramach nagród za zajmowane w turniejach miejsca. Łącznie w karierze wygrał 13 oficjalnych turniejów, 11 razy był drugi i 16 razy kończył swój udział na ostatnim miejscu podium (stan na 17 stycznia 2018).
Wyniki.
Ważniejsze turnieje:

</doc>
<doc id="4197153" url="https://pl.wikipedia.org/wiki?curid=4197153" title="Xyp9x">
Xyp9x



</doc>
<doc id="4197155" url="https://pl.wikipedia.org/wiki?curid=4197155" title="Jerzy Kuźma">
Jerzy Kuźma

Jerzy Kuźma SVD – polski chirurg, ortopeda, wykładowca akademicki, duchowny rzymskokatolicki, werbista, misjonarz wspierający rozwój edukacji i medycyny w Papui-Nowej Gwinei. 
Życiorys.
Jerzy Kuźma pochodzi ze Szczebrzeszyna, medycynę studiował w Lublinie. Zanim wyjechał na misje, pracował w szpitalach w Braniewie i Białymstoku jako chirurg. Na studiach zainspirowały go postacie: św. br. Alberta Chmielowskiego, bł. Karola de Foucauld, bł. o. Jana Beyzyma i Alberta Schweitzera. Poznając ich życiorysy, odkrył powołanie misyjne i już jako lekarz zgłosił się do werbistów. Specjalizację z ortopedii zrobił na misjach.
Do Papui-Nowej Gwinei przybył w 1997, najpierw do Kundiawy w prowincji Simbu, gdzie pracował z księdzem i doktorem Janem Jaworskim. Po czterech latach przeniósł się do Madang, stolicy prowincji Madang, gdzie kształci studentów w zakresie nauk medycznych na Divine Word University i pracuje w szpitalu rządowym. Brat Kuźma organizuje patrole medyczne docierające do najdalszych zakątków wyspy. Wiążą się one z wielogodzinnym przedzieraniem się przez busz, pokonywaniem rzek i transportowaniem na własnych plecach potrzebnego zaopatrzenia. W takich patrolach niejednokrotnie towarzyszy mu Iwona Kołodziejczyk, świecka misjonarka pracująca na uniwersytecie w Madang, Divine Word University.
Spotkania z ludźmi w buszu, zupełnie pomijanymi przez państwowy system opieki medycznej, były motywem do opracowania przez Kuźmę nowego programu kształcenia lekarzy i pielęgniarek na uniwersytecie. W PNG jeden lekarz przypada na 130 tys. ludzi. Na całej wyspie pracuje tylko trzech ortopedów, na specjalistyczne operacje czeka się latami. W 2012 polski zakonnik otworzył oddział ortopedyczny w Madang.
Doktor Kuźma był inicjatorem współpracy z Ortopedyczno-Rehabilitacyjnym Szpitalem Klinicznym im. W. Degi oraz Uniwersytetem Medycznym im. Karola Marcinkowskiego w Poznaniu. Obejmuje ona wiele obszarów: dydaktyka, prace naukowe, szkolenia, wymiana kadry oraz studentów. Początkowo w Divine Word University kształcono Health Extension Officers, czyli odpowiedników polskich felczerów. Dzięki staraniom zakonnika i współpracy m.in. z poznańskimi ośrodkami w 2016 otworzono wydział medyczny, w klinice powstał nowy blok operacyjny, a w planach jest pierwszy w Papui Nowej Gwinei program alloplastyki stawu biodrowego.
Br. Kuźma, oprócz działalności edukacyjnej i aktywnej praktyki medycznej, prowadzi badania medyczne. Jest autorem wielu publikacji naukowych, a także członkiem organizacji medycznych, m.in.: "PNGMS – Member of PNG Medical Society", "Member of PNG Surgical Society", "AOA (Member of Australian Orthopaedic Association)".

</doc>
<doc id="4197164" url="https://pl.wikipedia.org/wiki?curid=4197164" title="Kjaerbye">
Kjaerbye



</doc>
<doc id="4197165" url="https://pl.wikipedia.org/wiki?curid=4197165" title="Anna Gut">
Anna Gut

Anna Gut (ur. 1976) – polska urzędniczka państwowa, w latach 2015–2016 p.o. prezesa Agencji Rynku Rolnego. W latach 2018–2019 zastępca dyrektora generalnego Krajowego Ośrodka Wsparcia Rolnictwa.
Życiorys.
Ukończyła Wyższą Szkołę Administracyjno-Społeczną w Warszawie. Pracowała w Agencja Restrukturyzacji i Modernizacji Rolnictwa oraz Kancelarii Prezydenta RP. Wieloletnia pracownik Agencji Rynku Rolnego, po odwołaniu Radosława Szatkowskiego kierowała instytucją do czasu powołania Łukasza Hołubowskiego. Od 2018 do 2019 była zastępcą dyrektora generalnego Krajowego Ośrodka Wsparcia Rolnictwa. 
Jest mężatką, ma córkę i syna.

</doc>
<doc id="4197167" url="https://pl.wikipedia.org/wiki?curid=4197167" title="Paweł Bieliński">
Paweł Bieliński



</doc>
<doc id="4197172" url="https://pl.wikipedia.org/wiki?curid=4197172" title="Ahuia Ova">
Ahuia Ova

Ahuia Ova (ur. 1877 w Hohodae, zm. 1951 w Kili Kila) – tłumacz angielskiego, informator-przewodnik współpracujący z antropologami europejskimi, autor autobiografii, jako drugi w historii Papui-Nowej Gwinei twórca, którego praca została wydana w druku.
Życiorys.
Ahuia Ova prawdopodobnie urodził się w Hohodae, w wioskowym kompleksie Hanuabada, w pobliżu Port Moresby. Jego ojciec mieszkał w wiosce plemienia Koita w Kila Kila, a po jego śmierci Ahuia zamieszkał w Hohodae z rodziną matki. Przodkowie ze strony ojca pochodzili z Półwyspu Hood, a ze strony matki z plemienia Nara (Lala), które mieszkało na północ od zatoki Galley Reach.
Jako młody chłopak został zatrudniony jako sługa i kucharz w Domu Rządowym i domach urzędników europejskich. Jeden z jego pracodawców zabrał go na sześć tygodni do Cooktown, w stanie Queensland. Później przez pięć lat pracował jako konstabl w wiosce. W latach 1914–1918 był tłumaczem w Centralnym Trybunale. Zdobył znaczne wpływy w całej Hanuabadzie i został pierwszym przewodniczącym Rady Hanuabada. Od 1929, kiedy nie został ponownie wybrany na radnego Hohodae, jego przywództwo było kwestionowane. Do tej pory bowiem swoją wysoką pozycję zawdzięczał w dużej mierze Europejczykom, szczególnie wicegubernatorowi Sir Hubertowi Murrayowi.
Podczas II wojny światowej wioski z regionu Port Moresby zostały ewakuowane. Ahuia pracował w misji katolickiej na wyspie Yule. Po powrocie Papuańczyków do Hohodae w 1945 spotkał się z dużą wrogością. W 1948 powrócił do wioski ojca Kili Kila. Zmarł samotny i częściowo ślepy, w kwietniu 1951.
Twórczość literacka.
Ahuia Ova był człowiekiem o wielkiej inteligencji i odwadze. Pracował jako tłumacz i informator-przewodnik dla antropologów europejskich: Charlesa Gabriela Seligmana, Cyrila Belshawa, Bronisława Malinowskiego i Francisa Edgara Williamsa. Ostateczny upadek jego przywództwa plemiennego był częściowo spowodowany sporadycznym nadużywaniem władzy, ale głównie zależnością od wsparcia europejskiego. Choć jego bezpośredni wpływ na historię Papui-Nowej Gwinei był ograniczony, to zawarte w autobiografii opisy zawierają cenne źródło informacji, szczególnie o problemach, przed jakimi stał piśmienny, znający angielski Papuas w czasach gwałtownych zmian społecznych. Problem pogodzenia konfliktu między tradycyjnymi wartościami a tradycjami Zachodu zdeterminował jego losy.
Istotnym aspektem pracy jest wpływ misjonarzy i próby zaszczepiania nowych religii wśród ludności tubylczej. Ovu początkowo należał do Kościoła anglikańskiego London Missionary Society, którego działalność misyjna w regionie Oceanii była bardzo aktywna i miała duży wpływ na edukację niepiśmiennych ludów. Ze względu na poligamię został pozbawiony przynależności kościelnej. Pod koniec życia został katolikiem, utrzymując, że obie religie mają jednego Boga.
Dzięki przyjaźni z Murrayem i australijskim antropologiem Williamsem, założycielem i redaktorem „The Papuan Villager” mógł opublikować swoje wspomnienia na łamach „The Journal of Royal Anthropological Institute” pod tytułem "The Reminiscence of Ahua Ova". Ovu spisał wspomnienia w lingua franca, w Motu. Przetłumaczone zostały przez urzędnika pracującego w Hanuabadan, Igo Arua i opublikowane w 1939, sześć lat po wydaniu autobiografii Hosea Linge.
Polski akcent.
Jednym z antropologów, z którymi współpracował Ahuia Ova, był polski antropolog i etnograf, Bronisław Malinowski. Pierwszy raz spotkali się w 1914. W tym czasie był już wprawiony we współpracy z naukowcami. Pierwszy raz wspomagał ich w 1904, pracując z mentorem Malinowskiego, Seligmanem. Ova był głównym źródłem informacji o kulturze plemiennej Papuańczyków, szczególnie plemienia Koita. Seligman polecił Malinowskiemu Ovu. Służył mu pomocą w przygotowaniach do pracy terenowej na Wyspach Trobriandzkich w latach 1915–1918. Dzięki temu doświadczeniu polski naukowiec na nowo określił znaczenie lokalnego informatora jako kogoś, z kim można rozmawiać i kto jest dobrym towarzyszem w codziennych sytuacjach. Do tej pory antropolodzy opierali się głównie na schemacie współpracy i pytań opublikowanym w „Notes and Queries”.

</doc>
<doc id="4197177" url="https://pl.wikipedia.org/wiki?curid=4197177" title="Thumma Bala">
Thumma Bala

Thumma Bala (ur. 24 kwietnia 1944 w Narimetta) – indyjski duchowny rzymskokatolicki, w latach 2011–2020 arcybiskup Hajdarabad.

</doc>
<doc id="4197179" url="https://pl.wikipedia.org/wiki?curid=4197179" title="Elspeth Ballantyne">
Elspeth Ballantyne

Elspeth Ballantyne (ur. 20 kwietnia 1939 w Adelaide) – australijska aktorka filmowa, teatralna i telewizyjna.
Życie Prywatne.
W 1968 poślubiła Dennisa Millera ma z nim dwójkę dzieci, rozwiodła się z nim w 1977. Jest siostrą producentki Jane Ballantyne.

</doc>
<doc id="4197182" url="https://pl.wikipedia.org/wiki?curid=4197182" title="Tencent">
Tencent

Tencent Holdings Limited, Tencent (chiń. 腾讯控股有限公司) – międzynarodowa korporacja technologiczna i inwestycyjno-holdingowa. Działalność skupia się na nowoczesnych technologiach i Internecie. Jej filie zapewniają różnego rodzaju usługi i produkty zarówno w Chinach, jak i na całym świecie. Główną siedzibą jest Shenzhen w Delcie Rzeki Perłowej.
Tencent jest największą na świecie korporacją inwestycyjną, jedną z największych firm internetowych i technologicznych, a także największą firmą z branży gier i mediów społecznościowych na świecie. Jego liczne usługi obejmują sieci społecznościowe, muzykę, portale internetowe, e-commerce, gry mobilne, usługi internetowe, systemy płatności, smartfony i gry online dla wielu graczy, które należą do największych i najbardziej popularnych na świecie. Oferta w Chinach obejmuje komunikator Tencent QQ i jeden z największych portali internetowych QQ.com. Mobilna usługa czatu WeChat pomogła zwiększyć ciągłą ekspansję Tencenta w usługach na smartfony i została uznana za jedną z najpotężniejszych aplikacji na świecie. Korporacja jest również właścicielem większości chińskich serwisów muzycznych (Tencent Music Entertainment), z ponad 700 milionami aktywnych użytkowników i 120 milionami płatnych subskrybentów.
Tencent kontroluje setki spółek zależnych w wielu branżach i obszarach, tworząc szerokie portfolio własności, w tym w handlu elektronicznym, handlu detalicznym, grach wideo, oprogramowaniu, rzeczywistości wirtualnej, współużytkowaniu pojazdów, bankowości, usługach finansowych, fintech, technologia konsumencka, technologia komputerowa, motoryzacja, produkcja filmów, sprzedaż biletów, produkcja muzyczna, technologia kosmiczna, zasoby naturalne, smartfony, duże zbiory danych, rolnictwo, usługi medyczne, przetwarzanie w chmurze, media społecznościowe, IT, reklama, media streamingowe, sztuczne wywiady, robotyka, UAV, dostawa żywności, usługi kurierskie, e-booki, usługi internetowe, edukacja i energia odnawialna. Jest to jedna z najaktywniejszych korporacji inwestycyjnych na świecie, ostatnio koncentrująca się na start-upach w rozwijającej się azjatyckiej scenie technologicznej.
Korporacja jest w posiadaniu udziałów w wielu firmach, m.in. Riot Games, Supercell, Epic Games, Miniclip i Grinding Gear Games.
CEO Tencentu jest Ma Huateng, znany też jako Pony Ma – jeden z najbogatszych ludzi w Azji.

</doc>
<doc id="4197184" url="https://pl.wikipedia.org/wiki?curid=4197184" title="Chacko Thottumarickal">
Chacko Thottumarickal

Chacko Thottumarickal SVD (ur. 7 stycznia 1949 w Kalloorkad) – indyjski duchowny rzymskokatolicki, od 2008 biskup Indore.
Życiorys.
Święcenia kapłańskie przyjął 11 maja 1979 w Zgromadzeniu Słowa Bożego. Po święceniach został duszpasterzem w Jhabua. W 1987 rozpoczął studia w Leicester i w Londynie. Po powrocie w 1989 został dyrektorem Sat Prachar Press, zaś w 1996 został wybrany przełożonym indyjskiej prowincji werbistów.
25 marca 2002 papież Jan Paweł II mianował go biskupem Jhabua. Sakry biskupiej udzielił mu 7 czerwca 2002 ówczesny biskup Indore, George Marian Anathil. 24 października 2008 został mianowany następcą bp. Anathila na stolicy w Indore, kanonicznie objął urząd 7 grudnia trgoż roku.

</doc>
<doc id="4197190" url="https://pl.wikipedia.org/wiki?curid=4197190" title="David Ramírez (kostarykański piłkarz)">
David Ramírez (kostarykański piłkarz)

David Gerardo Ramírez Ruiz (ur. 28 maja 1993 w San José) – kostarykański piłkarz występujący na pozycji napastnika, obecnie zawodnik Deportivo Saprissa.
Kariera klubowa.
Ramírez pochodzi ze stołecznego San José i jest wychowankiem akademii juniorskiej krajowego potentata – klubu Deportivo Saprissa. Początkowo występował w drugoligowej filii o nazwie Saprissa de Corazón. Do treningów pierwszej drużyny zaczął być włączany już w wieku siedemnastu lat przez szkoleniowca Roya Myersa. Pierwszy mecz rozegrał w niej jednak dopiero w lipcu 2013 z Guanacastecą (1:0) w ramach krajowego pucharu. W kostarykańskiej Primera División zadebiutował 18 sierpnia 2013 w zremisowanym 0:0 spotkaniu z UCR. Premierowe gole w lidze strzelił tydzień później w wygranej 2:1 konfrontacji z Limón, dwukrotnie wpisując się na listę strzelców. W tym samym miesiącu wygrał z Saprissą puchar Kostaryki – Copa Banco Nacional. Szybko został jednym z ważniejszych graczy drużyny i w wiosennym sezonie Verano 2014 wywalczył z ekipą prowadzoną przez Rónalda Gonzáleza mistrzostwo Kostaryki. W maju 2014 został wybrany w oficjalnym plebiscycie FPD odkryciem roku ligi kostarykańskiej.
W sierpniu 2014 dotarł z Saprissą do finału pucharu kraju – Copa Popular, natomiast w jesiennym sezonie Invierno 2014 zdobył kolejne mistrzostwo Kostaryki; wówczas także zaczął otrzymywać pierwsze powołania do kadry narodowej. Szybko zaskarbił sobie opinię jednego z większych talentów kostarykańskiego futbolu – występował zarówno jako napastnik, jak i skrzydłowy, imponował walecznością i śmiałością, a trener Roy Myers porównał jego styl gry do Rolando Fonseki. Jednocześnie często przejawiał problemy z dyscypliną – jego trenerzy określali go jako zawodnika śmiałego, impulsywnego i mającego problemy z kontrolowaniem emocji. W sierpniu 2013 został zdyskwalifikowany przez władze ligi na trzy mecze po celebracji gola w meczu z Limón (2:1), kiedy to zaczął obrażać kibiców drużyny przeciwnej; w kwietniu 2014 pokazał obraźliwy gest po golu z Belén (4:0), zaś we wrześniu 2014 został odsunięty od składu na dwa tygodnie ze względu na naganne zachowanie.
W styczniu 2015 Ramírez został wypożyczony do francuskiego Évian Thonon Gaillard FC na sześć miesięcy z opcją kupna. Barwy tego klubu reprezentował już wówczas jego rodak Yeltsin Tejeda. W Ligue 1 zadebiutował 18 stycznia 2015 w przegranym 2:4 meczu z Paris Saint-Germain, lecz w barwach Évian zanotował nieudany pobyt – był niemal wyłącznie rezerwowym i na koniec sezonu 2014/2015 spadł z klubem do drugiej ligi. Bezpośrednio po tym powrócił do Saprissy, gdzie w sezonie Invierno 2015 zdobył swoje drugie mistrzostwo Kostaryki. W lipcu 2016 udał się na wypożyczenie po raz kolejny – tym razem do portugalskiego Moreirense FC. W tamtejszej Primeira Liga zadebiutował 13 sierpnia 2016 w zremisowanym 1:1 pojedynku z FC Paços de Ferreira, a pierwszego gola zdobył 9 stycznia 2017 w wygranym 1:0 spotkaniu z CF Os Belenenses. W sezonie 2016/2017 zdobył z Moreirense pierwsze trofeum w historii klubu – puchar ligi portugalskiej (Taça da Liga). Pozostawał jednak głównie rezerwowym zawodnikiem ekipy.
Kariera reprezentacyjna.
W listopadzie i grudniu 2010 Ramírez w barwach reprezentacji Kostaryki U-20 wziął udział w środkowoamerykańskich eliminacjach do Mistrzostw Ameryki Północnej U-20. Rozegrał wówczas cztery mecze (wszystkie jako rezerwowy) i strzelił gola w meczu z Nikaraguą (4:0). Mimo sukcesu jego drużyny w kwalifikacjach nie znalazł się ostatecznie w ogłoszonym przez Rónalda Gonzáleza składzie na finałowy turniej rozgrywany trzy miesiące później w Gwatemali. W lutym 2013 został powołany przez Jafeta Soto na Mistrzostwa Ameryki Północnej U-20. Uprzednio występował w kwalifikacjach do tego turnieju, zaś na meksykańskich boiskach wystąpił we wszystkich trzech spotkaniach (z czego w dwóch w pierwszym składzie). Zdobył również bramkę w ćwierćfinale z Kubą (1:2), po którym jego kadra odpadła z rozgrywek i nie zakwalifikowała się na Mistrzostwa Świata U-20 w Turcji. Już kilka dni później znalazł się w składzie na Igrzyska Ameryki Środkowej w San José; tam miał pewne miejsce w formacji ofensywnej i wystąpił we wszystkich czterech spotkaniach w wyjściowej jedenastce, strzelając pięć goli w fazie grupowej – dwa z Nikaraguą (2:0) i trzy z Salwadorem (3:0). Kostarykańczycy – pełniący wówczas rolę gospodarzy – zdobyli ostatecznie srebrny medal na męskim turnieju piłkarskim, przegrywając w finale z Hondurasowi (0:1), zaś Ramírez został królem strzelców rozgrywek.
W maju 2015 Ramírez został powołany przez Luisa Fernando Fallasa do olimpijskiej reprezentacji Kostaryki U-23 na towarzyski Turniej w Tulonie. Tam rozegrał wszystkie możliwe cztery spotkania (z czego trzy w wyjściowym składzie) i zdobył trzy gole – dwa w meczu z Holandią (2:3) i jednego z USA (2:1). Jego kadra odpadła z rozgrywek już w fazie grupowej. Pięć miesięcy później znalazł się w składzie na północnoamerykański turniej kwalifikacyjny do Igrzysk Olimpijskich w Rio de Janeiro; również był wówczas podstawowym napastnikiem i wystąpił we wszystkich trzech meczach w pierwszym składzie, lecz Kostarykańczycy zakończyli swój udział w rozgrywkach już na fazie grupowej i nie zdołali awansować na igrzyska.
W sierpniu 2014 Ramírez został powołany przez selekcjonera Paulo Wanchope'a do reprezentacji Kostaryki na turniej Copa Centroamericana. Tam 3 września w wygranym 3:0 meczu fazy grupowej z Nikaraguą zadebiutował w seniorskiej kadrze. Ogółem podczas tego turnieju wystąpił we wszystkich trzech meczach (z czego w dwóch w wyjściowym składzie) i wygrał ze swoim zespołem rozgrywki po finałowym zwycięstwie nad Gwatemalą (2:1). Pierwszego gola w dorosłej reprezentacji strzelił 10 października tego samego roku w wygranym 4:3 sparingu z Omanem. W lipcu 2015 znalazł się w składzie na Złoty Puchar CONCACAF, podczas którego pełnił rolę podstawowego piłkarza kadry (mimo bycia najmłodszym graczem w zespole) i rozegrał w pierwszym składzie wszystkie cztery mecze, zdobywając bramkę w fazie grupowej z Jamajką (2:2), a Kostarykańczycy odpadli z turnieju w ćwierćfinale po porażce w dogrywce z późniejszym triumfatorem – Meksykiem (0:1). Dwa lata później został powołany przez Óscara Ramíreza na kolejny Złoty Puchar CONCACAF. Zagrał tam we wszystkich pięciu spotkaniach (w trzech z nich w wyjściowej jedenastce) i strzelił bramkę w meczu fazy grupowej z Gujaną Francuską (3:0). Jego drużyna zakończyła swój udział w rozgrywkach na półfinale, ulegając późniejszemu zwycięzcy – USA (0:2).

</doc>
<doc id="4197194" url="https://pl.wikipedia.org/wiki?curid=4197194" title="John Thomas Kattrukudiyil">
John Thomas Kattrukudiyil

John Thomas Kattrukudiyil (ur. 18 stycznia 1948 w Kothamangalam) – indyjski duchowny rzymskokatolicki, od 2005 biskup Itanagar.

</doc>
<doc id="4197197" url="https://pl.wikipedia.org/wiki?curid=4197197" title="Łukasz Hołubowski">
Łukasz Hołubowski

Łukasz Hołubowski (ur. 1980 w Białymstoku) – polski menedżer i urzędnik państwowy, w latach 2016–2017 prezes Agencji Rynku Rolnego, w 2017 zastępca dyrektora generalnego Krajowego Ośrodka Wsparcia Rolnictwa.
Życiorys.
Absolwent politologii na Uniwersytecie Warszawskim (2004). Współpracował jako trener w European Institute of Public Administration. Pracował jako wykładowca w Wyższej Szkole Finansów i Zarządzania w Białymstoku oraz Okręgowej Izbie Radców Prawnych w Białymstoku, a także w administracji publicznej. Należy do Association of Certified Anti-Money Laundering Specialists. Przez wiele lat pracował jako menedżer projektów i zespołów, specjalizując się w zapobieganiu terroryzmowi i przeciwdziałaniu praniu brudnych pieniędzy, a także finansach. 16 lutego 2016 powołany na stanowisko szefa ARR. 1 września 2017 urząd uległ likwidacji, a Hołubowski przestał pełnić stanowisko. Jednocześnie z połączenia ARR i ANR powstał Krajowy Ośrodek Wsparcia Rolnictwa, w którym w 2017 pełnił funkcję zastępcy dyrektora generalnego. W 2019 był prezesem spółki akcyjnej Inowrocławskie Kopalnie Soli „Solino”. Następnie od stycznia 2020 był dyrektorem Departamentu Nadzoru Właścicielskiego I w Ministerstwie Aktywów Państwowych. Następnie od kwietnia 2020 został wiceprezesem spółki E003B7 Sp. z o.o. odpowiadającej za realizację kontraktu na budowę nadkrytycznej elektrowni w Jaworznie o mocy 910MW, a we wrześniu tego samego roku został prezesem Rafako Engineering.
Członek wielu rad nadzorczych zarówno w spółkach publicznych, jak i prywatnych – EuRoPol Gaz, Digi Tree, Skriware.
Prywatnie walczy jako szermierz. Medalista Mistrzostw Polski w szermierce (złoto, brąz). Członek Szermierczej Kadry Narodowej, wielokrotny uczestnik Mistrzostw i Pucharów Świata, obecnie Członek Zarządu Polskiego Związku Szermierki.

</doc>
<doc id="4197199" url="https://pl.wikipedia.org/wiki?curid=4197199" title="Gerald Almeida">
Gerald Almeida

Gerald Almeida (ur. 7 marca 1946 w Udayvar) – indyjski duchowny rzymskokatolicki, od 2001 biskup Jabalpur.

</doc>
<doc id="4197205" url="https://pl.wikipedia.org/wiki?curid=4197205" title="Układ blokowy">
Układ blokowy

Układ blokowy – kompozycja typograficzna, w której pewne partie treści (szczególnie w akcydensach) tworzą po lewej i po prawej stronie równą pionową krawędź. Taki skład nazywamy wyjustowanym lub wyrównanym obustronnie.
W układzie blokowym szerokość wszystkich wierszy jest jednakowa, wskutek czego odstępy międzywyrazowe mają różną wielkość. W wypadku złego, zbyt szerokiego lub zbyt wąskiego składu, odstępy międzywyrazowe zamieniają się w „dziury” rozrywające graficzną spójność wiersza.

</doc>
<doc id="4197206" url="https://pl.wikipedia.org/wiki?curid=4197206" title="Dominic Lumon">
Dominic Lumon

Dominic Lumon (ur. 1 czerwca 1948 w Mongsang Pangtha) – indyjski duchowny rzymskokatolicki, od 2006 arcybiskup Imphal.
Życiorys.
Święcenia kapłańskie otrzymał 8 lutego 1977 i został inkardynowany do ówczesnej diecezji Kohima-Imphal. Po dwuletnim stażu duszpasterskim w Manipur został prefektem studiów seminarium w Dimapur, zaś w 1984 został dyrektorem centrum duszpasterskiego w Imphal. W 1987 został mianowany rektorem niższego seminarium w tymże mieście. Po ukończeniu trzyletniej kadencji pracował jako proboszcz w kilku parafiach archidiecezji Imphal, zaś w 1996 został jej wikariuszrm generalnym.
Episkopat.
18 stycznia 2002 został mianowany przez papieża Jana Pawła II arcybiskupem koadiutorem Imphal . Sakry biskupiej udzielił mu 7 kwietnia 2002 ówczesny zwierzchnik archidiecezji, Joseph Mittathany. 12 lipca 2006, w wyniku przejścia na emeryturę abp. Mittathany'ego, objął rządy w archidiecezji.

</doc>
<doc id="4197210" url="https://pl.wikipedia.org/wiki?curid=4197210" title="Ludowy Front Wyzwolenia Okupowanej Zatoki Perskiej">
Ludowy Front Wyzwolenia Okupowanej Zatoki Perskiej

Ludowy Front Wyzwolenia Okupowanej Zatoki Perskiej (arab. الجبهة الشعبية لتحرير الخليج العربي المحتل), a następnie Ludowy Front Wyzwolenia Omanu i Okupowanej Zatoki Perskiej (arab. الجبهة الشعبية لتحرير عُمان والخليج العربي) – organizacja partyzancka z Omanu.
Historia.
Powstał w 1968 roku jako spadkobierca Frontu Wyzwolenia Zufaru. Wywodził się głównie spośród przedstawicieli plemion południowego Omanu. Od chwili sformowania prowadził kampanię partyzancką przeciwko wojskom omańskiego sułtana i brytyjskim. Na kontrolowanych przez siebie terenach zaprowadził rządy kolektywistyczne, władza Ludowego Frontu do 1970 roku objęła większość prowincji Muhafazat Zufar. 
Rząd omański w dużej mierze opanował rebelię po tym gdy w 1970 roku władzę objął Kabus ibn Sa’id. Monarcha zdołał zwiększyć brytyjskie i irańskie wsparcie na rzecz zwalczania Ludowego Frontu. 
W grudniu 1971 roku wchłonął Narodowo-Demokratyczny Front Wyzwolenia Omanu i Zatoki Arabskiej i zmienił nazwę na Ludowy Front Wyzwolenia Omanu i Okupowanej Zatoki Perskiej. 
W maju 1974 roku przekształcił się w Ludowy Front Wyzwolenia Omanu.
Wsparcie zagraniczne.
Za pomoc zbrojeniową i finansową dla Ludowego Frontu odpowiedzialne były Jemen Południowy, Irak, Chińska Republika Ludowa, Związek Socjalistycznych Republik Radzieckich, Niemiecka Republika Demokratyczna i palestyńskie organizacje lewicowych fedainów. Jemen Południowy pozwalał rebeliantom na tworzenie na swoim terytorium baz.
Ideologia.
Był grupą marksistowską i świecką. Jego celem było obalenie dynastii Al Busa’id i likwidacja wszystkich konserwatywnych reżimów w regionie Zatoki Perskiej.

</doc>
<doc id="4197211" url="https://pl.wikipedia.org/wiki?curid=4197211" title="Ludowy Front Wyzwolenia Omanu i Okupowanej Zatoki Perskiej">
Ludowy Front Wyzwolenia Omanu i Okupowanej Zatoki Perskiej



</doc>
<doc id="4197215" url="https://pl.wikipedia.org/wiki?curid=4197215" title="Kait">
Kait

Kait – wioska w prowincji Nowa Irlandia, położona na południowo-zachodnim wybrzeżu wyspy Nowa Irlandia, w Papui-Nowej Gwinei. Mieszkańcy mówią językiem Kandas. W pobliżu wioski znajdują się ujścia dwóch rzek do Morza Bismarcka: rzeki Kait i Topaio.

</doc>
<doc id="4197221" url="https://pl.wikipedia.org/wiki?curid=4197221" title="Aleksandra Jacher-Tyszko">
Aleksandra Jacher-Tyszko

Aleksandra Jacher-Tyszko (ur. 1925, zm. 3 stycznia 2018) – polska muzealniczka, socjolog i etnografka, badaczka sztuki ludowej.
Życiorys.
Była absolwentką Uniwersytetu Jagiellońskiego. W latach 1951–1990 pracowała w Muzeum Etnograficznym w Krakowie. Po stażu naukowym w paryskim Musée de l’Homme oraz UNESCO, zorganizowała Dział Inwentaryzacji w Muzeum Etnograficznym w Krakowie, którego była kierownikiem oraz zorganizowała Gabinetu Grafiki. Doprowadziła między innymi opracowania materiałów historycznych dotyczących placówki i jej założyciela, a także historii Polskiego Towarzystwa Ludoznawczego, którego była aktywną działaczką. Była również organizatorką wystaw i autorką katalogów ikonografii ludowej w tym wystawy "Matka Boska Częstochowska w sztuce ludowej i popularnej" z 1983. Trzykrotnie piastowała funkcję prezesa Oddziału Krakowskiego Polskiego Towarzystwa Ludoznawczego, którego byłą członkiem honorowym. Była również członkiem Komisji Etnograficznej Oddziału Krakowskiego Polskiej Akademii Nauk. W dorobku miała kilkadziesiąt publikacji naukowych. W 2009 ukazały się opracowane przez nią pamiętniki rzeźbiarza ludowego Jana Lamęckiego pt. "Rzeźby i pamiętniki".
Zmarła 3 stycznia 2018 i została pochowana na Cmentarzu Rakowickim w Krakowie.
Linki zewnętrzne.
Aleksandra Jacher-Tyszko - relacja biograficzna nagrana w ramach projektu "Kraków 1939". Ośrodek KARTA.

</doc>
<doc id="4197222" url="https://pl.wikipedia.org/wiki?curid=4197222" title="Oswald Lewis">
Oswald Lewis

Oswald Lewis (ur. 30 lipca 1944 w Kemmannu) – indyjski duchowny rzymskokatolicki, od 2005 biskup Jaipur.

</doc>
<doc id="4197227" url="https://pl.wikipedia.org/wiki?curid=4197227" title="Cessna 408 SkyCourier">
Cessna 408 SkyCourier

Cessna 408 SkyCourier – amerykański, lekki samolot wielozadaniowy opracowywany przez firmę Textron Aviation przy współudziale FedEx Express.
Historia.
Nowy samolot, którego program budowy uruchomiono oficjalnie 28 listopada 2017 roku, ma stać się nowym koniem roboczym specjalizującej się w przewozach towarowych linii lotniczych FedEx Express. Powstaje on w oparciu o kilkuletnie doświadczenia FedExu w eksploatacji samolotów Cessna 208 i ATR 42, a których najstarsze egzemplarze SkyCourier ma zastąpić. Rozmowy pomiędzy Textron Aviation a firmą kurierską rozpoczęły się na wiosnę 2017 roku. FedEx podpisał już kontrakt na dostawę 50 maszyn z opcją na kolejne 50. Samolot ma być przede wszystkim tani w eksploatacji i niezawodny. SkyCourier będzie zastrzałowym górnopłatem zbudowanym z klasycznych materiałów (stopy aluminium), wyposażonym w stałe podwozie z przednim podparciem. Usterzenie w kształcie litery T. Maszyna napędzana będzie dwoma silnikami turbośmigłowymi Pratt &amp; Whitney Canada PT6A-65SC o mocy 1100 KM każdy z czterołopatowymi, aluminiowymi śmigłami Blackmac o zmiennym skoku i średnicy 279,4 cm firmy McCauley. Samolot będzie dysponował płaską podłogą i kabiną ładunkową o wysokości i szerokości 178 cm. Podłoga w wersji towarowej będzie wyposażona w rolki do przemieszczania ładunku. Ładunek umieszczany będzie poprzez boczne drzwi o wymiarach 2,21 x 1,753 m. Wymiary kabiny ładunkowej umożliwią przewóz trzech standardowych lotniczych kontenerów LD3. Alternatywnie samolot będzie zdolny do przewozu ładunków rozmieszczonych na paletach. Łączna masa przewożonego ładunku ma wynosić 2722 kg (2724 kg w zależności od źródeł). Wersja pasażerska samolotu będzie zdolna do zabrania na pokład 19 pasażerów: pięć pojedynczych foteli ustawionych wzdłuż lewej burty i 14 foteli, ustawionych parami wzdłuż prawej burty samolotu. W kabinie załogi przewidziane jest zastosowanie awioniki Garmin G1000. Kabina maszyny nie będzie kabiną ciśnieniową. Samolot ma być certyfikowany według przepisów FAA CFR Part 23. Oblot ukończonego prototypu planowany był wstępnie na 2019 rok, a rozpoczęcie eksploatacji na 2020 rok. Według informacji ujawnionych przez producenta samolotu w połowie marca 2018 roku, udało się już zrealizować wstępny etap prób modelu samolotu w tunelu aerodynamicznym. Uzyskano dane dotyczące między innymi obciążeń struktury samolotu i jego charakterystyki aerodynamicznej. W próbach udział wziął model samolotu wyposażony w elektryczne silniki ze śmigłami. 17 maja 2020 roku, ukończony prototyp samolotu wzbił się po raz pierwszy w powietrze. Samolot o numerze rejestracyjnym N408PR, za sterami którego siedzieli kapitan Aaron Tobias oraz drugi pilot Corey Edkhart, wystartował do swojego dziewiczego lotu z lotniska Beech Factory Airport w Wichita w Kansas. Trwający 2 godziny i 15 minut lot przebiegł pomyślnie. W sierpniu 2020 roku do prób dołączył drugi prototyp samolotu oznaczony jako P1 o czym producent poinformował 11 sierpnia 2020 roku. Drugi prototyp, jest zarazem pierwszym samolotem wykonanym w standardzie produkcji seryjnej wersji transportowej. Podczas obloty maszyny P1, za jej sterami siedzieli piloci Peter Gracey i Todd Dafforn. Lot trwał 95 minut, w trakcie jego trwania wzniesiono się na maksymalną wysokość 4331 metrów i osiągnięto prędkość 390 km/h. P1 bierze udział w lotach próbnych mających sprawdzić działanie układu napędowego samolotu, instalacji przeciwoblodzeniowej, awioniki Garmin G1000NXi, systemów kontroli środowiska. Do dnia oblotu drugiego prototypu, pierwszy prototyp wykonał 38 lotów spędzając w powietrzu 76 godzin. 28 września tego samego roku, oblatana została trzecia maszyna prototypowa oznaczona jako P2. Trzecia maszyna prototypowa, ma przede wszystkim posłużyć do testów awioniki samolotu oraz prób klimatycznych w specjalnej komorze symulującej niskie i wysokie temperatury, mieszczącej się w Eglin Air Force Base.
Zalety nowej konstrukcji zostały zauważone i docenione przez Departament Obrony Stanów Zjednoczonych, który w grudniu 2021 roku wpisał samolot na listę maszyn, rekomendowanych przez amerykański rząd sojusznikom, chcącym zakupić sprzęt wojskowy w ramach programu Foreign Military Sales.
4 lutego 2022 roku, w zakładach w Wichita uroczyście zaprezentowano pierwszy zbudowany seryjny egzemplarz samolotu. Do czasu prezentacje, biorące udział w próbach certyfikacyjnych trzy prototypy, wylatały razem 2100 godzin.
11 marca 2022 roku samolot uzyskał certyfikat typu amerykańskiej Federal Aviation Administration.
Służba.
9 maja 2022 roku, pierwszy seryjny egzemplarz został przekazany podczas specjalnej uroczystości firmie FedEX.
21 grudnia 2022 roku, producent poinformował o zawarciu umowy z meksykańskim, regionalnym przewoźnikiem Aerus, na dostawę dwóch maszyn Cessna 408 SkyCourier w wersji pasażerskiej. Tym samym meksykańska linia lotnicza została pierwszym przedsiębiorstwem, zamawiającym pasażerską, dziewiętnastomiejscową odmianę SkyCourier.
Nowy dwusilnikowy samolot turbośmigłowy ma zastąpić używane w Brazylijskich Siłach Powietrznych maszyny Embraer EMB 110 Bandeirante. Pierwotnie zadanie zaprojektowania i zbudowania nowej konstrukcji otrzymał brazylijski Embraer. Efektem jego pracy został projekt STOUT (Short Take Off Utility Transport). Pomimo tego, siły powietrzne wybrały amerykańską konstrukcję i to SkyCourier zastąpi EMB 110 Bandeirante.

</doc>
<doc id="4197235" url="https://pl.wikipedia.org/wiki?curid=4197235" title="Marek Graniczny">
Marek Graniczny

Marek Antoni Graniczny (ur. 1947 w Krakowie, zm. 24 kwietnia 2017) – polski geolog, profesor, wykładowca Uniwersytetu Warszawskiego.
Życiorys.
W 1965 roku rozpoczął studia na Wydziale Geologii Uniwersytetu Warszawskiego i ukończył je na podstawie pracy pt. "Charakterystyka inżyniersko-geologiczna doliny Narwi i przyległych wysoczyzn koło miejscowości Izbiszcze-Topilec". W 1971 roku podjął pracę w Państwowym Instytucie Geologicznym. W marcu 1974 roku odbył roczne studia poświęcone zastosowaniu geologii inżynierskiej w budownictwie wodnym. W roku 1976 przeszedł do Samodzielnej Pracowni, a następnie do Zakładu Fotointerpretacji Zdjęć Satelitarnych i Lotniczych (przemianowanego w 1982 roku na Zakład Fotogeologii). Pod koniec lat 70. uczył się teledetekcji geologicznej w International Training Center w Holandii oraz amerykańskiej służbie geologicznej w Sioux Falls oraz we Flagstaff. W kolejnych latach wdrażał zastosowanie tej metody w Polsce. W 1982 roku uzyskał doktorat na podstawie pracy "Charakterystyka strukturalna i hydrogeologiczna Bełchatowskiego Obszaru Węglowego w świetle badań teledetekcyjnych". Był inicjatorem i autorem "Mapy Fotogeologicznej Polski" (wykonał ją na podstawie zdjęć satelitarnych). Był także współautorem "Mapy Fotogeologicznej Sudetów" (1986) oraz "Mapy Fotogeologicznej Karpat i Zapadliska Przedkarpackiego, a także "Mapy Kosmotektoczniej Europy Wschodniej".
W latach 1982-83 pracował w Centrum Teledetekcji Irackiej Służby Geologicznej. Opracował tam mapę tektoniczną całego kraju na podstawie danych teledetekcyjnych, geofizycznych, strukturalnych i sejsmologicznych. W roku 1987 kierował zespołem wykonującym mapę fotogeologiczną południowo-wschodniej Mongolii. W 1995 uzyskał habilitację w zakresie geologii i teledetekcji geologicznej, natomiast w 2003 roku uzyskał profesurę.
Był pionierem teledetekcji geologicznej. Jako specjalista w dziedzinie fotointerpretacji zdjęć lotniczych i satelitarnych uczestniczył w międzynarodowym programie INTERKOSMOS. Pełnił funkcję przewodniczącego komisji ds. współpracy międzynarodowej i rozwoju w stowarzyszeniu Europejskich Służb Geologicznych (EuroGeoSurvey). Szkolił geologów z Iraku, Maroka, Korei, Wietnamu, Czechosłowacji, Angoli i Zambii. Wykładał na Wydziale Geologii Uniwersytetu Warszawskiego oraz na Wolnym Uniwersytecie w Brukseli, a także na międzynarodowych kursach organizowanych przez ONZ. Był autorem kilkuset publikacji naukowych i popularnonaukowych.

</doc>
<doc id="4197236" url="https://pl.wikipedia.org/wiki?curid=4197236" title="Daniel Colindres">
Daniel Colindres

Daniel Colindres Solera (ur. 10 stycznia 1985 w Alajueli) – kostarykański piłkarz występujący na pozycji lewego skrzydłowego, były futsalista, obecnie zawodnik Deportivo Saprissa.
Kariera klubowa.
Colindres pochodzi z miasta Alajuela, jest synem Honduranina i Kostarykanki. Początkowo trenował w juniorskiej ekipie Plaza Acosta. Od czternastego roku życia uprawiał futsal – w barwach reprezentacji prowincji Alajuela wziął udział w igrzyskach studenckich (Juegos Estudiantiles) i igrzyskach narodowych (Juegos Nacionales). Występował również w kostarykańskiej lidze futsalu jako zawodnik drużyny Santa Bárbara i kadrze narodowej. W wieku dwudziestu dwóch lat otrzymał propozycję profesjonalnego kontraktu w Brazylii, jednak zdecydował się ostatecznie uprawiać zawodowo tradycyjną piłkę nożną. Po nieudanej próbie znalezienia zatrudnienia w zespole LD Alajuelense, wziął udział w test-meczu organizowanym przez Roya Myersa – byłego reprezentanta Kostaryki. Dzięki udanemu występowi dołączył do prowadzonej przez Myersa drugoligowej ekipy Saprissa de Corazón, będącej filią krajowego potentata Deportivo Saprissa. Występował tam przez półtora roku.
Do pierwszej drużyny Saprissy został włączony przez Roya Myersa, gdy ten objął stery seniorskiego zespołu. W kostarykańskiej Primera División zadebiutował 17 stycznia 2010 w zremisowanym 0:0 spotkaniu z Ramonense, w późnym wieku dwudziestu pięciu lat. Już wiosennym sezonie Verano 2010 wywalczył z Saprissą mistrzostwo Kostaryki, jednak był wyłącznie rezerwowym (trzy występy) i bezpośrednio po tym udał się na wypożyczenie do niżej notowanego Santos de Guápiles. Tam od razu wywalczył sobie miejsce w wyjściowym składzie i premierowego gola w lidze strzelił 14 sierpnia 2010 w wygranej 2:0 konfrontacji z Deportivo Saprissa. Barwy Santosu reprezentował przez półtora roku bez poważniejszych sukcesów. Do Saprissy powrócił wobec odejścia Heinera Mory do Norwegii i już po kilku miesiącach został jednym z ważniejszych graczy formacji ofensywnej.
W lipcu 2013 Colindres został wypożyczony do zespołu Puntarenas FC, gdzie spędził sześć miesięcy jako czołowy piłkarz. Po kolejnym powrocie do Saprissy – w sezonie Verano 2014 – zdobył kolejny tytuł mistrza Kostaryki, tym razem już w roli kluczowego gracza ekipy. Sukces ten powtórzył również pół roku później – w jesiennym sezonie Invierno 2014, a w tym samym roku dotarł również do finału pucharu Kostaryki – Copa Popular. W sezonie Invierno 2015 wywalczył swoje czwarte mistrzostwo Kostaryki, natomiast piąty tytuł mistrza kraju osiągnął podczas rozgrywek Invierno 2016. W sezonie Verano 2017 zdobył z Saprissą wicemistrzostwo Kostaryki, zaś w lipcu 2017 został mianowany przez trenera Carlosa Watsona nowym kapitanem drużyny.
Kariera reprezentacyjna.
W lipcu 2007 Colindres znalazł się w składzie reprezentacji Kostaryki w futsalu na Igrzyska Panamerykańskie w Rio de Janeiro. Jego kadra odpadła wówczas z turnieju w półfinale po porażce z gospodarzem i późniejszym triumfatorem – Brazylią (1:8). Sam Colindres zanotował udany indywidualny występ i z sześcioma golami na koncie został najlepszym strzelcem kostarykańskiej drużyny – zdobył dwie bramki w fazie grupowej z Ekwadorem (6:4) i cztery w meczu o trzecie miejsce z Paragwajem (5:6).
W seniorskiej piłkarskiej reprezentacji Kostaryki Colindres zadebiutował za kadencji selekcjonera Jorge Luisa Pinto, 2 września 2011 w wygranym 1:0 meczu towarzyskim z USA.

</doc>
<doc id="4197247" url="https://pl.wikipedia.org/wiki?curid=4197247" title="Mistrzostwa Afryki w Zapasach 2018">
Mistrzostwa Afryki w Zapasach 2018

Mistrzostwa Afryki w zapasach w 2018 roku rozegrano w dniach 7 - 11 lutego w Port Harcourt w Nigerii na terenie Alfred Diete-Spiff Civic Centre

</doc>
<doc id="4197249" url="https://pl.wikipedia.org/wiki?curid=4197249" title="The Town That Dreaded Sundown (film 2014)">
The Town That Dreaded Sundown (film 2014)



</doc>
<doc id="4197294" url="https://pl.wikipedia.org/wiki?curid=4197294" title="Blás Riveros">
Blás Riveros



</doc>
<doc id="4197296" url="https://pl.wikipedia.org/wiki?curid=4197296" title="Sergio Velázquez">
Sergio Velázquez



</doc>
<doc id="4197307" url="https://pl.wikipedia.org/wiki?curid=4197307" title="Filipe Lobo D' Ávila">
Filipe Lobo D' Ávila



</doc>
<doc id="4197313" url="https://pl.wikipedia.org/wiki?curid=4197313" title="Tomasz Nawrocki">
Tomasz Nawrocki

Tomasz Adam Nawrocki (ur. 1967) – polski ekonomista i urzędnik państwowy, doktor nauk ekonomicznych, od 10 października 2008 do 5 grudnia 2011 roku prezes Agencji Nieruchomości Rolnych.
Życiorys.
Absolwent Szkoły Głównej Gospodarstwa Wiejskiego. Obronił doktorat na Wydziale Ekonomiczno-Rolniczym (obecnie Wydział Nauk Ekonomicznych) swojej Alma Mater. Tematem pracy doktorskiej było kredytowanie indywidualnych gospodarstw rolniczych w Polsce w latach 1994–1999. Od 1993 pracował jako asystent, a potem adiunkt w Katedrze Ekonomiki i Organizacji Rolnictwa SGGW. Wykładał potem od 1999 na Wyższej Szkole Finansów i Zarządzania w Siedlcach i na Akademii Podlaskiej. Brał również udział w projektach badawczych.
Od lutego do sierpnia 2008 dyrektor Mazowieckiego Ośrodka Doradztwa Rolniczego w Warszawie. Od 18 sierpnia 2008 roku pełnił obowiązki wiceprezesa Agencji Restrukturyzacji i Modernizacji Rolnictwa. 10 października tego samego roku powołany na prezesa ANR w miejsce Wojciecha Kuźmińskiego. 5 grudnia 2011 roku na tym stanowisku zastąpił go Sławomir Pietrzak.

</doc>
<doc id="4197326" url="https://pl.wikipedia.org/wiki?curid=4197326" title="4Minute">
4Minute



</doc>
<doc id="4197328" url="https://pl.wikipedia.org/wiki?curid=4197328" title="Zasłonak żółknący">
Zasłonak żółknący

Zasłonak żółknący ("Cystinarius rubicundulus" (Rea) Niskanen &amp; Liimat.) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Cystinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten opisał w 1816 r. Carleton Rea nadając mu nazwę "Agaricus rubicundulus". Obecną nazwę nadali mu Tuula Niskanen i Kare Liimatainen w 2022 r.
Synonimy:
Nazwę polską zaproponował Władysław Wojewoda w 2003 r., Andrzej Nespiak w 1975 r. opisywał ten gatunek pod nazwą zasłonak żółkniejący. Obydwie nazwy są niespójne z aktualną nazwą naukową.
Morfologia.
Średnica 3–8 cm, kształt u młodych owocników półkulisty, później kolejno łukowaty, płaski i płytko zagłębiony lub z tępym garbem. Brzeg początkowo silnie podwinięty, potem równy, gładki i ostry. Powierzchnia pomarańczowobrązowa z drobnymi, przylegającymi włókienkami.
Szeroko przyrośnięte, wąskie. U młodych owocników są białawe, potem oliwkowoochrowe, w końcu o kolorze kawy z mlekiem. Ostrza gładkie, miejscami białawe.
Wysokość 4–5 cm, grubość 1–3 cm, walcowaty, beczułkowaty lub wrzecionowaty, początkowo pełny, później pusty. Powierzchnia górą kremowa, dołem żółtawa, pokryta pomarańczowoczerwonymi pozostałościami zasnówki.
Gruby, białawy, po uszkodzeniu żółknący. Smak gorzki, zapach niewyraźny.
Skórka zbudowana z nitkowatych, septowanych strzępek z ochrowym pigmentem. Na ostrzach blaszek występują podłużne, wrzecionowate, żółte cystydy. Podstawki 4–zarodnikowe. Zarodniki rozmiarach 7,5–8 × 3,5–4,5 μm, lekko brodawkowate, ochrowe, migdałowate lub cytrynowate. Wysyp zarodników rdzawobrązowy.
Charakterystyczną cechą tego gatunku jest zmiana barwy z wiekiem: młode owocniki są żółtawe, starsze nabierają odcieni czerwonych. Charakterystyczną cechą jest także żółknięcie miąższu po uszkodzeniu. Podobny jest zasłonak krępy ("Cortinarius crassus"), ale różni się brakiem pomarańczowych odcieni i jego miąższ nie żółknie po uszkodzeniu. Zasłonak rudy ("Cortinarius orellanus") różni się czerwonawymi ostrzami blaszek, bardziej wydłużonymi zarodnikami i nieżółknącym po uszkodzeniu miąższem.
Występowanie i siedlisko.
Podano stanowiska tego gatunku w Ameryce Północnej, Europie i Japonii. W Europie występuje od Hiszpanii po Półwysep Skandynawski, brak informacji o występowaniu w Europie Wschodniej. W Polsce do 2003 r. podano tylko jedno stanowisko (S. Domański, Zakopane, Księży Las, 1997).
Rośnie na ziemi, w lasach liściastych, iglastych i mieszanych. Owocniki wytwarza od sierpnia do października.
Znaczenie.
Żyje w mikoryzie z drzewami. Grzyb niejadalny.

</doc>
<doc id="4197329" url="https://pl.wikipedia.org/wiki?curid=4197329" title="Andrzej Wyszyński">
Andrzej Wyszyński

Andrzej Wyszyński (ur. 1952 w Radomiu) – doktor habilitowany sztuk plastycznych, profesor nadzwyczajny Uniwersytetu Technologiczno-Humanistycznego im. Kazimierza Pułaskiego w Radomiu i Wyższej Szkoły Ekologii i Zarządzania w Warszawie, specjalista w zakresie architektury wnętrz i wzornictwa.
Życiorys.
W latach 1972–1977 studiował na Wydziale Architektury Wnętrz Akademii Sztuk Pięknych w Warszawie. W 1977 uzyskał tytuł magistra sztuki. Dyplom wykonał w pracowni prof. Włodzimierza Witteka, za który otrzymał wyróżnienie i nagrodę ministra kultury i sztuki. W latach 1977–1979 studiował na Wydziale Architektury Politechniki Warszawskiej. W latach 1978–1983 pracował na stanowisku asystenta na Wydziale Architektury Wnętrz ASP w Warszawie. W roku akademickim 1986/1987 prowadził zajęcia dydaktyczne w Wyższej Szkole Inżynierskiej w Radomiu. W latach 1999–2000 pracował w Zespole Szkół Plastycznych im. J. Brandta w Radomiu. W 2001 na podstawie napisanej pod kierunkiem Stanisława Gontarczyka rozprawy pt. "Człowiek i jego wnętrze czyli przyczyna architektury" otrzymał na Wydziale Architektury Wnętrz Akademii Sztuk Pięknych w Warszawie kwalifikacje I stopnia równoważne ze stopniem doktora sztuk plastycznych w dyscyplinie architektura wnętrz. Na podstawie dorobku naukowego oraz rozprawy pt. "Problem architektury w procesie zmian programowych wynikających z upływu czasu" uzyskał w 2007 na Wydziale Architektury i Wzornictwa Akademii Sztuk Pięknych w Poznaniu stopień doktora habilitowanego w dziedzinie sztuk plastycznych w dyscyplinie sztuki użytkowe specjalności architektura wnętrz, wzornictwo.
Został profesorem nadzwyczajnym na Wydziale Sztuki Uniwersytetu Technologiczno-Humanistycznego im. Kazimierza Pułaskiego w Radomiu oraz na Wydziale Architektury Wyższej Szkoły Ekologii i Zarządzania w Warszawie.

</doc>
<doc id="4197330" url="https://pl.wikipedia.org/wiki?curid=4197330" title="Cortinarius rubicundulus">
Cortinarius rubicundulus



</doc>
<doc id="4197331" url="https://pl.wikipedia.org/wiki?curid=4197331" title="Zasłonak żółkniejący">
Zasłonak żółkniejący



</doc>
<doc id="4197332" url="https://pl.wikipedia.org/wiki?curid=4197332" title="Basonge">
Basonge



</doc>
<doc id="4197337" url="https://pl.wikipedia.org/wiki?curid=4197337" title="II prędkość kosmiczna">
II prędkość kosmiczna



</doc>
<doc id="4197347" url="https://pl.wikipedia.org/wiki?curid=4197347" title="Ujvar">
Ujvar



</doc>
<doc id="4197351" url="https://pl.wikipedia.org/wiki?curid=4197351" title="Moneta medalowa">
Moneta medalowa

Moneta medalowa – moneta pamiątkowa lub podarunkowa o atrakcyjnym, często przez wybitnego artystę wykonanym stemplu, mająca standard kruszcowy odpowiadający konkretnym monetom, najczęściej dużym sztukom srebrnym lub złotym. Pod względem funkcyjnym moneta ta zbliżona jest do medalu.
Rodzajem monety medalowej jest donatywa.

</doc>
<doc id="4197352" url="https://pl.wikipedia.org/wiki?curid=4197352" title="Pieniądz w oblężeniu Zamościa 1813">
Pieniądz w oblężeniu Zamościa 1813



</doc>
<doc id="4197359" url="https://pl.wikipedia.org/wiki?curid=4197359" title="Gonzalo Ramiro del Castillo Crespo">
Gonzalo Ramiro del Castillo Crespo

Gonzalo Ramiro del Castillo Crespo OCD (ur. 20 września 1936 w La Paz, zm. 14 stycznia 2019 w Cochabamba) – boliwijski duchowny katolicki, ordynariusz polowy Boliwii w latach 2000–2012.
Życiorys.
Święcenia kapłańskie przyjął 21 września 1964 w zakonie karmelitów bosych. Wysłany do Brazylii, pełnił funkcję prorektora i profesora w karmelitańskim seminarium, a następnie został mistrzem nowicjatu i przełożonym wspólnoty w Porto Alegre. W 1969 r. powrócił do Boliwii, gdzie był zaangażowany w duszpasterstwo powołań. W 1976 został wysłany do Rzymu na studia z teologii duchowości na Teresianum, które ukończył w 1978 z tytułem licencjata. Po powrocie do Boliwii został mianowany wikariuszem biskupim ds. zakonników archidiecezji Cochabamba. Pełnił także funkcję profesora duchowości w Głównym Seminarium Narodowym w Cochabambie.
3 listopada 1983 został mianowany przez papieża Jana Pawła II biskupem pomocniczym La Paz, ze stolicą tytularną "Themisonium". Sakry biskupiej udzielił mu 7 stycznia 1984 ówczesny ordynariusz tejże archidiecezji, abp Jorge Manrique Hurtado.
14 kwietnia 2000 został prekonizowany biskupem polowym Boliwii.
4 kwietnia 2012 papież Benedykt XVI przyjął jego rezygnację z pełnionego urzędu złożoną ze względu na wiek. Zmarł 14 stycznia 2019.

</doc>
<doc id="4197363" url="https://pl.wikipedia.org/wiki?curid=4197363" title="Wiesław Tomaszewski">
Wiesław Tomaszewski

Wiesław Edward Tomaszewski (ur. 5 stycznia 1957 w Warszawie) – polski lekarz, specjalista ortopeda i traumatolog oraz specjalista medycyny sportowej; doktor habilitowany nauk o kulturze fizycznej. Wydawca czasopism naukowych i publikacji medycznych. Działacz społeczny.
Życiorys.
Praca lekarska.
W 1982 ukończył I Wydział Lekarski Akademii Medycznej w Warszawie. Po ukończeniu rocznego stażu podyplomowego w CSK Wojskowej Akademii Medycznej w Warszawie, rozpoczął pracę w Klinice Ortopedii II Wydziału Lekarskiego macierzystej uczelni, gdzie pracował do 1992 na stanowiskach od młodszego do starszego asystenta. W tym okresie uzyskał I stopień specjalizacji w zakresie ortopedii i traumatologii, II stopień specjalizacji w zakresie medycyny sportowej i II stopień specjalizacji w zakresie ortopedii i traumatologii. W okresie 1993-1996 pełnił funkcję zastępcy ordynatora Oddziału Ortopedyczno-Urazowego w warszawskim Szpitalu Czerniakowskim. W latach 1997-2007 prowadził prywatny gabinet lekarski. Od 2000 do 2005 pełnił funkcję konsultanta w Klinice Rehabilitacji Akademii Medycznej w Bydgoszczy, głównie w zakresie żywienia i suplementacji, jako istotnego elementu kompleksowej rehabilitacji pacjentów po urazach czaszkowo-mózgowych. Stopień doktora nauk medycznych uzyskał w 2004 (pracę doktorską nt. „Rola wapnia w modulującym działaniu promieniowania laserowego na śródbłonek i mięśniówkę gładką naczyń” przygotował i obronił w Katedrze i Zakładzie Farmakologii i Terapii Akademii Medycznej w Bydgoszczy). Dyplom doktora habilitowanego w dziedzinie nauk o kulturze fizycznej uzyskał w 2014 w Akademii Wychowania Fizycznego w Poznaniu (przewód habilitacyjny nt. „Teoretyczne modele rehabilitacji medycznej i ich zastosowanie w leczeniu pacjentów z dysfunkcjami narządu ruchu i ośrodkowego układu nerwowego”).
Działalność sportowa.
Od 1985 roku realizuje także drugie, poza chirurgią ortopedyczną, zainteresowanie zawodowe, tj. medycynę sportową. Jako przewodniczący komisji medycznych kilku kolejnych polskich związków sportowych (m.in. Polski Związek Judo, Polski Związek Kick-boxingu, Polski Związek Piłki Nożnej), a także zespołów medycznych kilku zawodowych grup sportowych (m.in. kick-boxingu, drużyny kolarskiej „Atlas” i in.) sprawował opiekę medyczną nad wieloma polskimi sportowcami – od sportu dzieci i młodzieży do medalistów olimpijskich (współtwórca sukcesów polskich sportowców – tytuły mistrzów olimpijskich, mistrzów świata i Europy). Posiada uprawnienia instruktorskie w kilku dyscyplinach sportowych (w okresie 1983-1996 pracował jako trener judo w KS „Polonez”).
Działalność naukowa i wydawnicza.
Od 2005 do 2017 pracował w Wyższej Szkole Fizjoterapii we Wrocławiu, gdzie po habilitacji uzyskał stanowisko profesora nadzwyczajnego. Od 2017 roku zatrudniony w Wyższej Szkole Biznesu i Nauk o Zdrowiu w Łodzi na etacie profesora.
Jest autorem lub współautorem ponad 90 artykułów opublikowanych w recenzowanych polskich i zagranicznych czasopismach naukowych, a także dziewięciu specjalistycznych publikacji książkowych. Opublikował ponad 200 artykułów popularnonaukowych, szkoleniowych i informacyjnych związanych głównie z problematyką profilaktyki i leczenia schorzeń i obrażeń narządu ruchu, a także promocją zdrowia i medycyną sportową.
Od 1992 nadzoruje pracę wydawnictwa naukowego Medsportpress wydającego m.in. czasopisma medyczne:
Jest członkiem 4 międzynarodowych i 8 krajowych towarzystw naukowych, m.in. Polskiego Towarzystwa Medycyny Sportowej (sprawował m.in. funkcję wiceprezesa zarządu głównego PTMS, następnie prezesa oddziału warszawskiego), a także honorowym członkiem Polskiego Towarzystwa Neuropsychologicznego. Był organizatorem szeregu kongresów i konferencji naukowych.
Działalność społeczna.
W 2002 założył Fundację Edukacji Medycznej, Promocji Zdrowia, Sztuki i Kultury „Ars Medica”, której jest prezesem. Jest członkiem i działaczem Rotary International (był prezydentem Rotary Club Warszawa City) oraz Polskiego Towarzystwa Walki z Kalectwem (prezes oddziału mazowieckiego i wiceprezes zarządu głównego TWK).
W ramach działalności społecznej organizował m.in. międzynarodowe plenery rzeźbiarsko-malarskie, festiwale sztuki i twórczości ludowej, badania specjalistyczne na terenach biednych i zacofanych. Inicjator i fundator kilkunastu stypendiów naukowych (w tym m.in. dla młodzieży polskojęzycznej z krajów byłego Związku Radzieckiego, mogących dzięki temu studiować w Polsce).
Jest pomysłodawcą ogólnopolskich kampanii promujących aktywność fizyczną i zdrowy styl życia (m.in. kampania „Nie dajmy się złamać” w 2003 i 2004 oraz kilkuletnia kampania „Aktywność fizyczna w profilaktyce i leczeniu chorób cywilizacyjnych”).
Nagrody i odznaczenia.
Posiada szereg odznaczeń: Medal Komisji Edukacji Narodowej, Odznakę Honorową „Za zasługi dla ochrony zdrowia”, Złotą Odznakę „Za Zasługi dla Sportu”, Złotą Odznakę Polskiego Towarzystwa Fizjoterapii, medal Virtuti Medicinali oraz, dwukrotnie, najwyższe wyróżnienie Polskiego Towarzystwa Neuropsychologicznego – Copernicus Prize, a także Odznakę „Zasłużony dla Polskiej Medycyny Sportowej” przyznaną przez zarząd główny PTMS.
Za działalność społeczną uhonorowany m.in. Złotym Medalem Rotary International, Paul Harris Fellow, a także Medalem za popularyzowanie i utrwalanie pamięci o ludziach i ich czynach w walce o niepodległość Polski podczas II wojny światowej i po jej zakończeniu. We wrześniu 2016 został uhonorowany tytułem Lider XXV-lecia w ogólnopolskim konkursie z okazji Jubileuszu XXV-lecia Systemu Wsparcia Osób Niepełnosprawnych przeprowadzonym przez Ministerstwo Rodziny, Pracy i Polityki Społecznej, Pełnomocnika Rządu ds. Osób Niepełnosprawnych i Państwowy Fundusz Rehabilitacji Osób Niepełnosprawnych.

</doc>
<doc id="4197369" url="https://pl.wikipedia.org/wiki?curid=4197369" title="Lower Stanton St Quintin">
Lower Stanton St Quintin

Lower Stanton St Quintin – osada w Anglii, w hrabstwie Wiltshire, w dystrykcie (unitary authority) Wiltshire. Leży 7,8 km od miasta Chippenham, 56,1 km od miasta Salisbury i 141,6 km od Londynu. W 2016 miejscowość liczyła 555 mieszkańców.

</doc>
<doc id="4197371" url="https://pl.wikipedia.org/wiki?curid=4197371" title="Herakles (posąg z Tivoli)">
Herakles (posąg z Tivoli)

Herakles (ang. "Lansdowne Heracles") – starożytna rzeźba rzymska, datowana na 125 rok naszej ery, wykonana w marmurze, przedstawiająca Heraklesa z maczugą i skórą lwa nemejskiego, znajdująca się w zbiorach J. Paul Getty Museum w Los Angeles.
Historia.
Rzeźba jest prawdopodobnie kopią greckiego pierwowzoru, który mógł wyjść spod dłuta Lizypa z Sykionu, aktywnego w latach 370–320 przed naszą erą. Posąg, powstały około 125 roku naszej ery, odnaleziony został na terenie Willi Hadriana w Tivoli w 1790. W 1792 "Herakles" z Tivoli został zakupiony przez brytyjskiego polityka i wojskowego Williama Petty’ego. W tym czasie naprawiono uszkodzenia, łącząc rozbite elementy. Po II wojnie światowej, w 1951 posąg odkupił amerykański przedsiębiorca Jean Paul Getty. Od 1970 rzeźba stanowi część kolekcji J. Paul Getty Museum (numer katalogowy 70.AA.109).
Opis.
Rzeźba przedstawia nagiego herosa Heraklesa w postawie stojącej. Postać w lewej ręce trzyma maczugę, którą opiera o ramię. W prawej ręce bohater trzyma luźno zwisającą skórę lwa nemejskiego. Posąg wykuty został w marmurze. Mierzy 193,5 cm wysokości, waży 385,5 kg. Jak w przypadku innych rzeźb greckich okresu klasycznego, artysta zastosował kontrapost.

</doc>
<doc id="4197372" url="https://pl.wikipedia.org/wiki?curid=4197372" title="Piotr Szpilewoj">
Piotr Szpilewoj

Piotr Iwanowicz Szpilewoj (ros. Пётр Иванович Шпилевой, ur. 1907 w Ałczewsku, zm. 1961) – radziecki działacz partyjny i państwowy.
Życiorys.
W 1925 kierował wydziałem agitacyjnym komitetu Komsomołu stalińskiego zakładu metalurgicznego i został członkiem RKP(b) oraz agitatorem-propagandzistą pawłowskiego rejonowego komitetu Komsomołu w okręgu stalińskim, następnie sekretarzem odpowiedzialnym tego komitetu. W latach 1926-1927 był słuchaczem okręgowej szkoły budownictwa radzieckiego i partyjnego w Stalino (obecnie Donieck), potem został instruktorem i wkrótce kierownikiem wydziału Komitetu Okręgowego Komsomołu w Stalino, później etatowym działaczem okręgowej i miejskiej Rady Związków Zawodowych w Stalino, 1931-1932 kierował grupą przemysłową Miejskiej Komisji Kontrolnej KP(b)U/Inspekcji Robotniczo-Chłopskiej w Stalino. Od 1932 do stycznia 1934 był kierownikiem grupy przemysłu ciężkiego i zastępcą przewodniczącego Donieckiej Obwodowej Komisji Kontrolnej KP(b)U, 1934-1936 kierownikiem Grupy Przemysłowej i starszym kontrolerem Pełnomocnictwa Komisji Kontroli Partyjnej przy KC WKP(b) na obwód doniecki, a od 1936 do sierpnia 1937 I sekretarzem Kirowskiego Komitetu Rejonowego KP(b)U w Stalino. Od sierpnia do listopada 1937 był II sekretarzem Komitetu Miejskiego KP(b)U w Stalino, od listopada 1937 do czerwca 1938 p.o. przewodniczącego Komitetu Wykonawczego Donieckiej Rady Obwodowej, a od czerwca 1938 do maja 1939 przewodniczącym Komitetu Wykonawczego Stalińskiej Rady Obwodowej, jednocześnie od 18 czerwca 1938 do 1940 członkiem KC KP(b)U. 7 lutego 1939 odznaczono go Orderem Lenina. 16 stycznia 1940 został aresztowany.

</doc>
<doc id="4197374" url="https://pl.wikipedia.org/wiki?curid=4197374" title="Moneta podwartościowa">
Moneta podwartościowa

Moneta podwartościowa – określenie monety, której wartość nominalna wyraźnie przewyższa cenę jej wytworzenia, tzn. zawartego kruszcu i kosztów wykonania.

</doc>
<doc id="4197375" url="https://pl.wikipedia.org/wiki?curid=4197375" title="Towiańscy">
Towiańscy



</doc>
<doc id="4197377" url="https://pl.wikipedia.org/wiki?curid=4197377" title="Moneta wieczna">
Moneta wieczna

Moneta wieczna – występujące w źródłach pisanych określenie monety o niezmiennej wartości, nigdy nie zrealizowanej w praktyce. Najbliższe temu określeniu były monety złote, np. dukaty.

</doc>
<doc id="4197378" url="https://pl.wikipedia.org/wiki?curid=4197378" title="Tomasz Schweitzer">
Tomasz Schweitzer

Tomasz Henryk Schweitzer (ur. 29 lutego 1948 w Warszawie) – polski urzędnik państwowy i inżynier. W latach 2007–2022 prezes Polskiego Komitetu Normalizacyjnego.
Życiorys.
Absolwent Wydziału Elektrycznego Politechniki Warszawskiej. Swoją karierę zawodową rozpoczął w Zakładzie Maszyn Elektrycznych Instytutu Elektrotechniki, gdzie obronił pracę doktorską. Był stypendystą UNIDO, odbywał staż w University of Windsor. Przez wiele lat redaktor działu w „Przeglądzie Elektrotechnicznym”; opublikował prace z zakresu elektryki i normalizacji w technicznej prasie krajowej. Laureat Polskiej Honorowej Nagrody Jakości. Od 1997 zatrudniony w Polskim Komitecie Normalizacyjnym, był jego wiceprezesem, od 9 listopada 2007 jest prezesem tej instytucji. W marcu 2022 zakończył pełnienie tej funkcji.

</doc>
<doc id="4197379" url="https://pl.wikipedia.org/wiki?curid=4197379" title="Moneta świątynna">
Moneta świątynna

Moneta świątynna – przedmiot monetopodobny używany przy ceremoniach religijnych, najczęściej w Chinach, niekiedy będący też amuletem.

</doc>
<doc id="4197381" url="https://pl.wikipedia.org/wiki?curid=4197381" title="Middle Winterslow">
Middle Winterslow

Middle Winterslow – wieś w Anglii, w hrabstwie Wiltshire, w dystrykcie (unitary authority) Wiltshire. Leży 8,8 km od miasta Salisbury, 45,6 km od miasta Trowbridge i 120,2 km od Londynu. W 2016 miejscowość liczyła 1563 mieszkańców.

</doc>
<doc id="4197382" url="https://pl.wikipedia.org/wiki?curid=4197382" title="Skotawskie Łąki">
Skotawskie Łąki

Skotawskie Łąki – torfowiskowy rezerwat przyrody w województwie pomorskim, w powiecie bytowskim, w gminie Czarna Dąbrówka, na obszarze Wysoczyzny Polanowskiej. Ze względu na główny przedmiot ochrony jest rezerwatem biocenotycznym i fitocenotycznym, podtypu biocenoz naturalnych i półnaturalnych; ze względu na typ ekosystemu – torfowiskowym, podtypu torfowisk niskich. Zajmuje powierzchnię 54,78 ha. Dla zabezpieczenia rezerwatu przed zagrożeniami zewnętrznymi wyznaczono otulinę o powierzchni 60,30 ha.
Rezerwat powstał 4 grudnia 2008, powołany Rozporządzeniem Nr 23/2008 Wojewody Pomorskiego z dnia 7 listopada 2008 r. w sprawie uznania za rezerwat przyrody „Skotawskie Łąki”. Celem ochrony jest przede wszystkim zabezpieczenie zespołu torfowisk soligenicznych i topogenicznych w odcinku źródłowym Skotawy oraz cennych przyrodniczo ekosystemów wodnych, łąkowych i leśnych. Torfowiska pokrywają ponad połowę rezerwatu.
Za największe zagrożenia dla zachowania tego kompleksu torfowisk w planie zadań ochronnych z 2017 uznano przesuszanie się terenu na skutek odpływu wody do rowów melioracyjnych, zubożenie gatunkowe roślin spowodowane brakiem ekstensywnego, okresowego koszenia. Jako potencjalne niebezpieczeństwo wymienia się również obniżanie się przepustu pod oddaloną o ok. 60 m w kierunku północno-wschodnim drogą, wzmacniające proces odpływu wody z gruntu. Obszar rezerwatu objęty jest ochroną czynną.
Rezerwat obejmuje również jeziora Lipieniec Mały i Lipieniec Duży, o powierzchni łącznej 15,08 ha, położone w południowej części obszaru, a także jezioro Spokojne w części północnej. Na „Skotawskich Łąkach” zaobserwowano 157 gatunków roślin, z tego 5 objętych ochroną ścisłą, 11 ochroną częściową.
Rezerwat położony jest w granicach Parku Krajobrazowego „Dolina Słupi”, obszaru specjalnej ochrony ptaków „Dolina Słupi” i projektowanego specjalnego obszaru ochrony siedlisk „Dolina Słupi”. Zgodnie z ewidencją gruntów znajduje się w obrębie Łupawsko. Położony jest na terenie Nadleśnictwa Bytów, w obrębie leśnym Gołębia Góra. Nadzór sprawuje Regionalny Konserwator Przyrody w Gdańsku.

</doc>
<doc id="4197383" url="https://pl.wikipedia.org/wiki?curid=4197383" title="Siergiej Abakumow">
Siergiej Abakumow

Siergiej Andriejewicz Abakumow (ros. Сергей Андреевич Абакумов, ur. we wrześniu 1894 we wsi Koposowo w guberni niżnonowogrodzkiej, zm. 1972) – funkcjonariusz radzieckich służb specjalnych.
Życiorys.
W latach 1915-1917 służył w rosyjskiej armii, w marcu 1917 został członkiem SDPRR(b), w 1917 wstąpił do Czerwonej Gwardii, później do sierpnia 1918 dowodził oddziałem partyzanckim w Kiem i Chołmogorach w guberni archangielskiej, od sierpnia 1918 do lutego 1920 pracował w obozie koncentracyjnym na wyspie Mudjug w guberni archangielskiej. W marcu 1920 został komisarzem archangielskiej gubernialnej Czeki, potem do maja 1921 był komendantem łagrów na Wyspach Sołowieckich w guberni archangielskiej, w 1921 komendantem chołmogorskich łagrów Czeki, a od września do listopada 1921 komendantem punktu przejściowego. Od listopada 1921 do listopada 1922 kierował kancelarią ogólną niżnonowogrodzkiej gubernialnej Czeki, jednocześnie od stycznia do marca 1922 był pełnomocnikiem punktu informacyjnego i od marca do września 1922 pomocnikiem pełnomocnika kniagininskiego biura politycznego GPU w guberni niżnonowogrodzkiej, od września 1922 do lutego 1923 pomocnikiem pełnomocnika GPU na powiat siemionowski w guberni niżnonowogrodzkiej, a w marcu 1923 pomocnikiem pełnomocnika Wydziału V Niżnonowogrodzkiego Gubernialnego Oddziału GPU. Od marca 1923 do lutego 1924 ponownie był pomocnikiem pełnomocnika GPU na powiat siemionowski, jednocześnie od stycznia do kwietnia 1923 przewodniczącym komisji rewizyjnej siemionowskiego oddziału niżnonowogrodzkiego gubernialnego komisariatu wojennego, od listopada 1923 do lutego 1924 przewodniczącym komisji rewizyjnej jednolitego stowarzyszenia spożywców, a od lutego 1924 do grudnia 1925 był pomocnikiem i p.o. szefa wydziału ekonomicznego i pełnomocnikiem niżnonowogrodzkiego gubernialnego oddziału GPU na powiat siergaczski. Od grudnia 1925 do marca 1928 był pełnomocnikiem niżnonowogrodzkiego gubernialnego oddziału GPU na powiat wietłuski, od marca 1928 do czerwca 1929 pełnomocnikiem OGPU w rejonie sormowskim w Niżnym Nowogrodzie, potem szefem Okręgowego Oddziału GPU w Nogińsku, w 1941 dowodził oddziałem partyzanckim w rejonie odincowskim w obwodzie moskiewskim.

</doc>
<doc id="4197385" url="https://pl.wikipedia.org/wiki?curid=4197385" title="Codford St Peter">
Codford St Peter

Codford St Peter – wieś w Anglii, w hrabstwie Wiltshire, w dystrykcie (unitary authority) Wiltshire, w civil parish Codford, położona nad rzeką Wylye. Leży 10,6 km od miasta Warminster, 20,4 km od miasta Salisbury i 142,2 km od Londynu. W 1931 roku civil parish liczyła 274 mieszkańców.

</doc>
<doc id="4197387" url="https://pl.wikipedia.org/wiki?curid=4197387" title="Franco Mulakkal">
Franco Mulakkal

Franco Mulakkal (ur. 25 marca 1964 w Mattam) – indyjski duchowny rzymskokatolicki, od 2013 biskup Jalandhar.
Życiorys.
Święcenia kapłańskie przyjął 21 kwietnia 1990 i został inkardynowany do diecezji Jalandhar. Przez kilka lat pracował jako duszpasterz parafialny, a w kolejnych latach był wykładowcą seminarium w Amritsar (1996–1997) i Jalandhar (2001–2008). W 2008 został skarbnikiem w głównej siedzibie Apostolskiej Unii Kleru.
17 stycznia 2009 został mianowany biskupem pomocniczym Delhi ze stolicą tytularną "Chullu". Sakry biskupiej udzielił mu 21 lutego 2009 abp Vincent Conçessao.
13 czerwca 2013 otrzymał nominację na biskupa rodzinnej diecezji Jalandhar.
Kontrowersje.
W 2018 biskup został oskarżony o wielokrotny gwałt na 44-letniej zakonnicy, duchowny wszystkiemu zaprzeczył, a policja wszczęła śledztwo. 
21 września 2018 został aresztowany przez policję pod zarzutem gwałtu i wielokrotnego molestowania seksualnego, jakiego miał się dopuszczać na zakonnicy od 2014 roku. Biskup Mulakkal zaprzecza oskarżeniom i twierdzi, że został oskarżony przez zakonnicę z zemsty. Dzień wcześniej na jego prośbę papież Franciszek tymczasowo zawiesił go i wyznaczył na administratora sede plena biskupa Agnelo Rufino Graciasa. Ogólnie przeciwko biskupowi zeznało 80 świadków, w tym 1 kardynał, 3 biskupów, 11 księży i 25 zakonnic.
14 stycznia 2022 roku sąd wydał wyrok uniewinniający hierarchę.

</doc>
<doc id="4197389" url="https://pl.wikipedia.org/wiki?curid=4197389" title="Monety rosyjsko-pruskie">
Monety rosyjsko-pruskie

Monety rosyjsko-pruskie – bite w Królewcu i w Moskwie przez Rosjan, okupujących między innymi późniejsze Prusy Wschodnie, podczas wojny siedmioletniej, monety o nominałach:
przedstawiające, z wyjątkiem dwojaków i szelągów, na awersie popiersie cesarzowej Katarzyny I, a na rewersie orła pruskiego oraz znak nominału.

</doc>
<doc id="4197390" url="https://pl.wikipedia.org/wiki?curid=4197390" title="Bogdan Artymowicz">
Bogdan Artymowicz

Bogdan Artymowicz (ur. 1976) – polski urzędnik państwowy, radca prawny, od 2016 do 2017 p.o. prezesa Prokuratorii Generalnej.
Ukończył studia prawnicze na Uniwersytecie Gdańskim. Uzyskał uprawnienia radcy prawnego. Prowadzi wykłady na podyplomowych studiach na Uniwersytecie Jagiellońskim oraz z prawa zamówień publicznych na Uniwersytecie Warmińsko-Mazurskim. Członek Regionalnej Komisji Orzekającej w sprawach o naruszenie dyscypliny finansów publicznych przy Regionalnej Izbie Obrachunkowej w Krakowie.
Od 2003 roku pracował jako dyrektor Departamentu Zamówień Publicznych i Udzielania Zezwoleń w Urzędzie Wojewódzkim w Olsztynie. W 2010 powołany na członka Krajowej Izby Odwoławczej. 1 sierpnia 2014 roku powołany na stanowisko wiceprezesa Prokuratorii Generalnej, sprawował funkcję jej prezesa tymczasowo od grudnia 2015 do 29 stycznia 2016 roku. W lutym 2016 powołany na wiceprezesa i dyrektora Departamentu Prawnego Urzędu Zamówień Publicznych.

</doc>
<doc id="4197391" url="https://pl.wikipedia.org/wiki?curid=4197391" title="Język miniafia-oyan">
Język miniafia-oyan

Język miniafia-oyan (arifama-miniafia, miniafia-arifama) – język z grupy języków oceanicznych używany w Papui-Nowej Gwinei, w prowincji Oro. Tworzą go dwa dialekty: arifama i miniafia.

</doc>
<doc id="4197393" url="https://pl.wikipedia.org/wiki?curid=4197393" title="Michaił Ryndziunski">
Michaił Ryndziunski

Michaił Andriejewicz Ryndziunski (ros. Михаил Миронович Рындзюнский, ur. 9 września 1900 w Woroneżu, zm. 11 maja 1966 w Moskwie) – radziecki generał major.
Życiorys.
Po ukończeniu gimnazjum w Woroneżu krótko studiował na Uniwersytecie Woroneskim, 1919-1920 był pracownikiem kancelarii sztabu 8 Armii, później służył w wojskach pogranicznych w Groznym, Władykaukazie, Tbilisi, Batumi i Suchumi, od 1922 należał do RKP(b), ukończył Moskiewski Instytut Orientalistyki. W 1939 otrzymał stopień kombriga, w 1940 komdywa, a 4 czerwca 1940 generała majora, od kwietnia 1939 do października 1942 był szefem Zarządu Wojsk Pogranicznych NKWD Środkowoazjatyckiego Okręgu Wojskowego, następnie zastępcą komendanta miasta Moskwy. Później kierował wydziałem w Głównym Zarządzie Wojsk Pogranicznych NKWD/MWD ZSRR, potem służył w wojskach pogranicznych na Czukotce, Kamczatce i Sachalinie, w 1951 został zwolniony do rezerwy.
Odznaczenia.
I order mongolski.

</doc>
<doc id="4197395" url="https://pl.wikipedia.org/wiki?curid=4197395" title="Monety rosyjsko-mołdawskie">
Monety rosyjsko-mołdawskie

Monety rosyjsko-mołdawskie – miedziane monety bite w latach 1771–1774, po zajęciu w 1769 r. Mołdawii i Wołoszczyzny przez wojska rosyjskie.
Początkowo planowano wyprodukowanie, z przetopionych armat tureckich, monet o nominałach:
na łączną sumę 0,5 mln rubli, w mennicy w Jassach, kierowanej przez P.M. Gartenberga-Sadogórskiego. W rzeczywistości wybito:
na sumę 681 630,63 rubla, w posiadłości Gartenberga-Sadgórskiego nad Prutem w Mołdawii.

</doc>
<doc id="4197396" url="https://pl.wikipedia.org/wiki?curid=4197396" title="Chantefable">
Chantefable

Chantefable (fr. "chanter" ’śpiewać’ i "fable" ’bajka’) – średniowieczny francuski gatunek literacki.
Cechą charakterystyczną gatunku jest przeplatanie fragmentów pisanych wierszem, przeznaczonych do śpiewania, z fragmentami pisanymi prozą, przeznaczonymi do recytacji. Dodatkowo, zarówno partie poetyckie, jak i prozatorskie, bywają przerywane monologami i dialogami.
Jedynym zachowanym dziełem tego rodzaju we francuskiej literaturze średniowiecznej jest utwór "Aucassin et Nicolette" ("Alkasyn i Nikoleta"), przez samego autora nazwany "cantefable". Rękopis dzieła pochodzi z końca XIII w., zaś sam utwór mógł powstać w Pikardii na początku XIII w. Zachował się też jeden utwór naśladujący dzieło – "Chanson de Clarisse et Florent", dołączony do poematu "Huon de Bordeaux".

</doc>
<doc id="4197397" url="https://pl.wikipedia.org/wiki?curid=4197397" title="Lorenzo Sonego">
Lorenzo Sonego

Lorenzo Sonego (ur. 11 maja 1995 w Turynie) – włoski tenisista.
Kariera tenisowa.
W zawodach Wielkiego Szlema zadebiutował podczas Australian Open 2018, przechodząc najpierw przez eliminacje. Z turnieju głównego odpadł w drugiej rundzie, po porażce z Richardem Gasquetem.
W cyklu ATP Tour w grze pojedynczej zwyciężył w trzech turniejach z pięciu rozegranych finałów.
W grze podwójnej zwycięzca dwóch turniejów o randze ATP Tour.
W rankingu gry pojedynczej najwyżej był na 21. miejscu (4 października 2021), a w klasyfikacji gry podwójnej na 77. pozycji (15 sierpnia 2022).

</doc>
<doc id="4197399" url="https://pl.wikipedia.org/wiki?curid=4197399" title="Józef Tomasz Szabel">
Józef Tomasz Szabel

Józef Tomasz Szabel (ur. 1735 w Częstochowie, zm. 8 lipca 1805 w Krakowie) – profesor matematyki i teologii, rektor Szkoły Głównej Koronnej.
Życiorys.
Był synem Jana mieszczanina częstochowskiego. Od maja 1750 studiował na Uniwersytecie Krakowskim uzyskując 15 maja 1755 stopień bakałarza, a 19 października 1758 magistra sztuk wyzwolonych i doktora filozofii. Uczył w szkołach parafialnych przy kościołach Bożego Ciała i św. Jakuba na Kazimierzu. Na prośbę prałata kościoła Bożego Ciała otrzymał 28 maja 1759 pozwolenie władz uniwersyteckich na wykładanie filozofii członkom tamtejszego konwentu kanoników regularnych. Od 1761, objął na Uniwersytecie wykłady z matematyki. Powołany w 1762 na profesora Szkół Nowodworskich, wykładał początkowo w klasie gramatyki, później poetyki. 25 lutego 1763 został obrany seniorem Bursy Filozofów. 4 grudnia 1763 został włączony w poczet nauczycieli do Uniwersytetu i w latach 1766–1767 pełnił obowiązki prepozyta Kolegium Mniejszego, a w następnie 1768 dziekana Wydziału Filozoficznego. Dopiero 28 stycznia 1768 otrzymał święcenia kapłańskie. Wydelegowany przez władze uniwersyteckie do kolonii akademickiej w Chełmnie, od jesieni 1770 do lata 1773 kierował nią jako rektor. 7 lutego 1774 otrzymał miejsce w Kolegium Większym. Jako profesor opłacany z cła krakowskiego podjął w ramach wykłady z logiki, a w 1775 z fizyki, później skupił się wyłącznie na zajęciach z matematyki. W latach 1774–1775 pełnił obowiązki prepozyta Kolegium Większego. W tym samym czasie otrzymał prałaturę kolegiaty św. Anny w Krakowie. 
Wraz z rektorem Andrzejem Lipiewiczem uczestniczył w pracach komisji uniwersyteckiej opracowującej nową, przystosowaną do programu KEN ordynację studiów. Prawdopodobnie pod koniec lat siedemdziesiątych podjął studia teologiczne i już jako licencjat został 28 września 1780 promowany na doktora teologii. Popierany przez wizytatora uczelni Hugona Kołłątaja został powołany na profesora teologii dogmatycznej w zreformowanej Szkole Głównej Koronnej. Był zwolennikiem reformy nauczania i nowej organizacji szkolnictwa. Dał tego dowód podczas prowadzonej w 1781 przez bp. krakowskiego Kajetana Sołtyka kampanii przeciw Kołłątajowi, jako jedyny wśród dawnych profesorów stanu duchownego nie poddał się szantażom biskupa i został do końca po stronie wizytatora. Był już kanonikiem katedralnym płockim w 1782, 31 maja 1785 został mianowany przez KEN prezesem Kolegium Moralnego. Na ręce Józefa Szabela złożył 3 października 1785 przysięgę nowo mianowany rektor Feliks Oraczewski, który w grudniu powołał go na asesora sądu rektorskiego. W 1788 wszedł do grona członków, założonego przez Oraczewskiego Towarzystwa Filantropów. W 1788 wybrany został jako reprezentant Szkoły Głównej na sejmik proszowicki. Od sierpnia 1789 pełnił zastępczo obowiązki rektorskie. W sporze o przywileje i autonomię uczelni był zwolennikiem uznania zwierzchności KEN i współpracował z jej wizytatorami. W wyniku wyborów objął 31 maja 1790 urząd rektora Szkoły Głównej Koronnej. Od 22 lipca 1795 kilkakrotnie składał Miał dymisję z urzędu rektorskiego, ale w trudnym dla uczelni okresie porozbiorowym uzyskał ją dopiero w grudniu 1797. Miał księgozbiór złożony z 410 tytułów w 534 woluminach dzieł niemieckich, włoskich i francuskich, głównie z zakresu teologii oraz filozofii i matematyki. Pochowany w kościele św. Anny.

</doc>
<doc id="4197400" url="https://pl.wikipedia.org/wiki?curid=4197400" title="Michaił Romiejko">
Michaił Romiejko

Michaił Kazimirowicz Romiejko (Asmus) (ros. Михаил Казимирович Ромейко (Асмус), ur. 1898 w Rydze, zm. 12 września 1943 w łagrze w Komijskiej ASRR) – funkcjonariusz radzieckich służb specjalnych, major bezpieczeństwa państwowego.
Życiorys.
Był synem niemieckiego księgowego. Skończył czteroklasową szkołę miejską w Rydze i dwie klasy niemieckiej szkoły realnej, od lutego do grudnia 1917 służył w rosyjskiej armii, potem został sekretarzem komisji śledczej rady rejonowej w Piotrogrodzie. Od sierpnia 1918 należał do RKP(b), pracował w wydziale kontroli Floty Bałtyckiej, a od października 1918 w organach Czeki, 1919-1920 był zastępcą szefa wydziału specjalnego karelskiego sektora ochrony granicy fińskiej, w 1920 zastępcą szefa Wydziału Specjalnego Czeki 55 Dywizji Piechoty i potem funkcjonariuszem Wydziału Specjalnego Czeki Frontu Polskiego. Od maja 1921 do lutego 1922 był szefem Wydziału Specjalnego Charkowskiej Gubernialnej Czeki, potem Charkowskiego Gubernialnego Oddziału GPU, 1923-1924 zastępcą szefa Charkowskiego Gubernialnego Oddziału GPU, a od stycznia 1924 do września 1925 funkcjonariuszem Winnickiego Okręgowego Oddziału GPU. Od 29 września 1925 do 1930 był szefem Wydziału Specjalnego 14 Korpusu Piechoty, jednocześnie od 15 października 1927 do 21 marca 1928 pomocnikiem szefa Kijowskiego Okręgowego Oddziału GPU, od października 1930 do 12 czerwca 1931 szefem Wydziału Specjalnego Kijowskiego Sektora Operacyjnego GPU, a od 12 czerwca 1931 do 14 lutego 1932 szefem Miejskiego Oddziału GPU w Ługańsku. Następnie został przeniesiony do Kazachstanu jako szef Zachodniokazachstańskiego Obwodowego Oddziału GPU (od 19 marca 1932 do 10 lipca 1934), od 15 lipca 1934 do 7 kwietnia 1938 był szefem Zarządu NKWD obwodu zachodniokazachstańskiego, 25 grudnia 1935 otrzymał stopień majora bezpieczeństwa państwowego. Odznaczono go Odznaką "Honorowy Funkcjonariusz Czeki/GPU (V)".
25 maja 1938 został aresztowany, a 14 grudnia 1940 skazany przez Wojskowe Kolegium Sądu Najwyższego ZSRR na 15 lat więzienia. Zmarł w łagrze w Republice Komi.

</doc>
<doc id="4197401" url="https://pl.wikipedia.org/wiki?curid=4197401" title="Codford St Mary">
Codford St Mary

Codford St Mary – wieś w Anglii, w hrabstwie Wiltshire, w dystrykcie (unitary authority) Wiltshire, w civil parish Codford, położona nad rzeką Wylye. Leży 11,4 km od miasta Warminster, 19,6 km od miasta Salisbury i 141,5 km od Londynu. W 1931 roku civil parish liczyła 253 mieszkańców.

</doc>
<doc id="4197405" url="https://pl.wikipedia.org/wiki?curid=4197405" title="Filipe Lobo d'Ávila">
Filipe Lobo d'Ávila



</doc>
<doc id="4197406" url="https://pl.wikipedia.org/wiki?curid=4197406" title="Dias d'Ávila">
Dias d'Ávila



</doc>
<doc id="4197408" url="https://pl.wikipedia.org/wiki?curid=4197408" title="Monety gruzińsko-rosyjskie">
Monety gruzińsko-rosyjskie

Monety gruzińsko-rosyjskie – wprowadzone po rosyjskiej aneksji Gruzji w 1801 r. emisje monet srebrnych:
na sumę rubla, oraz monet miedzianych w latach 1804–1810:
na sumę 8310,89 rubla, według systemu monetarnego:
1 abbaz = 200 puli = 20 kopiejek.
Monety przedstawiały:

</doc>
<doc id="4197409" url="https://pl.wikipedia.org/wiki?curid=4197409" title="Daniel Stuyvenberg">
Daniel Stuyvenberg

Daniel Willem Stuyvenberg SM (ur. 14 kwietnia 1909 w Utrechcie, zm. 17 października 1989) – holenderski duchowny rzymskokatolicki, marista, misjonarz, wikariusz apostolski Południowych Wysp Salomona i arcybiskup Honiary.
Biografia.
Daniel Willem Stuyvenberg urodził się 14 kwietnia 1909 w Utrechcie w Holandii. 23 lutego 1936 otrzymał święcenia prezbiteriatu i został kapłanem Towarzystwa Maryi (marystów).
27 listopada 1958 papież Jan XXIII mianował go wikariuszem apostolskim Południowych Wysp Salomona oraz biskupem tytularnym Dionysiasu. 24 lutego 1959 przyjął sakrę biskupią z rąk delegata apostolskiego Australii, Nowej Zelandii i Oceanii abpa Romolo Carboniego. Współkonsekratorami byli wikariusz apostolski Fidżi Victor Frederick Foley SM oraz biskup Wollongongu Thomas Absolam McCabe.
Jako ojciec soborowy wziął udział w soborze watykańskim II. 15 listopada 1966 wikariat apostolski Południowych Wysp Salomona został podniesiony do rangi diecezji, której nadano nazwę "diecezja Honiara". Bp Stuyvenberg został jej biskupem. 15 listopada 1978 diecezja Honiara została podniesiona do rangi arcybiskupstwa. Tym samym bp Stuyvenberg został arcybiskupem Honiary.
Po osiągnięciu wieku emerytalnego złożył rezygnację, którą papież przyjął 3 grudnia 1984. Zmarł 17 października 1989.

</doc>
<doc id="4197411" url="https://pl.wikipedia.org/wiki?curid=4197411" title="Haywood Oaks">
Haywood Oaks

Haywood Oaks – osada w Anglii, w hrabstwie Nottinghamshire, w dystrykcie Newark and Sherwood, w civil parish Blidworth. Leży 18,8 km od miasta Newark-on-Trent, 15,9 km od miasta Nottingham i 188,4 km od Londynu. W 1961 roku civil parish liczyła 756 mieszkańców.

</doc>
<doc id="4197413" url="https://pl.wikipedia.org/wiki?curid=4197413" title="Tatiana Lebiediewa (narciarka)">
Tatiana Lebiediewa (narciarka)



</doc>
<doc id="4197419" url="https://pl.wikipedia.org/wiki?curid=4197419" title="Heathton">
Heathton

Heathton – osada w Anglii, w hrabstwie Shropshire, w dystrykcie (unitary authority) Shropshire. Leży 9,4 km od miasta Bridgnorth, 38 km od miasta Shrewsbury i 187,8 km od Londynu. W latach 1870–1872 miejscowość liczyła 208 mieszkańców.

</doc>
<doc id="4197427" url="https://pl.wikipedia.org/wiki?curid=4197427" title="Mistrzostwa Japonii w Skokach Narciarskich 2017">
Mistrzostwa Japonii w Skokach Narciarskich 2017

Mistrzostwa Japonii w skokach narciarskich 2017 – zawody mające na celu wyłonić mistrza kraju rozegrane w dniach 3–5 listopada 2017 roku na skoczniach Miyanomori oraz Ōkurayama w Sapporo.
Rywalizację pań na skoczni normalnej wygrała Sara Takanashi, której skoki no kolejno 94 oraz 93,5 metra. O siedemnaście punktów gorsza była sklasyfikowana na drugiej pozycji Yūki Itō. Oddała ona najdłuższy skok w konkursie na odległość 97,5 metra. Trzecie miejsce zajęła obrończyni tytułu sprzed roku, Yūka Setō. Straciła ona do miejsca drugiego ponad czterdzieści pięć punktów. Na starcie zawodów pojawiło się trzydzieści osiem zawodniczek.
Wśród mężczyzn na skoczni normalnej najlepszym okazał się być Junshirō Kobayashi. W pierwszej serii poszybował na 98 metr co było największym dystansem uzyskanym w zawodach. O dwanaście punktów za nim sklasyfikowany został jego brat Ryōyū. Oddał on dwa skoki na odległość 95 metrów. Brązowym medalistą mistrzostw został Hiroaki Watanabe, tracąc dwa punkty do miejsca drugiego. W konkursie udział wzięło pięćdziesięciu skoczków.
Dwa dni później odbył się konkurs na skoczni dużej, w którym wygrał Noriaki Kasai z przewagą piętnastu punktów nad drugim miejscem. Srebro oraz brąz trafiły do kolejno Junshirō i Ryōyū Kobayashich. Między nimi różnica wyniosła dwadzieścia siedem punktów. Na skoczni dużej również rywalizowało pięćdziesięciu zawodników.

</doc>
<doc id="4197436" url="https://pl.wikipedia.org/wiki?curid=4197436" title="Branksome">
Branksome

Branksome – dzielnica miasta Poole, w Anglii, w hrabstwie Dorset, w dystrykcie (unitary authority) Bournemouth, Christchurch and Poole. Leży 3,7 km od miasta Bournemouth, 37,1 km od miasta Dorchester i 155,8 km od Londynu. W 1901 roku civil parish liczyła 8095 mieszkańców.

</doc>
<doc id="4197451" url="https://pl.wikipedia.org/wiki?curid=4197451" title="Wasilij Pawłow">
Wasilij Pawłow



</doc>
<doc id="4197453" url="https://pl.wikipedia.org/wiki?curid=4197453" title="Shaw (Wiltshire)">
Shaw (Wiltshire)



</doc>
<doc id="4197454" url="https://pl.wikipedia.org/wiki?curid=4197454" title="Arsienij Czurilin">
Arsienij Czurilin

Arsienij Pawłowicz Czurilin (ros. Арсений Павлович Чурилин, ur. 16 maja 1909 w Rydze, zm. 10 lutego 1957 w miejscowości Kratowo w obwodzie moskiewskim) – radziecki lotnik wojskowy, podpułkownik, Bohater Związku Radzieckiego (1944).
Życiorys.
W 1916 wraz z matką ewakuował się do guberni kałuskiej, mieszkał we wsi Piesocznia (obecnie miasto Kirow), w 1926 skończył szkołę techniczną. Pracował w fabryce fajansu w Piesoczni, od 1931 należał do WKP(b), od 1932 służył w Armii Czerwonej, w 1933 ukończył wojskową szkołę lotników w Odessie. Służył w Woroneżu i Zabajkalskim Okręgu Wojskowym, w sierpniu 1937 brał udział w poszukiwaniach zaginionego po wypadku lotniczym Zygmunta Lewoniewskiego, w 1939 uczestniczył w bitwie nad Chałchin-Goł. Od sierpnia 1941 jako lotnik 432 lotniczego pułku bombowców ciężkich 81 Dywizji Lotniczej Dalekiego Zasięgu brał udział w wojnie z Niemcami. 10 sierpnia 1941 jako drugi pilot załogi samolotu TB-7 (Pe-8) uczestniczył w nalocie na Berlin, we wrześniu-październiku 1941 wykonywał naloty bombowe na linie komunikacyjne i węzły kolejowe Orsza, Psków, Stara Russa i Smoleńsk oraz na wojska i technikę wroga na kierunku kalinińskim, m.in. na mosty przez Wołgę w rejonie Kalinina. W grudniu 1941 jego pułku został przemianowany na 746 lotniczy pułk dalekiego zasięgu i w czerwcu 1942 włączony w skład 45 Lotniczej Dywizji Dalekiego Zasięgu, wykonywał naloty na węzły kolejowe, lotniska i sztaby w Kursku, Lwowie, Orle, Briańsku, Charkowie, Biełgorodzie, Smoleńsku, Sieszczy i Połtawie. Od lipca do września 1942 wykonał naloty na Berlin, Gdańsk, Królewiec, Bukareszt i Warszawę. W marcu 1943 otrzymał stopień kapitana i został dowódcą załogi, brał udział w bombardowaniu obiektów i wojsk przeciwnika pod Orłem i Kurskiem oraz w Królewcu; 28 kwietnia 1943 podczas nalotu na Królewiec jego samolot został ostrzelany przez artylerię przeciwlotniczą i uszkodzony, jednak zdołał powrócić. Do października 1943 jako dowódca załogi 25 gwardyjskiego pułku lotniczego 45 Dywizji Lotniczej 8 Korpusu Lotniczego Lotnictwa Dalekiego Zasięgu w stopniu majora miał nalot 1493 godzin, w tym 630 z nocnych nalotów (w liczbie 146). W maju 1947 został dowódcą eskadry lotniczego pułku bombowców ciężkich, we wrześniu 1947 w stopniu podpułkownika został zwolniony do rezerwy ze względu na stan zdrowia. Jego imieniem nazwano liceum i ulicę w Kirowie oraz ulicę w Kratowie.
Odznaczenia.
I medale.

</doc>
<doc id="4197455" url="https://pl.wikipedia.org/wiki?curid=4197455" title="Wasilij Pawłow (funkcjonariusz NKWD)">
Wasilij Pawłow (funkcjonariusz NKWD)



</doc>
<doc id="4197465" url="https://pl.wikipedia.org/wiki?curid=4197465" title="Westwood (Wiltshire)">
Westwood (Wiltshire)



</doc>
<doc id="4197467" url="https://pl.wikipedia.org/wiki?curid=4197467" title="Westwood (Kent)">
Westwood (Kent)



</doc>
<doc id="4197474" url="https://pl.wikipedia.org/wiki?curid=4197474" title="Michaił Bondarienko">
Michaił Bondarienko



</doc>
<doc id="4197476" url="https://pl.wikipedia.org/wiki?curid=4197476" title="Michaił Zacharowicz Bondarienko">
Michaił Zacharowicz Bondarienko



</doc>
<doc id="4197477" url="https://pl.wikipedia.org/wiki?curid=4197477" title="Clement Tirkey">
Clement Tirkey

Clement Tirkey (ur. 12 września 1947 w Ranput) – indyjski duchowny rzymskokatolicki, od 2006 biskup Jalpaiguri.
Życiorys.
Święcenia kapłańskie otrzymał w 1978 i został inkardynowany do diecezji Dardżyling. Po krótkim stażu wikariuszowskim objął posadę nauczyciela katolickiej szkoły w Pakyong, a niedługo potem został jej wicedyrektorem. W 1997, po powstaniu diecezji Bagdogra, uzyskał do niej inkardynację. W tym samym roku został dyrektorem centrum "Seva Kendra" w Siliguri, zaś w 1998 otrzymał także nominację na wikariusza generalnego diecezji.
31 stycznia 2006 został mianowany biskupem Jalpaiguri. Sakry biskupiej udzielił mu 23 kwietnia 2006 kard. Telesphore Toppo.

</doc>
<doc id="4197479" url="https://pl.wikipedia.org/wiki?curid=4197479" title="Władimir Dragomiriecki">
Władimir Dragomiriecki

Władimir Porfirjewicz Dragomiriecki (ros. Владимир Порфирьевич Драгомирецкий, ur. w Olwiopolu (obecnie Perwomajsk w obwodzie mikołajowskim), zm. 23 sierpnia 1979 w Moskwie) – radziecki lotnik wojskowy, generał porucznik lotnictwa, Bohater Związku Radzieckiego (1944).
Życiorys.
Był narodowości ukraińskiej. Skończył szkołę fabryczną, pracował w fabryce w Kirowohradzie, w lipcu 1934 ukończył szkołę pilotów i techników lotniczych w Bałaszowie i został dowódcą Jenisejskiej Grupy Lotnictwa Cywilnego w Krasnojarsku. W 1937 został lotnikiem-instruktorem Moskiewskiego Terytorialnego Zarządu Aerofłotu, od 1940 należał do WKP(b), od czerwca 1942 służył w Armii Czerwonej, mianowano go dowódcą załogi samolotu 16 pułku bombowców 222 Samodzielnej Brygady Bombowców Dalekiego Zasięgu Rezerwy Najwyższego Dowództwa i 19 lipca 1942 skierowano na front; latał amerykańskim bombowcem B-25 Mitchell. W sierpniu-wrześniu 1942 wykonywał loty zwiadowcze i naloty bombowe na Froncie Zachodnim i Stalingradzkim, 29 września 1942 pułk włączono w skład Lotnictwa Dalekiego Zasięgu, 12 marca 1943 Dragomiriecki został dowódcą klucza w stopniu starszego porucznika. W marcu 1943 wraz z załogą wykonał 20 nalotów na węzły kolejowe i lotniska wroga w rejonie Homla, Briańska i Smoleńska, 23 marca 1943 został ostrzelany przez obronę przeciwlotniczą. Później bombardował cele w rejonach Mohylewa, Mińska, Orszy, Połtawy, Warszawy i Królewca. W marcu 1944 został dowódcą 337 pułku Lotnictwa Dalekiego Zasięgu, do października 1944 wykonał 212 lotów bojowych. Po wojnie dowodził pułkiem bombowców i potem 116 Dywizją Bombowców Ciężkich, w 1958 ukończył Wojskową Akademię Sztabu Generalnego, 1961-1969 dowodził 6 Samodzielnym Korpusem Bombowców Ciężkich w stopniu generała porucznika lotnictwa, w 1976 zakończył służbę wojskową.
Odznaczenia.
I medale.

</doc>
<doc id="4197481" url="https://pl.wikipedia.org/wiki?curid=4197481" title="Felix Toppo">
Felix Toppo

Felix Toppo (ur. 21 listopada 1947 w Tongo) – indyjski duchowny rzymskokatolicki, od 2018 arcybiskup Ranchi.

</doc>
<doc id="4197482" url="https://pl.wikipedia.org/wiki?curid=4197482" title="Aleksiej Ponomariow">
Aleksiej Ponomariow



</doc>
<doc id="4197488" url="https://pl.wikipedia.org/wiki?curid=4197488" title="Rosemary Tonks">
Rosemary Tonks

Rosemary Tonks (1928–2014) – poetka angielska. 
Urodziła się 17 października 1928 w miejscowości Gillingham w hrabstwie Kent. Ojciec poetki zmarł w Afryce jeszcze przed jej narodzinami. Została wcześnie posłana do szkoły z internatem. W końcu lat czterdziestych wyszła za mąż za Michaela Lightbanda, który był inżynierem tak samo, jak jej ojciec. Małżonkowie mieszkali w Kalkucie w Indiach. Pobyt w tym kraju wiązał się dla autorki z poważnymi chorobami, Durem rzekomym i polio. To ostatnie schorzenie wywołało u niej trwały niedowład ręki. W dojrzałym życiu doznała też znacznego pogorszenia wzroku.
W latach siedemdziesiątych zaprzestała twórczości literackiej. Została wtedy ortodoksyjną chrześcijanką. W 1980 podczas wycieczki do Izraela została ochrzczona w rzece Jordan. Żyła pod nazwiskiem Rosemary Lightband. Jednak jej małżeństwo się rozpadło. Była na tyle radykalna w swoich poglądach, że spaliła odziedziczoną kolekcję artefaktów z Dalekiego Wschodu.
Zmarła na raja jajnika 15 kwietnia 2014.
Wydała dwa tomiki poetyckie "Notes on Cafes and Bedrooms" (1963) i "Iliad of Broken Sentences" (1967) oraz sześć powieści satyrycznych. Jej wiersze zostały zebrane w pośmiertnie opublikowanym tomie "Bedouin of the London Evening" (2014). 
Na język polski wiersze poetki tłumaczył Jerzy Jarniewicz. Znalazły się one w antologii "Poetki z wysp" pod redakcją Magdaleny Heydel i samego J. Jarniewicza.

</doc>
<doc id="4197491" url="https://pl.wikipedia.org/wiki?curid=4197491" title="Nikołaj Sokołow">
Nikołaj Sokołow



</doc>
<doc id="4197493" url="https://pl.wikipedia.org/wiki?curid=4197493" title="Emmanuel Kerketta">
Emmanuel Kerketta

Emmanuel Kerketta (ur. 16 marca 1952 w Gotmahua) – indyjski duchowny rzymskokatolicki, od 2010 biskup Jaszpur.
Życiorys.
Święcenia prezbiteratu przyjął 5 maja 1984. Po krótkim stażu duszpasterskim w Portenga odbył studia na kilku indyjskich uniwersytetach. W latach 1989-2006 pracował w katolickich szkołach, zaś w 2006 został wikariuszem generalnym nowo powstałej diecezji Jaszpur. W 2008 został tymczasowym administratorem diecezji.
22 grudnia 2009 otrzymał nominację na biskupa Jaszpur, zaś 2 lutego 2010 przyjął sakrę biskupią z rąk kard. Telesphore'a Toppo.

</doc>
<doc id="4197498" url="https://pl.wikipedia.org/wiki?curid=4197498" title="Basil Bhuriya">
Basil Bhuriya

Basil Bhuriya SVD (ur. 8 marca 1956 w Panchjui, zm. 6 maja 2021 w Indore) – indyjski duchowny rzymskokatolicki, od 2015 do swojej śmierci w 2021 biskup Jhabua.
Życiorys.
Święcenia kapłańskie przyjął 5 maja 1986 w Zgromadzeniu Słowa Bożego. Po krótkim stażu wikariuszowskim został wicerektorem zakonnego seminarium w Indore, w 1992 zaś objął urząd jego rektora. W latach 1997–2002 kierował parafią w Dhar, a przez kolejne trzy lata był dyrektorem hostelu w Thandli. Od 2005 pracował jako proboszcz w Rajgarh, a w 2009 został przeniesiony na probostwo w Thandli. W latach 2011–2015 był także członkiem zakonnej rady prowincjalnej.
18 lipca 2015 papież Franciszek prekonizował go biskupem Jhabua. Sakry biskupiej udzielił mu 10 października 2015 abp Salvatore Pennacchio.
Zmarł w szpitalu w Indore 6 maja 2021, pochowany został następnego dnia na zakonnym cmentarzu w tymże mieście.

</doc>
<doc id="4197503" url="https://pl.wikipedia.org/wiki?curid=4197503" title="Peter Parapullil">
Peter Parapullil

Peter Parapullil (ur. 2 grudnia 1949 w Perumanoor) – indyjski duchowny rzymskokatolicki, od 2013 biskup Jhansi.
Życiorys.
Święcenia kapłańskie przyjął 29 lutego 1976 i został inkardynowany do diecezji Jhansi. Pracował m.in. jako rektor sanktuarium w Jhansi, sekretarz biskupi, wikariusz generalny oraz jako proboszcz parafii katedralnej.
31 października 2012 otrzymał nominację na biskupa Jhansi. Sakry biskupiej udzielił mu 6 stycznia 2013 abp Salvatore Pennacchio.

</doc>
<doc id="4197506" url="https://pl.wikipedia.org/wiki?curid=4197506" title="Jewgienij Kuzniecow">
Jewgienij Kuzniecow



</doc>
<doc id="4197508" url="https://pl.wikipedia.org/wiki?curid=4197508" title="Victor Lyngdoh">
Victor Lyngdoh

Victor Lyngdoh (ur. 14 stycznia 1956 w Wahlanga) – indyjski duchowny rzymskokatolicki, w latach 2016–2020 biskup Jowai, arcybiskup metropolita Shillong od 2021.
Życiorys.
Święcenia kapłańskie przyjął 25 stycznia 1987. Inkardynowany do archidiecezji Shillong, pracował przede wszystkim jako duszpasterz parafialny, był także diecezjalnym prokuratorem.
28 stycznia 2006 papież Benedykt XVI mianował go biskupem nowo powstałej diecezji Nongstoin. Sakry biskupiej udzielił mu 2 kwietnia 2006 abp Pedro López Quintana.
15 października 2016 został mianowany biskupem Jowai, zaś 20 listopada 2016 kanonicznie objął urząd.
28 grudnia 2020 papież Franciszek przeniósł go na urząd arcybiskupa metropolity Shillong.

</doc>
<doc id="4197517" url="https://pl.wikipedia.org/wiki?curid=4197517" title="Michaił Grigoriewicz Romodanowski">
Michaił Grigoriewicz Romodanowski



</doc>
<doc id="4197524" url="https://pl.wikipedia.org/wiki?curid=4197524" title="Placówka Straży Granicznej II linii „Mokre”">
Placówka Straży Granicznej II linii „Mokre”

Placówka Straży Granicznej II linii „Mokre” – jednostka organizacyjna Straży Granicznej pełniąca służbę wywiadowczą na granicy polsko-niemieckiej w okresie międzywojennym.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski określił strukturę organizacyjną komisariatu SG „Świerkocin”. Placówka Straży Granicznej II linii „Mokre” znalazła się w jego strukturze.
Rozkazem nr 4/31 zastępcy komendanta Straży Granicznej płk. Emila Czaplińskiego z 20 października 1931 roku zniesiono placówkę SG „Mokre”. Tym samym rozkazem utworzono placówkę „Grudziądz”.

</doc>
<doc id="4197531" url="https://pl.wikipedia.org/wiki?curid=4197531" title="Varghese Chakkalakal">
Varghese Chakkalakal

Varghese Chakkalakal (ur. 7 lutego 1953 w Malapallipuram) – indyjski duchowny rzymskokatolicki, od 2012 biskup Kalikat.
Życiorys.
Święcenia kapłańskie przyjął 2 kwietnia 1981 i został inkardynowany do diecezji Kalikat. Przez kilkanaście lat pracował duszpastersko na terenie diecezji, jednocześnie odbywając studia na uczelniach w Alwaye i w Rzymie. W 1992 został wykładowcą seminarium w Mangaluru.
5 listopada 1998 został mianowany biskupem Kannur. Sakry biskupiej udzielił mu 7 lutego 1999 abp Daniel Acharuparambil.
15 maja 2012 papież Benedykt XVI mianował go biskupem Kalikat, jednocześnie powierzając mu funkcję administratora apostolskiego Kannur (którą pełnił do 2014).

</doc>
<doc id="4197533" url="https://pl.wikipedia.org/wiki?curid=4197533" title="Alex Joseph Vadakumthala">
Alex Joseph Vadakumthala

Alex Joseph Vadakumthala (ur. 14 czerwca 1959 w Maradu-Panangad) – indyjski duchowny rzymskokatolicki, od 2014 biskup Kannur.
Życiorys.
Święcenia kapłańskie przyjął 19 grudnia 1984 i został inkardynowany do archidiecezji Werapoly. Był m.in. pracownikiem Papieskiej Rady ds. Duszpasterstwa Służby Zdrowia, sekretarzem generalnym komisji Konferencji Episkopatu Indii ds. służby zdrowia, asystentem kanclerza kurii oraz wikariuszem generalnym archidiecezji.
1 lutego 2014 otrzymał nominację na biskupa Kannur. Sakry biskupiej udzielił mu 23 marca 2014 abp Salvatore Pennacchio.

</doc>
<doc id="4197534" url="https://pl.wikipedia.org/wiki?curid=4197534" title="Placówka Straży Granicznej II linii „Kartuzy”">
Placówka Straży Granicznej II linii „Kartuzy”

Placówka Straży Granicznej II linii „Kartuzy” – jednostka organizacyjna Straży Granicznej pełniąca służbę ochronną na granicy polsko-gdańskiej.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną. 
Rozkazem nr 1 z 29 kwietnia 1929 roku "w sprawie zmian organizacji Pomorskiego Inspektoratu Okręgowego" komendant Straży Granicznej płk Jan Jur-Gorzechowski powołał do życia i ustalił organizację komisariatu „Kartuzy”. Placówka Straży Granicznej II linii „Kartuzy” wymieniona jest w dokumencie "Dyslokacja SG na dzień 1 lutego 1930 roku.

</doc>
<doc id="4197535" url="https://pl.wikipedia.org/wiki?curid=4197535" title="Dwór obronny w Jeżowie">
Dwór obronny w Jeżowie

Dwór obronny w Jeżowie – dwór obronny wybudowany w drugiej połowie XV w. wraz z parkiem, znajdujący się w małopolskim Jeżowie. Jest jednym z najlepiej zachowanych obronnych dworów renesansowych w Polsce.
Obecnie dwór pełni funkcję ośrodka dydaktycznego tarnowskiego Liceum Plastycznego. Odbywają się w nim również ogólnopolskie plenery malarskie twórców profesjonalnych i amatorów.
Historia.
Dwór obronny w Jeżowie powstał prawdopodobnie dla wzmocnienia systemu obronnego znajdującej się po drugiej stronie rzeki Białej siedziby szlacheckiej. Był to zamek wzniesiony przez Jeżowskich herbu Strzemię. Budowla pozwalała także kontrolować szlak wodny, jak i biegnący jej doliną trakt grybowski. Dwór zbudowany został w drugiej połowie XV w. z inicjatywy Jeżowskich lub nowego właściciela Klemensa Turskiego, który wszedł w posiadanie Jeżowa w 1483 drogą zamiany z Janem Jeżowskim.
Założoną funkcję pełnił dwór do 1544, kiedy to Adam Strasz herbu Ogończyk nowy nabywca Jeżowa od 1529, w sposób zasadniczy ją przekształcił. Rozbudowa Adama Strasza przemieniła mieszkalną wieżę obronną w nowoczesną wieżową wygodną kamienicę, a wręcz w wiejską willę nierozerwalnie związaną z otaczającą ją przyrodą. Przez następny wiek, od Adama Strasza po Olbrychta Rożna herbu Gryf, który zginął w 1655 podczas przeprawy przez Dunajec, panami na Jeżowie byli arianie. Z tego okresu pochodzą najciekawsze zachowane elementy wystroju i dekoracji wnętrza dworu. Potem dwór przeszedł w ręce wroga innowierców Marcina Byliny herbu Belina. Pozostałością jego prywatnej kontrreformacji są całe zastępy świętych namalowane w tym czasie we wnętrzach.
W następnych latach dwór w Jeżowie często zmieniał właścicieli, byli oni jednak spokrewnieni lub spowinowaceni ze sobą. Po Bylinie byli to między innymi: Kurdwanowscy herbu Półkozic, Jaworscy herbu Jelita, Majchrowiczowie i Onitschowie (XVIII i XIX w.). Od 1903 dziedzicami dworu jeżowskiego byli Ramułtowie herbu własnego. W końcu lat dwudziestych XX w. majątek należał do Kazimierza Ramułta i liczył 163 ha. Po 1945 dwór pozbawiony właścicieli popadł w ruinę. Po renowacji przeprowadzonej w latach sześćdziesiątych XX w. gospodarzem dworu jest Zespół Szkół Plastycznych w Tarnowie.
Architektura.
Pierwotnie powstała budowla miała charakter fortalitium, strażnicy, rycerskiej wieży mieszkalno-obronnej otoczonej fosami i palisadą, bronioną przez mokradła i stawy. Dwór był posadowiony na palach dębowych zanurzonych w bardzo wilgotnym gruncie. Miał kształt wąskiego prostokąta i składał się z trzech zasadniczych kondygnacji: sklepionego przyziemia, dwóch sklepionych pomieszczeń na wysokim parterze o przeznaczeniu gospodarczym i kancelaryjnym oraz reprezentacyjno-mieszkalnego piętra czyli izby, komnaty oraz alkierza w baszcie. Narożna baszta wraz z poddaszem była dogodnym miejscem obrony i wzmacniała zamkową wymowę budowli. Usytuowana została od strony największego zagrożenia na narożu południowo-wschodnim. Jej górna część wsparta została na ozdobionych ceglanymi arkadami kroksztynach. Grubość murów budowli sięgała 175 cm.
Drugi etap przebudowy dworu zakończony w 1544 zmienił zasadniczo jego bryłę. Do starszej, południowej części, dobudowano wówczas część północną, przy czym całość uległa częściowemu obniżeniu. Wymiary zewnętrzne budowli zbliżyły się do kwadratu 16,5 na 15 m. Zmniejszono grubość murów do 120 cm. Dwór miał po cztery izby na dolnych kondygnacjach (przyziemie i parter), natomiast na piętrze nad nową, północną częścią, urządzono wielką salę o przeznaczeniu reprezentacyjnym, ze sklepieniami kolebkowymi w części południowej przyziemia i parteru, a stropami drewnianymi w pozostałych pomieszczeniach. Poszerzono otwory okienne, wybudowano schody, powstały kamienne ramy kominków. W ten sposób dwór stał się bardziej komfortową siedzibą przystosowaną do łatwiejszego życia i obyczajów. Z tego okresu przebudowy zachowała się wmurowana nad wejściem do dworu tablica fundacyjna z herbem Ogończyk i napisem: "GDI PAN BOG S NAMY – WSYTKO MIEC BĘDZIEMY".
W późniejszym ponad stuletnim ariańskim okresie powstały polichromie. Ożywiły one pomieszczenia. W sali reprezentacyjnej na piętrze dworu, wykonano panoramę Jeżowa od nieistniejącego zamku położonego na przeciwległym brzegu Białej do obecnego dworu, z bogatym fryzem z festonów owocowo-kwiatowych w górnej partii ściany. W innych pomieszczeniach były to malowidła zwierząt, niezwykłych drzew i ze scenami żeglarskimi i myśliwskimi.
Dwór w Jeżowie gościł w swych murach między innymi Artura Grottgera, Stanisława Wyspiańskiego, Józefa Mehoffera.

</doc>
<doc id="4197536" url="https://pl.wikipedia.org/wiki?curid=4197536" title="Zalman Szowal">
Zalman Szowal

Zalman Szowal (hebr.: זלמן שובל, ang.: "Zalman Shoval", ur. 28 kwietnia 1930 w Wolnym Mieście Gdańsku) – izraelski polityk i dyplomata, w latach 1970–1981 oraz 1988–1990 poseł do Knesetu, w latach 1990–1993 oraz 1998–1999 ambasador w Stanach Zjednoczonych.
Życiorys.
Urodził się 28 kwietnia 1930 jako Zalman (Salomon) Finkelstein w Gdańsku, który był wówczas Wolnym Miastem. W 1938 wyemigrował do stanowiącej brytyjski mandat Palestyny.
W Tel Awiwie ukończył szkołę średnią, na studia wyjechał za granicę. Zdobył bakalaureat na Uniwersytecie Kalifornijskim w Berkeley, a następnie M.A. w Graduate Institute of International and Development Studies w Genewie w zakresie stosunków międzynarodowych. W dziedzinie tej zdobył także stopień doktorski (PhD).
W latach 1955–1957 był zatrudniony w Ministerstwie Spraw Zagranicznych, następnie pracował w finansach i bankowości. Dwukrotnie pełnił funkcję przewodniczącego izraelskiego stowarzyszenia bankowców.
W polityce związał się początkowo z lewicową Mapai, następnie od 1965 był członkiem założonej przez byłego premiera Dawida Ben Guriona partii Rafi. W 1969 był jednym z założycieli nowego ugrupowania Ben Guriona – Lista Państwowa. W październikowych wyborach parlamentarnych nie dostał się do izraelskiego parlamentu z listy tego ugrupowania, jednak w składzie siódmego Knesetu znalazł się 27 maja 1970 po tym, jak były premier przeszedł na emeryturę i zrezygnował z mandatu poselskiego. Szowal zasiadał w komisjach edukacji i kultury oraz pracy, a także w specjalnej komisji ochrony środowiska. W 1973 przystąpił do prawicowego Likudu i uzyskał reelekcję w grudniowych wyborach, w ósmym Knesecie zasiadał w komisji finansów. W 1976 był jednym z założycieli partii La’am jako frakcji Likudu. W wygranych przez prawicę wyborach w 1977 ponownie zdobył mandat, zaś w dziewiątej kadencji – w komisjach spraw zagranicznych i obrony; konstytucyjnej, prawa i sprawiedliwości; finansów; spraw gospodarczych oraz w komisji wspólnej ds. energii. W 1977 założył także organizację zajmującą się edukacją polityczną. W 1978 powrócił do Ministerstwa Spraw Zagranicznych, gdzie był odpowiedzialny za politykę informacyjną. 26 stycznia 1981 wraz z Jicchakiem Perecem i Jigalem Hurwicem opuścił Likud, tworząc frakcję Rafi – Lista Państwowa. Jeszcze w tym samym roku – 19 maja – przeszedł wraz z Hurwicem do utworzonego przez Moszego Dajana ugrupowania Telem, z którego listy bezskutecznie kandydował w czerwcowych wyborach. W 1984 wspólnie z Hurwicem założył partię Omec, jednak w sierpniowych wyborach ugrupowaniu przypadł tylko jeden mandat, który objął Hurwic. Do parlamentu powrócił w 1988, ponownie z listy Likudu. W dwunastym Knesecie zasiadał w dwóch komisjach – spraw zagranicznych i obrony oraz spraw gospodarczych.
8 października 1990 zwolnił mandat, który objął po nim Chajjim Kaufman, przyjmując zwolnione Moszego Arada stanowisko ambasadora Izraela w Stanach Zjednoczonych. W Waszyngtonie urzędował do 1993, kiedy zastąpił go Itamar Rabinowicz. Przed wyborami w 1996 prowadził w USA kampanię na rzecz Likudu, a w 1998 powrócił na stanowisko ambasadora, zastępując Elijjahu Ben Elisara. W 1999 zakończył misję dyplomatyczną, zaś stanowisko w Waszyngtonie objął Dawid Iwri.

</doc>
<doc id="4197537" url="https://pl.wikipedia.org/wiki?curid=4197537" title="Zalman Shoval">
Zalman Shoval



</doc>
<doc id="4197538" url="https://pl.wikipedia.org/wiki?curid=4197538" title="Placówka Straży Granicznej II linii „Inowrocław”">
Placówka Straży Granicznej II linii „Inowrocław”

Placówka Straży Granicznej II linii „Inowrocław” – jednostka organizacyjna Straży Granicznej pełniąca służbę wywiadowczą na granicy polsko-niemieckiej w okresie międzywojennym.
Formowanie i zmiany organizacyjne.
Rozporządzeniem Prezydenta Rzeczypospolitej Polskiej Ignacego Mościckiego z 22 marca 1928 roku, do ochrony północnej, zachodniej i południowej granicy państwa, a w szczególności do ich ochrony celnej, powoływano z dniem 2 kwietnia 1928 roku Straż Graniczną.
Rozkazem nr 3 z 25 kwietnia 1928 roku "w sprawie organizacji Wielkopolskiego Inspektoratu Okręgowego" dowódca Straży Granicznej gen. bryg. Stefan Pasławski określił strukturę organizacyjną komisariatu SG „Lubasz”. 
W 1930 roku komisariat w Lubaszu został zlikwidowany. Rozkazem nr 11 z 9 stycznia 1930 roku "o reorganizacji Wielkopolskiego Inspektoratu Okręgowego" komendant Straży Granicznej płk Jan Jur-Gorzechowski ustalił numer, nową nazwę i organizację komisariatu „Czarnków”. Nowo utworzony komisariat Straży Granicznej numer 2/9 „Czarnków” powstał na podstawie rozkazu Wielkopolskiego Inspektoratu Okręgowego nr 4/30. Placówka Straży Granicznej II linii „Inowrocław” znalazła się w jego strukturze.

</doc>
<doc id="4197547" url="https://pl.wikipedia.org/wiki?curid=4197547" title="Monety bezkrólewia (1632)">
Monety bezkrólewia (1632)

Monety bezkrólewia (1632) – monety bite w okresie od śmierci Zygmunta III Wazy (30 kwietnia 1632 r.), do obrania na króla przez sejm elekcyjny Władysława IV Wazy (8 listopada 1632 r.).
Od 1627 r., do 1650 r., obowiązywał wydany przez sejm zakaz wybijania monet mniejszych nominałów i półtalarów. Już od ostatnich lat panowania Zygmunta III Wazy jedynymi legalnie bitymi pieniędzmi były złote monety koronne i litewskie oraz srebrne koronne talary, a wśród nich również emisje medalowe Obojga Narodów w srebrze i złocie. Taki kształt systemu monetarnego przypadł na okres bezkrólewia (1632). 
Talar pamiątkowy koronny.
Dzierżawca koronnej mennicy w Bydgoszczy – Jacob Jacobson, wybił talary upamiętniające okres bezkrólewia. Na jednej stronie tych monet znalazła się ukoronowana, pięciopolowa tarcza herbowa, umieszczana wcześniej na talarach koronnych, z otokowym napisem, będącym końcową częścią pełnej tytulatury królewskiej Wazów:
(pol. "żmudzki inflancki a także dziedziczny król Szwedów Gotów i Wandalów").
Na drugiej zaś stronie przedstawiono złożone insygnia koronacyjne – korona, berło, jabłko królewskie i miecz, oraz legendę:
(pol. "Bóg zapewni"), jak również rok 1632. 
Okolicznościowego charakteru tych monet dowodzi między innymi fakt, że na niektórych egzemplarzach widać ślady przebicia ze zwykłych talarów, z wcześniejszych lat.
Talar pamiątkowy toruński.
Po stu latach przerwy w 1630 r. ze swojego prawa menniczego skorzystał Toruń, wybijając pamiątkowe talary z okazji obrony miasta przed Szwedami w roku 1629. W czasie bezkrólewia (1632) miejska mennica w Toruniu, wzorem Bydgoszczy, wyemitowała również pamiątkowe talary – dzierżawcą toruńskiej mennicy był ten sam co w Bydgoszczy Jacob Jacobson. 
Zasadniczą cechą odróżniającą obie pamiątkowe monety bezkrólewia (1632) – koronną i toruńską było, zamiast pięciopolowej tarczy herbowej Rzeczypospolitej i końcówki królewskiej tytulatury Wazów, umieszczenie herbu Torunia w pełnej postaci, z trzymaczem-aniołem i napisem otokowym typowym dla pieniędzy bitych w mieście.

</doc>
<doc id="4197549" url="https://pl.wikipedia.org/wiki?curid=4197549" title="Marek Cała">
Marek Cała

Marek Cała (ur. 4 lutego 1968 w Chrzanowie) – polski inżynier, profesor nauk technicznych.
Dziekan Wydziału Górnictwa i Geoinżynierii Akademii Górniczo-Hutniczej w Krakowie. 
Absolwent tego wydziału, studia na nim ukończył w 1992 roku. W tym samym roku podjął pracę na stanowisku asystenta w Katedrze Geomechaniki, Budownictwa i Geotechniki. Pięć lat później, w 1997 roku, obronił z wyróżnieniem pracę doktorską, dotyczącą problematyki mechanizmu współpracy kotwi z górotworem o zróżnicowanej budowie geologicznej.
Profesor Cała jest członkiem International Society for Rock Mechanics (ISRM). Jego dorobek naukowy to ponad 120 publikacji w czasopismach oraz materiałach konferencyjnych, zarówno w Polsce jak i za granicą.
Podczas obrad w Rio de Janeiro w październiku 2016 roku, Marek Cała został wybrany na przewodniczącego Światowego Kongresu Górniczego (World Mining Congress – WMC).

</doc>
<doc id="4197565" url="https://pl.wikipedia.org/wiki?curid=4197565" title="Mewa ochocka">
Mewa ochocka

Mewa ochocka ("Larus schistisagus") – gatunek dużego ptaka z rodziny mewowatych (Laridae), zamieszkujący wybrzeża północno-wschodniej i wschodniej Azji oraz zachodniej Alaski. Nie jest zagrożony wyginięciem.
Systematyka.
Gatunek ten opisał w 1884 roku Leonhard Hess Stejneger, nadając mu nazwę "Larus schistisagus", która obowiązuje do tej pory. Miejsce typowe to Wyspa Beringa oraz okolice Pietropawłowska Kamczackiego. Jest to gatunek monotypowy (nie wyróżnia się podgatunków).
Występowanie.
Gatunek ten jest lęgowy na wybrzeżach północno-wschodniej i wschodniej Syberii, zachodniej Alaski i północnej Japonii, także na Wyspach Kurylskich, Wyspach Komandorskich i Sachalinie. Część populacji jest osiadła, a część zimuje w Japonii, Korei Północnej i Południowej, na wybrzeżu Chin i na Tajwanie (czyli głównie w rejonie Morza Ochockiego i Morza Japońskiego).
Wyjątkowo pojawia się w Europie; w Polsce stwierdzona po raz pierwszy w 2017 roku (obserwacja z roku 2016 nie uzyskała akceptacji Komisji Faunistycznej).
Morfologia.
Długość ciała: 55–67 cm; rozpiętość skrzydeł: 132–148 cm; masa ciała: 1050–1700 g. Obie płcie mają podobne upierzenie, choć samice są nieco mniejsze.
Pożywienie.
Podobnie jak inne mewy, mewa ochocka jest wszystkożerna – żywi się głównie rybami i morskimi bezkręgowcami, ale nie gardzi padliną, odpadkami, gryzoniami, a nawet owadami. Może rabować gniazda, a czasami także odbierać zdobycz innym morskim ptakom (kleptopasożytnictwo).
Status.
Międzynarodowa Unia Ochrony Przyrody (IUCN) uznaje mewę ochocką za gatunek najmniejszej troski (LC – "Least Concern") nieprzerwanie od 1988 roku. Całkowita liczebność populacji nie jest dokładnie znana; w 2006 roku zgrubnie szacowano, że zawiera się w przedziale 25 000 – 1 000 000 osobników. Trend liczebności populacji również nie jest znany.

</doc>
<doc id="4197576" url="https://pl.wikipedia.org/wiki?curid=4197576" title="System stargardzki">
System stargardzki

System stargardzki rehabilitacji i wsparcia osób z niepełnosprawnością intelektualną – polski system wspierania i rehabilitowania osób z niepełnosprawnością intelektualną opracowany przez Kazimierza Nowickiego i rozwijany przez Polskie Stowarzyszenie na Rzecz Osób z Upośledzeniem Umysłowym (PSOUU, obecnie PSONI, czyli Polskie Stowarzyszenie na rzecz Osób z Niepełnosprawnością Intelektualną).
Geneza.
System został skonstruowany w oparciu o wieloletnie doświadczenia praktyczne i merytoryczne osób związanych z PSOUU, a także w oparciu o światowa literaturę przedmiotu, jak również z obserwacji czynionych podczas współpracy międzynarodowej z organizacjami zbliżonymi profilowo, a działającymi na terenie Niemiec, Francji, Austrii, Szwecji, Holandii i Wielkiej Brytanii.
Cechy.
Główne cechy systemu to:
Nagroda.
System znalazł się wśród 29 wyróżnionych praktyk wśród 231 zgłoszonych do światowego konkursu pod auspicjami ONZ. W związku z tym otrzymał w 2015 w Wiedniu okolicznościowy certyfikat.

</doc>
<doc id="4197578" url="https://pl.wikipedia.org/wiki?curid=4197578" title="Roman Mądrochowski">
Roman Mądrochowski

Roman Mądrochowski (ur. 6 marca 1959 w Poznaniu, zm. 17 stycznia 2018) – polski piłkarz grający na pozycji obrońcy.
Życiorys.
Był wychowankiem Lecha Poznań, w którego barwach występował w latach 1979–1981, rozgrywając w tym czasie w najwyższej klasie rozgrywkowej, 29 spotkań. Następnie do 1983 był zawodnikiem Gryfa Słupsk i w tym też roku przeszedł do Zagłębia Lubin, z którym w 1985 wywalczył awans do najwyższej klasy rozgrywkowej, w której występował do 1988, rozgrywając w tym czasie 63 spotkania pierwszoligowe. Karierę zawodniczą zakończył w barwach Górnika Polkowice.

</doc>
<doc id="4197584" url="https://pl.wikipedia.org/wiki?curid=4197584" title="Thelypteridaceae">
Thelypteridaceae



</doc>
<doc id="4197586" url="https://pl.wikipedia.org/wiki?curid=4197586" title="Sundsvalls västra">
Sundsvalls västra

Sundsvalls västra (szw. "Sundsvalls västra station") – stacja kolejowa w Sundsvall, w regionie Västernorrland, w Szwecji. Leży na dwóch liniach kolejowych Mittbanan i Ådalsbanan. Znajduje się około 500 metrów na zachód od centrum Stenstaden. Od 1 lutego 2017 właścicielem nieruchomości jest Sundsvalls kommuns Industrifastighetsutveckling AB.

</doc>
<doc id="4197592" url="https://pl.wikipedia.org/wiki?curid=4197592" title="Blindtouch">
Blindtouch

Blindtouch – pierwszy na świecie w pełni działający, automatyczny, kompaktowy, prototypowy aparat fotograficzny dla osób niewidomych.
Opis.
Aparat skonstruowała w 2018, po około trzech latach prac, polska spółka Robot Manufacture (startup specjalizujący się w segmencie urządzeń dla osób z niepełnosprawnościami) z Bielska-Białej, a jego wynalazcą był Piotr Cybulski.
Zasadą działania aparatu jest przekształcenie obrazu fotograficznego na obraz złożony z wysuwanych pinów, rozmieszczonych na specjalnym ekranie, czyli rodzaj tyflografiki. Prototypowe urządzenie posiada matrycę w rozmiarze 35 x 25 punktów (pinów). Osoba niewidoma poznaje obraz za pomocą dotyku. Docelowo rozdzielczość ekranu ma być czterokrotnie zwiększona (minimum 70 x 50 punktów). Cały zestaw składa się z aparatu oraz stacji bazowej z wmontowanym ekranem składającym się z wysuwanych pinów. Ekran umożliwia także wyświetlanie tekstów zapisanych alfabetem Braille’a. 
Dalsze prace rozwojowe uzależnione są od zebrania funduszy w drodze zbiórki crowdfundingowej.

</doc>
<doc id="4197597" url="https://pl.wikipedia.org/wiki?curid=4197597" title="Derek Fernandes">
Derek Fernandes

Derek Fernandes (ur. 14 maja 1954 w Sirsi) – indyjski duchowny rzymskokatolicki, od 2019 biskup Belgaum.
Życiorys.
Święcenia kapłańskie przyjął 5 maja 1979 i został inkardynowany do diecezji Belgaum. Przez kilka lat pracował jako duszpasterz parafialny, zaś w latach 1986-1990 odbył studia doktoranckie z zakresu prawa kanonicznego w Rzymie. Po powrocie do kraju został kanclerzem i ekonomem diecezjalnym. W latach 2004-2006 pełnił funkcję administratora diecezji, zaś po objęciu urzędu przez nowego biskupa powrócił do pracy w charakterze kanclerza kurii.
24 lutego 2007 został mianowany biskupem diecezji Karwar. Sakry biskupiej udzielił mu 20 kwietnia 2007 abp Pedro López Quintana.
1 maja 2019 otrzymał nominację na biskupa rodzinnej diecezji.

</doc>
<doc id="4197598" url="https://pl.wikipedia.org/wiki?curid=4197598" title="Jesús González de Zárate">
Jesús González de Zárate

Jesús González de Zárate Salas (ur. 27 grudnia 1960 w Cumanie) – wenezuelski duchowny katolicki, arcybiskup Cumany od 2018.
Życiorys.
11 stycznia 1986 otrzymał święcenia kapłańskie i został inkardynowany do archidiecezji Caracas. Był m.in. dyrektorem archidiecezjalnego kolegium, ekonomem seminarium, wikariuszem biskupim ds. duszpasterskich oraz wikariuszem generalnym archidiecezji.
15 października 2007 papież Benedykt XVI mianował go biskupem pomocniczym archidiecezji Caracas, ze stolicą tytularną "Suava". Sakry biskupiej udzielił mu 12 stycznia 2008 kardynał Jorge Liberato Urosa Savino.
24 maja 2018 papież Franciszek mianował go arcybiskupem metropolitą Cumany.
W latach 2009-2015 był sekretarzem generalnym wenezuelskiej Konferencji Episkopatu.

</doc>
<doc id="4197600" url="https://pl.wikipedia.org/wiki?curid=4197600" title="Filmografia Audrey Hepburn">
Filmografia Audrey Hepburn

Audrey Hepburn (1929–1993) w trwającej 33 lata karierze występowała w filmach, telewizji i na scenie. Zagrała w 28 produkcjach fabularnych. Pięciokrotnie była nominowana do nagrody Akademii Filmowej i dziewięciokrotnie do Złotego Globu, z czego zdobyła jedną statuetkę Oscara i jedną nagrodę Hollywoodzkiego Stowarzyszenia Prasy Zagranicznej. Uznawana jest za jedną z najwybitniejszych aktorek w historii amerykańskiej kinematografii oraz ikonę stylu i elegancji.
Na dużym ekranie debiutowała w 1948 rolą stewardesy w komedii "Holenderski w 7 lekcjach" (reż. Charles Huguenot van der Linden). Występowała również w musicalach wystawianych w teatrach muzycznych na londyńskim West Endzie, m.in. w "Sauce Tartare" (1949) i w sequelu "Sauce Piquante" (1950). W sezonie 1951–1952 grała na Broadwayu w sztuce "Gigi", napisanej przez Sidonie-Gabrielle Colette. W 1953 debiutowała w Hollywood, występując u boku Gregory’ego Pecka w komedii romantycznej "Rzymskie wakacje" (reż. William Wyler). Po premierze filmu zdobyła status gwiazdy, a jej zdjęcia były publikowane na okładkach wielu prestiżowych pism. Kreacja księżniczki Anny przyniosła jej nagrodę Akademii Filmowej dla najlepszej aktorki pierwszoplanowej, Złotego Globu dla najlepszej aktorki w filmie dramatycznym oraz BAFTĘ dla najlepszej brytyjskiej aktorki. W latach 50. XX wieku występowała u boku największych gwiazd kina; w komedii romantycznej "Sabrina" (1954, reż. Billy Wilder) zagrała wraz z Humphreyem Bogartem i Williamem Holdenem. W zrealizowanym dwa lata później melodramacie wojennym "Wojna i pokój" (1956, reż. King Vidor) partnerował jej Henry Fonda. W musicalu "Zabawna buzia" (1957, reż. Stanley Donen) zagrała z Fredem Astaire’em. Z kolei w komedii romantycznej "Miłość po południu" (1957, reż. Billy Wylder) wystąpiła wspólnie z Garym Cooperem. Rola siostry Łucji w dramacie "Historia zakonnicy" (1959, reż. Fred Zinnemann) spotkała się z uznaniem ze strony krytyków, którzy uważali ją za jedną z najważniejszych i najwybitniejszych w dorobku aktorki. Kreacja ta przyniosła jej szereg nominacji oraz nagrody BAFTA i David di Donatello.
W latach 60. Hepburn wystąpiła w komedii romantycznej "Śniadanie u Tiffany’ego" (1961, reż. Blake Edwards), gdzie stworzyła wizerunek, który na trwałe wpisał się do kanonu mody, dramacie obyczajowym "Niewiniątka" (1961, reż. William Wyler), dreszczowcu romantycznym "Szarada" (1963, reż. Stanley Donen) wraz z Carym Grantem, musicalu "My Fair Lady" (1964, reż. George Cukor), komedii kryminalnej "Jak ukraść milion dolarów" (1966, reż. William Wyler) oraz w dreszczowcu psychologicznym "Doczekać zmroku" (1967, reż. Terence Young). Pod koniec lat 60. wycofała się z przemysłu filmowego na osiem lat, poświęcając czas rodzinie i wychowaniu syna. Powróciła na duży ekran w 1976, jednak filmy z jej udziałem zbierały głównie negatywne recenzje. Coraz bardziej ograniczała karierę na rzecz działalności humanitarnej, zostając w 1988 ambasadorem dobrej woli UNICEF.
Trzy filmy z jej udziałem były zestawiane w pierwszej dziesiątce podsumowań roku w amerykańskim box offisie. Dwanaście produkcji, w których wzięła udział, było nominowanych przynajmniej do jednego Oscara w różnych kategoriach, a pięć z nich zdobyło jedną statuetkę w dowolnej kategorii. Dziesięć filmów z udziałem Hepburn, po uwzględnieniu inflacji, przekroczyło sumę 100 milionów dolarów dochodu z biletów na rynku krajowym.
Scena.
Audrey Hepburn debiutowała na deskach teatru w 1948, występując w roli chórzystki w komedii muzycznej "High Button Shoes" z tekstami i muzyką Jule’a Styne’a i Sammy’ego Cahna oraz choreografią Jerome’a Robbinsa. Angaż otrzymała jako ostatnia z czternastu aktorek wybranych spośród trzech tysięcy kandydatek. Zarabiała 8 funtów tygodniowo. Przychylne recenzje spowodowały, że dostrzeżono rolę Hepburn, która została zaangażowana przez producenta Cecila Landau do sztuki "Sauce Tartare", będącej składanką piosenek i satyrycznych skeczy, cenionych przez angielską publiczność. Spektakl otrzymał pozytywne recenzje, a krytycy chwalili w nich świeżość, dowcip i styl przedstawienia oraz pomysłowe dekoracje i kostiumy. Sukces "Sauce Tartare" sprawił, że Landau podjął się realizacji sequela "Sauce Piquante", którego premiera odbyła się 27 kwietnia 1950. Sztuka została zdjęta z afisza po ośmiu tygodniach, wskutek mniej entuzjastycznych recenzji. W 1951, za namową francuskiej pisarki Sidonie-Gabrielle Colette, zdecydowała się na przyjęcie głównej roli w ekranizacji noweli "Gigi" z 1944. Premiera odbyła się w Fulton Theatre na Broadwayu 24 listopada 1951. Aktorka zebrała entuzjastyczne recenzje za swoją kreację. W 1954, wraz z przyszłym mężem Melem Ferrerem, występowała w sztuce "Ondyna" autorstwa Jeana Giraudoux. Hepburn ponownie otrzymała przychylne recenzje krytyków, a jej rolę nagrodzono Tony Award.

</doc>
<doc id="4197601" url="https://pl.wikipedia.org/wiki?curid=4197601" title="Lista nagród i wyróżnień Audrey Hepburn">
Lista nagród i wyróżnień Audrey Hepburn

Audrey Hepburn otrzymała szereg nagród i wyróżnień w trakcie 33-letniej kariery aktorskiej. Wygrywała lub nominowana była do nich za pracę w filmach, na scenie oraz za działalność humanitarną. Pięciokrotnie uzyskiwała nominacje do nagrody Akademii Filmowej, z czego raz była laureatką – za kreację księżniczki Anny w komedii romantycznej "Rzymskie wakacje" (1953). Hepburn była również m.in. trzykrotną zdobywczynią brytyjskiej BAFTY i włoskiego Davida di Donatello, dwukrotną laureatką nagrody Stowarzyszenia Nowojorskich Krytyków Filmowych oraz zdobywczynią Złotego Globu, spośród dziewięciu nominacji. W 1954 została nagrodzona prestiżową Tony Award za występ w sztuce "Ondyna". W 1993 pośmiertnie przyznano jej specjalnego Oscara (nagrodę im. Jeana Hersholta) za działalność i zaangażowanie w pomoc humanitarną. Audrey Hepburn pozostaje jedną z 16 osób w historii, które zdobyły EGOT, czyli statuetkę Emmy, Grammy, Oscara i Tony.
American Film Institute kilkukrotnie doceniał jej talent, między innymi klasyfikując ją na 3. miejscu w rankingu „największych aktorek wszech czasów” (1999) oraz zestawiając wykonanie przez nią utworu „Moon River” w komedii romantycznej "Śniadanie u Tiffany’ego" (1961) na 4. miejscu listy „100 najlepszych piosenek filmowych” (2004). W 2003 Hepburn została uhonorowana przez pocztę Stanów Zjednoczonych, która umieściła jej wizerunek na znaczkach pocztowych w związku z edycją „Legendy Hollywoodu”. Od 8 lutego 1960 posiada gwiazdę na Hollywoodzkiej Alei Sław, mieszczącą się przy 1652 Vine Street.
Nagrody i nominacje.
David di Donatello.
David di Donatello jest włoską nagrodą filmową, przyznawaną od 1956 przez Włoską Akademię Filmową. Hepburn, spośród trzech uzyskanych nominacji w kategoriach konkursowych, zdobyła trzy statuetki.
Film Society of Lincoln Center.
Film Society of Lincoln Center (FSLC) jest organizacją prezentującą filmy, założoną w 1969. Jako jedna z dwunastu organizacji Lincoln Center for the Performing Arts organizuje uroczystość wręczania corocznych nagród The Chaplin Award (wcześniej znanych jako Gala Tribute). Hepburn uhonorowano 22 kwietnia 1991, w uznaniu za całokształt twórczości. Na tę okoliczność przeprowadzono krótką retrospekcję filmów z udziałem aktorki.
Międzynarodowy Festiwal Filmowy w San Sebastián.
Międzynarodowy Festiwal Filmowy w San Sebastián (SS IFF) to hiszpański festiwal filmowy, który został pierwotnie ustanowiony w celu nagradzania rodzimych produkcji w 1953 w San Sebastián. Hepburn otrzymała nagrodę Zuluety w 1959 za występ w filmie "Historia zakonnicy".
Nagroda Akademii Filmowej.
Nagrody Akademii Filmowej, zwane powszechnie Oscarami, są corocznie przyznawane przez Amerykańską Akademię Sztuki i Wiedzy Filmowej (AMPAS) najlepszym artystom przemysłu filmowego. Hepburn była pięciokrotnie nominowana do tej nagrody w kategoriach konkursowych i otrzymała jedną statuetkę dla najlepszej aktorki pierwszoplanowej za kreację księżniczki Anny w filmie "Rzymskie wakacje" (1953). 29 marca 1993 aktorka została pośmiertnie uhonorowana specjalnym Oscarem – nagrodą za działalność humanitarną im. Jeana Hersholta.
Nagroda BAFTA.
Nagrody BAFTA przyznawane są corocznie przez Brytyjską Akademię Sztuk Filmowych i Telewizyjnych w dziedzinie filmu. Spośród pięciu uzyskanych nominacji w kategoriach konkursowych, Hepburn zdobyła trzy statuetki dla najlepszej aktorki brytyjskiej. 22 marca 1992 otrzymała specjalną nagrodę za całokształt twórczości.
Nagroda Bambi.
Bambi jest niemiecką nagrodą przyznawaną corocznie artystom z kraju i zagranicy za osiągnięcia medialne i telewizyjne przez koncern Hubert Burda Media. Hepburn uzyskała cztery nominacje. W 1991 otrzymała specjalną nagrodę za dobroczynność.
Nagroda Błękitnej Wstęgi.
Nagroda Błękitnej Wstęgi przyznawana jest przez krytyków filmowych i pisarzy w Tokio. Hepburn została laureatką w 1953.
Nagroda Donaldsona.
Nagroda Donaldsona przyznawana była w dziedzinie teatru w latach 1944−1955 przez tygodnik „Billboard”. Hepburn została nagrodzona za najlepszy debiutancki występ aktorski w sztuce "Gigi" (sezon 1951–1952).
Nagroda Gildii Aktorów Ekranowych.
Nagroda Gildii Aktorów Ekranowych (SAG Award) przyznawana jest corocznie przez członków związku zawodowego Screen Actors Guild w dziedzinie filmu i telewizji. Doceniając wkład w pracę na rzecz rozwoju kinematografii, członkowie związku przyznali Hepburn nagrodę za całokształt twórczości w 1992.
Nagroda Grammy.
Nagrody Grammy przyznawane są corocznie przez National Academy of Recording Arts and Sciences (NARAS). Hepburn została pośmiertnie nagrodzona statuetką za album "Audrey Hepburn’s Enchanted Tales" (1992).
Nagroda Laurela.
Nagroda Laurela została ustanowiona w 1957 przez magazyn „Motion Picture”. Przyznawana była twórcom filmowym, aktorom, reżyserom i kompozytorom do 1971. Hepburn, spośród siedmiu nominacji w kategoriach konkursowych, uzyskała jedną statuetkę, za występ w filmie "Miłość po południu" (1957).
Nagroda Primetime Emmy.
Primetime Emmy Award przyznawane są corocznie za produkcję telewizyjną przez Academy of Television Arts &amp; Sciences (ATAS). Hepburn była raz nominowana do tej nagrody i otrzymała ją pośmiertnie za miniserial "Ogrody świata" (1993).
Nagroda Stowarzyszenia Nowojorskich Krytyków Filmowych.
Nagroda Stowarzyszenia Nowojorskich Krytyków Filmowych (NYFCC Award) przyznawana jest rokrocznie, począwszy od 1935, w dziedzinie filmu przez Stowarzyszenie Nowojorskich Krytyków Filmowych. Hepburn była siedmiokrotnie nominowana w kategoriach konkursowych, zdobywając dwie nagrody.
Nagroda Theatre World.
Nagroda Theatre World przyznawana jest twórcom teatralnym za najlepszy występ na Broadwayu. Hepburn została nagrodzona za obiecującą osobowość sezonu 1951–1952, gdy występowała w spektaklu "Gigi".
Nagroda Tony.
The Antoinette Perry Awards for Excellence in Theatre, znane bardziej jako nagrody Tony, przyznawane są przez American Theatre Wing i The Broadway League, które nagradzają dokonania w dziedzinie teatru amerykańskiego. Hepburn otrzymała statuetkę za najlepszy debiutancki występ aktorski w sztuce "Ondyna" (1954). W kwietniu 1968 została uhonorowana specjalną nagrodą Tony za całokształt twórczości.
Złoty Glob.
Złote Globy wręczane są corocznie przez Hollywoodzkie Stowarzyszenie Prasy Zagranicznej (HFPA), która wyróżnia wybitne osiągnięcia w branży rozrywkowej, zarówno krajowej, jak i zagranicznej oraz skupia uwagę szerokiej publiczności na najlepszych filmach kinowych i telewizyjnych. Hepburn, spośród dziewięciu uzyskanych nominacji w kategoriach konkursowych, zdobyła jedną nagrodę, za rolę w filmie "Rzymskie wakacje" (1953). 20 stycznia 1990, za „wybitny wkład w rozwój kultury i rozrywki”, została uhonorowana nagrodą im. Cecila B. DeMille’a.
Inne wyróżnienia.
W 1954 Audrey Hepburn została wyróżniona tytułem „aktorki roku” za udział w programie "The Colgate Comedy Hour", nadanym jej przez redakcję magazynu „Look”. Rok później przyznano jej francuską Victoire du Cinéma Award. W 1956 magazyn „Modern Screen” uhonorował aktorkę Modern Screen Award za najlepszy występ w filmie "Wojna i pokój" (1956). Trzy lata później Variety Club of Great Britain ogłosił Hepburn najlepszą aktorką 1959 roku. 8 lutego 1960, za wkład w przemysł filmowy, aktorka otrzymała gwiazdę na Hollywoodzkiej Alei Sław, która mieści się przy 1652 Vine Street. W tym samym roku związek zawodowy Motion Pictures Costumers przyznał jej Adam ’n’ Eve Award. W 1961 stowarzyszenie Cleveland Critics ogłosiło Hepburn najlepszą aktorką roku. Również w 1961 dodano ją do Międzynarodowej Listy Najlepiej Ubranych, utworzonej przez Eleanor Lambert. W 1962 Hepburn, trzeci raz z rzędu, wybrano do Fashion Hall of Fame. W 1964 otrzymała drugą w swoim dorobku Victoire du Cinéma Award. Cztery lata później aktorka została nagrodzona Maschera d’Argento Award za całokształt pracy artystycznej. Z rąk przedstawicieli Włoskiego Narodowego Syndykatu Dziennikarzy Filmowych otrzymała w 1968 specjalną „srebrną taśmę” Nastro d’argento.
6 marca 1987, w uznaniu za „znaczący wkład w sztukę”, Hepburn została odznaczona francuskim Orderem Sztuki i Literatury. W tym samym roku Variety Club of New York, za „wkład w świat filmów i wysiłki charytatywne na rzecz wszystkich dzieci wszystkich narodów”, przyznał aktorce Humanitarian Award. W 1988 Hepburn otrzymała od UNICEF-u The International Danny Kaye Award. Rok później uhonorowano ją International Humanitarian Award, przyznaną przez Prix d’ Humanité Award. W 1990 aktorka otrzymała Children’s Champion Award od UNICEF-u. W tym samym roku została wymieniona w gronie „50 najpiękniejszych ludzi świata” według magazynu „People” oraz uhonorowano ją Living Treasure Award w Nowej Zelandii.
Aktorka odebrała symboliczne klucze do miasta Chicago i Indianapolis (1990), Fort Worth (1991) oraz San Francisco i Providence (1992). W „uznaniu na rzecz pracy dla UNICEF-u”, burmistrz Fort Worth wydał proklamację ustanawiającą 28 lutego 1991 „dniem Audrey Hepburn” (takie samo rozporządzenie wydano ponownie 10 kwietnia 1992).
Za swoje zaangażowanie na rzecz pomocy humanitarnej, Hepburn uhonorowano w 1991 certyfikatem zasług UNICEF-u. Organizacje non-profit Children’s Institute Inc. i Sigma Theta Tau, za „pracę w imieniu dzieci na świecie”, nagrodziły ją tytułem Champion of Children Award oraz Distinguished International Lifetime Award. Organizacja Academy of Achievement przyznała Hepburn Golden Plate Award w 1991, w uznaniu za osiągnięcia w sztuce i służbie publicznej, „reprezentujące wielu, którzy wyróżniają się w wielkich dziedzinach działalności”. Variety Clubs International nagrodziło aktorkę Humanitarian Award, a UNICEF uhonorował ją Sindaci per L’infanzia Award. Za „zapobieganie i zmniejszanie głodu na świecie” Uniwersytet Browna przyznał Hepburn Alan Shawn Feinstein World Hunger Award. W 1992 Casita Maria Center for Arts &amp; Education odznaczył aktorkę Gold Medal Award. Za „wybitny wkład w sztukę filmową” przyznano jej George Eastman Award. W grudniu 1992, za „znaczący wkład w sztukę i humanitaryzm”, została odznaczona przez prezydenta Stanów Zjednoczonych George’a H.W. Busha Medalem Wolności. Fundacja imienia Pearl S. Buck uhonorowała aktorkę w 1993 Pearl S. Buck Award. W 1996 brytyjski magazyn „Harper’s &amp; Queen” obwołał Hepburn mianem „najbardziej fascynującej kobiety naszych czasów”. Również w 1996 stowarzyszenie Women in film uhonorowało ją Crystal Award. W 2000 Women’s International Center, w uznaniu za „oszałamiający wkład w ludzkość i trwałe dziedzictwo dla ludzkości”, przyznało aktorce pośmiertnie Living Legacy Award.
W 2002, na specjalnej sesji ONZ poświęconej dzieciom, UNICEF uhonorował spuściznę humanitarną Hepburn poprzez odsłonięcie pomnika The Spirit of Audrey autorstwa rzeźbiarza Johna Kennedy’ego, który znajduje się na terenie kwatery głównej ONZ w Nowym Jorku. W 2003 aktorka została uhonorowana przez pocztę Stanów Zjednoczonych, która umieściła jej wizerunek na znaczkach w związku z edycją „Legendy Hollywoodu”.
American Film Institute kilkukrotnie doceniał talent Hepburn, klasyfikując ją w czerwcu 1999 na 3. miejscu w przygotowanym przez siebie rankingu „największych aktorek wszech czasów”. Pięć lat później zamieścił wykonanie przez nią utworu „Moon River” w filmie "Śniadanie u Tiffany’ego" (1961) na 4. lokacie listy „100 najlepszych piosenek filmowych”. W maju 2012 Hepburn znalazła się wśród brytyjskich ikon kulturowych, wybranych przez Petera Blake’a, które pojawiły się w jego nowej wersji najsłynniejszego dzieła − na okładce albumu "Sgt. Pepper’s Lonely Hearts Club Band" − aby uczcić w ten sposób najważniejsze osobistości kultury brytyjskiej, które autor podziwiał. Figura woskowa ukazująca aktorkę w roli Holly Golightly ze "Śniadania u Tiffany’ego" znajduje się w kilku filiach Madame Tussauds, m.in. w Hongkongu, Londynie i w Wiedniu. Zaprezentowany w 2015 robot Sophia wizualnie wzorowany był na Hepburn. Jej imieniem nazwano planetoidę (4238) Audrey. Hepburn pozostaje jedną z 16 osób, które zdobyły statuetkę Emmy, Grammy, Oscara i Tony, czyli tzw. EGOT.

</doc>
<doc id="4197602" url="https://pl.wikipedia.org/wiki?curid=4197602" title="Stalag 331">
Stalag 331

Stalag 331 – niemiecki obóz jeniecki okresu II wojny światowej.
Wiosną 1941 roku w I Okręgu Wojskowym powołano komendę obozu. Do pełnienia służby wartowniczej skierowano z Pasłęka do Dłutowa 1 batalion strzelców krajowych.
Komenda obozu mieściła się w Jeżach. 
Z polecenia Urzędu Policji Państwowej sekretarz kryminalny oraz dwaj jego podwładni z Pisza, starszy asystent Zühlke i asystent kryminalny Lemke, dokonywali selekcji jeńców. Pierwszą egzekucję na 120 jeńcach wykonano na przełomie sierpnia i września 1941 niedaleko Wincenty. Dokonała jej 1 kompania 13 rezerwowego batalionu policji z Pisza. W październiku rozstrzelano kolejną grupę 51 jeńców. Zorganizowano jeszcze trzecią egzekucję.
W październiku 1941 roku przebywało w obozie około 5000 osób. Jesienią 1941 w Łysym założono filię obozu. W listopadzie w obozie wybuchła epidemia tyfusu. W lutym 1942 roku zapadła decyzja o likwidacji obozu. Liczba ofiar stalagu 339 wynosi około 4000 osób.

</doc>
<doc id="4197604" url="https://pl.wikipedia.org/wiki?curid=4197604" title="Paul Maipan">
Paul Maipan

Paul Maipan (ur. 14 lutego 1944 w Manikamangalam) – indyjski duchowny rzymskokatolicki, w latach 1997–2022 biskup Khammam.
Życiorys.
27 sierpnia 2022 papież Franciszek przyjął jego rezygnację z funkcji biskupa diecezjalnego. 

</doc>
<doc id="4197605" url="https://pl.wikipedia.org/wiki?curid=4197605" title="Tulio Luis Ramírez Padilla">
Tulio Luis Ramírez Padilla

Tulio Luis Ramírez Padilla (ur. 28 lutego 1960 w Caracas) – wenezuelski duchowny katolicki, biskup pomocniczy Caracas w latach 2012–2020, biskup diecezjalny Guarenas od 2021.
Życiorys.
5 sierpnia 1984 otrzymał święcenia kapłańskie i został inkardynowany do archidiecezji Valencia en Venezuela. Pracował głównie jako duszpasterz parafialny. W 2011 został wikariuszem generalnym archidiecezji i kanclerzem kurii.
4 kwietnia 2012 papież Benedykt XVI mianował go biskupem pomocniczym archidiecezji Caracas, ze stolicą tytularną "Ausuccura". Sakry biskupiej udzielił mu 8 lipca 2012 kardynał Jorge Liberato Urosa Savino.
11 grudnia 2020 papież Franciszek przeniósł go na urząd biskupa diecezjalnego Guarenas. Ingres do katedry odbył 6 lutego 2021.

</doc>
<doc id="4197606" url="https://pl.wikipedia.org/wiki?curid=4197606" title="Laupheim West">
Laupheim West

Laupheim West (niem: "Bahnhof Laupheim West") – stacja kolejowa w Laupheim, w kraju związkowym Bawaria, w Niemczech. Według DB Station&amp;Service ma kategorię 5. Znajduje się na linii Ulm – Friedrichshafen.

</doc>
<doc id="4197611" url="https://pl.wikipedia.org/wiki?curid=4197611" title="Enrique José Parravano Marino">
Enrique José Parravano Marino

Enrique José Parravano Marino SDB (ur. 8 listopada 1955 w Turmero) – wenezuelski duchowny katolicki, biskup Maracay od 2019.
Życiorys.
14 stycznia 1984 otrzymał święcenia kapłańskie w zgromadzeniu salezjanów. Pracował w klasztorach w Puerto la Cruz, Méridzie i w Caracas. Był także ekonomem wenezuelskiej prowincji zakonnej.
27 kwietnia 2016 papież Franciszek mianował go biskupem pomocniczym archidiecezji Caracas, ze stolicą tytularną "Isola". Sakry biskupiej udzielił mu 9 lipca 2016 kardynał Jorge Liberato Urosa Savino.
19 lipca 2019 papież mianował go biskupem diecezji Maracay. 28 września 2019 kanonicznie objął urząd, a następnego dnia odbył ingres do katedry w Maracay.

</doc>
<doc id="4197613" url="https://pl.wikipedia.org/wiki?curid=4197613" title="Wilhelm Michel Ellis">
Wilhelm Michel Ellis



</doc>
<doc id="4197615" url="https://pl.wikipedia.org/wiki?curid=4197615" title="Słowenia na Letnich Igrzyskach Olimpijskich 2016">
Słowenia na Letnich Igrzyskach Olimpijskich 2016

Słowenię na Letnich Igrzyskach Olimpijskich 2016 reprezentowało 60 zawodników – 36 mężczyzn i 24 kobiet. Zdobyli razem cztery medale. Złoto wywalczyła judoczka Tina Trstenjak, a srebrne otrzymali kajakarz Peter Kauzer oraz żeglarz Vasilij Žbogar, a brązowy – judoczka Anamari Velenšek. Oficjalna lista zawodników została ustalona 22 lipca 2016 roku.
Był to siódmy udział reprezentacji Słowenii na letnich igrzyskach olimpijskich.
Reprezentanci.
Kajakarstwo.
Kajakarstwo górskie
Kajakarstwo klasyczne
Kolarstwo.
Kolarstwo górskie
Kolarstwo szosowe

</doc>
<doc id="4197617" url="https://pl.wikipedia.org/wiki?curid=4197617" title="Konstantin Łukaszew">
Konstantin Łukaszew

Konstantin Łukaszew, Константин Игнатьевич Лукашев (ur. 7 stycznia 1906 w Gorodcu, Gubernia mohylewska, Imperium Rosyjskie – zm. 23 maja 1987 w ZSRR) – radziecki i białoruski geolog, geochemik, geograf, działacz gospodarczy, członek Akademii Nauk BSSR (1953-).
Życiorys.
Urodził się w rodzinie chłopskiej. Ukończył Leningradzki Uniwersytet Państwowy ("Ленинградский государственный университет"), specjalizując się w geografii gleb (1930, według innych źródeł, w 1931), jednocześnie angażując się do pracy na tejże uczelni w charakterze asystenta w katedrze drogowego gleboznawstwa. Uzyskał tytuł doktora nauk geologicznych i mineralogicznych (1937), profesora (1938); pełnił funkcję m.in. kierownika wydziału, dziekana wydziału geologiczno-glebo-geograficznego, i dyrektora (rektora) uczelni (1938-1939). Uczestniczył w pracach badawczych przed podjęciem budowy Magistrali Bajkalsko-Amurskiej (1932-1935).
Jego dotychczasowe umiejętności organizacyjne sprawiły, iż przeniesiono go do pracy w resorcie handlu zagranicznego, powierzając mu pełnienie obowiązków prezesa radzieckiej spółki handlowej Amtorg w Nowym Jorku (1939-1944), oraz wiceprzewodniczącego Radzieckiej Komisji Zamówień Rządowych w Stanach Zjednoczonych ("Советская Правительственная Закупочная Комиссия") (1942-1944); przez około 2 miesiące p.o. jej przewodniczącego. Po powrocie do kraju objął stanowisko kierownika Katedry Handlu Międzynarodowego (1945-1947) i Katedry Geografii Ekonomicznej (1947-1952) Instytutu Handlu Zagranicznego MHZ ZSRR ("Институт внешней торговли МВТ СССР") w Moskwie. Jednocześnie na Wydziale Geografii Moskiewskim Uniwersytecie Państwowym, kierował Katedrą Geografii Fizycznej Świata i Geoekologii (1949-1952). Przeniesiony został na Białoruś, gdzie był m.in. rektorem Białoruskiego Uniwersytetu Państwowego (1952-1957), wiceprezydentem Akademii Nauk BSSR (1956-1969), kierownikiem Pracowni Problemów Geochemicznych AN BSSR ("Лаборатория геохимических проблем АН БССР") (1963-1979), oraz dyrektorem Instytutu Geochemii i Geofizyki AN BSSR ("Институт геохимии и геофизики АН БССР") (1971-1977). Prowadził też prace nad nowymi złożami ropy naftowej na Białorusi.
Był członkiem KPZR (1927-), Komitetu Centralnego KPB, Rady Najwyższej BSSR, i Prezydium Rady Najwyższej BSSR; założycielem (1954) i prezydentem Białoruskiego Towarzystwa Geograficznego ("Белорусское географическое общество") (1957-1960), jak i przewodniczącym Republikańskiego Zarządu Towarzystwa Znanie ("Знание") (1956-1972); radnym Leningradu.

</doc>
<doc id="4197622" url="https://pl.wikipedia.org/wiki?curid=4197622" title="Arockia Sebastian Durairaj">
Arockia Sebastian Durairaj

Alangaram Arockia Sebastian Durairaj (ur. 3 maja 1957 w Thirunagar) – indyjski duchowny rzymskokatolicki, werbista, arcybiskup metropolita Bhopal.
Życiorys.
Święcenia kapłańskie przyjął 8 maja 1985 w zgromadzeniu werbistów. Przez wiele lat pracował w placówkach formacyjnych dla werbistów. W 2005 został przełożonym środkowoindyjskiej prowincji zakonu.
11 maja 2009 został mianowany biskupem Khandwa, zaś 16 lipca 2009 z rąk arcybiskupa Leo Cornelio przyjął sakrę biskupią.
4 października 2021 został mianowany arcybiskupem metropolitą Bhopal.

</doc>
<doc id="4197624" url="https://pl.wikipedia.org/wiki?curid=4197624" title="Ambasadorowie Izraela w Stanach Zjednoczonych">
Ambasadorowie Izraela w Stanach Zjednoczonych

Ambasadorowie Izraela w Stanach Zjednoczonych – lista ambasadorów Izraela w Stanach Zjednoczonych.
Lista ambasadorów:

</doc>
<doc id="4197640" url="https://pl.wikipedia.org/wiki?curid=4197640" title="Quakers Yard (stacja kolejowa)">
Quakers Yard (stacja kolejowa)

Quakers Yard (ang. "Quakers Yard railway station") – stacja kolejowa w Treharris w hrabstwie Merthyr Tydfil, w Walii. Znajduje się na Merthyr Line. Jest obsługiwana przez pociągi Arriva Trains Wales. 
Połączenia.
Pociągi kursują co pół godziny w każdą stronę, na północ do Merthyr Tydfil i na południe do Pontypridd i Cardiff Central. Pociągi w kierunku południowym kursują naprzemiennie do Barry Island i Bridgend przez Vale of Glamorgan Line. W niedziele pociągu kursują co dwie godziny do Merthyr &amp; Bridgend. 

</doc>
<doc id="4197652" url="https://pl.wikipedia.org/wiki?curid=4197652" title="Hańba!">
Hańba!

Hańbaǃ – polski zespół muzyczny założony w 2013 w Krakowie, grający muzykę punkrockową, folkową, klezmerską. W swych utworach opowiada o międzywojennej Polsce. Muzycy wykorzystują tradycyjne instrumentarium do ekspresyjnych, punkowych aranżacji, śpiewając teksty własne oraz m.in. Juliana Tuwima, Władysława Broniewskiego, Lucjana Szenwalda i Jana Brzechwy. Członkowie grupy grali wcześniej w zespołach folkowych (Bumtralala, Południca!), punkowych (Ziemniaki), indierockowych (SuperXiu, Two Red Triangles), a także metalowych (Crowmoth).
Historia.
Pomysł założenia zespołu padł w 2008 roku. Zespół początkowo miał się nazywać "Luxtorpeda". Pomysł na nazwę „Hańba!” wziął się z filmu "Śmierć prezydenta" Jerzego Kawalerowicza, w którym ta kwestia jest często powtarzana. W koncertach często towarzyszy im Scotia Gilroy (znana z grupy Vladimirska) lub Krakowski Chór Rewolucyjny. Zespół aktywnie współpracuje z białoruskim zespołem Dzieciuki.
Pierwszy raz na żywo wystąpili w rodzinnym Krakowie w marcu 2013 roku. "Hańba!" w latach 2013–2014 wydała trzy epki nakładem własnego wydawnictwa Karoryfer Lecoldsː w 2013 roku album "Figa z makiem", natomiast w 2014 – "Prosto w serce" oraz "Guma i gówno"; wszystkie udostępnione bezpłatnie w internecie. W 2015 roku ukazał się debiutancki album grupy, wydany nakładem wydawnictwa Antena Krzyku.
7 lutego 2016 roku wydana została debiutancka długogrająca płyta zespołu. W 2017 roku wydany został album "Będą bićǃ".
Grupa muzyczna występowała już m.in. na Off Festivalu (2015), 36. Euroradio Folk Festival – EtnoKraków (2015), Festiwalu Filmu i Sztuki „Dwa Brzegi” (2015), Visegard Wave w Czeremsze (2014) czy Skrzyżowaniu Kultur – Sounds Like Poland (2014), a także w Narodowej Galerii Sztuki Zachęta (2014) oraz Muzeum Historii Żydów Polskich Polin (2015). W sierpniu 2015 roku amerykańska rozgłośnia KEXP nagrała ich koncert na ulicach katowickiego Nikiszowca. Zespół wystąpił również na Tauron Arenie 10 października 2018 roku, grając jako support dla Jacka White'a.
Tematyka i inspiracje.
Za teksty piosenek służą im wiersze międzywojennych poetów, np. Tuwima, Brzechwy i Broniewskiego. Inspirację stanowi „Polska przedwojenna z jej rewolucyjną i antysanacyjną poezją, kabaretami, kulturą robotniczą, folklorem politycznym i ludycznym”. Łączy rozmaite style muzyczne, m.in. punk rock, folk, muzykę klezmerską.

</doc>
<doc id="4197653" url="https://pl.wikipedia.org/wiki?curid=4197653" title="Miedziany Potok">
Miedziany Potok



</doc>
<doc id="4197670" url="https://pl.wikipedia.org/wiki?curid=4197670" title="Rădăuți (stacja kolejowa)">
Rădăuți (stacja kolejowa)

Rădăuți (rum: "Gara Rădăuți") – stacja kolejowa w miejscowości Radowce, w Okręgu Suczawa, w Rumunii. Stacja jest obsługiwana przez pociągi Căile Ferate Române (CFR). Znajduje się na linii kolejowej Dornești - Brodina.
Budynek dworca widnieje na liście obiektów zabytkowych okręgu Suczawa.

</doc>
<doc id="4197677" url="https://pl.wikipedia.org/wiki?curid=4197677" title="Berlin Feuerbachstraße">
Berlin Feuerbachstraße

Berlin Feuerbachstraße () – przystanek kolejowy w Berlinie, w Niemczech, w dzielnicy Steglitz. Znajduje się na 5,7 km Wannseebahn na skrzyżowaniu z drogą o tej samej nazwie.
Obsługuje lokalny ruch pasażerski S-Bahn linii S1. 
Według DB Station&amp;Service ma kategorię 5.

</doc>
<doc id="4197681" url="https://pl.wikipedia.org/wiki?curid=4197681" title="Chusain Jamaszew">
Chusain Jamaszew

Chusain Mingazietdinowicz Jamaszew (ros. Хусаин Мингазетдинович Ямашев, ur. 1882 w Kazaniu, zm. 13 marca 1912 tamże) – tatarski i rosyjski rewolucjonista, bolszewik, publicysta.
Życiorys.
Urodził się w rodzinie handlowca. W 1902 ukończył tatarskie seminarium nauczycielskie w Kazaniu, w styczniu 1903 wstąpił do kazańskiej organizacji socjaldemokratycznej, napisał proklamację w języku tatarskim, organizował kółka socjaldemokratyczne w fabryce i seminarium nauczycielskim. W 1905 kierował tatarską grupą przy Kazańskim Komitecie SDPRR, w grudniu 1905 przeszedł na nielegalną stopę, w listopadzie 1906 wyjechał do Orenburga, gdzie od 4 stycznia 1907 wydawał tatarskojęzyczną gazetę „Ural”, która jednak 27 kwietnia 1907 została zamknięta przez władze, a sam Jamaszew poddany śledztwu. W końcu lata 1907 podjął współpracę z liberalną gazetą „Kazan-Muchbire”, nawiązując kontakt z czołową tatarską inteligencją. W sierpniu 1911 wstąpił na Wydział Prawny Uniwersytetu Kazańskiego, gdzie kierował kółkiem tatarskiej młodzieży.

</doc>
<doc id="4197682" url="https://pl.wikipedia.org/wiki?curid=4197682" title="Księży Potok (dopływ Uszwicy)">
Księży Potok (dopływ Uszwicy)

Księży Potok – potok, lewy dopływ Uszwicy.
Zlewnia potoku znajduje się w gminie Lipnica Murowana. Potok wypływa w Lipnicy Górnej, na terenie leśnym, przez który w większości spływa w kierunku wschodnim. Ostatnie kilkaset metrów, znajdujące się już w miejscowości Lipnica Murowana, płynie pomiędzy polami, przepływa pod mostem na drodze wojewódzkiej nr 966, kończąc swój bieg w Uszwicy.

</doc>
<doc id="4197684" url="https://pl.wikipedia.org/wiki?curid=4197684" title="Xeraco (stacja kolejowa)">
Xeraco (stacja kolejowa)

Xeraco (hiszp. "Estación de Jaraco") – stacja kolejowa w miejscowości Xeraco, w prowincji Walencja, we wspólnocie autonomicznej Walencja, w Hiszpanii.
Jest obsługiwana przez pociągi linii C-1 Cercanías Valencia przewoźnika RENFE.
Położenie stacji.
Znajduje się na Silla – Gandia w km 43,5, na wysokości 7 m n.p.m.
Historia.
Stacja została otwarta 19 sierpnia 1878 wraz z odcinkiem Silla-Benifayó linii Silla-Cullera. Linię zbudowała Compañía del Ferrocarril Económico de Silla a Cullera. W 1923 spółka przeszła do większej kompanii o nazwie Norte. Stan ten się utrzymywał do 1941, kiedy to nastąpiła nacjonalizacja kolei w Hiszpanii i powstanie RENFE.
Od 31 grudnia 2004 Renfe Operadora obsługuje linie kolejowe, podczas gdy Adif jest właścicielem obiektów kolejowych.

</doc>
<doc id="4197695" url="https://pl.wikipedia.org/wiki?curid=4197695" title="Władimir Safonow (lotnik)">
Władimir Safonow (lotnik)

Władimir Iljicz Safonow (ros. Владимир Ильич Сафонов, ur. w Permie, zm. 22 listopada 1993 w Puszkinie) – radziecki lotnik wojskowy, Bohater Związku Radzieckiego (1944).
Życiorys.
Urodził się w rodzinie robotniczej. W 1935 skończył szkołę, pracował jako ślusarz w fabryce maszyn im. Lenina w Permie, uczył się w aeroklubie, od 1937 służył w Armii Czerwonej. W 1939 ukończył Permską Wojskową Szkołę Lotniczą i został w niej instruktorem, od sierpnia 1942 walczył w wojnie z Niemcami w składzie 751 pułku/8 gwardyjskiego pułku 8 Gwardyjskiej Dywizji Lotniczej 2 Gwardyjskiego Korpusu Lotniczego dalekiego zasięgu jako dowódca załogi nocnego bombowca Ił-4, a od połowy 1943 dowódca eskadry, do października 1994 wykonał 242 lotów bojowych, prowadząc naloty na obiekty przemysłowe i transportowe i technikę wojskową przeciwnika, w tym na głębokich tyłach – w Królewcu, Helsinkach, Warszawie i Tilsit. Łącznie w czasie wojny wykonał 270 lotów bojowych. W 1946 został przeniesiony do rezerwy w stopniu kapitana, później pracował w lotnictwie cywilnym.
Odznaczenia.
I medale.

</doc>
<doc id="4197700" url="https://pl.wikipedia.org/wiki?curid=4197700" title="Kościół Najświętszej Maryi Panny Szkaplerznej w Dąbrowie Tarnowskiej">
Kościół Najświętszej Maryi Panny Szkaplerznej w Dąbrowie Tarnowskiej

Kościół Najświętszej Maryi Panny Szkaplerznej – rzymskokatolicki kościół parafialny należący do dekanatu Dąbrowa Tarnowska diecezji tarnowskiej.
Budynek wzniesiono w latach 1948-65 według projektu architekta Zbigniewa Wzorka, pracami budowlanymi kierował majster Piotr Marek. Budowla została konsekrowana w 1965 roku przez biskupa tarnowskiego Jerzego Ablewicza.
Reprezentuje styl architektoniczny przedwojennego klasycyzmu i modernizmu, nawiązując do włoskiej Villi Rotonda Andrei Palladio. Świątynię wybudowano z cegły i żelbetu na planie krzyża greckiego, nakrytego w centralnej części kopułą. Ramiona krzyża zamknięte są ścianami prostymi poprzedzonymi monumentalnymi portykami ośmiokolumnowymi, oprócz ramienia północnego, które jest poprzedzone portykiem czterokolumnowym. Gładkie ściany świątyni posiadają wysmukłe, zamknięte półkoliście okna. Elewacje są zwieńczone wydatnym obiegającym gzymsem poważnie wystającym nad lico muru. Świątynia jest nakryta dachami dwuspadowymi. Na osi jest umieszczona spłaszczona kopuła posadowiona na wysokim tamburze posiadającym prostokątne okna, całość jest zwieńczona iglicą. Wewnątrz znajduje się szeroka nawa główna, która ujmują z lewej i prawej strony węższe nawy boczne, z przodu jest poprzedzona płytkim przedsionkiem. Prezbiterium zamknięte jest półkoliście, za nim znajdują się pomieszczenia zakrystii. Ściany przedzielone są pilastrami, nawy są oddzielone kolumnami. Sklepienia prezbiterium, południowej części nawy głównej oraz naw bocznych nakrywa strop żelbetowy z dekoracją kasetonową, podniebie kopuły jest również ozdobione kasetonami.

</doc>
<doc id="4197704" url="https://pl.wikipedia.org/wiki?curid=4197704" title="Bayonet Point">
Bayonet Point

Bayonet Point – jednostka osadnicza w Stanach Zjednoczonych, w stanie Floryda, w hrabstwie Pasco.

</doc>
<doc id="4197709" url="https://pl.wikipedia.org/wiki?curid=4197709" title="Beacon Square">
Beacon Square

Beacon Square – jednostka osadnicza w Stanach Zjednoczonych, w stanie Floryda, w hrabstwie Pasco, nad Zatoką Meksykańską.

</doc>
<doc id="4197712" url="https://pl.wikipedia.org/wiki?curid=4197712" title="Aleksiej Nazarow (lotnik)">
Aleksiej Nazarow (lotnik)

Aleksiej Timofiejewicz Nazarow (ros. Алексей Тимофеевич Назаров, ur. we wsi Chutyń w obwodzie nowogrodzkim, zm. 21 września 1951 w miejscowości Klaźma w rejonie puszkińskim w obwodzie moskiewskim) – radziecki lotnik wojskowy, Bohater Związku Radzieckiego (1944).
Życiorys.
Urodził się w rodzinie chłopskiej. Skończył 9 klas, pracował jako ślusarz w fabryce w Połtawie, od 1931 służył w Armii Czerwonej, w 1933 ukończył Leningradzką Wojskową Szkołę Lotniczo-Techniczną, a w 1939 wojskową lotniczą szkołę pilotów w Engelsie. Od 1941 uczestniczył w wojnie z Niemcami, w końcu grudnia 1941 został włączony w skład 750 pułku bombowców dalekiego zasięgu 51 Dywizji Lotniczej Dalekiego Zasięgu, 18 sierpnia 1942 pułk ten został przemianowany na 3 gwardyjski pułk lotniczy dalekiego zasięgu. Brał udział w bitwie pod Kurskiem, bombardowaniu pozycji ciężkiej artylerii ostrzeliwującej blokowany Leningrad, wyzwoleniu Krymu i Ukrainy, walkach nad Polską, rozbiciu wojsk Osi na terytorium Rumunii, Węgier, Czechosłowacji i Prus Wschodnich oraz szturmie Berlina. Do 8 sierpnia 1944 jako zastępca dowódcy 18 gwardyjskiego pułku lotniczego 2 Gwardyjskiej Dywizji Lotniczej 2 Gwardyjskiego Korpusu Lotniczego wykonał 215 lotów bojowych, w tym 205 nocnych, wykonując 15 nalotów bombowych na dalekie cele. Brał udział w nalotach na Królewiec (trzykrotnie – 18 lipca 1942, 25 lipca 1942 i 12 kwietnia 1943), Gdańsk (18 sierpnia 1942) Warszawę (trzykrotnie – 20 sierpnia 1942, 1 września 1942 i 12 maja 1943), Bukareszt (13 września 1942), Memel (29 września 1942), Lwów (4 września 1942), Kowno (10 kwietnia 1943) i Dwinsk (20 kwietnia 1943). Po wojnie nadal służył w siłach powietrznych, w 1946 został przeniesiony do rezerwy w stopniu podpułkownika.
Odznaczenia.
I medale.

</doc>
<doc id="4197713" url="https://pl.wikipedia.org/wiki?curid=4197713" title="Connerton">
Connerton

Connerton – jednostka osadnicza w Stanach Zjednoczonych, w stanie Floryda, w hrabstwie Pasco.

</doc>
<doc id="4197714" url="https://pl.wikipedia.org/wiki?curid=4197714" title="Binay Kandulna">
Binay Kandulna

Binay Kandulna (ur. 3 stycznia 1964 w Gondra) – indyjski duchowny rzymskokatolicki, od 2012 biskup Khunti.
Życiorys.
Święcenia kapłańskie przyjął 23 kwietnia 1994 i został inkardynowany do diecezji Khunti. Pracował jako wikariusz w Mahugaon i przy katedrze w Khunti, jednocześnie pełniąc obowiązki m.in. katechety w szkole średniej oraz sędziego trybunału kościelnego. Od 2004 współpracował z indyjską nuncjaturą.
10 lutego 2009 został prekonizowany biskupem pomocniczym Ranchi ze stolicą tytularną "Auzegera". Sakry biskupiej udzielił mu 1 maja 2009 kard. Telesphore Toppo.
30 listopada 2012 roku został mianowany ordynariuszem diecezji Khunti.

</doc>
<doc id="4197716" url="https://pl.wikipedia.org/wiki?curid=4197716" title="Crystal Springs (Floryda)">
Crystal Springs (Floryda)

Crystal Springs – jednostka osadnicza w Stanach Zjednoczonych, w stanie Floryda, w hrabstwie Pasco.

</doc>
<doc id="4197719" url="https://pl.wikipedia.org/wiki?curid=4197719" title="Puchar Kontynentalny 2017/2018">
Puchar Kontynentalny 2017/2018

21. edycja Pucharu Kontynentalnego rozgrywana była od 29 września 2017 roku do 14 stycznia 2018 roku.
Ostateczne miejsca rozgrywanych turniejów zostały potwierdzone w Bratysławie. Do rozgrywek przystąpi zespół aktualnego wicemistrza Polski – GKS Tychy, który rozpoczął zmagania od II rundy.
I runda.
Grupa A.
Tabela
Wyniki
II runda.
Grupa B.
Tabela
Wyniki
Grupa C.
Tabela
Wyniki
III runda.
Grupa D.
Tabela
Wyniki
Grupa E.
Tabela
Wyniki
Superfinał.
Tabela
Wyniki
Indywidualne.
W turnieju finałowym przyznano nagrody indywidualne:

</doc>
<doc id="4197720" url="https://pl.wikipedia.org/wiki?curid=4197720" title="Dade City North">
Dade City North

Dade City North – jednostka osadnicza w Stanach Zjednoczonych, w stanie Floryda, w hrabstwie Pasco.

</doc>
<doc id="4197721" url="https://pl.wikipedia.org/wiki?curid=4197721" title="Elfers">
Elfers

Elfers – jednostka osadnicza w Stanach Zjednoczonych, w stanie Floryda, w hrabstwie Pasco.

</doc>
<doc id="4197728" url="https://pl.wikipedia.org/wiki?curid=4197728" title="Holiday (Floryda)">
Holiday (Floryda)

Holiday – jednostka osadnicza w Stanach Zjednoczonych, w stanie Floryda, w hrabstwie Pasco.

</doc>
<doc id="4197731" url="https://pl.wikipedia.org/wiki?curid=4197731" title="Hudson (Floryda)">
Hudson (Floryda)

Hudson – jednostka osadnicza w Stanach Zjednoczonych, w stanie Floryda, w hrabstwie Pasco, nad Zatoką Meksykańską.

</doc>
<doc id="4197732" url="https://pl.wikipedia.org/wiki?curid=4197732" title="Joseph Kariyil">
Joseph Kariyil

Joseph Kariyil (ur. 11 stycznia 1949 w Arthunkal) – indyjski duchowny rzymskokatolicki, od 2009 biskup Koczin.
Życiorys.
Święcenia kapłańskie przyjął 19 grudnia 1973 i został inkardynowany do diecezji Koczin. Przez kilkanaście lat pracował jako wikariusz, zaś w latach 1992-2000 był dyrektorem centrum duszpasterskiego w Kerali. Od 2000 wikariusz generalny diecezji.
12 marca 2005 został prekonizowany biskupem Punalur. Sakry biskupiej udzielił mu 3 maja 2005 jego poprzednik, bp Mathias Kappil.
8 maja 2009 otrzymał nominację na biskupa rodzinnej diecezji. Ingres odbył się 5 lipca 2009.

</doc>
<doc id="4197734" url="https://pl.wikipedia.org/wiki?curid=4197734" title="Jasmine Estates">
Jasmine Estates

Jasmine Estates – jednostka osadnicza w Stanach Zjednoczonych, w stanie Floryda, w hrabstwie Pasco.

</doc>
<doc id="4197735" url="https://pl.wikipedia.org/wiki?curid=4197735" title="Lacoochee">
Lacoochee

Lacoochee – jednostka osadnicza w Stanach Zjednoczonych, w stanie Floryda, w hrabstwie Pasco.

</doc>
<doc id="4197736" url="https://pl.wikipedia.org/wiki?curid=4197736" title="Karol Kernberg">
Karol Kernberg

Karol Kernberg ps. „Karol Ziarski” (ur. 9 października 1896 we Lwowie, zm. wiosną 1940 w Katyniu) – chorąży Wojska Polskiego, kawaler Krzyża Niepodległości, ofiara zbrodni katyńskiej.
Życiorys.
Urodził się w rodzinie Adolfa i Antoniny ze Steningów. W maju 1914 r. wstąpił do Związku Strzeleckiego we Lwowie. W sierpniu 1914 zgłosił się do Legionów, przydzielony do 1 plutonu 1. kompanii III batalionu 1 pułku piechoty. W wyniku odniesionych ran w walkach pod Laskami, wysłany do szpitala w Täplitz-Schönau. 8 grudnia 1914 przebywał w szpitalu zlokalizowanym w szkole męskiej Alleegasse w Cieplicach. Po wyjściu ze szpitala wcielony do 2 a następnie 5 kompanii uzupełniającej 5 pułku piechoty I Brygady Legionów. 25 marca 1916 włączony do kadry artylerii. 16 kwietnia 1916 wysłany z Kozienic do stacji zbornej w Kowlu i wcielony do artylerii 2 pułku piechoty II Brygady Legionów. Aresztowany za agitację w związku z kryzysem przysięgowym. Wcielony do 2 kompanii odwodowej 2 pułku Polskiego Korpusu Posiłkowego. W trakcie bitwy pod Rarańczą dostał się do niewoli i został internowany w Szeklencze, wstąpił do POW. Jako poddany austriacki, wcielony do c. i k. armii i wysłany na front włoski. Jako członek POW działał wśród Polaków w armii austriackiej. W sierpniu 1918 przybył do Lwowa a stamtąd udał się do Warszawy. Na rozkaz szefostwa POW zgłosił się do służby w Polskiej Sile Zbrojnej. W listopadzie 1918 uczestniczył w rozbrajaniu Niemców w Warszawie, później w walkach z Ukraińcami o Lwów. Uczestniczył w wojnie 1920 r.
W okresie międzywojennym pozostał w wojsku. W 1931 roku był sierżantem w 19 pułku piechoty we Lwowie. Następnie w 6 pułku artylerii ciężkiej.
W kampanii wrześniowej walczył w 6 pułku artylerii ciężkiej. 18 września 1939 w Haliczu dostał się do niewoli radzieckiej. 17 października 1939 przywieziony do obozu przejściowego dla jeńców w Krzywym Rogu. Znajduje się na liście jeńców obozu z 15 grudnia 1939 jako oficer 6 pac. 23 grudnia 1939 wymieniony na liście młodszych oficerów obozu w Krzywym Rogu przeznaczonych do przesłania do obozu w Kozielsku i Starobielsku. 28 stycznia 1940 wysłany do obozu w Kozielsku, dokąd dotarł 14 lutego 1940. Między 28 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa 052/4, poz.42, nr akt 4906 z 27.04.1940. Został zamordowany 30 kwietnia 1940 przez NKWD w lesie katyńskim. Zidentyfikowany podczas ekshumacji prowadzonej przez Niemców w 1943, zapis w dzienniku ekshumacji pod datą 02.06.1943. Przy szczątkach w mundurze chorążego znaleziono: wizytówki z nazwiskiem: Ziarski-Krenberg Karol, chorąży; kieszonkowy kalendarzyk, dwa odznaczenia, dwa medale, pierścień z napisem „Gold gab ich für Eisen 1914”. Figuruje na liście AM-266-3829. Natomiast na liście Komisji Technicznej PCK pod numerem: GARF-137-03829 figuruje jako nierozpoznany oficer, oprócz przedmiotów znalezionych wg listy AM wymieniono: „Krzyż Obrońców Niepodległości i 3 medaliki”"."
Życie prywatne.
Mieszkał we Lwowie. Żonaty z Fryderyką z d. Barnasz (nauczycielka), miał dwoje dzieci – Krystynę Wandę (ur. 4 grudnia 1920) i Tadeusza. Wielbiciel teatru, zaprzyjaźniony z aktorami i malarzami. Był reżyserem w Kole Dramatycznym 19 pułku piechoty „Odsieczy Lwowa”. Reżyserował m.in. „Komedię o człowieku który redagował gazetę”.
Rodzina została zesłana do Kazachstanu, a następnie wraz z Armią gen. Andersa ewakuowała się do Iranu. Tadeusz Kernberg wstąpił do Wojska Polskiego, a następnie w Wielkiej Brytanii pisał do polonijnej prasy pod pseudonimem Tadeusz Ziarski. Krystyna Wanda, po ukończeniu kursu pielęgniarskiego, pracowała jako pielęgniarka w Iranie i Pakistanie. Wraz z matką w 1947 wyemigrowała do Australii. Wyszła za mąż za żołnierza Samodzielnej Brygady Strzelców Karpackich, Mariana Jackiewicza. "„Została kierowniczką Polskiego Gimnazjum w Hobart; zorganizowała i prowadziła pierwszy kurs maturalny z języka polskiego. Poza tym sprawowała urząd australijskiego sędziego pokoju i udzielała się jako tłumacz przysięgły. Autorka dziesiątków artykułów w prasie polonijnej i australijskiej, tłumaczka polskich kolęd na język angielski, reżyserka rewii, autorka teatralnych jednoaktówek i wierszy. Jej poezję drukował „Tygodnik Polski” w Melbourne w dodatku kulturalno-literackim „Margines” oraz sydnejskie „Wiadomości Polskie”, „Kurier Polski” i „Przegląd Katolicki”".

</doc>
<doc id="4197737" url="https://pl.wikipedia.org/wiki?curid=4197737" title="Kaplica św. Mikołaja w Żonqor">
Kaplica św. Mikołaja w Żonqor

Kaplica świętego Mikołaja ( or "ta' San Niklaw", ), czasem znana jako "Tas-Subriċint" – rzymskokatolicka kaplica, stojąca na terenie Żonqor, pomiędzy Marsaskalą a Żabbar na Malcie. Oryginalna kaplica poświęcona św. Mikołajowi istniała na tym miejscu od co najmniej początków XVI wieku, lecz w XVII wieku została desakralizowana. Istniejący budynek powstał w latach 1759–1762 w stylu barokowym. Współcześnie kaplica znajduje się w granicach administracyjnych Marsaskali, lecz zarządzana jest przez parafię Żabbar.
Historia.
Dokumenty notarialne z początków XVI wieku sugerują, że na terenie Żonqor istniała kaplica poświęcona świętemu Mikołajowi. Kaplica ta podlegała parafii św. Katarzyny w Żejtun, stała na gruncie należącym do niejakiego Salvu Burlò. W roku 1575 była wizytowana przez biskupa Pietro Dusinę, który znalazł kaplicę z ołtarzem, nieozdobioną i bez drzwi. Burlò został zobowiązany do zamontowania drewnianych drzwi.
Kaplica nie była dobrze utrzymywana, nie była regularnie użytkowana, co poskutkowało jej zdesakralizowaniem przez biskupa Miguela Camarasę 25 marca 1659 roku, i powtórnie w roku 1666 przez biskupa Lorenzo D’Astiria. Jednak była wciąż używana przez kilka następnych lat, w końcu będąc zdesakralizowaną po raz trzeci przez biskupa Miguela de Molinę 25 marca 1679.
Istniejąca kaplica zbudowana została przez prawnika Giovanniego Battistę Azzopardi Barbarę, aby wypełnić wolę jego ojca, Giana Francesco. Kamień węgielny położony został
10 lipca 1759 roku przez prałata Giovanniego Marię Azzopardi Castellettiego. Budowę zakończono w ciągu trzech lat, kaplicę konsekrowano w roku 1762. Kaplica zbudowana została przypuszczalnie, aby służyć potrzebom religijnym okolicznych rolników; jest również znana jako "Tas-Subriċint". W pewnym czasie koło wejścia do kaplicy umieszczona została tabliczka z inskrypcją "non gode l'immunita ecclesias", oznaczająca, że kaplica nie jest sanktuarium gwarantującym nietykalność.
Budynek kaplicy został uszkodzony podczas II wojny światowej, w listopadzie 1945 roku uszkodzenia zostały naprawione. Przez jakiś czas kaplica była używana przez członków "Society of Christian Doctrine" w Żabbar jako miejsce rekolekcyjne.
Współcześnie kaplica znajduje się w granicach administracyjnych Marsaskali, lecz jest częścią parafii Żabbar. Budynek jest otwarty w piątki wieczorem na różaniec lub adorację; msza święta odbywa się tutaj raz w miesiącu. 
Kaplica umieszczona jest na liście National Inventory of the Cultural Property of the Maltese Islands. Jest ona omyłkowo umieszczona na liście dwukrotnie, pod nr 1741 oraz 2102, odpowiednio w Marsaskali i Żabbar. Na tym drugim miejscu faktycznie znajduje się betonowe stanowisko ogniowe ("pillbox") z okresu II wojny światowej.
Architektura.
Kaplica zbudowana została w stylu barokowym, materiałem był lokalny wapień. Ma kształt prostokąta, posiada niewielką cylindryczną kopułę z latarnią. Fasada zawiera główny portal, otoczony z każdego boku przez parę pilastrów stojących na cokołach. Wejście umieszczone jest w środkowym segmencie, jest ozdobione modelowanym profilem i zwieńczone frontonem. Okno doświetlające kaplicę umieszczono ponad drzwiami. Szerokie belkowanie zwieńczone gzymsem biegnie wzdłuż całej fasady, a inny trójkątny fronton wieńczy centralny segment. 
Poniżej górnego frontonu znajduje się tarcza herbowa biskupa Bartolomé Rulla, zwieńczona herbem Wielkiego Mistrza Manuela Pinto. Ponad wejściem umieszczona jest tablica z łacińską inskrypcją, upamiętniającą ukończenie budowy kaplicy, dłuższa inskrypcja, opisująca przebieg budowy znajduje się wewnątrz kaplicy.
Dzieła sztuki.
"Retabulum" kaplicy przedstawia św. Mikołaja w stroju biskupim, jego wykonanie przypisywane jest Mattia Pretiemu. Oryginalny obraz znajduje się w Muzeum Sanktuarium w Żabbar, zaś w kaplicy umieszczona jest kopia, pędzla Michaela Mifsuda.
Mała drewniana figura św. Mikołaja w XVII wieku została przeniesiona ze starej kaplicy do Sanktuarium w Żabbar, lecz została umieszczony w nowej kaplicy, kiedy tylko ta została ukończona. W końcu przeniesiono statuę do Muzeum Sanktuarium w Żabbar, zaś w kaplicy znajduje się inna figura świętego.

</doc>
<doc id="4197741" url="https://pl.wikipedia.org/wiki?curid=4197741" title="Land O’ Lakes (Floryda)">
Land O’ Lakes (Floryda)

Land O’ Lakes – jednostka osadnicza w Stanach Zjednoczonych, w stanie Floryda, w hrabstwie Pasco.

</doc>
<doc id="4197745" url="https://pl.wikipedia.org/wiki?curid=4197745" title="Cereal Partners Poland Toruń Pacific">
Cereal Partners Poland Toruń Pacific

Cereal Partners Poland Toruń Pacific – przedsiębiorstwo produkujące płatki śniadaniowe Nestle z siedzibą w Toruniu.
Lokalizacja.
Przedsiębiorstwo znajduje się we wschodniej części miasta, w dzielnicy Winnica, przy ul. Szosa Lubicka 38/58.
Historia.
Początki zakładu sięgają końca XIX wieku, kiedy to powstała krochmalnia założona przez niemieckie stowarzyszenie Evangelische Brüder-Unität. Po odzyskaniu przez Polskę niepodległości w 1918 roku przedsiębiorstwo to wykupiła polska administracja, a po kilku latach jego nowym właścicielem została spółka Luboń – Wronki z Wielkopolski.
Po II wojnie światowej spółka ta wznowiła działalność zakładu, który w 1947 roku znacjonalizowano. Produkcję krochmalu w zakładzie zakończono w 1974 roku. 22 lipca 1977 roku rozpoczęto w nim produkcję płatków kukurydzianych, do której maszyny i elementy linii produkcyjnej przywieziono do Torunia z Wielkiej Brytanii.
W 1990 roku zakład sprywatyzowano i przekształcono w firmę Toruń-Pacific, która należała do miasta oraz zagranicznego konsorcjum z siedzibą w San Francisco nad Pacyfikiem, stąd też ówczesna nazwa zakładu: Toruń - Pacific. W 1994 roku zakład został częścią grupy Cereal Partners Worldwide, powołanej przez gigantów branży spożywczej - szwajcarskie Nestlé i amerykańskie General Mills.
Na początku lat 2000 w Lubiczu koło Torunia otwarto filię zakładu, w której produkowane są batoniki zbożowe Nestlé.
W 2010 roku w Grębocinie koło Torunia otwarto centrum logistyczne zakładu pod nazwą Panattoni Park Toruń.
Produkcja.
Zakład produkuje:

</doc>
<doc id="4197746" url="https://pl.wikipedia.org/wiki?curid=4197746" title="Morris Cohen (szpieg)">
Morris Cohen (szpieg)

Morris Cohen (ur. 2 lipca 1910 w Nowym Jorku, zm. 23 czerwca 1995 w Moskwie) – szpieg na rzecz ZSRR działający w USA.
Życiorys.
Urodził się w rodzinie żydowskich imigrantów z Imperium Rosyjskiego; ojciec pochodził z guberni kijowskiej, matka z Wilna. Ukończył college i w 1935 Uniwersytet Columbia, nauczał historii w szkole średniej. Choć nie należał do partii komunistycznej, był zagorzałym antyfaszystą i antynacjonalistą. Po wybuchu wojny domowej w Hiszpanii wyjechał nielegalnie do Hiszpanii, by walczyć w Brygadzie im. Lincolna; był ranny w walkach. Podczas pobytu w Hiszpanii został zwerbowany przez wywiad ZSRR i w listopadzie 1938 wrócił do USA jako agent-łącznik. W 1941 poślubił działaczkę komunistyczną Leontynę Petkę. Gdy w grudniu 1941 USA znalazły się w stanie wojny z Niemcami, wstąpił do amerykańskiej armii. Później walczył w składzie ekspedycyjnych sił USA w Europie Zachodniej, otrzymał odznaczenia bojowe. Po demobilizacji w listopadzie 1945 wrócił do kraju, gdzie wznowił współpracę z wywiadem ZSRR, jednak po wyjeździe rezydenta Anatolija Jackowa do Europy w końcu 1946 łączność została zerwana; wznowił ją w 1948 nielegalny funkcjonariusz William Fisher. W 1950 wyjechał z żoną do Moskwy, gdzie 1950-1954 pracował w Zarządzie Nielegalnego Wywiadu MGB, później KGB ZSRR, w 1954 udał się do W. Brytanii. Przekazywał do ZSRR informacje na temat tajnej techniki rakietowej. W styczniu 1961 jego praca została ujawniona brytyjskim władzom przez Michała Goleniewskiego, i Cohenowie zostali aresztowani; w marcu 1961 Morris został skazany na 25 lat, a Lona na 20 lat więzienia. W sierpniu 1969 Morris Cohen został wymieniony na aresztowanego w ZSRR agenta brytyjskiego wywiadu i wrócił do ZSRR. Podjął pracę w Zarządzie "S" (Wywiadu Nielegalnego) Pierwszego Głównego Zarządu KGB ZSRR, uzyskując obywatelstwo ZSRR. W KGB pracował do rozpadu ZSRR. W 1998 wydano w Rosji znaczek pocztowy z jego wizerunkiem.
Odznaczenia.
I medale.

</doc>
<doc id="4197749" url="https://pl.wikipedia.org/wiki?curid=4197749" title="NickToons">
NickToons



</doc>
<doc id="4197753" url="https://pl.wikipedia.org/wiki?curid=4197753" title="James Thoppil">
James Thoppil

James Thoppil (ur. 8 maja 1959 w Kottayam) – indyjski duchowny rzymskokatolicki, od 2011 biskup Kohima.
Życiorys.
Święcenia kapłańskie przyjął 12 stycznia 1986 i został inkardynowany do diecezji Kohima. Po święceniach został dziekanem ds. studiów w seminarium w Dinapur, a kilka lat później objął probostwo jednej z parafii w tymże mieście. W latach 1994-1999 studiował w Rzymie, a po powrocie do kraju został wykładowcą kolegium w Shillong. W 2007, po rocznym urlopie, został rektorem tejże uczelni.
16 czerwca 2011 został prekonizowany biskupem diecezji Kohima, zaś 8 września 2011 przyjął sakrę biskupią z rąk abp. Salvatore'a Pennacchio, ówczesnego nuncjusza apostolskiego w Indiach.

</doc>
<doc id="4197756" url="https://pl.wikipedia.org/wiki?curid=4197756" title="O moda, moda!">
O moda, moda!

O moda, moda! (ros. О мода, мода!, gruz. ო, მოდა, მოდა...) – radziecki krótkometrażowy film animowany dla dorosłych z 1968 roku w reżyserii Wachtanga Bachtadze. Scenariusz napisała Nina Benaszwili.

</doc>
<doc id="4197762" url="https://pl.wikipedia.org/wiki?curid=4197762" title="Joseph Karikkassery">
Joseph Karikkassery

Joseph Karikkasserry (ur. 13 listopada 1946 w Karthedom) – indyjski duchowny rzymskokatolicki, od 2011 biskup Kottapuram.
Życiorys.
Święcenia kapłańskie przyjął 19 grudnia 1973 i został inkardynowany do archidiecezji Werapoly. Przez wiele lat pracował jako duszpasterz parafialny, był także m.in. dyrektorem diecezjalnego instytutu w Kalamasery, wicerektorem seminarium w Alwaye, a także ojcem duchownym i rektorem seminarium w Kalamasery. W 2006 mianowany wikariuszem generalnym.
25 listopada 2006 otrzymał nominację na biskupa pomocniczego Werapoly ze stolicą tytularną "Buxentum". Sakry biskupiej udzielił mu 28 grudnia 2006 ówczesny arcybiskup Verapoly, Daniel Acharuparambil.
Mianowany 18 grudnia 2010 ordynariuszem diecezji Kottapuram, urząd objął 23 lutego 2011.

</doc>
<doc id="4197764" url="https://pl.wikipedia.org/wiki?curid=4197764" title="Barbara Gilewska">
Barbara Gilewska

Barbara Gilewska (ur. 16 października 1911, zm. 23 września 1986 w Warszawie) – polska tancerka i aktorka filmowa.
Występowała w teatrach rewiowych Warszawy, m.in. w latach 1931-32 w Nowym Ananasie, w 1932 w Qui Pro Quo, Morskim Oku i Feminie, w 1933 w Rexie, w 1934 w Nowej Rewii. Pracowała także w teatrach objazdowych, m.in. w Kielcach, Nowym Sączu i Tarnowie. Pod koniec wojny występowała w Teatrze Dramatycznym II Armii Wojska Polskiego, m.in. w Łodzi. 
Znana jest głównie dzięki niewielkim rolom w filmach z lat. 30., w których występowała u boku takich sław jak Jadwiga Smosarska, Eugeniusz Bodo, czy Witold Conti.

</doc>
<doc id="4197765" url="https://pl.wikipedia.org/wiki?curid=4197765" title="Nicolai Brock-Madsen">
Nicolai Brock-Madsen

Nicolai Brock-Madsen (ur. 9 stycznia 1993 w Randers) – duński piłkarz występujący na pozycji napastnika w klubie Randers FC.

</doc>
<doc id="4197769" url="https://pl.wikipedia.org/wiki?curid=4197769" title="Nazarene Soosai">
Nazarene Soosai

Nazarene Soosai (ur. 13 kwietnia 1963 w Rajakkalamngalamthurai) – indyjski duchowny rzymskokatolicki, od 2017 biskup Kottar.
Życiorys.
Święcenia kapłańskie otrzymał 2 kwietnia 1989 i został inkardynowany do diecezji Kottar. Po rocznym stażu wikariuszowskim został prefektem domu misyjnego w Nagercoil, a w latach 1992–1998 kierował parafią w Enayam. W kolejnych latach studiował w Belgii i we Włoszech, a w 2003 został wykładowcą i dziekanem w seminarium w Poonamallee. W 2012 mianowany proboszczem parafii i kustoszem sanktuarium w Kanyakumari.
20 maja 2017 został prekonizowany biskupem diecezjalnym Kottar, a 29 czerwca 2017 otrzymał sakrę biskupią z rąk swego poprzednika, bp. Petera Remigiusa.

</doc>
<doc id="4197771" url="https://pl.wikipedia.org/wiki?curid=4197771" title="Aleksandr Dodonow">
Aleksandr Dodonow

Aleksandr Siergiejewicz Dodonow (ros. Александр Сергеевич Додонов, ur. w miejscowości Norskoje (obecnie część Jarosławia, zm. 13 maja 1994 w Moskwie) – radziecki lotnik wojskowy, Bohater Związku Radzieckiego (1943).
Życiorys.
Urodził się w rodzinie robotniczej. Po ukończeniu 7 klas pracował w fabryce „Krasnyj Pieriewał” w Jarosławiu, później uczył się w technikum chemiczno-matematycznym. Od 1929 służył w Armii Czerwonej. W 1933 ukończył wojskową lotniczą szkołę pilotów w Woroszyłowgradzie (obecnie Ługańsk), od 1932 należał do WKP(b), był lotnikiem pułku bombowców dalekiego zasięgu na Ukrainie. Od czerwca 1941 uczestniczył w wojnie z Niemcami jako drugi pilot, dowódca samolotu i dowódca eskadry w składzie 746 pułku bombowców 45 Dywizji Lotniczej Lotnictwa Dalekiego Zasięgu. Do lutego 1943 wykonał sto nocnych nalotów bombowych na obiekty znajdujące się na głębokich tyłach przeciwnika, w tym na Królewiec (28 sierpnia 1941 i 9 września 1942), Gdańsk (wiosną 1943), Bukareszt (wiosną 1943), Warszawę (wiosną 1943), Białystok (wiosną 1943), Wilno (wiosną 1943), Smoleńsk, Orzeł, Briańsk (12 lipca 1942), Sieszczę, Orszę, Zaporoże, Stalino, Memel i Tilsit. Od sierpnia 1941 do sierpnia 1944 wykonał 149 lotów bojowych. W 1946 został zwolniony do rezerwy w stopniu majora, później pracował w Lotnictwie Polarnym, latał m.in. nad Morzem Karskim i Morzem Łaptiewów.
Odznaczenia.
I inne.

</doc>
<doc id="4197774" url="https://pl.wikipedia.org/wiki?curid=4197774" title="Joseph Suren Gomes">
Joseph Suren Gomes

Joseph Suren Gomes SDB (ur. 14 lutego 1944 w Ashnabad) – indyjski duchowny rzymskokatolicki, salezjanin, w latach 2002–2019 biskup Krisznagar.
Życiorys.
Wstąpił do nowicjatu salezjanów w Bandei i w tymże zakonie złożył profesję wieczystą w 1971. Święcenia kapłańskie otrzymał 21 grudnia 1974. Pełnił przede wszystkim funkcje kierownicze w seminariach i liceach salezjańskich (m.in. w Krishnanagar, Jobbalpure i Azimganj). Był także duszpasterzem młodzieży diecezji Krisznagar (1984-1986) oraz konsultorem prowincjalnym.
17 kwietnia 2002 został mianowany przez papieża Jana Pawła II biskupem Krisznagar. Sakry biskupiej udzielił mu 31 maja 2002 abp Lucas Sirkar.

</doc>
<doc id="4197779" url="https://pl.wikipedia.org/wiki?curid=4197779" title="Wilhelm Melliger">
Wilhelm Melliger

Wilhelm „Willi” Melliger (ur. 26 lipca 1953, zm. 16 stycznia 2018) – szwajcarski jeździec sportowy, dwukrotny medalista olimpijski.
Sukcesy odnosił w skokach przez przeszkody. Brał udział w czterech igrzyskach olimpijskich na przestrzeni 16 lat (IO 84, IO 92, IO 96, IO 00). W 1996 roku zdobył srebro (na koniu "Calvaro V") w konkursie indywidualnym, cztery lata później, ponownie na "Calvaro V", w konkursie drużynowym. Drużynę tworzyli także Markus Fuchs, Beat Maendli i Lesley McNaught. Był wielokrotnym medalistą mistrzostw Europy, m.in. w 1993 sięgając po złoto zarówno indywidualnie jak i w drużynie (na "Quinta C").

</doc>
<doc id="4197780" url="https://pl.wikipedia.org/wiki?curid=4197780" title="Antonysamy Francis">
Antonysamy Francis

Antonysamy Francis (ur. 15 kwietnia 1946 w Iluppur) – indyjski duchowny rzymskokatolicki, od 2008 biskup Kumbakonam.
Życiorys.
Święcenia kapłańskie przyjął 2 sierpnia 1974 i został inkardynowany do diecezji Tanjore. Po święceniach został wikariuszem w Vailankanni, zaś w latach 1978-1980 wykładał w seminarium w Tiruchirappalli. W latach 1981-1983 studiował w Rzymie, zaś po powrocie do kraju objął funkcję sekretarza biskupiego, a następnie dyrektora wydziału kurialnego ds. katechezy i laikatu. W latach 1991-1995 piastował urząd proboszcza w Mandai. Od 1995 był pracownikiem Konferencji Episkopatu Indii, w której pełnił funkcje sekretarza kilku komisji. W 1998 został ojcem duchownym seminarium w Coimbatore, zaś w 2003 powrócił do Vailankanni jako proboszcz parafii i wicerektor bazyliki.
31 maja 2008 otrzymał nominację na biskupa Kumbakonam. Sakry biskupiej udzielił mu 9 lipca 2008 abp Antony Anandarayar.

</doc>
<doc id="4197781" url="https://pl.wikipedia.org/wiki?curid=4197781" title="Willi Melliger">
Willi Melliger



</doc>
<doc id="4197785" url="https://pl.wikipedia.org/wiki?curid=4197785" title="Nikołaj Makarienko">
Nikołaj Makarienko

Nikołaj Fiodorowicz Makarienko (ros. Николай Фёдорович Макаренко, ur. we wsi Siennoje w obwodzie charkowskim, zm. 12 stycznia 1998 we wsi Czkałowskij w obwodzie moskiewskim) – radziecki lotnik wojskowy, pułkownik, Bohater Związku Radzieckiego (1943).
Życiorys.
Urodził się w ukraińskiej rodzinie chłopskiej. Po ukończeniu 7 klas uczył się w technikum medycznym w Iziumie, od 1935 służył w Armii Czerwonej, w 1938 ukończył wojskową szkołę lotników w Czugujewsku. We wrześniu 1939 uczestniczył w agresji ZSRR na Polskę, a 1939–1940 w wojnie z Finlandią, od 1941 należał do WKP(b). Po ataku Niemiec na ZSRR walczył na froncie, był dowódcą klucza i potem dowódcą eskadry 153 pułku lotnictwa myśliwskiego 5 Mieszanej Dywizji Lotniczej 23 Armii na Froncie Leningradzkim i Woroneskim, 9 lipca 1942 w walce powietrznej na Woroneżem został ranny i odesłany do szpitala. Podczas wojny wykonał 320 lotów bojowych, w tym 109 lotów szturmowych, strącił 10 samolotów wroga. W 1950 ukończył Wojskowo-Powietrzną Akademię Inżynieryjną im. Żukowskiego i otrzymał rangę pułkownika-inżyniera, pracował na różnych stanowiskach inżynieryjnych, w 1970 został zwolniony do rezerwy.
Odznaczenia.
I inne.

</doc>
<doc id="4197787" url="https://pl.wikipedia.org/wiki?curid=4197787" title="Skorumpowani (film)">
Skorumpowani (film)



</doc>
<doc id="4197792" url="https://pl.wikipedia.org/wiki?curid=4197792" title="Błażej Ostoja Lniski">
Błażej Ostoja Lniski

Błażej Ostoja Lniski (ur. 1974 w Czersku) – polski malarz i grafik, profesor sztuk plastycznych, profesor zwyczajny Akademii Sztuk Pięknych w Warszawie i profesor zwyczajny Wyższej Szkoły Ekologii i Zarządzania w Warszawie, od 2012 dziekan Wydziału Grafiki Akademii Sztuk Pięknych w Warszawie. Rektor ASP w Warszawie w kadencji 2020–2024.
Życiorys.
W latach 1994–1999 studiował w Akademii Sztuk Pięknych w Warszawie, pracę dyplomową wykonał u Rajmunda Ziemskiego i Władysława Winieckiego. Od 1999 nauczyciel akademicki ASP w Warszawie. W 2004 uzyskał stopień doktora nauk o sztukach plastycznych, a w 2008 – doktora habilitowanego.
W 2012 został dziekanem Wydziału Grafiki ASP w Warszawie. W 2016 wybrany na drugą kadencję. W 2013 prezydent RP Bronisław Komorowski nadał mu tytuł profesora sztuk plastycznych. Został profesorem Wydziału Grafiki ASP w Warszawie oraz profesorem na Wydziale Architektury Wyższej Szkoły Ekologii i Zarządzania w Warszawie. W 2016 objął stanowisko kierownika Katedry Grafiki Warsztatowej ASP w Warszawie. 17 czerwca 2020 wybrany rektorem ASP w Warszawie w kadencji 2020–2024.

</doc>
<doc id="4197794" url="https://pl.wikipedia.org/wiki?curid=4197794" title="Angélico Sândalo Bernardino">
Angélico Sândalo Bernardino

Angélico Sândalo Bernardino (ur. 19 stycznia 1933 w Saltinho) – brazylijski duchowny katolicki, biskup Blumenau w latach 2000-2009.
Życiorys.
Święcenia kapłańskie przyjął 12 lipca 1959. Był m.in. ojcem duchownym w seminarium duchownym w Brodosqui (1961-1962) oraz asystentem kościelnym wielu brazylijskich pism katolickich.
Episkopat.
12 grudnia 1974 został mianowany przez papieża Pawła VI biskupem pomocniczym São Paulo, ze stolicą tytularną "Tambeae". Sakry biskupiej udzielił mu 25 stycznia 1965 ówczesny ordynariusz tejże archidiecezji, kard. Paulo Evaristo Arns.
19 kwietnia 2000 został prekonizowany biskupem diecezji Blumenau. Jego ingres do nowej diecezji odbył się 24 czerwca tegoż roku.
18 lutego 2009 papież Benedykt XVI przyjął jego rezygnację z pełnionego urzędu złożoną ze względu na wiek.

</doc>
<doc id="4197795" url="https://pl.wikipedia.org/wiki?curid=4197795" title="Sigurd Herbern">
Sigurd Herbern

Sigurd Herbern (ur. 22 listopada 1900 w Oslo, zm. 18 stycznia 1987 tamże) – norweski żeglarz, olimpijczyk.
Na regatach rozegranych podczas Letnich Igrzysk Olimpijskich 1936 wystąpił w klasie Star zajmując 6 pozycję. W załodze jachtu "KNS" znajdował się również Øivind Christensen.

</doc>
<doc id="4197799" url="https://pl.wikipedia.org/wiki?curid=4197799" title="Dreamcatcher (zespół muzyczny)">
Dreamcatcher (zespół muzyczny)

Dreamcatcher (, wcześniej znany jako MINX) – południowokoreański girlsband założony przez Happy Face Entertainment. W skład zespołu wchodzi siedem członkiń: JiU, SuA, Siyeon, Handong, Yoohyeon, Dami oraz Gahyeon. Zadebiutowały 13 stycznia 2017 roku wydając CD singel "Nightmare" (hangul: 악몽, hancha: 惡夢)).
Grupa powstała jako MINX i składała się z pięciu członkiń JiU, SuA, Siyeon, Yoohyeon i Dami. 18 września 2014 roku wydały debiutancki singel „Why Did You Come To My Home?” (kor. 우리 집에 왜 왔니). W lipcu 2015 roku ukazał się minialbum "Love Shake", który był ostatnim wydawnictwem grupy jako MINX. W listopadzie 2016 roku członkinie ogłosiły, że ponownie zadebiutują w 2017 roku pod nową nazwą Dreamcatcher, z dodatkiem dwóch nowych członkiń.
Historia.
2014–2015: Debiut jako MINX.
Grupa powstała jako MINX. Swój pierwszy występ na żywo odbył się w Oak Valley Summertime Festival 9 sierpnia 2014 roku, podczas którego wykonali dwie oryginalne piosenki: „Action” i „Why Did You Come To My Home?” (kor. 우리 집에 왜 왔니). 15 września agencja Happy Face Entertainment zapowiedziała swój nowy girlsband. MINX wydały 18 września debiutancki singel „Why Did You Come To My Home?” (kor. 우리 집에 왜 왔니). Piosenka została opisana jako „nowe spojrzenie na dziecięcą rymowankę” o tym samym tytule. Grupa wystąpiła po raz pierwszy w programie "M Countdown" 18 września, promocje zakończyły się 26 października występem w programie "Inkigayo".
2 lipca 2015 roku MINX wydały swój pierwszy minialbum zatytułowany "Love Shake" z głównym singlem o tym samym tytule. Utwór „Love Shake” promowany był jako „radosna piosenka”, która „dobrze pasuje do lata”, i jest remakiem utworu „Love Shake” z albumu "Bang Bang" wydanego przez zespół z tej samej wytwórni – Dal Shabet. Tego samego dnia odbył się pokaz prasowy w Ellui, klubie w Seulu. Pierwszy występ w "The Show" odbył się 30 czerwca, a w "Show Champion" – 1 lipca.
2017: Przekształcenie na Dreamcatcher, "Nightmare", "Fall Asleep In the Mirror" i "Prequel".
W listopadzie 2016 roku Happy Face Entertainment ujawniło, że MINX zadebiutują ponownie w 2017 roku pod nową nazwą zespołu – „Dreamcatcher”; w skład grupy weszły oryginalne członkinie: JiU, SuA, Siyeon, Yoohyeon i Dami, a także dwie nowe: Gahyeon i Handong. Dreamcatcher zadebiutowały 13 stycznia 2017 roku wydając CD singel "Nightmare" (hangul: 악몽, hancha: 惡夢), wraz z głównym utworem pt. „Chase Me”. 19 stycznia odbył się pierwszy występ w programie muzycznym "M Countdown", grupa wykonała piosenkę „Chase Me”.
5 kwietnia Dreamcatcher wydały swój drugi CD singel "Nightmare: Fall Asleep In The Mirror" oraz główny utwór – „Good Night”. 27 lipca ukazał się pierwszy minialbum zatytułowany "Prequel". Zawierał sześć utworów, w tym główny singel „Fly High”. Zadebiutował na 5 miejscu listy Billboard World Albums i osiągnął najwyższą 1 pozycję na amerykańskiej liście iTunes K-Pop Top 100. 1 sierpnia Happy Face Entertainment ogłosiło, że Dreamcatcher odbędą swoją pierwszą światową trasę po zakończeniu promocji płyty "Prequel".
8 grudnia agencja ogłosiła, że we współpracy z MyMusicTaste, Dreamcatcher odwiedzą siedem krajów w Europie w lutym 2018 roku w ramach trasy "„Fly High” World Tour".
Pod koniec roku Dreamcatcher zyskały uznanie krytyków muzycznych na całym świecie za ich wyjątkową koncepcję i muzykę z gatunku rocka/metal, które jeszcze nie zostały podjęte przez żadną inną grupę K-popową. „Chase Me” zajęła 19 miejsce na liście najlepszych utworów K-popowych Billboardu w 2017 roku według krytyków. Następnie Dreamcatcher znalazły się na 3 pozycji listy Best New K-Pop Acts Billboardu w 2017 roku.
28 grudnia Happy Face Entertainment ogłosiło, że spotkanie zespołu z fanami odbędzie się 13 stycznia 2018 roku z okazji pierwszej rocznicy ich debiutu. Wszystkie 400 biletów na spotkanie zostało wyprzedanych w niecałą minutę po otwarciu sprzedaży 2 stycznia.
2018: "Full Moon", "Nightmare – Escape the ERA" "Alone in the City".
4 stycznia 2018 roku agencja Happy Face Entertainment ujawniła, że nowy cyfrowy singel pt. "Full Moon", dedykowany fanom z okazji pierwszej rocznicy, ukaże się 12 stycznia. Utwór został skomponowany przez Olloundera i LEEZ, który również skomponowali poprzednio wydane piosenki Dreamcatcher: „Chase Me”, „Good Night” i „Fly High”.
12 stycznia, wraz z premierą rocznicowego singla, ukazał się teledysk do utworu tytułowego „Full Moon”. Teledysk kontynuował historię trylogii „Nightmare”, a pod koniec filmu zostało ujawnione, że comeback Dreamcatcher został zaplanowany na marzec 2018 roku.
W lutym 2018 roku Dreamcatcher udały się w trasę koncertową "1st Tour „Fly High”" po dużych europejskich miastach. Zespół wystąpił w Londynie (14 lutego), Lizbonie (16 lutego), Madrycie (18 lutego), Amsterdamie (21 lutego), Berlinie (22 lutego), Warszawie (23 lutego) i Paryżu (25 lutego).
10 marca członkinie zespołu poinformowały, że oficjalną nazwą fanklubu jest „InSomnia” (co z łaciny oznacza „w snach”).
W kwietniu zespół poinformował o planie powrotu w maju z nowym minialbumem, pt. "Nightmare – Escape the ERA". Płyta ukazała się 10 maja, wraz z singlem „You and I”. Minialbum zadebiutował na liście Billboard World Albums pod numerem 7. 17 maja grupa ogłosiła na Twitterze, w lipcu i sierpniu spotkają się z fanami w regionie Ameryki Łacińskiej. Trasa "Welcome to the Dream World in Latin America" rozpoczęła się 27 lipca koncertem w Buenos Aires w Argentynie a zakończyła 5 sierpnia w Panamie.
Trzeci minialbum zespołu, zatytułowany "Alone in the City", ukazał się 20 września. 5 października ogłoszono, że Dreamcatcher zadebiutują w Japonii w listopadzie z japońską wersją singla „What” – płyta ukazała się 21 listopada.
Od 2019: "The End of Nightmare", album japoński i pierwszy koreański album studyjny.
13 lutego Dreamcatcher wydały czwarty minialbum "The End of Nightmare". Był on ostatnią częścią z serii „Nightmare”. Głównym utworem z płyty był „PIRI”, który prezentuje charakterystyczne rockowe brzmienie połączone z dźwiękami instrumentu piri. W dniu premiery płyty agencja zespołu, HappyFace Entertainment, ogłosiła również, że odtąd zostanie przemianowana na DreamCatcher Company.
Od marca do maja trwała azjatycka trasa koncertowa "Invitation from Nightmare City", koncerty odbyły się w kilku miastach – Manili, Singapurze, Seulu, Tokio i Kobe. Trasa została przedłużona o koncerty w Australii, Malezji i Europie.
Grupa ma również wydać pełny japoński album 11 września. Płyta pt. "The Beginning of The End" zawiera japońskie wersje większości ich głównych singli oraz 2 nowe japońskie utwory.
18 września, po serii zapowiedzi, ukazał się koreański minialbum "Raid of Dream", razem z teledyskiem do głównego singla „Deja Vu” (kor. 데자부 (Deja Vu)). Jednocześnie miała swoją premierę japońska wersja piosenki, która powstałą jako oficjalna współpraca z mobilną grą „King's Raid”.
3 lutego 2020 roku Dreamcatcher ujawniły harmonogram promocji swojego pierwszego koreańskiego albumu studyjnego. "" został wydany 18 lutego wraz z teledyskiem do piosenki „Scream”. Handong nie brała udziału w promowaniu płyty z powodu uczestnictwa w 3 sezonie chińskiego programu "Idol Producer".
30 lipca, jako drugą część serii „Dystopia”, grupa ujawniła harmonogram comebacku z piątym minialbumem. "" został wydany 17 sierpnia, wraz z teledyskiem do utworu „BOCA”. 16 października Handong oficjalnie powróciła do grupy. 9 listopada Dreamcatcher oficjalnie dołączyły do platformy mediów społecznościowych Weverse.
Dreamcatcher zaśpiewały opening do serialu anime "King’s Raid: Ishi o tsugu mono-tachi", zatytułowaną „Eclipse”. Piosenka została wydana 25 grudnia. Pełna wersja została wydana 24 marca 2021 roku.
26 stycznia 2021 roku ukazała się trzecia, ostatnia część trylogii „Dystopia” – minialbum "" i jego główny singel „Odd Eye”.

</doc>
<doc id="4197804" url="https://pl.wikipedia.org/wiki?curid=4197804" title="Zygmunt Bryl">
Zygmunt Bryl

Zygmunt Bryl (ur. 30 grudnia 1906 w Łodzi, zm. ?) – inżynier, polski operator dźwięku, pionier dubbingu w Polsce.
Życiorys.
W 1927 ukończył gimnazjum w Łodzi, po czym wyjechał do Londynu, gdzie rozpoczął studia inżynierskie. Po skończeniu studiów rozpoczął pracę w firmie British Acoustic Films, zajmującej się udźwiękowieniem filmów. Kolejne doświadczenia zawodowe Bryl zdobywał w British Gaumont oraz oddziałach firmy Gaumont w Paryżu, Rzymie i Kopenhadze. Na początku lat 30. zajął się zagadnieniem dubbingu, dążąc do jak najbardziej precyzyjnej jego synchronizacji z ruchem ust poszczególnych postaci. W styczniu 1934 został wysłany przez przedsiębiorstwo British Gaumont do Warszawy, gdzie miał nadzorować budowę studio dubbingowego. Pod koniec 1934 kierowane przez Bryla studio Polska Akustyka (Polska Spółka Synchronizacyjna) przy Alejach Jerozolimskich 43 (obecnie Aleje Jerozolimskie 49) zostało otwarte. 
Zygmunt Bryl odpowiadał za dubbing filmu "Siostra Marta jest szpiegiem", który uznawany jest za pierwszy zrealizowany w Polsce dubbing artystyczny. Współpracował też przy udźwiękowieniu filmów "Jaśnie pan szofer", "Pan Twardowski", "Bohaterowie Sybiru" i "Ludzie Wisły". 5 października 1938 w warszawskim kinie Palladium odbyła się premiera filmu animowanego "Królewna Śnieżka i siedmiu krasnoludków" w polskiej wersji językowej, za którą również odpowiadała Polska Spółka Synchronizacyjna Zygmunta Bryla.

</doc>
<doc id="4197806" url="https://pl.wikipedia.org/wiki?curid=4197806" title="Piotr Tkaczow">
Piotr Tkaczow

Piotr Nikiticz Tkaczow (, ur. 11 lipca 1844 we wsi Siwcewo k. Wielkich Łuk, zm. 4 stycznia 1886 w Paryżu) – rosyjski pisarz, krytyk literacki oraz teoretyk rewolucjonistyczny, naiwybitniejsza postać wśród tzw. narodników-spiskowców. Wiele jego tez miało być następnie rozwiniętych oraz wprowadzonych w życie przez Włodzimierza Lenina. 
Życiorys.
Urodził się w rodzinie szlacheckiej. W 1861 ukończył gimnazjum i podjął studia na Wydziale Prawnym Uniwersytetu Petersburskiego, gdzie związał się z ruchem rewolucyjnym i działał w kółkach studenckich (m.in. wraz z Siergiejem Nieczajewem), za co został uwięziony w twierdzy Pietropawłowskiej i usunięty z uczelni. Mimo to przez całe życie był związany z inteligencją. Współpracował z redagowanym przez Piotra Ławrowa organem narodników "Wpieriod". 
W 1869 został aresztowany i na 4 lata uwięziony, później skazany na zesłanie, skąd zbiegł w grudniu 1873. Następnie udał się na emigrację, gdzie był jednym z przywódców rosyjskich rewolucjonistów. Pisał broszury i inne publikacje. Związany z ideologią blankizmu, w 1875 wydawał w Genewie pismo "Nabat", w którym propagował natychmiastowe przeprowadzenie rewolucji przez zorganizowaną, spiskową, rewolucyjną mniejszość inteligencką, którą przeciwstawiał masom ludowym. Inaczej niż anarchiści, za najbliższy bezpośredni cel rewolucji uważał zdobycie władzy państwowej.

</doc>
<doc id="4197807" url="https://pl.wikipedia.org/wiki?curid=4197807" title="Dreamcatcher (ujednoznacznienie)">
Dreamcatcher (ujednoznacznienie)



</doc>
<doc id="4197810" url="https://pl.wikipedia.org/wiki?curid=4197810" title="Anthony Poola">
Anthony Poola

Anthony Poola (ur. 15 listopada 1961 w Poluru) – indyjski duchowny rzymskokatolicki, w latach 2008–2020 biskup diecezjalny Kurnool, arcybiskup metropolita Hajdarabadu od 2021, kardynał od 2022.
Życiorys.
Prezbiterat.
Święcenia kapłańskie przyjął 20 lutego 1992 i został inkardynowany do diecezji Cuddapah. Przez dziewięć lat pracował jako duszpasterz parafialny. W latach 2001–2003 studiował w Chicago, zaś po powrocie do kraju został dyrektorem diecezjalnej fundacji dla dzieci i starców.
Episkopat.
8 lutego 2008 papież Benedykt XVI prekonizował go biskupem diecezjalnym Kurnool. Sakry biskupiej udzielił mu 19 kwietnia tegoż roku arcybiskup Marampudi Joji.
19 listopada 2020 papież Franciszek przeniósł go na urząd arcybiskupa metropolity Hajdarabadu. Ingres do archikatedry w Hajdarabadzie odbył 3 stycznia 2021. 29 maja 2022 podczas modlitwy Regina Coeli papież Franciszek zapowiedział jego kreację kardynalską. 27 sierpnia Poola został kreowany kardynałem prezbiterem i otrzymał kościół tytularny Santi Protomartiri a Via Aurelia Antica.

</doc>
<doc id="4197814" url="https://pl.wikipedia.org/wiki?curid=4197814" title="Diecezja Oksfordu">
Diecezja Oksfordu

Diecezja Oksfordu () – diecezja Kościoła Anglii w metropolii Canterbury, obejmująca cały obszar świeckich hrabstw Oxfordshire, Berkshire i Buckinghamshire, a także małe fragmenty hrabstw Bedfordshire i Hampshire. Powstała w 1542 roku. 
Biskupi.
stan na 18 stycznia 2018:

</doc>
<doc id="4197819" url="https://pl.wikipedia.org/wiki?curid=4197819" title="Jerome Dhas Varuvel">
Jerome Dhas Varuvel

Jerome Dhas Varuvel (ur. 21 października 1951 w Paduvoor) – indyjski duchowny rzymskokatolicki, salezjanin, w latach 2015–2020 biskup Kuzhithurai.
Życiorys.
W 1976 wstąpił do zgromadzenia salezjanów i 24 maja 1981 złożył w nim profesję wieczystą. Święceń kapłańskich udzielił mu 2 czerwca 1985 św. Jan Paweł II. Po święceniach i studiach w Rzymie pracował w zakonnych placówkach formacyjnych dla nowicjuszy i prenowicjuszy. W latach 1996–2001 kierował parafią konkatedralną w Chennai, a w kolejnych latach kierował placówkami salezjańskimi w Tirupattur, Ennore i Thalavadi. W 2010 został mistrzem nowicjatu w Yeallagiri Hills.
22 grudnia 2014 otrzymał nominację na biskupa nowo powstałej diecezji Kuzhithurai. Sakry biskupiej udzielił mu 24 lutego 2015 bp Peter Remigius. 6 czerwca 2020 zrezygnował z urzędu.

</doc>
<doc id="4197820" url="https://pl.wikipedia.org/wiki?curid=4197820" title="Kościół św. Stanisława Biskupa i Męczennika w Klępiczu">
Kościół św. Stanisława Biskupa i Męczennika w Klępiczu

Kościół św. Stanisława Biskupa i Męczennika w Klępiczu – zabytkowy, kamienno-ceglany, katolicki kościół parafialny, znajdujący się w centrum wsi Klępicz (powiat gryfiński).
Historia.
Obiekt wzniesiono w drugiej połowie XIII w., w okresie przejściowym od stylu romańskiego do gotyckiego. Przebudowano go w XVI i XVII wieku. Z tego czasu pochodzą szerokie otwory okienne. 20 czerwca 1974, biskup Jerzy Stroba erygował nową parafię z siedzibą we wsi. 
Architektura.
Kościół wzniesiony jest głównie z kamienia polnego i cegły, na planie prostokąta, bez wydzielonego prezbiterium. Wschodni szczyt ozdabiają blendy. Wieża jest nieco węższa od nawy i jest jedną z niewielu w tym rejonie zachowanych w wysokości pierwotnej. Oryginalne otwory okienne (sprzed przebudowy w XVI i XVII wieku) nie zachowały się. Wyposażenie jest skromne. Zachowany jest beczkowy strop, dzwon z XVI wieku, a także ołtarz wykonany wtórnie z prospektu organowego.

</doc>
<doc id="4197823" url="https://pl.wikipedia.org/wiki?curid=4197823" title="Wairau River">
Wairau River

Wairau River – rzeka w Nowej Zelandii, na Wyspie Południowej, w regionie Marlborough. Ma długość około 170 km (105 mil), a jej dorzecze wynosi 4220 km². 
Źródła Wairau River znajdują się w paśmie Spenser Mountains na wysokości 2202 m n.p.m. W górnym biegu rzeki głównym jej dopływem jest Rainbow River mający źródła w Saint Arnaud Range. Początkowo rzeka płynie w kierunku północnym przez około 500 km i oddziela pasmo Saint Arnaud Range na zachodzie od Raglan Range na wschodzie. Następnie płynie w kierunku północno-wschodnim przez obniżenie zwane „Wairau Valley” - miejsce to wypełnione jest materiałem polodowcowym naniesionym tutaj przez rzekę. Krajobraz w tym miejscu jest zdominowany przez farmy owiec. Rzeka Wairau uchodzi do morza w zatoce Cloudy Bay w osadzie Wairau Bar (Te Pokohiwi), na północny zachód od przylądka White Bluffs. Tuż przed ujściem rzeka przepływa przez północny kraniec Big Lagoon. Dolny bieg rzeki charakteryzuje się niskim spadkiem i w związku z tym okoliczne tereny podatne na powodzie. Ostatnia poważna powódź miała miejsce w lipcu 1983 roku, kiedy wezbrane wody zalały miasto Renwick oraz osady Spring Creek i Tuamarina. Głównymi dopływami rzeki są Branch River oraz Waihopia, które spływają z pasm na południowy wschód od Wairau River. W pobliżu ujścia po południowej stronie rzeki leży miasto Blenheim.
Większość równiny w dolnym biegu rzeki była zalesiona zanim przybyli ludzie. W momencie kiedy przybyli pierwsi Europejczycy duże obszary wschodniej części równiny zostały oczyszczone przez pożary i nie zdołały się zregenerować. Północny brzeg Wairau River był prawie całkowicie zalesiony lasem liściastym z domieszką gatunków z rodzaju "Podocarpus", podczas gdy południowa strona była pokryta łąkami. W dolnym biegu, gdy zbliża się do morza, rzeka meandruje do pewnego stopnia, a Grovetown Lagoon jest starorzeczem utworzonym przez dawną pętlę Wairau River, która została odcięta od głównego koryta podczas jednej z powodzi. 
Wairau River jest głównym źródłem wody do nawadniania winnic. Dolny bieg rzeki jest żeglowny. Wairau River stwarza również możliwości połowu pstrągów.

</doc>
<doc id="4197833" url="https://pl.wikipedia.org/wiki?curid=4197833" title="Hubert Barbier">
Hubert Barbier

Hubert Marie Pierre Dominique Barbier (ur. 4 sierpnia 1932 w La-Chaize-le-Vicomte) – francuski duchowny katolicki, arcybiskup Bourges w latach 2000-2007.
Życiorys.
Święcenia kapłańskie przyjął 18 września 1955. Pełnił funkcje m.in. kapelana organizacji "Jeunesse Étudiante Chrétienne" (1958-1961) oraz wikariusza generalnego diecezji Luçon (1978-1980).
Episkopat.
6 października 1980 został mianowany przez papieża Jana Pawła II biskupem pomocniczym Annecy, ze stolicą tytularną "Noba". Sakry biskupiej udzielił mu 13 grudnia tegoż roku bp Charles-Auguste-Marie Paty. Od 1984 był biskupem diecezjalnym Annecy.
25 kwietnia 2000 został prekonizowany arcybiskupem metropolitą Bourges. Po włączeniu archidiecezji do metropolii Tours w 2002 zachował tytuł arcybiskupa.
11 września 2007 papież Benedykt XVI przyjął jego rezygnację z pełnionego urzędu złożoną ze względu na wiek.

</doc>
<doc id="4197836" url="https://pl.wikipedia.org/wiki?curid=4197836" title="Karkar">
Karkar



</doc>
<doc id="4197837" url="https://pl.wikipedia.org/wiki?curid=4197837" title="Linia kolejowa Georgenthal – Tambach-Dietharz">
Linia kolejowa Georgenthal – Tambach-Dietharz

Linia kolejowa Georgenthal – Tambach-Dietharz – jednotorowa i niezelektryfikowana linia kolejowa w kraju związkowym Turyngia. Łączy miejscowości Georgenthal i Tambach-Dietharz.

</doc>
<doc id="4197839" url="https://pl.wikipedia.org/wiki?curid=4197839" title="Mikołaj Mleczko z Wieliczki">
Mikołaj Mleczko z Wieliczki

Mikołaj Mleczko z Wieliczki (ur. ok. 1490 w Wieliczce, zm. 8 lipca 1559 w Krakowie) – profesor medycyny i rektor Akademii Krakowskiej, kanonik pułtuski, scholastyk kielecki.
Życiorys.
W 1503 zapisał się do Akademii Krakowskiej jako Mikołaj syn Wojciecha z Wieliczki. W czasie studiów od 1505 zaopiekował się nim Maciej z Miechowa zajmujący się niezamożną młodzieżą. Do 1514 pozostawał na jego służbie jako pisarz sądu rektorskiego, kleryk diecezji krakowskiej i notariusz publiczny, a później zaufany powiernik. Korzystając z gościny i materialnej pomocy swego protektora, odbył w latach 1503–1513 normalne studia filozoficzne zakończone uzyskaniem bakalaureatu w 1508 i mistrzostwa sztuk wyzwolonych w 1513.
Poświęcił się studiom medycznym w jesieni 1514 na koszt wysłany został Miechowity do Włoch, już w 28 września 1515 został powołany na pomocniczą katedrę medycyny w uniwersytecie bolońskim, a 13 sierpnia 1516 promował się na doktora medycyny. Jesienią 1517 powrócił do Krakowa, na wiosnę 1518 uzyskał formalną zgodę Uniwersytetu na nostryfikację dyplomu doktorskiego. W latach 1523-1535 był dziekanem Wydziału Lekarskiego. W 1539 złożyć rezygnację z kanonii pułtuskiej, otrzymując w zamian scholasterię kielecką. W 1533 powołany został po raz pierwszy na urząd rektorski; piastował tę godność po 10-letniej przerwie w latach 1542-1543. Na tym stanowisku dał się poznać jako gorliwy obrońca i stróż statutów uniwersyteckich, ostro występował przeciwko zwyczajowi noszenia ubiorów świeckich. Wysoki autorytet i piastowane godności nie uchroniły go jednak przed brutalnymi represjami ze strony bpa krakowskiego Andrzeja Zebrzydowskiego za odmowę wydania spadku po zmarłym w 1554 profesorze teologii i sufraganie wileńskim Feliksie z Kazimierza. 11 czerwca 1554 wtrącony został na rozkaz Zebrzydowskiego do więzienia, gdzie usiłowano wymusić na nim wydanie zdeponowanej w jego mieszkaniu kwoty 11 000 zł polskich Wypuszczony na wolność dopiero po dwóch dniach (na interwencję kapituły krakowskiej, oparł się żądaniom biskupa, dążącego do zagarnięcia całego majątku, i doprowadził do rozdziału masy spadkowej Feliksa z Kazimierza między klasztor Dominikanów, Kolegium Większe i katedrę na Wawelu. Złożywszy w 1543 urząd rektorski, mniej udzielał się w życiu uniwersyteckim, chociaż do końca życia cieszył się opinią znakomitego medyka. Zapisał przed śmiercią 6 tomów ze swego księgozbioru na rzecz katedry medycyny oraz dwa puchary dla Kolegium Większego.

</doc>
<doc id="4197844" url="https://pl.wikipedia.org/wiki?curid=4197844" title="Tamponowanie macicy">
Tamponowanie macicy

Tamponowanie macicy – zabieg wykonywany podczas krwotoku położniczego. Wykonuje się go, wprowadzając szerokie pasmo jałowej gazy do jamy macicy. Po uwidocznieniu we wziernikach części pochwowej, uchwyceniu zaciskiem okienkowym szyjki macicy i ściągnięciu ku dołowi. Trzon macicy jest w tym czasie podtrzymywany uciskiem ku dołowi od zewnątrz. 
Za pomocą zacisku z długim ramieniem wprowadza się kilkumetrową gazę aż do dna macicy i układa się ją ściśle od jednego do drugiego boku aż do wypełnienia całej jamy macicy oraz sklepień pochwy aż do przedsionka. W przypadku wprowadzania kolejnego pasma gazy należy je ze sobą związać. Unika się dzięki temu problemów z wyjęciem gazy oraz niebezpieczeństwa pozostawienia części tamponu w macicy. Tampon wyjmuje się po 6 godzinach.

</doc>
<doc id="4197847" url="https://pl.wikipedia.org/wiki?curid=4197847" title="Margherita Hack">
Margherita Hack

Margherita Hack (ur. 12 czerwca 1922 we Florencji, zm. 29 czerwca 2013 w Trieście) – włoska astrofizyczka, pisarka i popularyzatorka nauki. Pierwsza Włoszka, która kierowała obserwatorium astronomicznym w tym kraju. Autorka ponad 200 prac naukowych i książek.
Życiorys.
Urodziła się we Florencji przy ulicy "Cento Stelle" ("Stu gwiazd"). Rodzice Hack byli teozofami i wegetarianami. Ojciec – protestantem. Matka – katoliczką. W 1944 wyszła za Aldo De Rosa. W 1945 ukończyła studia na Uniwersytecie Florenckim – początkowo studiowała literaturę, którą szybko zmieniła na fizykę. W trakcie studiów była aktywną sportsmenką – wygrała uniwersyteckie mistrzostwa Włoch w skoku w dal i w skoku wzwyż.
W latach 1954–1964 pracowała w obserwatorium astronomicznym Brera. W latach 1964–1998 profesor Uniwersytetu w Trieście, a także dyrektorką tamtejszego obserwatorium (placówka Merate) – Hack była pierwszą Włoszką, która piastowała takie stanowisko, co uważała za jedno ze swoich największych osiągnięć. Specjalizowała się w spektroskopii gwiazd i radioastronomii.
Dzięki szerokiej działalności popularyzatorskiej, w telewizji i poprzez książki, we Włoszech była osobowością telewizyjną i nazywana "Panią Gwiazd".
Była również znana ze swoich wyraźnych poglądów społeczno-politycznych: ateizmu, feminizmu, wegetarianizmu. Opowiadała się za prawem do aborcji, eutanazji i badań z wykorzystaniem komórek macierzystych; broniła praw osób LGBT i praw zwierząt (miała kilka kotów i psów). Krytykowała Kościół katolicki i postawy antynaukowe. Według niej jedynym bytem zasługującym na miano „boga” jest bozon Higgsa. W 2005 ściągnęła na siebie krytykę środowiska katolickiego stwierdzając, że rzekoma krew obserwowana corocznie w katedrze w Neapolu to jedynie uwodniony tlenek żelaza: "Nie ma w tym nic mistycznego. Tę niby krew możecie zrobić sobie w kuchni." O swoim ślubie kościelnym mówiła półżartem, że był to pierwszy i ostatni raz gdy była w kościele – zgodziła się na ceremonię ze względu na teściową-dewotkę. Lubiła mawiać: "Gdy spotkam Boga, powiem mu, że się myliłam". Krytykowała również Silvio Berlusconiego i była przeciwniczką energetyki jądrowej.
Zmarła bezdzietnie w szpitalu w Trieście po problemach z sercem. Prezydent Włoch Giorgio Napolitano wspominał ją jako "wybitną osobowość świata nauki.[...] Jednocześnie wykazywała się silną postawą społecznika – pozostawiając szlachetny ślad w debacie publicznej i dialogu obywatelskim".

</doc>
<doc id="4197848" url="https://pl.wikipedia.org/wiki?curid=4197848" title="Łukasz Resiak">
Łukasz Resiak

Łukasz Resiak (ur. 1986 w Świdniku) – polski artysta fotograf, uhonorowany tytułem Artiste FIAP (AFIAP). Członek rzeczywisty i Artysta Fotoklubu Rzeczypospolitej Polskiej (AFRP). Członek rzeczywisty Okręgu Lubelskiego Związku Polskich Artystów Fotografików. 
Życiorys.
Łukasz Resiak fotografuje od 2000 roku, od 2004 roku związany z lubelskim środowiskiem fotograficznym. W latach 2004–2022 był członkiem Lubelskiego Towarzystwa Fotograficznego im. Edwarda Hartwiga. W latach 2009–2018 był członkiem Białostockiego Towarzystwa Fotograficznego. W 2008 roku i ponownie w 2009 otrzymał stypendium Marszałka Województwa Lubelskiego – w dziedzinie twórczości artystycznej.
Łukasz Resiak jest autorem i współautorem wielu wystaw fotograficznych; indywidualnych, zbiorowych, poplenerowych, pokonkursowych. Brał aktywny udział w Międzynarodowych Salonach Fotograficznych, organizowanych (m.in.) pod patronatem FIAP, zdobywając wiele nagród, wyróżnień, dyplomów oraz listów gratulacyjnych. Jego fotografie były prezentowane w wielu krajach Europy i świata (Bułgaria, Chiny, Cypr, Grecja, Indie, Iran, Polska, Rumunia, Serbia, Słowacja, Słowenia, Stany Zjednoczone, Włochy). Pokłosiem udziału w Międzynarodowych Salonach Fotograficznych (pod patronatem FIAP) było przyznanie Łukaszowi Resiakowi w 2015 roku tytułu honorowego Artiste FIAP (AFIAP), nadanego przez Międzynarodową Federację Sztuki Fotograficznej FIAP, z siedzibą w Luksemburgu.
Łukasz Resiak jest organizatorem i kuratorem wystaw fotograficznych, uczestnikiem (prowadzącym) wielu spotkań, prezentacji oraz warsztatów fotograficznych, uczestniczy w pracach jury w wielu krajowych i międzynarodowych konkursach fotograficznych. W dniu 28 lipca 2016 roku został przyjęty w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 411). W 2021 został członkiem rzeczywistym Okręgu Lubelskiego Związku Polskich Artystów Fotografików (legitymacja nr 1295).
W 2016 roku "za" wybitną działalność fotograficzną, rozwój polskiej kultury oraz promocję miasta Lublin w kraju i za granicą – został wyróżniony grawertonem Prezydenta Miasta Lublin. Prace Łukasza Resiaka zaprezentowano w "Almanachu (1995–2017)", wydanym przez Fotoklub Rzeczypospolitej Polskiej Stowarzyszenie Twórców w 2017 roku. W 2018 roku został uhonorowany Medalem „Za Zasługi dla Fotografii Polskiej” – odznaczeniem przyznawanym przez Kapitułę Fotoklubu Rzeczypospolitej Polskiej Stowarzyszenia Twórców – w 100. rocznicę odzyskania przez Polskę niepodległości. W 2023 odznaczony Złotym Medalem „Za Fotograficzną Twórczość”. Jesienią 2018 roku Łukasz Resiak był bohaterem reportażu nagranego przez Polskie Radio Lublin – „Wędrujący z drabiną"”""."
Wybrane wystawy indywidualne.
Źródło.

</doc>
<doc id="4197849" url="https://pl.wikipedia.org/wiki?curid=4197849" title="Towarzystwo Gimnastyczne „Sokół” w Myszkowie">
Towarzystwo Gimnastyczne „Sokół” w Myszkowie

Towarzystwo Gimnastyczne „Sokół” w Myszkowie – gniazdo Polskiego Towarzystwa Gimnastycznego „Sokół”. Pierwsze informacje o istnieniu gniazda w Myszkowie, przynależącego do Okręgu Zagłębia Dąbrowskiego i liczącego 50 członków, dotyczą roku 1906. Później ze względu na represje carskie prawdopodobnie zawiesiło działalność. W II Rzeczypospolitej utworzone od nowa w lipcu 1925 w Myszkowie. W skład Zarządu wchodzili wtedy: prezes - Franciszek Nadrowski, wiceprezes - Konrad Borowski, sekretarz - Adam Czekaliński, skarbnik - Wiktor Kwoka, a członkami Zarządu zostali: ks. proboszcz Jan Kałuża, Władysław Kaczmarczyk i Aleksander Czekaliński. Statut zarejestrowano w 1928. W 1929 do gniazda należało 26 czynnych członków i 16 wspierających - razem 42 osoby, a w 1937 32 osoby. Siedziba znajdowała się w bezpłatnie wynajmowanym lokalu, należącym do myszkowskiej papierni - w „Domu Ludowym”.

</doc>
<doc id="4197850" url="https://pl.wikipedia.org/wiki?curid=4197850" title="New Port Richey East">
New Port Richey East

New Port Richey East – jednostka osadnicza w Stanach Zjednoczonych, w stanie Floryda, w hrabstwie Pasco.

</doc>
<doc id="4197851" url="https://pl.wikipedia.org/wiki?curid=4197851" title="Odessa (Floryda)">
Odessa (Floryda)

Odessa – jednostka osadnicza w Stanach Zjednoczonych, w stanie Floryda, w hrabstwie Pasco.

</doc>
<doc id="4197853" url="https://pl.wikipedia.org/wiki?curid=4197853" title="Krzysztof Grajewski">
Krzysztof Grajewski

Krzysztof Grajewski (ur. 1966) – polski prawnik, doktor habilitowany nauk prawnych, profesor nadzwyczajny Uniwersytetu Gdańskiego, specjalista w zakresie prawa konstytucyjnego.
Życiorys.
Syn Jana Grajewskiego. 
W 1999 na podstawie napisanej pod kierunkiem Andrzeja Pułło rozprawy pt. "Immunitet parlamentarny w prawie polskim" otrzymał na Wydziale Prawa i Administracji Uniwersytetu Gdańskiego stopień naukowy doktora nauk prawnych w zakresie prawa, specjalność: prawo konstytucyjne. Tam też w 2010 na podstawie dorobku naukowego oraz rozprawy pt. "Odpowiedzialność posłów i senatorów na tle zasady mandatu wolnego" uzyskał stopień doktora habilitowanego nauk prawnych w zakresie prawa.
Został profesorem nadzwyczajnym w Katedrze Prawa Konstytucyjnego i Instytucji Politycznych Wydziału Prawa i Administracji Uniwersytetu Gdańskiego.

</doc>
<doc id="4197854" url="https://pl.wikipedia.org/wiki?curid=4197854" title="Shady Hills">
Shady Hills

Shady Hills – jednostka osadnicza w Stanach Zjednoczonych, w stanie Floryda, w hrabstwie Pasco.

</doc>
<doc id="4197857" url="https://pl.wikipedia.org/wiki?curid=4197857" title="Trinity (Floryda)">
Trinity (Floryda)

Trinity – jednostka osadnicza w Stanach Zjednoczonych, w stanie Floryda, w hrabstwie Pasco.

</doc>
<doc id="4197860" url="https://pl.wikipedia.org/wiki?curid=4197860" title="Wesley Chapel (Floryda)">
Wesley Chapel (Floryda)

Wesley Chapel – jednostka osadnicza w Stanach Zjednoczonych, w stanie Floryda, w hrabstwie Pasco.

</doc>
<doc id="4197864" url="https://pl.wikipedia.org/wiki?curid=4197864" title="Zephyrhills North">
Zephyrhills North

Zephyrhills North – jednostka osadnicza w Stanach Zjednoczonych, w stanie Floryda, w hrabstwie Pasco.

</doc>
<doc id="4197866" url="https://pl.wikipedia.org/wiki?curid=4197866" title="Aloysius Paul D’Souza">
Aloysius Paul D’Souza

Aloysius Paul D’Souza (ur. 21 czerwca 1941 w Agrar) – indyjski duchowny rzymskokatolicki, w latach 1996–2018 biskup Mangalore. Wyświęcony na biskupa pomocniczego Mangalore ze stolicą tytularną "Dura". Ordynariuszem diecezji został pół roku później - 8 listopada 1996 roku.

</doc>
<doc id="4197867" url="https://pl.wikipedia.org/wiki?curid=4197867" title="Zephyrhills South">
Zephyrhills South

Bayonet Point – jednostka osadnicza w Stanach Zjednoczonych, w stanie Floryda, w hrabstwie Pasco.

</doc>
<doc id="4197870" url="https://pl.wikipedia.org/wiki?curid=4197870" title="Zephyrhills West">
Zephyrhills West

Zephyrhills West – jednostka osadnicza w Stanach Zjednoczonych, w stanie Floryda, w hrabstwie Pasco.

</doc>
