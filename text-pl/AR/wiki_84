<doc id="4201412" url="https://pl.wikipedia.org/wiki?curid=4201412" title="Michał Paszyn">
Michał Paszyn

Michał Paszyn (ur. 19 listopada 1903 w Warszawie, zm. 1970 w Castello di Rotaio we Włoszech) – polski rzeźbiarz i malarz.
W latach 1905–1914 mieszkał z rodziną w Częstochowie. Podczas wojny rodzina przeniosła się do Połtawy, gdzie rozpoczął naukę w rosyjskim rządowym gimnazjum. W 1919 rodzina wyjechała do na rok do Turcji. Wrócili w 1920 i zamieszkali w Warszawie przy ul. Chmielnej 128/79.
Studia.
Na początku lat 20. rozpoczął naukę w warszawskiej Szkole Sztuk Plastycznych – w pracowni prof. Tadeusza Breyera, którą ukończył 30 czerwca 1929. Otrzymał dyplom z wyróżnieniem z zakresu kompozycji architektonicznej z rzeźbą w granicie. W tym samym roku wstąpił do Spółdzielni Rzeźbiarskiej Forma. Zaraz po studiach ruszył w podróż artystyczną do Niemiec, Włoch i w 1930 wraz z Alfonsem Karnym i Tadeuszem Breyerem do Francji. W 1931 wrócił do Warszawy, gdzie otrzymał I nagrodę w warszawskim konkursie na pomnik poświęcony pamięci prof. Stanisława Noakowskiego. W tym samym roku miał pierwszą wystawę prac w Częstochowie, a w kolejnych latach brał także udział w wystawie Salonu warszawskiej Zachęty oraz wystawach Instytutu Propagandy Sztuki w Warszawie.
Wyjazd do Włoch.
W 1933 ponownie wyjechał do Włoch, aby kontynuować studia nad rzeźbą w kamieniu. Studiował rzeźbę w marmurze w pracowni prof. Giovanniego Ardini w Królewskiej Akademii Sztuk Pięknych w Rzymie (Reale Accademia di Belle Arti). Latem 1933 wraz z Mikołajem Kułakiem odbył miesięczną podróż po Włoszech, która zaowocowała w 1934 wystawą prac powstałych podczas podróży.
Dzięki stypendium Polskiego Funduszu Kulturalnego Michał Paszyn w 1935 mógł kontynuować studia we Włoszech. W tym czasie wygrał II Konkurs na marmurowe popiersie Piłsudskiego, którego kopie w brązie wykonał dla Konsulatu Generalnego RP i osób prywatnych. W 1936 współtworzył Grupę Polskich Artystów w „Kapitol”, będąc w zarządzie stowarzyszenia. W latach 1936–1938 intensywnie tworzył i brał udział w wielu wystawach. W 1939 otrzymał stypendium Funduszu Kultury Narodowej i wyjechał do Paryża uczyć się w pracowni francuskiego rzeźbiarza Chrlesa Despiau. Na początku października 1939 wrócił do Rzymu, gdzie spędził wojnę pracując na kompozycjami rzeźbiarskimi.
Lata powojenne.
Po wojnie brał udział w tworzeniu Polskiego Cmentarza Wojennego na Monte Cassino. W części przy wejściu na cmentarz zaprojektował 16-metrowy Krzyż Virtuti Militari z wbudowanym w jego serce metalowym zniczem, który otacza wieniec laurowy wykuty w trawertynie. W głębi cmentarza na ołtarzu polowym zaprojektował napis PAX oraz wykonane z brązu płaskorzeźby orłów, a także górującą nad całym cmentarzem płaskorzeźbę orła białego wykutego w trawertynie umieszczonego na podbudowie z naturalnych głazów sercu równoramiennego krzyża z krzewów.  Brał udział także w projektowaniu i wykonaniu cmentarza polskich żołnierzy w Bolonii, a nagrobki wykonane przez niego znajdują się na cmentarzach Cimitero Maggiore w Mwdiolanie, Campo Verano w Rzymie i na cmentarzu w Konstantynopolu.
Po wojnie działał w kręgu Józefa Jaremy i na przełomie 1945/46 wziął udział w I wystawie Art Clubu w Rzymie. W tym okresie rozpoczął współpracę z Pontificio Collegio Pollaco w Rzymie, wykonując marmurowy ołtarz do nowej kaplicy z dwumetrową rzeźbą ukrzyżowanego Chrystusa, a później także rzeźbę z trawertynu św. Krzysztofa o wysokości 3,5 m – stojącą do dziś na dziedzińcu Kolegium. W 1953 r. został prezesem nowo powstałego Związku Artystów Polaków we Włoszech „Quo Vadis”.
Lata późniejsze.
W latach 40. poślubił śpiewaczkę operową Consuelo (podobno pochodzącą z arystokracji filipińskiej) i zakupił zamek Castello di Rotaio Camaiore w pobliżu miasteczka Versilia. Po długich remontach przeniósł tam swoją pracownię i salon wystawowy i w 1953 zorganizował wystawę indywidualną. W tym okresie został też członkiem honorowym Związku Artystów w Versilii.  
W latach 50. pracował nad ośmioma płaskorzeźbami do Polskiej Kaplicy Matki Boskiej Częstochowskiej  w Grotach Watykańskich. W 1960 Centro Versiliese delle Arti wydało katalog opisujący działalność artystyczną Michała Paszyna.
Zmarł w 1970 w Castello di Rotaio i został pochowany w pobliskiej miejscowości Capezzano Pianore. Jego grób, na którym rośnie drzewo oliwne, zdobi tablica nagrobna z płaskorzeźbą przedstawiającą złożenie Chrystusa do grobu.

</doc>
<doc id="4201413" url="https://pl.wikipedia.org/wiki?curid=4201413" title="Błonie (część wsi Skotniki Małe w powiecie buskim)">
Błonie (część wsi Skotniki Małe w powiecie buskim)



</doc>
<doc id="4201414" url="https://pl.wikipedia.org/wiki?curid=4201414" title="Fabio Duque Jaramillo">
Fabio Duque Jaramillo

Fabio Duque Jaramillo OFM (ur. 12 maja 1950 w Armenia, zm. 9 lutego 2022 w Medellín) – kolumbijski duchowny rzymskokatolicki, biskup Garzón w latach 2012–2022.
Życiorys.
Fabio Duque Jaramillo urodził się w Armenii w departamencie Quindío w Kolumbii 12 maja 1950 roku. W 1970 wstąpił do nowicjatu zakonu franciszkanów w Medellín. Pierwsze śluby zakonne złożył 15 stycznia 1972 roku, śluby wieczyste 1 lutego 1975 roku. Po ukończeniu studiów filozoficzno-teologicznych na Uniwersytecie Św. Bonawentury w Bogocie przyjął święcenia kapłańskie 29 listopada 1975 roku. Po święceniach został zastępcą mistrza nowicjatu, a następnie zastępcą mistrza junioratu zakonnego. W 1979 został proboszczem w Chimichagua, zaś w latach 1982–1985 pracował w Konferencji Episkopatu Kolumbii jako przewodniczący komisji ds. życia konsekrowanego. W 1985 rozpoczął studia doktoranckie z liturgiki na rzymskim "Anselmianum". Po uzyskaniu w 1990 roku tytułu powrócił do kraju, gdzie powierzano mu funkcje duszpasterskie w zakonnych placówkach w Bogocie i w Barranquilla. W 1994 ponownie wyjechał do Rzymu i podjął pracę w Papieskiej Radzie ds. Kultury.
29 listopada 2003 roku papież Jan Paweł II mianował go biskupem diecezji Armenia. Sakry biskupiej udzielił mu 31 stycznia 2004 roku ówczesny przewodniczący Papieskiej Rady ds. Kultury, kard. Paul Poupard.
11 czerwca 2012 roku został mianowany biskupem Garzón.
Zmarł w Medellín 9 lutego 2022 roku.

</doc>
<doc id="4201415" url="https://pl.wikipedia.org/wiki?curid=4201415" title="Wymysłów (część wsi Skotniki Duże w powiecie buskim)">
Wymysłów (część wsi Skotniki Duże w powiecie buskim)



</doc>
<doc id="4201416" url="https://pl.wikipedia.org/wiki?curid=4201416" title="Zakupniki (część wsi Skotniki Duże w powiecie buskim)">
Zakupniki (część wsi Skotniki Duże w powiecie buskim)



</doc>
<doc id="4201417" url="https://pl.wikipedia.org/wiki?curid=4201417" title="Berdechów (Bobowa)">
Berdechów (Bobowa)

Berdechów (dawn. "Berdechów ad Bobowa", "Berdechów koło Bobowej") – część miasta Bobowa w Polsce, położona w województwie małopolskim, w powiecie gorlickim, w gminie Bobowa.
Do 31.12.2008 samodzielna wieś. Z dniem 1.01.2009 roku włączona do miasta Bobowa.
Historia.
Dawniej samodzielna wieś i gmina jednostkowa w powiecie grybowskim (okręg sądowy Ciężkowice). W II RP w województwie krakowskim, początkowo w powiecie grybowskim, a od 1 kwietnia 1932 w powiecie gorlickim. 
1 sierpnia 1934 gminę Berdechów ad Bobowa zniesiono, włączając ją do nowo utworzonej zbiorowej gminy Bobowa. 
W latach 1975–1998 miejscowość administracyjnie należała do województwa nowosądeckiego.

</doc>
<doc id="4201419" url="https://pl.wikipedia.org/wiki?curid=4201419" title="Mikołaj Cebulka">
Mikołaj Cebulka

Mikołaj Cebulka z Czechowa herbu Cielepała (ur. ok. 1380 roku –zm. przed 22 marca 1456 roku) – członek rady hospodarskiej Wielkiego Księstwa Litewskiego w latach 1428-1430, pisarz ziemski lubelski w latach 1419-1448, sekretarz wielkiego księcia litewskiego Witolda w latach 1407-1430, notariusz w latach 1407-1416, dyplomata.
Wysyłany jako reprezentant Wielkiego Księstwa Litewskiego w misjach dyplomatycznych m.in. do króla czeskiego Wacława IV Luksemburskiego w 1410 roku, Krzyżaków w 1413 roku, na sobór w Konstancji w 1415 roku, do króla Zygmunta Luksemburskiego w 1420 roku.

</doc>
<doc id="4201421" url="https://pl.wikipedia.org/wiki?curid=4201421" title="Ilja Winogradow">
Ilja Winogradow

Ilja Wasiljewicz Winogradow (ros. Илья Васильевич Виноградов, ur. w miejscowości Niżnij Awzian w Baszkirii, zm. w lutym 1978) – radziecki wojskowy, generał porucznik.
Życiorys.
W 1915 skończył szkołę, potem pracował w fabryce, od 1918 służył w Armii Czerwonej, uczestniczył w wojnie domowej i walkach z basmaczami, w 1924 został ranny. Od 1926 należał do WKP(b), w 1929 ukończył szkołę wojskową im. WCIK, a w 1936 Akademię Wojskową im. Frunzego, pracował w sztabie dywizji kawalerii i 1937-1938 w sztabie Białoruskiego Specjalnego Okręgu Wojskowego, później studiował w Wojskowej Akademii Sztabu Generalnego. Brał udział w wojnie z Finlandią 1939-1940 jako szef Wydziału 4 Sztabu Leningradzkiego Okręgu Wojskowego i szef sztabu 28 Korpusu Piechoty, później pracował w Sztabie Generalnym, uczestniczył w wojnie z Niemcami jako szef wywiadu Frontu Południowo-Zachodniego (listopad 1941-czerwiec 1942), Stalingradzkiego (lipiec-grudzień 1942), Dońskiego/Centralnego (grudzień 1942-kwiecień 1943). Od kwietnia do lipca 1943 był zastępcą szefa Zarządu Wywiadowczego Armii Czerwonej, od lipca do października 1943 szefem Wydziału Wywiadowczego Sztabu Frontu Woroneskiego, 1943-1944 1 Ukraińskiego, a 1944-1945 2 Białoruskiego. Po wojnie od sierpnia 1945 do stycznia 1950 był szefem Zarządu Wywiadowczego Północnej Grupy Wojsk w Polsce, a od lutego 1950 do marca 1952 Grupy Wojsk Radzieckich w Niemczech, później kierował katedrą i wydziałem w Akademii Wojskowej im. Frunzego, 1955-1957 był wojskowym attaché przy Ambasadzie ZSRR w Finlandii, a 1957-1975 attaché przy Ambasadzie ZSRR w NRD (od 1968 w stopniu generała porucznika).
Odznaczenia.
I medale oraz odznaczenia zagraniczne.

</doc>
<doc id="4201422" url="https://pl.wikipedia.org/wiki?curid=4201422" title="ZHPpgK">
ZHPpgK



</doc>
<doc id="4201423" url="https://pl.wikipedia.org/wiki?curid=4201423" title="Berdechów">
Berdechów



</doc>
<doc id="4201440" url="https://pl.wikipedia.org/wiki?curid=4201440" title="Karczmarówka (część wsi w powiecie buskim)">
Karczmarówka (część wsi w powiecie buskim)



</doc>
<doc id="4201443" url="https://pl.wikipedia.org/wiki?curid=4201443" title="Śpiewakówka (część wsi w powiecie buskim)">
Śpiewakówka (część wsi w powiecie buskim)



</doc>
<doc id="4201445" url="https://pl.wikipedia.org/wiki?curid=4201445" title="Maximilian Wöber">
Maximilian Wöber

Maximilian Wöber (ur. 4 lutego 1998 w Wiedniu) – austriacki piłkarz grający na pozycji obrońcy w Red Bull Salzburg.
Życiorys.
Od czasów juniorskich był związany z Rapidem Wiedeń. W trakcie występów w rezerwach był ich kapitanem. Jego pierwszym oficjalnym meczem w rozgrywkach seniorskich w barwach pierwszego zespołu było spotkanie z Valencią CF, rozegrane 25 lutego 2016 w ramach Ligi Europy i zakończone porażką Rapidu 0:4. W Bundeslidze zadebiutował 6 listopada 2016 w przegranym 0:1 meczu z Wolfsberger AC.
24 sierpnia 2017 został piłkarzem holenderskiego AFC Ajax, podpisując z nim czteroletnią umowę. Przez media został uznany następcą Davinsona Sáncheza, który odszedł do Tottenhamu Hotspur. Kwota transferu wyniosła około 7,5 miliona euro. Jego pierwszym meczem w Eredivisie było spotkanie z VVV Venlo, które zostało rozegrane 27 sierpnia 2017 i zakończyło się zwycięstwem Ajaksu 2:0.
W reprezentacji Austrii zadebiutował 6 października 2017 w wygranym 3:2 meczu z Serbią.

</doc>
<doc id="4201446" url="https://pl.wikipedia.org/wiki?curid=4201446" title="Za Górą (część wsi w powiecie buskim)">
Za Górą (część wsi w powiecie buskim)



</doc>
<doc id="4201451" url="https://pl.wikipedia.org/wiki?curid=4201451" title="Zakupniki (część wsi Żerniki Górne w powiecie buskim)">
Zakupniki (część wsi Żerniki Górne w powiecie buskim)



</doc>
<doc id="4201452" url="https://pl.wikipedia.org/wiki?curid=4201452" title="Podlesie (część wsi Żerniki Górne w powiecie buskim)">
Podlesie (część wsi Żerniki Górne w powiecie buskim)



</doc>
<doc id="4201458" url="https://pl.wikipedia.org/wiki?curid=4201458" title="Żerniki-Grójec (część wsi w powiecie buskim)">
Żerniki-Grójec (część wsi w powiecie buskim)



</doc>
<doc id="4201460" url="https://pl.wikipedia.org/wiki?curid=4201460" title="Żerniki-Grabie (część wsi w powiecie buskim)">
Żerniki-Grabie (część wsi w powiecie buskim)



</doc>
<doc id="4201464" url="https://pl.wikipedia.org/wiki?curid=4201464" title="Żerniki Górne-Kolonia (część wsi w powiecie buskim)">
Żerniki Górne-Kolonia (część wsi w powiecie buskim)



</doc>
<doc id="4201473" url="https://pl.wikipedia.org/wiki?curid=4201473" title="Zakupniki (część wsi Pęczelice w powiecie buskim)">
Zakupniki (część wsi Pęczelice w powiecie buskim)



</doc>
<doc id="4201474" url="https://pl.wikipedia.org/wiki?curid=4201474" title="Koral (część wsi w powiecie buskim)">
Koral (część wsi w powiecie buskim)



</doc>
<doc id="4201478" url="https://pl.wikipedia.org/wiki?curid=4201478" title="Żalówka (część wsi w powiecie buskim)">
Żalówka (część wsi w powiecie buskim)



</doc>
<doc id="4201480" url="https://pl.wikipedia.org/wiki?curid=4201480" title="Nowa-Pęczelice (część wsi w powiecie buskim)">
Nowa-Pęczelice (część wsi w powiecie buskim)



</doc>
<doc id="4201481" url="https://pl.wikipedia.org/wiki?curid=4201481" title="Podkapturów (część wsi w powiecie buskim)">
Podkapturów (część wsi w powiecie buskim)



</doc>
<doc id="4201482" url="https://pl.wikipedia.org/wiki?curid=4201482" title="Markówka (część wsi w powiecie buskim)">
Markówka (część wsi w powiecie buskim)



</doc>
<doc id="4201489" url="https://pl.wikipedia.org/wiki?curid=4201489" title="Kimito">
Kimito



</doc>
<doc id="4201491" url="https://pl.wikipedia.org/wiki?curid=4201491" title="Nowa Wieś (część wsi Widuchowa w powiecie buskim)">
Nowa Wieś (część wsi Widuchowa w powiecie buskim)



</doc>
<doc id="4201493" url="https://pl.wikipedia.org/wiki?curid=4201493" title="Gapik">
Gapik

Gapik, Kapik, Gepik (az. "qəpik" od rosyjskiej kopiejki) – moneta zdawkowa używana od roku 1992 w Azerbejdżanie, stanowiąca 1/100 część manata azerbejdżańskiego. Pierwotnie wybijano monety 5, 10, 20 i 50 gapików, jednak szybko uległy one dewaluacji. Po reformie monetarnej z 2006 roku w obiegu są monety 1, 3, 5, 10, 20 i 50 gapików: wykonane są ze stali pokrytej miedzią (1, 3 i 5 gapików), stali pokrytej mosiądzem (10 i 20 gapików) albo dwukolorowe (50 gapików).

</doc>
<doc id="4201494" url="https://pl.wikipedia.org/wiki?curid=4201494" title="Chałupki (część wsi Widuchowa w powiecie buskim)">
Chałupki (część wsi Widuchowa w powiecie buskim)



</doc>
<doc id="4201495" url="https://pl.wikipedia.org/wiki?curid=4201495" title="Ogonów (część wsi Widuchowa w powiecie buskim)">
Ogonów (część wsi Widuchowa w powiecie buskim)



</doc>
<doc id="4201497" url="https://pl.wikipedia.org/wiki?curid=4201497" title="Klin (część wsi Widuchowa w powiecie buskim)">
Klin (część wsi Widuchowa w powiecie buskim)



</doc>
<doc id="4201499" url="https://pl.wikipedia.org/wiki?curid=4201499" title="Kostera (część wsi w powiecie buskim)">
Kostera (część wsi w powiecie buskim)



</doc>
<doc id="4201500" url="https://pl.wikipedia.org/wiki?curid=4201500" title="Podbrzezie (część wsi w powiecie buskim)">
Podbrzezie (część wsi w powiecie buskim)



</doc>
<doc id="4201502" url="https://pl.wikipedia.org/wiki?curid=4201502" title="Irix Lens">
Irix Lens

Irix Lens – marka obiektywów fotograficznych produkowanych w Korei Południowej, będąca efektem współpracy koreańskich inżynierów oraz fotografów i projektantów z Europy. W projekcie, wraz z gronem specjalistów, aktywnie uczestniczy firma Q Media z Krakowa. Właścicielem marki Irix jest firma TH Swiss z siedzibą w Szwajcarii.
Obiektywy Irix przeznaczone są do pełnoklatkowych lustrzanek cyfrowych (DSLR) z mocowaniami: Canon EF, Nikon F i Pentax K. Ofertę marki Irix uzupełniają produkty serii Edge, wśród których znajdują się filtry ochronne, polaryzacyjne, szare oraz uchwyty filtrowe.
Produkty.
Obiektywy.
Irix 15 mm f/2.4.
Szerokokątny rectalinearny obiektyw o ogniskowej 15 mm i światłosile f/2.4. Zaprezentowany został 18 marca 2016 roku, a wprowadzony do sprzedaży 6 września 2016. Zapewnia maksymalny kąt widzenia 110 stopni oraz prostoliniowe odwzorowanie obrazu, przy jednoczesnym zachowaniu bardzo małej dystorsji beczkowatej, wynoszącej mniej niż 2%. Obiektyw kompatybilny jest z lustrzankami cyfrowymi formatu małoobrazkowego 35mm, wyposażonymi w bagnet Canon EF, Nikon F lub Pentax K. Dostępne są dwie wersje wykończeniowe obiektywu, tj. Firefly oraz Blackstone, różniące się jakością wykonania oraz rodzajem uszczelnień.
Obiektyw wyposażony jest w przedni gwint filtrowy rozmiaru 95 × 1.0 mm oraz tylny uchwyt na filtry żelatynowe, rozmiaru 29 × 29mm. Osłona przeciwsłoneczna obiektywu zawiera okienko filtrowe, pozwalające operować filtrem polaryzacyjnym. W miejsce osłony przeciwsłonecznej można także zamocować uchwyt filtrowy Irix Edge IFH-100 (służy do tego specjalny adapter IFHA-A15).
Obiektyw nie posiada autofokusa. Nastawianie ostrości odbywa się ręcznie, za pośrednictwem szerokiego pierścienia. W celu ułatwienia posługiwania się obiektywem wyposażono go w dodatkowy pierścień "focus lock," który pozwala zablokować pozycję pierścienia ostrości lub płynnie regulować jego opór.
Obiektyw wyposażony jest w układ elektroniczny, pozwalający sterować przysłoną z poziomu aparatu i nie posiada klasycznego pierścienia przysłony.
Każdy obiektyw Irix wyposażony jest w uszczelnienia, które zabezpieczają jego wnętrze przed niekorzystnymi warunkami atmosferycznymi, takimi jak kurz, wilgoć oraz przypadkowe zachlapania wodą. Ilość i rodzaj zastosowanych uszczelnień może różnić się w zależności od wersji wykończeniowej.
Filtry.
Filtr polaryzacyjny Irix Edge CPL dzięki redukcji odblasków od niemetalicznych powierzchni zapewnia lepszą separację kolorów, zwiększa ich nasycenie oraz zmniejsza kontrast przy zdjęciach wykonywanych pod światło. Lekka, niskoprofilowa oprawka filtra zaprojektowana została specjalnie do obiektywów Irix, dzięki czemu doskonale harmonizuje z ich klasycznym wzornictwem, nie powodując przy tym winietowania z obiektywem 15mm f/2.4. Dodatkowy gwint na filtrze pozwala na zamocowanie dekielka rozmiaru 95mm, stanowiąc dodatkową ochronę obiektywu w czasie transportu, a specjalna „koronka” w górnej części oprawki zapewnia wysoki komfort pracy (przy korzystaniu z okienka filtrowego w osłonie przeciwsłonecznej). Szklane powierzchnie filtra pokryte zostały wielowarstwowymi powłokami antyrefleksyjnymi, zapewniającymi wysoką transmisję światła i naturalne kolory. Dzięki dodatkowej powłoce hydrofobowej filtr odporny jest na tłuste zabrudzenia i doskonale sprawdzi się w niesprzyjających warunkach pogodowych.
Filtry szare Irix Edge ND.
Filtr szary Irix Edge, w zależności od gęstości optycznej, pozwala wydłużyć czas naświetlania nawet 1000-krotnie. Szklana powierzchnia filtra została pokryta wielowarstwowymi powłokami antyrefleksyjnymi, zapewniającymi wysoką transmisję światła i naturalne kolory. Dzięki dodatkowej powłoce hydrofobowej NANO, filtr charakteryzuje się zwiększoną odpornością na mokre i tłuste zabrudzenia, doskonale sprawdzając się w niekorzystnych warunkach pogodowych.
Filtr UV / ochronny Irix Edge.
Filtr Irix Edge UV odcina niepożądane promieniowanie UV, mogące powodować spadek kontrastu na zdjęciach krajobrazowych wykonywanych w górach i na dużej wysokości. Lekka, niskoprofilowa oprawka filtra zaprojektowana została specjalnie do obiektywów Irix 15mm f/2.4, dzięki czemu doskonale harmonizuje z ich klasycznym wzornictwem, nie powodując przy tym winietowania. Dodatkowy gwint w górnej części filtra pozwala zamocować dekielek w rozmiarze 95mm, stanowiąc tym samym dodatkową ochronę obiektywu w czasie transportu. Szkło filtra pokryte zostało wielowarstwowymi powłokami antyrefleksyjnymi, zapewniającymi wysoką transmisję światła (99.3%) oraz neutralną kolorystykę zdjęć. Dzięki dodatkowej powłoce hydrofobowej filtr odporny jest na wodę i tłuste zabrudzenia, przez co doskonale sprawdzi się w niesprzyjających warunkach pogodowych.
Zestaw filtrów żelatynowych Irix Edge IFG-NDS.
W ofercie marki Irix dostępny jest zestaw filtrów szarych (Edge IFG-NDS) o trzech gęstościach: 0.6 (ND4), 0.9 (ND8) oraz 1.2 (ND16). Redukują one ilość światła o odpowiednio 2, 3 oraz 4 stopnie przysłony. Filtry wykonane są z ultra-cienkiej folii optycznej o grubości zaledwie 0.1 milimetra, co pozwala ograniczyć zniekształcenia optyczne i geometryczne do absolutnego minimum. Filtry żelatynowe Edge zaprojektowane zostały z myślą o obiektywach Irix wyposażonych w specjalny uchwyt, znajdujący się na mocowaniu bagnetowym. Dzięki temu rozwiązaniu możliwe jest jednoczesne używanie filtrów nakręcanych i żelatynowych w obiektywie Irix 15mm f/2.4, a także uzyskanie dłuższych czasów naświetlania w trakcie korzystania z obiektywu Irix 11mm f/4.0.
Funkcje obiektywów.
Funkcjonalność dostępna w obiektywach marki Irix, pozwalająca zablokować pozycję pierścienia ostrości na wybranej pozycji. Realizowana jest za pośrednictwem dodatkowego pierścienia, który służy także do regulacji oporu, z jakim obraca się pierścień ostrości.
Dodatkowe oznaczenie widoczne na obiektywach Irix 11mm f/4.0 oraz 15mm f/2.4, ułatwiające posługiwanie się skalą ostrości. Pozwala w łatwy sposób uzyskać maksymalną dostępną głębię ostrości dla zadanej wartości przysłony.
Wyczuwalne i słyszalne kliknięcie, pojawiające się w momencie ustawienia pierścienia ostrości na pozycję „nieskończoność”. Dostępne w obiektywach szerokokątnych Irix 11mm f/4.0, 15mm f/4.0 oraz 45mm f/1.4. Pozwala ustawić ostrość na nieskończoność, bez spoglądania na skalę na obiektywie, co znajduje zastosowanie między innymi w astrofotografii.
Wersje wykończeniowe obiektywów.
Obiektywy Irix oferowane są w dwóch wersjach wykończeniowych:
Firefly – posiada korpus wykonany z lekkiego i wytrzymałego tworzywa, zaś pierścień ostrości pokryty jest gumą; oznaczenia na obiektywie są nadrukowane.
Blackstone – korpus obiektywu wykonany jest ze stopu aluminiowo-magnezowego, a jego wzornictwo nawiązuje do klasycznych obiektywów manualnych. Wersja ta dodatkowo zawiera laserowo grawerowane oznaczenia wypełnione farbą reagującą na światło UV, co ułatwia posługiwanie się obiektywem w warunkach słabego oświetlenia.

</doc>
<doc id="4201508" url="https://pl.wikipedia.org/wiki?curid=4201508" title="VEGAS Pro">
VEGAS Pro



</doc>
<doc id="4201509" url="https://pl.wikipedia.org/wiki?curid=4201509" title="Aleksandr Utin">
Aleksandr Utin

Aleksandr Wasiljewicz Utin (ros. Александр Васильевич Утин, ur. w Ludinowie, zm. 23 stycznia 1950 w Moskwie) – radziecki generał porucznik lotnictwa, Bohater Związku Radzieckiego (1945).
Życiorys.
Uczył się w technikum pedagogicznym w Żyzdrze, od lutego 1926 służył w Armii Czerwonej, ukończył Szkołę Wojskowo-Teoretyczną Sił Powietrznych w Leningradzie i wojskową szkołę pilotów w Borisoglebsku (1928) i został lotnikiem-instruktorem i dowódcą klucza. Później dowodził oddziałem i eskadrą w wojskowej szkole pilotów w Charkowie, od 1939 należał do WKP(b), w 1941 ukończył wojskową akademię sił powietrznych Armii Czerwonej, od czerwca 1941 dowodził pułkiem lotnictwa myśliwskiego, od sierpnia 1941 brał udział w wojnie z Niemcami na Froncie Południowo-Zachodnim. Od 2 sierpnia 1942 do 19 czerwca 1943 dowodził 220 Dywizją Lotnictwa Myśliwskiego 16 Armii Powietrznej Frontu Stalingradzkiego/Dońskiego/Centralnego, wyróżnił się w bitwie pod Stalingradem, w czerwcu 1943 został dowódcą 7 Korpusu Lotnictwa Myśliwskiego 5 Armii Powietrznej Frontu Stepowego/2 Ukraińskiego. Uczestniczył w operacji biełgorodzko-charkowskiej, bitwie o Dniepr, operacji kirowohradzkiej, korsuń-szewczenkowskiej, humańsko-botoszańskiej, lwowsko-sandomierskiej, od początku 1945 walczył w składzie 2 Armii Powietrznej 1 Frontu Ukraińskiego. Brał udział w operacji sandomiersko-śląskiej, dolnośląskiej, górnośląskiej, berlińskiej i praskiej. Wykonał 37 lotów bojowych i strącił 2 samoloty wroga. Po wojnie nadal dowodził korpusem, w sierpniu 1946 został zastępcą dowódcy, a w kwietniu 1947 dowódcą 11 Armii Powietrznej/34 Armii Powietrznej. Został pochowany na Cmentarzu Nowodziewiczym.

</doc>
<doc id="4201510" url="https://pl.wikipedia.org/wiki?curid=4201510" title="Małopole, czyli świat">
Małopole, czyli świat



</doc>
<doc id="4201512" url="https://pl.wikipedia.org/wiki?curid=4201512" title="FK Zastava Kragujevac">
FK Zastava Kragujevac

Fudbalski Klub Zastava Kragujevac (serb.: Фудбалски Клуб Застава Крагуевац) – serbski klub piłkarski z siedzibą w Kragujevacu (w okręgu szumadijskim). Został utworzony w 1973 roku. Obecnie występuje w Prvej lidze Kragujevaca (5. poziom serbskich rozgrywek piłkarskich). Nazwa Zastava po polsku oznacza "Sztandar".
W czasach Federalnej Republiki Jugosławii "Zastava Kragujevac" 6 sezonów występowała w rozgrywkach Drugiej ligi SR Јugoslavije: sezony 1992/93-93/94, sezony 1996/97-97/98 i sezony 2000/01-01/02 (w trakcie sezonu 2001/02 Zastava wycofała się z rozgrywek Drugiej ligi – Grupa Zapad po 4 kolejkach, a jej wyniki anulowano).
Stadion.
Klub rozgrywa swoje mecze domowe na stadionie Stadion Bubanj w Kragujevacu, który może pomieścić 1.000 widzów.
Sezony.
 * W trakcie sezonu 2001/02 Zastava wycofała się z rozgrywek Drugiej ligi – Grupa Zapad po 4 kolejkach, a jej wyniki anulowano.
 ** Z powodu sytuacji epidemicznej związanej z koronawirusem COVID-19 rozgrywki sezonu 2019/2020 zostały zakończone po rozegraniu 14 kolejek.

</doc>
<doc id="4201517" url="https://pl.wikipedia.org/wiki?curid=4201517" title="Sztucer z Liege">
Sztucer z Liege



</doc>
<doc id="4201520" url="https://pl.wikipedia.org/wiki?curid=4201520" title="Parafia Matki Bożej Bolesnej w Płotach">
Parafia Matki Bożej Bolesnej w Płotach



</doc>
<doc id="4201523" url="https://pl.wikipedia.org/wiki?curid=4201523" title="Miyako Sumiyoshi">
Miyako Sumiyoshi

Miyako Sumiyoshi (ur. 19 marca 1987 w Kushiro, zm. 20 stycznia 2018 w Nagano) – japońska panczenistka, uczestniczka igrzysk olimpijskich w Soczi. Na igrzyskach zajęła 14. miejsce w wyścigu na 500 metrów i 22. na 1000 metrów

</doc>
<doc id="4201524" url="https://pl.wikipedia.org/wiki?curid=4201524" title="Portoryko na Letnich Igrzyskach Olimpijskich 2016">
Portoryko na Letnich Igrzyskach Olimpijskich 2016

Portoryko na Letnich Igrzyskach Olimpijskich 2016 reprezentowało 40 zawodników: trzynastu mężczyzn i dwadzieścia siedem kobiet. Był to osiemnasty start reprezentacji Portoryko na letnich igrzyskach olimpijskich.
Skład kadry.
Boks.
Mężczyźni
Judo.
Kobiety
Lekkoatletyka.
Mężczyźni
Konkurencje biegowe
Konkurencje techniczne
Kobiety
Konkurencje biegowe
Konkurencje techniczne
Siedmiobój
Skoki do wody.
Mężczyźni

</doc>
<doc id="4201526" url="https://pl.wikipedia.org/wiki?curid=4201526" title="Aarre Merikanto">
Aarre Merikanto

Aarre Merikanto (ur. 29 czerwca 1893 w Helsinkach, zm. 28 września 1958 tamże) – fiński kompozytor, pianista. Uważany jest za kluczową postać we wczesnym fińskim modernizmie (razem z Väinö Raitio i Ernestem Pingoudem), a kilka jego dzieł, w szczególności opera Juha, zyskało rozgłos.
Życiorys.
Wczesne lata.
Był synem Liisy Häyrynen i słynnego kompozytora, profesora Oskara Merikanto. Gry na fortepianie nauczył go ojciec. Swoje dzieciństwo spędził w Vilppula w Finlandii. Studiował muzykę w Helsinkach w 1911, w Lipsku w latach 1912-1914. Po powrocie do Finlandii Merikanto miał pierwszy koncert kompozytorski w Helsinkach 10 listopada 1914 roku. Niedługo później ponownie wyjechał studiować, tym razem w Moskwie w latach 1916-1917. Po spróbowaniu swoich sił w różnych dziełach operowych na tematy rycerskie, ukończył swoją pierwszą operę "Helena" do libretta Jalmari Finne w 1912 roku. Wczesny styl Merikanto był zakorzeniony w fińskim romantyzmie, ale w latach 20. XX w. rozwinął on osobisty styl modernistyczny. Swój styl opierał na dodekafonii.
Uczestnik wojny.
W 1918 r. Merikanto wziął udział w wojnie wyzwoleńczej i pozostał więźniem czerwonych. Jego trzeci koncert 30 listopada 1918 roku, zaraz po wyjściu z niewoli, nie został dobrze przyjęty. 
Działalność po 1918.
Od 1919 r. Był żonaty z Meri Grönmark. Miał z nią syna Ukri Merikanto, który został rzeźbiarzem. Po roku 1920 zaczął tworzyć dzieła, które odnosiły sukcesy na krajowym rynku muzycznym. Od początku lat 30. jego styl kompozycyjny stał się mniej radykalny i bardziej znany z kompozycji operowych. Wpłynąć na to mogło stosowanie morfiny oraz zmiana poglądów politycznych na te bardziej konserwatywne. 
Lata profesorskie.
Aarre Merikanto był profesorem muzyki w Akademii Sibeliusa od 1951 roku aż do śmierci. Większość fińskich kompozytorów urodzonych między wojnami światowymi była jego uczniami i jego wpływ był silnie odczuwalny. Pod jego kierownictwem przez akademię przewinęli się m.in. Einojuhani Rautavaara, Aulis Sallinen, Faith Meriläinen i Paavo Heininen.
Śmierć.
U Merikanto zdiagnozowano w końcówce 1956 r. raka płuc. Zmarł 28 września 1958, w wieku 65 lat. Został pochowany we wspólnym grobie z ojcem, a w 2010 w jego mogile został również pochowany jego syn. 

</doc>
<doc id="4201531" url="https://pl.wikipedia.org/wiki?curid=4201531" title="Stanisław Antoni Grochowiak">
Stanisław Antoni Grochowiak



</doc>
<doc id="4201536" url="https://pl.wikipedia.org/wiki?curid=4201536" title="Diecezja Worcester (Wielka Brytania)">
Diecezja Worcester (Wielka Brytania)

Diecezja Worcester () – diecezja Kościoła Anglii w metropolii Canterbury. Powstała w 680 roku jako diecezja katolicka, w czasie reformacji stała się częścią Kościoła Anglii. 
Biskupi.
stan na 23 stycznia 2018:

</doc>
<doc id="4201540" url="https://pl.wikipedia.org/wiki?curid=4201540" title="Diecezja Worcester">
Diecezja Worcester



</doc>
<doc id="4201545" url="https://pl.wikipedia.org/wiki?curid=4201545" title="Okręty pancerne typu Kaiser Max (1862)">
Okręty pancerne typu Kaiser Max (1862)

Okręty pancerne typu Kaiser Max – typ trzech okrętów pancernych zbudowanych dla Österreichische Marine w latach 60. XIX wieku. W skład typu wchodziły okręty SMS „Kaiser Max”, SMS „Prinz Eugen” oraz SMS „Don Juan d’Austria”. Była to ulepszona wersja typu "Drache", większa, mająca cięższe uzbrojenie i mocniejsze silniki. Położenie stępek pod wszystkie trzy okręty odbyło się w 1861 roku, wodowanie w 1862 roku, a ukończenie w roku 1863.
„Don Juan d’Austria” brał udział w II wojnie o Szlezwik w 1864 roku, ale nie wziął udziału w walkach. Dwa lata później Austria została zaatakowana przez Prusy i Włochy w czasie wojny prusko-austriackiej. W lipcu 1866 odbyła się ważna bitwa morska pod Lissą, w której brały udział wszystkie trzy okręty. Po zakończeniu wojny okręty zostały zmodernizowane, ale przez resztę służby były bezczynne. W 1873 roku marynarka zdecydowała wycofać będące w złym stanie okręty ze służby. Jednak, ponieważ rząd odmówił sfinansowania budowy okrętów zastępczych, dowódca marynarki, Friedrich von Pöck, poprosił o pozwolenie na odbudowę trzech jednostek typu "Kaiser Max", które otrzymał. Jednak w rzeczywistości okręty zostały rozebrane, a ich silniki, opancerzenie i inne wyposażenie zostało wykorzystane do budowy nowych okrętów.
Geneza.
Budowa francuskiego okrętu „Gloire”, pierwszego okrętu pancernego na świecie, rozpoczęła wyścig zbrojeń pomiędzy marynarkami wojennymi największych europejskich potęg. Marynarka austriacka rozpoczęła ambitny plan budowy okrętów pancernych pod nadzorem arcyksięcia Ferdynanda Maksymiliana, dowódcy marynarki ("Marinekommandant") i brata Franciszka Józefa I, cesarza Austrii. Plan ten był reakcją na podobny program rozbudowy marynarki prowadzony przez zjednoczone niedawno Królestwo Włoch. W 1861 roku położono stępki pod dwa pierwsze okręty typu "Drache" i zamówiono trzy kolejne. Te okręty zostały zaprojektowane przez Dyrektora Konstrukcji Morskich, Josefa von Romako. Nowe okręty były powiększonym typem "Drache", wyposażonym w mocniejsze silniki oraz silniej uzbrojonym.
Konstrukcja.
Charakterystyka ogólna i napęd.
Okręty typu "Kaiser Max" miały 70,78 m długości między pionami, 10 m szerokości i 6,32 m średniego zanurzenia. Wypierały 3588 ton. Drewniany kadłub przeciekał na przodzie i dzioby okrętów musiały zostać przebudowane w 1867 roku. Pierwotnie każdy z okrętów miał na dziobie galion, lecz zostały one usunięte w czasie przebudowy. Okręty były bardzo niestabilne, z silnymi przechyłami i bardzo złą dzielnością morską. Załoga składała się z 386 oficerów i marynarzy.
Układ napędowy składał się z pojedynczej poziomej 2-cylindrowej maszyny parowej, która napędzała pojedynczą śrubę. Nie przetrwały żadne dane o liczbie ani typie opalanych węglem kotłów parowych. Spaliny odprowadzane były przez pojedynczy komin umieszczony na śródokręciu. Napęd o mocy 1900 KM miał zapewniać prędkość 11 węzłów, jednak w czasie prób morskich „Kaiser Max” nieznacznie przekroczył przewidywane osiągi. Jego jednostka napędowa osiągnęła moc 1926 KM, co dało mu prędkość 11,4 węzła. Dodatkowo okręty zostały wyposażone w trzymasztowy takielunek.
Uzbrojenie i opancerzenie.
Okręty typu "Kaiser Max" były pancernikami bateryjnymi, a ich uzbrojenie składało się z 16 odprzodowych 48-funtowych armat i 15 odprzodowych 24-funtowych armat gwintowanych armat kal. 150 mm. Okręty wyposażone były również w dwa mniejsze działa, jedno 12-funtowe i jedno 6-funtowe. W 1867 uzbrojenie zostało wymienione na 12 odprzodowych armat Armstrong kal. 178 mm i dwie armaty 4-funtowe kal. 76 mm. Burty okrętów chronione były przez pas opancerzenia wykonany z kutego żelaza o grubości 110 mm.
Służba.
W czasie II wojny o Szlezwik w 1864 roku „Don Juan d’Austria” został przydzielony, razem z okrętem liniowym „Kaiser” i dwoma innymi jednostkami, na Morze Północne, jednak przybył już po zwycięskiej bitwie pod Helgolandem i nie wziął udziału w walce. Wszystkie trzy okręty wzięły udział w wojnie prusko-austriackiej, która wybuchła dwa lata później pomiędzy Prusami i Włochami a Austrią. Wojna na morzu osiągnęła swoje apogeum w lipcu 1866 roku, w czasie bitwy pod Lissą, w czasie której okręty typu "Kaiser Max" były zaangażowane w ciężką walkę, pomimo że nie zostały poważnie trafione i zadały niewielkie uszkodzenia swoim włoskim przeciwnikom. Żadna ze stron nie miała wystarczająco ciężkich dział by przebić pancerz przeciwnika. Po wojnie okręty zostały rozbrojone i wycofane z eksploatacji.
W 1867 roku okręty zostały umieszczone w suchym doku w celu rozwiązania problemów ze sterownością i zamontowania nowych dział. Jednak po zakończeniu prac okręty nie wróciły do czynnej służby. Po podpisaniu ugody austriacko-węgierskiej Cesarstwo Austriackie stało się monarchią dualistyczną, gdzie jedna połowa kraju mogła zawetować decyzje drugiej, przez co, ze względu na brak zainteresowania Węgrów ekspansją morską, znacząco ograniczono budżet na marynarkę wojenną. Jako że na początku lat 70. XIX wieku okręty były już przestarzałe, a ich burty i pokłady zbutwiałe, kontradmirał Friedrich von Pöck, ówczesny dowódca austro-węgierskiej floty, zaproponował by „odbudować” okręty typu "Kaiser Max". W rzeczywistości jednak okręty zostały skreślone z rejestru floty w 1873 roku i rozebrane, ale to pozwoliło Pöckowi na zbudowanie trzech nowych okrętów, nazwanych tak samo („Kaiser Max”, „Don Juan d’Austria” i „Prinz Eugen”), w czasie gdy parlament niezłomnie odmawiał funduszy na budowę nowych jednostek. Niektóre części starych okrętów zostały użyte do budowy by zmniejszyć koszt produkcji, na przykład silniki (ale bez kotłów), opancerzenie i inne pomniejsze wyposażenie.

</doc>
<doc id="4201546" url="https://pl.wikipedia.org/wiki?curid=4201546" title="SMS Don Juan d’Austria (1862)">
SMS Don Juan d’Austria (1862)

SMS Don Juan d’Austria – austro-węgierski okręt pancerny z II połowy XIX wieku, trzeci z okrętów typu "Kaiser Max", zbudowany dla Österreichische Marine. Położenie stępki odbyło się w październiku 1861 roku w stoczni Stabilimento Tecnico Triestino. Okręt został zwodowany w lipcu 1862 roku i ukończony w 1863 roku. Jego uzbrojenie główne składało się z 16 armat 48-funtowych i 15 armat 24-funtowych w tradycyjnej baterii burtowej. Burty chronione były przez pancerz żelazny grubości 110 mm.
„Don Juan d’Austria” wziął udział w bitwie pod Lissą w lipcu 1866 roku. Był zaangażowany w walkę w samym centrum bitwy, wymieniając salwy z włoskim okrętem pancernym „Re di Portogallo”. Dodatkowo został trzykrotnie trafiony przez „Affondatore”, ale odniósł jedynie lekkie uszkodzenia. W 1867 roku okręt zmodernizowano w celu polepszenia jego dzielności morskiej i uzbrojenia, ale i tak został szybko wyprzedzony przez rozwój technologii morskiej w latach 60. i 70. W 1873 roku już przestarzały okręt został „przebudowany”, chociaż tak naprawdę wiązało się to z jego rozebraniem, a pancerz, maszyny i inne mniejsze części i wyposażenie zostały użyte do budowy nowego okrętu o tej samej nazwie.
Konstrukcja.
SMS „Don Juan d’Austria” miał 70,78 m długości między pionami, 10 m szerokości i 6,32 m średniego zanurzenia. Wypierał 3588 ton, zaś załoga liczyła 386 oficerów i marynarzy. Jego napęd składał się z jednego silnika parowego pojedynczego rozprężania, który napędzał pojedynczą śrubę. Informacje o liczbie i rodzaju jego opalanych węglem kotłów parowych nie przetrwały. Silnik miał moc 1900 KM, co zapewniało prędkość maksymalną 11 węzłów. Zasięg maksymalny okrętu wynosił 1200 Mm przy prędkości 10 węzłów.
„Don Juan d’Austria” był pancernikiem bateryjnym, uzbrojonym w 16 ładowanych odprzodowo armat 48-funtowych i 15 ładowanych odprzodowo armat 24-funtowych kal. 150 mm. Dodatkowo w skład wyposażenia jednostki wchodziło po jednym dziale 12-funtowym i 6-funtowym. W 1867 roku uzbrojenie zostało wymienione na 12 odprzodowych armat Armstrong kal. 178 mm i dwie armaty 4-funtowe kal. 76 mm. Burty chronione były przez pas kutego żelaza o grubości 110 mm, rozciągający się od dziobu do rufy.
Służba.
„Don Juan d’Austria” został zbudowany w stoczni Stabilimento Tecnico Triestino w Trieście. Stępkę położono w październiku 1861 roku, a kadłub został zwodowany 26 lipca 1862 roku. Zakończenie prac wykończeniowych nastąpiło w następnym roku, po czym okręt został wprowadzony do służby w austriackiej marynarce wojennej. Otwarty dziób okrętu był bardzo „mokry”, co stwarzało znaczne problemy ze sterownością. W lutym 1864 roku Austria poparła Prusy w czasie II wojny o Szlezwik. „Don Juan d’Austria” został wysłany razem z okrętem liniowym SMS „Kaiser” i dwoma mniejszymi jednostkami pod dowództwem wiceadmirała Bernharda von Wüllerstorf-Urbaira na Morze Północne w celu wzmocnienia niewielkich sił pod dowództwem kapitana Wilhelma von Tegetthoffa, składających się z SMS „Schwarzenberg” i SMS „Radetzky”. Po połączeniu się w Den Helder w Holandii, 27 czerwca obie grupy wypłynęły do Cuxhaven, gdzie przybyły trzy dni później. Mniejsza liczebnie flota duńska pozostała w porcie do końca wojny i nie szukała starcia z austriacką eskadrą. Nieniepokojne austriackie i pruskie okręty wspierały zajmowanie duńskich wysp po zachodniej stronie półwyspu Jutlandzkiego.
W czerwcu 1866 roku Prusy i Włochy wypowiedziały wojnę Austrii, rozpoczynając w ten sposób wojnę prusko-austriacką. Tegetthoff został awansowany do stopnia kontradmirała, objął dowodzenie całą austriacką flotą i od razu zarządził mobilizację. Gdy okręty były już w pełni obsadzone, rozpoczęły się ćwiczenia w Fasanie. 27 czerwca Tegetthoff zabrał flotę w pobliże Ankony by sprowokować Włochów do wyjścia w morze, ale włoski dowódca, admirał Carlo di Persano nie zdecydował się podjąć walki. Tegetthoff ponowił próbę 6 lipca, ale włoska flota ponownie pozostała w porcie.
Bitwa pod Lissą.
16 lipca Persano wyprowadził swoją flotę z Ankony i skierował się w stronę wyspy Lissa, do której dotarł dwa dni później. Razem z główną flotą złożoną z 12 okrętów pancernych, pod wyspę przybyły również transportowce z zaokrętowanymi 3000 żołnierzami. Następne dwa dni Włosi spędzili bombardując austriackie pozycje i nieskutecznie próbując wysadzić desant. Między 17 a 19 lipca Tegetthoff otrzymał kilka telegramów informujących o włoskim ataku, lecz na początku uważał je za fałszywe, wierząc, że miały one za zadanie wyciągnięcie austriackiej floty z jej baz w Puli i Wenecji. Dopiero rankiem 19 lipca zrozumiał, że Lissa rzeczywiście jest włoskim celem i poprosił o pozwolenie na atak. Gdy flota Tegetthoffa przybyła w okolice Lissy 20 lipca, włoskie okręty ustawione były w szyku do kolejnej próby lądowania. Włosi podzieleni byli na trzy grupy, z których tylko dwie mogły skoncentrować się na czas, by przeciwstawić się Austriakom. Tegetthoff uformował swoje okręty pancerne w szyk klinowy, z „Don Juan d’Austria” na prawej flance; drewniane okręty z drugiego i trzeciego dywizjonu podążyły za nimi w takich samych formacjach.
W trakcie formowania szyku swoich okrętów Persano przeniósł się ze swojego okrętu flagowego, „Re d’Italia”, na „Affondatore”. To wytworzyło przerwę we włoskiej formacji i Tegetthoff skorzystał z okazji, by rozdzielić włoską flotę, i rozpocząć walkę na bliski dystans. Przepłynął przez wyrwę, ale nie udało mu się staranować żadnego nieprzyjacielskiego okrętu, przez co musiał zawrócić i podjąć jeszcze jedną próbę. „Don Juan d’Austria” próbował początkowo podążyć za okrętem flagowym Tegetthoffa, „Erzherzog Ferdinandem Maxem”, ale szybko stracił z nim kontakt w wyniku rozgorzałej bitwy. Okręt został otoczony przez włoskie jednostki i poprosił swoją bliźniaczą jednostkę „Kaiser Max” o pomoc. Następnie wdał się w walkę z „Re di Portogallo”, z którym ostrzeliwał się przez około pół godziny, a następnie wziął na cel „Affondatore”. „Affondatore” uzyskał trzy trafienia w nieopancerzony dziób austriackiego okrętu, ale spowodował jedynie niewielkie uszkodzenia. Pierwszy pocisk przeszedł przez okręt na wylot i nie eksplodował, drugi trafił w pas opancerzenia, nie przebijając go, a trzeci trafił w ćwierćpokład.
Do tego czasu „Re d’Italia” została staranowana i zatonęła, a okręt obrony wybrzeża „Palestro” płonął; niedługo później miał zostać zniszczony przez wybuch magazynu amunicji. Persano przerwał bitwę i, mimo że wciąż miał przewagę liczebną nad Austriakami, nie zdecydował się przeprowadzić kontrataku swymi zdemoralizowanymi siłami. Ponadto jego flocie kończyły się amunicja i węgiel. Włosi zaczęli się wycofywać, a niedługo później również Austriacy oddalili się z pola bitwy; Tegetthoff nie chciał ryzykować utraty swojego zwycięstwa. Po zapadnięciu zmroku obie floty kierowały się już w stronę swoich baz w Ankonie i Puli.
Dalsza służba.
Po powrocie do Puli Tegetthoff utrzymywał swoją flotę na północnym Adriatyku, gdzie prowadziła działania rozpoznawcze przeciwko możliwemu włoskiemu atakowi. Jednak włoskie okręty nigdy się nie pojawiły, a 12 sierpnia oba państwa podpisały rozejm w Cormons. To zakończyło walki i doprowadziło do traktatu wiedeńskiego w 1866 roku. Pomimo że Austriacy pokonali Włochów w bitwach pod Lissą i Custozą, sami zostali doszczętnie pobici przez Prusy pod Sadową. W rezultacie Austria, która w 1867 roku na mocy ugody austriacko-węgierskiej stała się Austro-Węgrami, zmuszona była oddać Włochom Wenecję. Każda połowa monarchii dualistycznej mogły zawetować decyzje drugiej części, przez co, ze względu na brak zainteresowania Węgrów ekspansją morską, znacząco ograniczono budżet na marynarkę wojenną. Jednym z natychmiastowych skutków wojny było rozbrojenie i wycofanie ze służby znacznej liczby austriackich okrętów.
Po wojnie flota przeprowadziła skromny program modernizacji, polegający głównie na przezbrojeniu pancerników w nowe działa gwintowane. „Don Juan d’Austria” został przebudowany w 1867 roku, w celu poprawienia jego słabej dzielności morskiej. Jego otwarty dziób został oplaterowany, a uzbrojenie wymienione na 12 odprzodowych armat Armstrong kal. 178 mm i dwie armaty 4-funtowe kal. 76 mm. Jako że do roku 1873 okręty były już przestarzałe, a ich burty i pokłady zbutwiałe, austro-węgierska marynarka zdecydowała się je zastąpić. Parlament odmówił środków na budowę nowych okrętów, co zmusiło marynarkę do znalezienia innego sposobu na zastąpienie przestarzałych jednostek. Projekty rekonstrukcji okrętów były rutynowo akceptowane przez parlament, więc marynarka oficjalnie „przebudowała” „Don Juana d’Austrię” i jego siostrzane okręty. W rzeczywistości z okrętów odzyskano jedynie silniki bez kotłów, płyty pancerne i inne mniejsze części. „Don Juan d’Austria” został rozebrany w grudniu 1873 roku w stoczni Stabilimento Tecnico Triestino. Nowe okręty otrzymały takie same nazwy jak ich poprzednicy, w celu zachowania pozorów.

</doc>
<doc id="4201547" url="https://pl.wikipedia.org/wiki?curid=4201547" title="SMS Prinz Eugen (1862)">
SMS Prinz Eugen (1862)

SMS Prinz Eugen – drugi z okrętów typu "Kaiser Max", zbudowany dla Österreichische Marine. Położenie stępki pod okręt odbyło się w październiku 1861 roku w stoczni Stabilimento Tecnico Triestino. Okręt został zwodowany w czerwcu 1862 roku i ukończony w marcu 1863 roku. Jego uzbrojenie główne składało się z 16 armat 48-funtowych i 15 armat 24-funtowych w tradycyjnej aranżacji burtowej. Burty chronione były przez pancerz grubości 110 mm.
„Prinz Eugen” wziął udział w bitwie pod Lissą w lipcu 1866 roku, gdzie walczył z flotą włoskich okrętów pancernych. Nie zadał przeciwnikom znacznych uszkodzeń i sam powrócił z bitwy nieuszkodzony. W 1867 roku okręt zmodernizowano w celu polepszenia jego dzielności morskiej i uzbrojenia, ale i tak został szybko wyprzedzony przez rozwój technologii morskiej w latach 60. i 70. W 1873 roku już przestarzały okręt został „przebudowany”, chociaż tak naprawdę wiązało się to z jego rozebraniem, a jego pancerz, maszyneria i inne mniejsze części i wyposażenie zostały użyte do budowy nowego okrętu o tej samej nazwie.
Konstrukcja.
SMS „Prinz Eugen” miał 70,78 m długości między pionami, 10 m szerokości i 6,32 m średniego zanurzenia. Wypierał 3588 ton, zaś załoga liczyła 386 oficerów i marynarzy. Jego napęd składał się z jednego silnika parowego pojedynczego rozprężania, który napędzał pojedynczą śrubę. Informacje o liczbie i rodzaju jego opalanych węglem kotłów parowych nie przetrwały. Silnik miał moc 1900 KM, co zapewniało prędkość maksymalną 11 węzłów. Zasięg maksymalny okrętu wynosił 1200 Mm przy prędkości 10 węzłów.
„Prinz Eugen” był pancernikiem bateryjnym, uzbrojonym w 16 ładowanych odprzodowo armat 48-funtowych i 15 ładowanych odprzodowo armat 24-funtowych kal. 150 mm. Dodatkowo w skład wyposażenia jednostki wchodziło po jednym dziale 12-funtowym i 6-funtowym. W 1867 roku uzbrojenie zostało wymienione na 12 odprzodowych armat Armstrong kal. 178 mm i dwie armaty 4-funtowe kal. 76 mm. Burty chronione były przez pas kutego żelaza o grubości 110 mm, rozciągający się od dziobu do rufy.
Służba.
Stępka pod „Prinz Eugen” położona została w październiku 1861 roku w stoczni Stabilimento Tecnico Triestino. Okręt został zwodowany 14 czerwca 1862 roku, a zakończenie prac wykończeniowych nastąpiło w marcu 1863 roku, po czym pancernik został wprowadzony do służby w austriackiej marynarce wojennej. Otwarty dziób okrętu był bardzo „mokry”, co stwarzało znaczne problemy ze sterownością. W lutym 1864 roku Austria poparła Prusy w czasie II wojny o Szlezwik. „Prinz Eugen” i dwa okręty pancerne typu "Drache" pozostały na Adriatyku w celu osłony austriackiego wybrzeża, podczas gdy eskadra okrętów została wysłana na Morze Północne.
W czerwcu 1866 roku Prusy i Włochy wypowiedziały wojnę Austrii, rozpoczynając w ten sposób wojnę prusko-austriacką. Wilhelm von Tegetthoff został awansowany do stopnia kontradmirała, objął dowodzenie całą austriacką flotą i od razu zarządził mobilizację. Gdy okręty były już w pełni obsadzone, rozpoczęły się ćwiczenia w Fasanie. 27 czerwca Tegetthoff zabrał flotę w pobliże Ankony, by sprowokować Włochów do wyjścia w morze, ale włoski dowódca, admirał Carlo di Persano nie zdecydował się podjąć walki. Tegetthoff ponowił próbę 6 lipca, ale włoska flota ponownie pozostała w porcie.
Bitwa pod Lissą.
16 lipca Persano wyprowadził swoją flotę z Ankony i skierował się w stronę wyspy Lissa, do której dotarł dwa dni później. Razem z główną flotą złożoną z 12 okrętów pancernych, pod wyspę przybyły również transportowce z zaokrętowanymi 3000 żołnierzami. Następne dwa dni Włosi spędzili, bombardując austriackie pozycje i nieskutecznie próbując wysadzić desant. Między 17 a 19 lipca Tegetthoff otrzymał kilka telegramów informujących o włoskim ataku, lecz na początku uważał je za fałszywe, wierząc, że miały one za zadanie wyciągnięcie austriackiej floty z jej baz w Puli i Wenecji. Dopiero rankiem 19 lipca zrozumiał, że Lissa rzeczywiście jest włoskim celem i poprosił o pozwolenie na atak. Gdy flota Tegetthoffa przybyła w okolice Lissy 20 lipca, włoskie okręty ustawione były w szyku do kolejnej próby lądowania. Włosi podzieleni byli na trzy grupy, z których tylko dwie mogły skoncentrować się na czas, by przeciwstawić się Austriakom. Tegetthoff uformował swoje okręty pancerne w szyk klinowy, z „Prinz Eugenem” na prawej flance; drewniane okręty z drugiego i trzeciego dywizjonu podążyły za nimi w takich samych formacjach.
W trakcie formowania szyku swoich okrętów Persano przeniósł się ze swojego okrętu flagowego, „Re d’Italia”, na „Affondatore”. To spowodowało przerwę we włoskiej formacji i Tegetthoff skorzystał z okazji, by rozdzielić włoską flotę, i rozpocząć walkę na bliski dystans. Przepłynął przez wyrwę, ale nie udało mu się staranować żadnego nieprzyjacielskiego okrętu, przez co musiał zawrócić i podjąć jeszcze jedną próbę. Podczas pierwszego podejścia „Prinz Eugen” otworzył ogień ze swoich dziobowych dział, ale nie uzyskał żadnych trafień. Kiedy do akcji weszły działa głównego kalibru, „Prinz Eugen” zaczął strzelać pełnymi salwami do niezidentyfikowanych włoskich okrętów. „Affondatore” przepłynął blisko austriackiego pancernika, ale nie zdołał go staranować ani uzyskać żadnych trafień.
Do tego czasu „Re d’Italia” została staranowana i zatonęła, a okręt obrony wybrzeża „Palestro” płonął; niedługo później miał zostać zniszczony przez wybuch magazynu amunicji. Persano przerwał bitwę i, mimo że wciąż miał przewagę liczebną nad Austriakami, nie zdecydował się przeprowadzić kontrataku swymi zdemoralizowanymi siłami. Ponadto jego flocie kończyły się amunicja i węgiel. Włosi, a następnie Austriacy, zaczęli się wycofywać; Tegetthoff postanowił oddalić się na bezpieczny dystans, by nie ryzykować utraty swojego sukcesu. Po zapadnięciu zmroku obie floty kierowały się już w stronę swoich baz w Ankonie i Puli.
Dalsza służba.
Po powrocie do Puli Tegetthoff utrzymywał swoją flotę na północnym Adriatyku, gdzie prowadziła działania rozpoznawcze przeciwko możliwemu włoskiemu atakowi. Jednak włoskie okręty nigdy się nie pojawiły, a 12 sierpnia oba państwa podpisały rozejm w Cormons. To zakończyło walki i doprowadziło do traktatu wiedeńskiego w 1866 roku. Pomimo że Austriacy pokonali Włochów w bitwach pod Lissą i Custozą, sami zostali doszczętnie pobici przez Prusy pod Sadową. W rezultacie Austria, która w 1867 roku na mocy ugody austriacko-węgierskiej stała się Austro-Węgrami, zmuszona była oddać Włochom Wenecję. Każda połowa monarchii dualistycznej mogły zawetować decyzje drugiej części, przez co, ze względu na brak zainteresowania Węgrów ekspansją morską, znacząco ograniczono budżet na marynarkę wojenną. Jednym z natychmiastowych skutków wojny było rozbrojenie i wycofanie ze służby znacznej liczby austriackich okrętów.
Po wojnie flota przeprowadziła skromny program modernizacji, polegający głównie na przezbrojeniu pancerników w nowe działa gwintowane. „Prinz Eugen” został przebudowany w 1867 roku, w celu poprawienia jego słabej dzielności morskiej. Jego otwarty dziób został oplaterowany, a uzbrojenie wymienione na 12 odprzodowych armat Armstrong kal. 178 mm i dwie armaty 4-funtowe kal. 76 mm. Jako że do roku 1873 okręty były już przestarzałe, a ich burty i pokłady zbutwiałe, austro-węgierska marynarka zdecydowała się je zastąpić. Parlament odmówił środków na budowę nowych okrętów, co zmusiło marynarkę do znalezienia innego sposobu na zastąpienie przestarzałych jednostek. Natomiast projekty rekonstrukcji okrętów były rutynowo akceptowane przez parlament, więc marynarka oficjalnie „przebudowała” „Prinza Eugena” i jego siostrzane okręty. W rzeczywistości z okrętów odzyskano jedynie silniki bez kotłów, płyty pancerne i inne mniejsze części. „Prinz Eugen” został rozebrany w listopadzie 1873 roku w stoczni Uljanik w Puli. Nowe okręty otrzymały takie same nazwy jak ich poprzednicy, w celu zachowania pozorów.

</doc>
<doc id="4201548" url="https://pl.wikipedia.org/wiki?curid=4201548" title="SMS Kaiser Max (1862)">
SMS Kaiser Max (1862)

SMS Kaiser Max – pierwszy z okrętów typu "Kaiser Max", zbudowany dla Österreichische Marine. Położenie stępki pod okręt odbyło się w październiku 1861 roku w stoczni Stabilimento Tecnico Triestino. Okręt został zwodowany w czerwcu 1862 roku i ukończony w marcu 1863 roku. Jego uzbrojenie główne składało się z 16 armat 48-funtowych i 15 armat 24-funtowych w tradycyjnej aranżacji burtowej. Burty chronione były przez pancerz grubości 110 mm.
„Kaiser Max” wziął udział w bitwie pod Lissą w lipcu 1866 roku. Zaangażował w walkę włoski okręt obrony wybrzeża „Palestro”, który w efekcie ciągłego ciężkiego austriackiego ostrzału eksplodował i zatonął. „Kaiser Max” wyszedł z bitwy bez szwanku, poza niewielkimi uszkodzeniami komina i ożaglowania zadanymi przez „Re d’Italia”. W 1867 roku okręt zmodernizowano w celu polepszenia jego dzielności morskiej i uzbrojenia, ale i tak został szybko wyprzedzony przez rozwój technologii morskiej w latach 60. i 70. W 1873 roku już przestarzały okręt został „przebudowany”, chociaż tak naprawdę wiązało się to z jego rozebraniem, a jego pancerz, maszyneria i inne mniejsze części i wyposażenie zostały użyte do budowy nowego okrętu o tej samej nazwie.
Konstrukcja.
SMS „Kaiser Max” miał 70,78 m długości między pionami, 10 m szerokości i 6,32 m średniego zanurzenia. Wypierał 3588 ton, zaś załoga liczyła 386 oficerów i marynarzy. Jego napęd składał się z jednego silnika parowego pojedynczego rozprężania, który napędzał pojedynczą śrubę. Informacje o liczbie i rodzaju jego opalanych węglem kotłów parowych nie przetrwały. Silnik miał moc 1900 KM, co zapewniało prędkość maksymalną 11 węzłów. Zasięg maksymalny okrętu wynosił 1200 Mm przy prędkości 10 węzłów.
„Kaiser Max” był pancernikiem bateryjnym, uzbrojonym w 16 ładowanych odprzodowo armat 48-funtowych i 15 ładowanych odprzodowo armat 24-funtowych kal. 150 mm. Dodatkowo w skład wyposażenia jednostki wchodziło po jednym dziale 12-funtowym i 6-funtowym. W 1867 roku uzbrojenie zostało wymienione na 12 odprzodowych armat Armstrong kal. 178 mm i dwie armaty 4-funtowe kal. 76 mm. Burty chronione były przez pas kutego żelaza o grubości 110 mm, rozciągający się od dziobu do rufy.
Służba.
Stępka pod „Kaiser Max” położona została w październiku 1861 roku w stoczni Stabilimento Tecnico Triestino. Okręt został zwodowany 14 marca 1862 roku, a zakończenie prac wykończeniowych nastąpiło w 1863 roku, po czym pancernik został wprowadzony do służby w austriackiej marynarce wojennej. Otwarty dziób okrętu był bardzo „mokry”, co stwarzało znaczne problemy ze sterownością. W czerwcu 1866 roku Prusy i Włochy wypowiedziały wojnę Austrii, rozpoczynając w ten sposób wojnę prusko-austriacką. Wilhelm von Tegetthoff został awansowany do stopnia kontradmirała, objął dowodzenie całą austriacką flotą i od razu zarządził mobilizację. Gdy okręty były już w pełni obsadzone, rozpoczęły się ćwiczenia w Fasanie. 27 czerwca Tegetthoff zabrał flotę w pobliże Ankony by sprowokować Włochów do wyjścia w morze, ale włoski dowódca, admirał Carlo di Persano nie zdecydował się podjąć walki. Tegetthoff ponowił próbę 6 lipca, ale włoska flota ponownie pozostała w porcie.
Bitwa pod Lissą.
16 lipca Persano wyprowadził swoją flotę z Ankony i skierował się w stronę wyspy Lissa, do której dotarł dwa dni później. Razem z główną flotą złożoną z 12 okrętów pancernych, pod wyspę przybyły również transportowce z zaokrętowanymi 3000 żołnierzami. Następne dwa dni Włosi spędzili bombardując austriackie pozycje i nieskutecznie próbując wysadzić desant. Między 17 a 19 lipca Tegetthoff otrzymał kilka telegramów informujących o włoskim ataku, lecz na początku uważał je za fałszywe, wierząc, że miały one za zadanie wyciągnięcie austriackiej floty z jej baz w Puli i Wenecji. Dopiero rankiem 19 lipca zrozumiał, że Lissa rzeczywiście jest włoskim celem i poprosił o pozwolenie na atak. Gdy flota Tegetthoffa przybyła w okolice Lissy 20 lipca, włoskie okręty ustawione były w szyku do kolejnej próby lądowania. Włosi podzieleni byli na trzy grupy, z których tylko dwie mogły skoncentrować się na czas, by przeciwstawić się Austriakom. Tegetthoff uformował swoje okręty pancerne w szyk klinowy, z „Kaiser Maxem” na lewej flance; drewniane okręty z II i III dywizjonu podążyły za nimi w takich samych formacjach.
W trakcie formowania szyku swoich okrętów Persano przeniósł się ze swojego okrętu flagowego, „Re d’Italia”, na „Affondatore”. To spowodowało przerwę we włoskiej formacji i Tegetthoff skorzystał z okazji, by rozdzielić włoską flotę, i rozpocząć walkę na bliski dystans. Przepłynął przez wyrwę, ale nie udało mu się staranować żadnego nieprzyjacielskiego okrętu, przez co musiał zawrócić i podjąć jeszcze jedną próbę. W czasie drugiego podejścia „Kaiser Max” zaangażował w walkę okręt „Re d’Italia”, który uszkodził ożaglowanie i komin austriackiego okrętu. Po staranowaniu „Re d'Italii” przez „Erzherzog Ferdinand Max”, „Kaiser Max” bezskutecznie próbował staranować inny włoski okręt, a następnie otworzył ogień do niewielkiego okrętu obrony wybrzeża „Palestro”. Wtedy „Don Juan d’Austria” został otoczony przez włoskie okręty i poprosił „Kaiser Maxa” o pomoc.
Do tego czasu „Re d’Italia” została staranowana i zatonęła, a okręt obrony wybrzeża „Palestro” płonął; niedługo później miał zostać zniszczony przez wybuch magazynu amunicji. Persano przerwał bitwę i, mimo że wciąż miał przewagę liczebną nad Austriakami, nie zdecydował się przeprowadzić kontrataku swymi zdemoralizowanymi siłami. Ponadto jego flocie kończyły się amunicja i węgiel. Włosi zaczęli się wycofywać, a niedługo później również Austriacy oddalili się z pola bitwy; Tegetthoff nie chciał ryzykować utraty swojego zwycięstwa. Po zapadnięciu zmroku obie floty kierowały się już w stronę swoich baz w Ankonie i Puli.
Dalsza służba.
Po powrocie do Puli Tegetthoff utrzymywał swoją flotę na północnym Adriatyku, gdzie prowadziła działania rozpoznawcze przeciwko możliwemu włoskiemu atakowi. Jednak włoskie okręty nigdy się nie pojawiły, a 12 sierpnia oba państwa podpisały rozejm w Cormons. To zakończyło walki i doprowadziło do traktatu wiedeńskiego w 1866 roku. Pomimo że Austriacy pokonali Włochów w bitwach pod Lissą i Custozą, sami zostali doszczętnie pobici przez Prusy pod Sadową. W rezultacie Austria, która w 1867 roku na mocy ugody austriacko-węgierskiej stała się Austro-Węgrami, zmuszona była oddać Włochom Wenecję. Każda połowa monarchii dualistycznej mogły zawetować decyzje drugiej części, przez co, ze względu na brak zainteresowania Węgrów ekspansją morską, znacząco ograniczono budżet na marynarkę wojenną. Jednym z natychmiastowych skutków wojny było rozbrojenie i wycofanie ze służby znacznej liczby austriackich okrętów.
Po wojnie flota przeprowadziła skromny program modernizacji, polegający głównie na przezbrojeniu pancerników w nowe działa gwintowane. „Kaiser Max” został przebudowany w 1867 roku, w celu poprawienia jego słabej dzielności morskiej. Jego otwarty dziób został oplaterowany, a uzbrojenie wymienione na 12 odprzodowych armat Armstrong kal. 178 mm i dwie armaty 4-funtowe kal. 76 mm. Jako że do roku 1873 okręty były już przestarzałe, a ich burty i pokłady zbutwiałe, austro-węgierska marynarka zdecydowała się je zastąpić. Parlament odmówił środków na budowę nowych okrętów, co zmusiło marynarkę do znalezienia innego sposobu na zastąpienie przestarzałych jednostek. Natomiast projekty rekonstrukcji okrętów były rutynowo akceptowane przez parlament, więc marynarka oficjalnie „przebudowała” „Kaiser Maxa” i jego siostrzane okręty. W rzeczywistości z okrętów odzyskano jedynie silniki bez kotłów, płyty pancerne i inne mniejsze części. „Kaiser Max” został rozebrany w grudniu 1873 roku w stoczni Stabilimento Tecnico Triestino. Nowe okręty otrzymały takie same nazwy jak ich poprzednicy, w celu zachowania pozorów.

</doc>
<doc id="4201550" url="https://pl.wikipedia.org/wiki?curid=4201550" title="Halberstadt (stacja kolejowa)">
Halberstadt (stacja kolejowa)

Halberstadt () – stacja kolejowa w Halberstadt, w kraju związkowym Saksonia-Anhalt, w Niemczech. Pierwsza stacja powstała w 1843 jako stacja czołowa. W 1868 uruchomiono nową stację przelotową w innym miejscu. Pierwsze połączenie kolejowe z Halberstadt biegło w kierunku Magdeburga. W następnych kilku dziesięcioleciach dodano dwie dodatkowe trasy. Podczas II wojny światowej stacja została poważnie zniszczona. W latach 2008–2010 miały miejsce szeroko zakrojone prace modernizacyjne. Budynek dworca i lokomotywownia są budynkami zabytkowymi. Według DB Station&amp;Service ma kategorię 3.
Położenie.
Stacja przelotowa, która istnieje od 1868 roku, znajduje się w północno-wschodniej części miasta. Znajduje się na ulicy "Hinter dem Personenbahnhof" i przy "Bahnhofstraße".

</doc>
<doc id="4201554" url="https://pl.wikipedia.org/wiki?curid=4201554" title="Nikołaj Afanasjew">
Nikołaj Afanasjew



</doc>
<doc id="4201555" url="https://pl.wikipedia.org/wiki?curid=4201555" title="Nikołaj Michajłowicz Afanasjew">
Nikołaj Michajłowicz Afanasjew



</doc>
<doc id="4201559" url="https://pl.wikipedia.org/wiki?curid=4201559" title="Mikołaj Semenowicz Sulima">
Mikołaj Semenowicz Sulima



</doc>
<doc id="4201561" url="https://pl.wikipedia.org/wiki?curid=4201561" title="Aleksandr Sokolski">
Aleksandr Sokolski

Aleksandr Kuźmicz Sokolski (ros. Александр Кузьмич Сокольский, ur. w miejscowości Aleksikowo w obwodzie wołgogradzkim, zm. 14 listopada 1979 w Moskwie) – radziecki generał pułkownik artylerii, Bohater Związku Radzieckiego (29 maja 1945).
Życiorys.
Miał wykształcenie niepełne średnie, od 1921 służył w Armii Czerwonej, w 1925 skończył szkołę artylerii w Leningradzie, a w 1933 i 1937 artyleryjskie kursy doskonalenia kadry dowódczej. W 1938 został dowódcą dywizjonu, w 1939 szefem artylerii 74 Dywizji Piechoty Północnokaukaskiego Okręgu Wojskowego, od czerwca 1941 w składzie dywizji walczył na Froncie Południowym, w styczniu 1942 mianowano go zastępcą szefa artylerii 12 Armii Frontu Południowego; na tym stanowisku uczestniczył w operacji barwienkowsko-łozowskiej. Od lutego 1942 był szefem artylerii 12 Armii, brał udział w walkach obronnych nad Donem i Kubaniem, 4-12 września 1942 był p.o. dowódcą 12 Armii, potem walczył na Froncie Zakaukaskim jako szef artylerii 12 Armii, a od stycznia do kwietnia 1943 szef artylerii 56 Armii Północnej Grupy Wojsk Frontu Zakaukaskiego. Od kwietnia do listopada 1943 był szefem artylerii 37 Armii Frontu Północno-Kaukaskiego, brał udział w walkach na Półwyspie Tamańskim i w operacji noworosyjsko-tamańskiej, od listopada 1943 do stycznia 1944 był zastępcą dowódcy, potem dowódcą artylerii Samodzielnej Armii Nadmorskiej, kierował działaniami artylerzystów w walce o przyczółek kerczeński na Krymie i w operacji krymskiej. Od maja 1944 do końca wojny dowodził artylerią 2 Frontu Białoruskiego, uczestniczył w operacji białoruskiej (w tym operacji mohylewskiej, mińskiej i białostockiej), różańskiej, mławsko-elbląskiej, wschodniopruskiej, pomorskiej i berlińskiej. Od września 1945 do czerwca 1948 był dowódcą artylerii Północnej Grupy Wojsk w Polsce, od czerwca 1948 do 1951 artylerii Zakaukaskiego Okręgu Wojskowego, po ukończeniu Wyższych Kursów Akademickich przy Wyższej Akademii Wojskowej im. Woroszyłowa w styczniu 1953 został naczelnikiem filii – zastępcą naczelnika Akademii Wojskowej im. Dzierżyńskiego, a w lutym 1954 szefem Artyleryjskiego Instytutu Naukowo-Badawczego nr 1, w 1955 zakończył służbę wojskową.
Odznaczenia.
I inne.

</doc>
<doc id="4201563" url="https://pl.wikipedia.org/wiki?curid=4201563" title="Riedlingen (stacja kolejowa)">
Riedlingen (stacja kolejowa)

Riedlingen (niem: "Bahnhof Riedlingen") – stacja kolejowa w Riedlingen, w kraju związkowym Badenia-Wirtembergia, w Niemczech. Według DB Station&amp;Service ma kategorię 6. Położona jest około 900 metrów na południe od starego miasta. Znajduje się na 65,2 km linii Ulm – Immendingen.

</doc>
<doc id="4201566" url="https://pl.wikipedia.org/wiki?curid=4201566" title="Mikołaj Sulima">
Mikołaj Sulima



</doc>
<doc id="4201569" url="https://pl.wikipedia.org/wiki?curid=4201569" title="Marek Chojna">
Marek Chojna

Marek Chojna (ur. 1952) – polski koszykarz, występujący na pozycji obrońcy, dwukrotny medalista mistrzostw Polski.

</doc>
<doc id="4201570" url="https://pl.wikipedia.org/wiki?curid=4201570" title="Jewgienij Popow">
Jewgienij Popow



</doc>
<doc id="4201571" url="https://pl.wikipedia.org/wiki?curid=4201571" title="Diecezja St Edmundsbury i Ipswich">
Diecezja St Edmundsbury i Ipswich

Diecezja St Edmundsbury i Ipswich () – diecezja Kościoła Anglii w metropolii Canterbury, obejmująca większość obszaru hrabstwa Suffolk. Katedra diecezjalna znajduje się w Bury St Edmunds, zaś kuria w Ipswich. Powstała 23 stycznia 1914 roku w wyniku wyłączenia części terytorium z diecezji Norwich oraz diecezji Ely. 
Biskupi.
stan na 23 stycznia 2018:

</doc>
<doc id="4201573" url="https://pl.wikipedia.org/wiki?curid=4201573" title="Platja i Grau de Gandia">
Platja i Grau de Gandia

Platja i Grau de Gandia (hiszp. "Estación de Playa y Grao de Gandía") – stacja kolejowa w miejscowości Gandia, w prowincji Walencja, we wspólnocie autonomicznej Walencja, w Hiszpanii.
Jest obsługiwana przez pociągi linii C-1 Cercanías Valencia przewoźnika RENFE.
Położenie stacji.
Znajduje się na odgałęzieniu linii kolejowej Silla – Gandia w km 2,5, na wysokości 9 m n.p.m.

</doc>
<doc id="4201575" url="https://pl.wikipedia.org/wiki?curid=4201575" title="Adam Dąbrowski (koszykarz)">
Adam Dąbrowski (koszykarz)

Adam Dąbrowski (ur. 1947) – polski koszykarz, występujący na pozycji obrońcy, dwukrotny medalista mistrzostw Polski.

</doc>
<doc id="4201582" url="https://pl.wikipedia.org/wiki?curid=4201582" title="Edward Ignerski">
Edward Ignerski

Edward Ignerski (ur. w 1950, zm. w kwietniu 2021) – polski koszykarz, występujący na pozycji skrzydłowego, dwukrotny medalista mistrzostw Polski.
Jego syn – Michał został także koszykarzem.

</doc>
<doc id="4201585" url="https://pl.wikipedia.org/wiki?curid=4201585" title="Marek Niemiec">
Marek Niemiec

Marek Niemiec (ur. 1947) – polski koszykarz, występujący na pozycji obrońcy, dwukrotny medalista mistrzostw Polski.

</doc>
<doc id="4201586" url="https://pl.wikipedia.org/wiki?curid=4201586" title="Fińska Fundacja Książki">
Fińska Fundacja Książki

Fińska Fundacja Książki (fin. "Suomen Kirjasäätiö") – fundacja założona przez Fińskie Stowarzyszenie Wydawców Książek i Ministerstwo Edukacji, której celem jest promocja fińskiej literatury i sztuki słowa. Przyznaje corocznie nagrody literackie Finlandia.
Fundacja powstała w 1983 roku i ma siedzibę w Helsinkach. Podstawą jej działania jest statut. Znana jest z przyznawanej w trzech kategoriach nagrody literackiej Finlandia. W drugą niedzielę lutego Fundacja organizuje "Lukurauhan päivään" podczas którego zachęca do czytania oraz promowania przez czytelników ciekawych książek.

</doc>
<doc id="4201589" url="https://pl.wikipedia.org/wiki?curid=4201589" title="Lucjan Śnieżek">
Lucjan Śnieżek

Lucjan Śnieżek – profesor nauk inżynieryjno-technicznych i prorektor Wojskowej Akademii Technicznej im. Jarosława Dąbrowskiego w Warszawie, nauczyciel akademicki innych uczelni, specjalista w zakresie podstawy konstrukcji maszyn i wytrzymałości zmęczeniowej.
Życiorys.
W 1987 ukończył studia na kierunku mechanika i budowa maszyn w Wojskowej Akademii Technicznej im. Jarosława Dąbrowskiego w Warszawie. Na tej uczelni na Wydziale Mechanicznym na podstawie dorobku naukowego oraz rozprawy pt. "Analiza trwałości zmęczeniowej rurociągu przemysłowego" uzyskał w 2011 stopień doktora habilitowanego nauk technicznych w dyscyplinie budowa i eksploatacja maszyn specjalność podstawy konstrukcji maszyn. W 2020 otrzymał tytuł profesora nauk inżynieryjno-technicznych.
Był nauczycielem akademickim Politechniki Warszawskiej w Wydziale Inżynierii Produkcji (Instytut Mechaniki i Poligrafii), w Wyższej Szkole Ekologii i Zarządzania w Warszawie i Państwowej Wyższej Szkole Zawodowej w Ciechanowie. Został profesorem nadzwyczajnym Wojskowej Akademii Technicznej im. Jarosława Dąbrowskiego w Warszawie i prorektorem tej uczelni w kadencji 2016–2020.

</doc>
<doc id="4201590" url="https://pl.wikipedia.org/wiki?curid=4201590" title="Ilustracja spadowa">
Ilustracja spadowa

Ilustracja spadowa – ilustracja sięgająca krawędzi stronicy książki. Obraz ilustracji spadowej wstawionej do makiety (layoutu) musi przekraczać obszar wyznaczony przez format książki po obcięciu bloku (wkładu). Nie dotyczy to jedynie wewnętrznej (grzbietowej) krawędzi. Pozornie zbędny nadmiar obrazu zostaje obcięty w drukarni podczas wyrównywania bloków wkładu. Dzięki temu na krawędziach nie pozostają białe obszary, a ilustracja kończy się równo z obciętą kartką książki.
Obszar, który zostaje odcięty, nosi nazwę spadu. Wypuszczanie na spad powinno wynosić od 3 do 5 mm, w zależności od dyspozycji technologa drukarni. Jeżeli format książki nie jest zgodny z formatem ilustracji, to część obrazu umieszczonego na spad musi zostać wykadrowana. Niezależnie od formatu pewna część obrazu zostanie usunięta – będzie ona procentowo tym większa, im mniejsza jest stronica.
Ilustracje na spad mogą być umieszczane na całych stronicach. Ich zaletą jest to, że są one tak duże, jak to możliwe w danym formacie, a stronica pozbawiona obramowania z marginesów wygląda czysto. Uważa się, że spad jest dobrym sposobem na powiększenie detali ilustracji przedstawionych w innym miejscu (o ile jakość oryginału jest wystarczająca). Może być on wykorzystywany na stronach tytułowych oraz wewnętrznych stronach tytułowych.
Na rozwarciu książki nie powinno się umieszczać ilustracji spadowych do grzbietu na obu stronicach. Zaleca się pozostawić po jednej lub drugiej stronie światło separujące ilustracje. Zdarzają się sytuacje kompozycyjne, gdy takie obrazy mogą być połączone dla uzyskania jakiegoś nowego efektu, jednak musi to być świadoma i uzasadniona decyzja projektanta.
Podpisy i objaśnienia do ilustracji spadowych zwykle umieszcza się w polu kolumny albo jako marginalia. Podpis ilustracji zajmującej całą powierzchnię stronicy powinien znaleźć się na sąsiedniej stronicy rozkładowej.

</doc>
<doc id="4201591" url="https://pl.wikipedia.org/wiki?curid=4201591" title="Mirosław Parzymięs">
Mirosław Parzymięs

Mirosław Parzymięs (ur. 1952) – polski koszykarz, występujący na pozycji obrońcy, dwukrotny medalista mistrzostw Polski.

</doc>
<doc id="4201595" url="https://pl.wikipedia.org/wiki?curid=4201595" title="Hanken">
Hanken

Hanken (szw. "Svenska handelshögskolan", ang. "Hanken School of Economics", dosł. Szwedzka Wyższa Szkoła Handlowa "Hanken") – szwedzkojęzyczna i anglojęzyczna uczelnia ekonomiczna w Helsinkach i w Vaasie. Założona w 1909 roku, obecnie jest jedyną samodzielną uczelnią ekonomiczną w Finlandii.
Hanken oferuje studia licencjackie, magisterskie i podyplomowe w języku szwedzkim, a także programy magisterskie, MBA i doktoranckie w języku angielskim.
Uczelnia składa się m.in. z pięciu wydziałów: finansów i statystyki, zarządzania i organizacji, marketingu, nauk ekonomicznych oraz księgowości i prawa handlowego, a także z centrum językowego, biblioteki i innych jednostek.
Hanken posiada akredytację EQUIS, AMBA (program Executive MBA) oraz Association to Advance Collegiate Schools of Business (AACSB).

</doc>
<doc id="4201596" url="https://pl.wikipedia.org/wiki?curid=4201596" title="Contumil (stacja kolejowa)">
Contumil (stacja kolejowa)

Contumil (port: "Estação Ferroviária de Contumil") – stacja kolejowa w Porto (dzielnica Contumil), w dystrykcie Porto, w Portugalii. Znajduje się na Linha do Minho. Jest obsługiwany wyłącznie przez pociągi regionalne CP Urbanos do Porto. 
Położenie.
Sstacja Contumil znajduje się w gminie Porto, z dostępem od strony "Rua da Estação de Contumil".

</doc>
<doc id="4201598" url="https://pl.wikipedia.org/wiki?curid=4201598" title="Oskar Merikanto">
Oskar Merikanto

Oskar Merikanto (ur. 5 sierpnia 1868 w Helsinkach, zm. 17 lutego 1924 w Hausjärvi) – fiński kompozytor, pianista, dyrygent, pedagog. Stał się jednym z najbardziej znanych fińskich kompozytorów. Jeden z założycieli Opery Narodowej w Helsinkach. Wniósł znaczący wkład w rozwój muzyki kościelnej w Finlandii oraz w spektakle operowe.
Życiorys.
Wczesne lata.
Był synem Fransa Ferdinanda Kanto z Jalasjärvi, który dostał szwedzkie nazwisko Mattsson, kiedy wstąpił do fińskiej armii. Zmienił je w 1882 roku na Merikanto (Meri znaczy „morze” i odnosi się do jego podróży z Vaasa do Helsinek; Kanto odnosi się zaś do jego początków z majątku Kanto w fińskojęzycznym regionie Ostrobothnia).
Studia.
W latach 1887–1888 Merikanto studiował muzykę w Konserwatorium w Lipsku. Do tego czasu był już aktywny jako kompozytor, z licznymi utworami fortepianowymi na swoim koncie, w tym Fantazją na cztery ręce (1885), a także utworami na organy i różnymi piosenkami. Zakończył studia w Berlinie w latach 1890–1891.
Praca organisty.
W roku 1891 został wybrany pierwszym organistą kościoła w Johannes, gdzie pracował aż do śmierci. Pracę tą dostał z powodu zgonu poprzedniego organisty oraz referencji uzyskanych dzięki nauce muzyki w szkole w Nursing.
Styl.
Jako kompozytor Merikanto jest najbardziej znany ze swoich solowych piosenek. Jego piosenki charakteryzują się narodowym charakterem i chwytliwymi melodiami. Był pierwszym fińskim kompozytorem, który konsekwentnie komponował muzykę do tekstów poezji fińskiej.
Dalsza działalność.
W 1893 roku urodził się jego syn Aarre. W 1898 roku Oskar napisał operę "Pohjan neiti", ale nie była wystawiona do 1908 roku. Od początku XX wieku Merikanto pracował nad promocją opery w Finlandii, prowadząc i aranżując wiele poważnych spektakli. Merikanto pozostawał dość aktywny w kompozycji przez całe życie. Jedno z jego najbardziej popularnych dzieł hymn "Dziękuję Ci, Panie!" odniosło dość duży sukces. Było to jedno z jego ostatnich dzieł.
Śmierć i pochówek.
Merikanto zmarł w Hausjärvi-Oitti 17 lutego 1924 r. Został pochowany w rodzinnej mogile, później dołączono do niego ciała syna i wnuka.
Rodzina.
Żonaty był z Liisą Häyrynen. Jego syn Aarre Merikanto to również znany kompozytor. Jego wnukiem był rzeźbiarz Ukri Merikanto.

</doc>
<doc id="4201600" url="https://pl.wikipedia.org/wiki?curid=4201600" title="Wojciech Szarata">
Wojciech Szarata

Wojciech Szarata (ur. 29 listopada 1953) – polski koszykarz, występujący na pozycji skrzydłowego, dwukrotny medalista mistrzostw Polski.

</doc>
<doc id="4201604" url="https://pl.wikipedia.org/wiki?curid=4201604" title="Caltanissetta Xirbi">
Caltanissetta Xirbi

Caltanissetta Xirbi (wł. "Stazione di Caltanissetta Xirbi") – stacja kolejowa w Caltanissetta, w prowincji Caltanissetta, w regionie Sycylia, we Włoszech. Stacja znajduje się na linii Palermo – Katania oraz na tej stacji rozpoczyna bieg linia Caltanissetta Xirbi – Agrigento.
Według klasyfikacji RFI ma kategorię "brązową".

</doc>
<doc id="4201606" url="https://pl.wikipedia.org/wiki?curid=4201606" title="HPS Helsinki">
HPS Helsinki



</doc>
<doc id="4201609" url="https://pl.wikipedia.org/wiki?curid=4201609" title="Waldemar Wojciechowski (koszykarz)">
Waldemar Wojciechowski (koszykarz)

Waldemar Wojciechowski (ur. 1959) – polski koszykarz, występujący na pozycji skrzydłowego, medalista mistrzostw Polski.

</doc>
<doc id="4201613" url="https://pl.wikipedia.org/wiki?curid=4201613" title="Jerzy Żytkowski">
Jerzy Żytkowski

Jerzy Żytkowski (ur. 9 lutego 1952 w Lublinie) – polski koszykarz, występujący na pozycji skrzydłowego, dwukrotny medalista mistrzostw Polski.

</doc>
<doc id="4201615" url="https://pl.wikipedia.org/wiki?curid=4201615" title="Frans Karjagin">
Frans Karjagin

Frans Karjagin (ur. 11 czerwca 1909 w Helsinkach; zm. 16 lipca 1977) – fiński piłkarz występujący na pozycji obrońcy.
Życiorys.
W trakcie swojej kariery występował w Helsingin Palloseura, w Töölön Vesa i w HIFK Fotboll. Wraz z tym ostatnim świętował zdobycie czterech mistrzostw kraju.
W latach 1929–1941 rozegrał 57 meczów w reprezentacji Finlandii.

</doc>
<doc id="4201616" url="https://pl.wikipedia.org/wiki?curid=4201616" title="Agnes">
Agnes



</doc>
<doc id="4201618" url="https://pl.wikipedia.org/wiki?curid=4201618" title="Immendingen (stacja kolejowa)">
Immendingen (stacja kolejowa)

Immendingen (niem: "Bahnhof Immendingen") – stacja kolejowa w Immendingen, w kraju związkowym Badenia-Wirtembergia, w Niemczech. Według DB Station&amp;Service ma kategorię 4. Jest stacją węzłową na liniach Offenburg – Singen i Ulm – Immendingen. Ponadto Immendingen jest punktem wyjściowym dla pociągów na sąsiedniej stacji Hintschingen.

</doc>
<doc id="4201623" url="https://pl.wikipedia.org/wiki?curid=4201623" title="Siergiej Wołkensztejn">
Siergiej Wołkensztejn

Siergiej Siergiejewicz Wołkensztejn (ros. Сергей Сергеевич Волкенштейн, ur. w chutorze Chatki w obwodzie połtawskim, zm. 19 maja 1977 w Moskwie) – radziecki generał major artylerii, Bohater Związku Radzieckiego (1945).
Życiorys.
Był narodowości żydowskiej. Uczył się w gimnazjum, w październiku 1917 wstąpił do oddziału Czerwonej Gwardii, brał udział w rewolucji październikowej w Moskwie, później jako czerwonoarmista wyjechał do Zwienigorodu w celu ustanowienia tam władzy radzieckiej. W czerwcu 1918 wstąpił do Armii Czerwonej, pracował jako inspektor i instruktor w powiatowym komisariacie wojskowym, od maja 1919 walczył w wojnie domowej z wojskami Piotra Wrangla jako szef zwiadu 1 Komunistycznego Batalionu Specjalnego Przeznaczenia Samodzielnej Brygady Piechoty 13 Armii Frontu Południowego, od 1919 należał do RKP(b). W październiku 1920 został gubernialnym inspektorem połtawskiego terytorialnego okręgu pułkowego, później inspektorem 5 Połtawskiej Brygady Specjalnego Przeznaczenia, w 1926 ukończył artyleryjskie kursy doskonalenia kadry dowódczej w Łudze i został dowódcą plutonu artylerii w Winnicy, następnie pomocnikiem dowódcy i dowódcą baterii w Odessie, później służył w pułku artylerii w Wozniesieńsku i pracował jako inżynier w Zarządzie Naukowo-Technicznym Zarządu Artyleryjskiego Armii Czerwonej. W 1935 ukończył Akademię Wojskową im. Frunzego i został komenderowany służbowo do USA, po powrocie do ZSRR w lutym 1939 szkolił się na kursach doskonalenia wyższej kadry dowódczej przy Akademii Artyleryjskiej Armii Czerwonej im. Dzierżyńskiego, po czym został kierownikiem kursu artyleryjskiego, a w sierpniu 1939 szefem artylerii 126 Dywizji Piechoty Białoruskiego Okręgu Wojskowego. Brał udział w agresji ZSRR na Polskę we wrześniu 1939, a od grudnia 1939 jako szef artylerii 150 Dywizji Piechoty uczestniczył w wojnie z Finlandią, od kwietnia 1940 do marca 1941 był szefem artylerii 6 Korpusu Piechoty Kijowskiego Specjalnego Okręgu Wojskowego, potem został naczelnikiem szkoły artylerii w Kijowie.
Po ataku Niemiec na ZSRR brał udział w obronie Kijowa, w sierpniu 1941 wraz ze szkołą został ewakuowany do Krasnojarska, w maju 1942 został skierowany na front jako szef sztabu artylerii Frontu Wołchowskiego, od stycznia 1943 dowodził 17 Dywizją Artylerii Przełamania rezerwy Stawki Najwyższego Naczelnego Dowództwa, uczestniczył w operacji Iskra mającej przerwać blokadę Leningradu, walczył na Froncie Wołchowskim, od maja do września 1943 Woroneskim, potem 1 Ukraińskim. 24 kwietnia 1943 otrzymał stopień generała majora artylerii. Brał udział w operacji orłowskiej, forsowaniu Dniepru, operacji kijowskiej, żytomiersko-berdyczowskiej, korsuń-szewczenkowskiej, płoskirowsko-czerniowieckiej, lwowsko-sandomierskiej, wiślańsko-odrzańskiej, dolnośląskiej, górnośląskiej, berlińskiej i praskiej. 24 czerwca 1945 wziął udział w Paradzie Zwycięstwa na Placu Czerwonym, po wojnie dowodził dywizją w Centralnej Grupie Wojsk w Austrii, od lipca 1946 do maja 1947 służył w Taurydzkim Okręgu Wojskowym w Symferopolu, od maja 1947 do 1948 szkolił się na Wyższych Kursach Akademickich przy Wyższej Akademii Wojskowej im. Woroszyłowa, po czym został zastępcą dowódcy 9 Korpusu Artyleryjskiego. Od stycznia 1949 do września 1952 był I zastępcą dowódcy wojsk Kijowskiego Okręgu Obrony Przeciwlotniczej, od stycznia 1953 do grudnia 1954 zastępcą dowódcy artylerii Białoruskiego Okręgu Wojskowego, potem konsultantem i zastępcą naczelnika Naukowo-Badawczego Instytutu Artyleryjskiego i kierownikiem katedry taktyki artylerii Wojskowej Akademii Wojsk Pancernych i Zmechanizowanych Armii Radzieckiej im. Stalina, w grudniu 1958 zakończył służbę wojskową.
Odznaczenia.
Oraz inne medale ZSRR i odznaczenia zagraniczne.

</doc>
<doc id="4201628" url="https://pl.wikipedia.org/wiki?curid=4201628" title="Władysław Strzedziński">
Władysław Strzedziński

Władysław Strzedziński (ur. 27 lipca 1895 w Wilnie, zm. 24 listopada 1959 w Poznaniu) – polski mistrz introligatorski.
Życiorys.
Syn Konstantego (1861-1948) i Ewy z domu Perkowska (1863-1950). Mistrz introligatorski z Wilna. Egzamin mistrzowski zdał w 1925 w Wilnie (następny egzamin mistrzowski zdał w Poznaniu w 1957). Od 1922 prowadził swój zakład introligatorski przy ul. Zamkowej 12, następnie przy ul. Tatarskiej oraz w czasie okupacji niemieckiej przy ul. Trockiej. Do największych osiągnięć introligatorskich Władysława Strzedzińskiego należą oprawy ksiąg liturgicznych "Mszałów wileńskich", których zleceniodawcą był Bolesław Żynda (1904-1989), ówczesny kierownik filii wydawnictwa Księgarni św. Wojciecha. Autorem projektów Mszałów, był wileński artysta grafik i malarz Gracjan Achrem-Achremowicz (1899-1942). Po II wojnie światowej Władysław Strzedziński osiadł w Łodzi a następnie w Poznaniu, gdzie otworzył pracownię introligatorską przy ul. Ogrodowej 11. Do jego większych osiągnięć introligatorskich w nowym miejscu należy oprawa dzieła Aleksandra Brücknera "Dzieje kultury polskiej" w czterech tomach oraz zlecenia opraw od osób prywatnych m.in. poetki Kazimiery Iłłakowiczówny (1892-1983).

</doc>
<doc id="4201630" url="https://pl.wikipedia.org/wiki?curid=4201630" title="Diecezja St Albans">
Diecezja St Albans

Diecezja St Albans () – diecezja Kościoła Anglii w metropolii Canterbury, obejmująca świeckie hrabstwa Hertfordshire i Bedfordshire, a także część London Borough of Barnet. Została ustanowiona 30 kwietnia 1877 roku. 
Biskupi.
stan na 23 stycznia 2018:

</doc>
<doc id="4201632" url="https://pl.wikipedia.org/wiki?curid=4201632" title="Biblia Impulsy">
Biblia Impulsy

Biblia Impulsy – seria polskich przekładów biblijnych wraz z komentarzem, wydawanych od 2016 przez Księgarnię Św. Jacka. Redaktorem naukowym serii jest ks. dr hab. Janusz Wilk. Zapowiadana liczba tomów Nowego Testamentu wynosi 19, a w planach jest też opracowanie części ksiąg Starego Testamentu.
„Impulsy” w nazwie serii nawiązywać mają do formy komentarza, który w postaci impulsów (krótkich wskazówek) ma wskazywać na różne aspekty danej księgi.
Tekst biblijny został przetłumaczony z języka oryginalnego na "komunikatywny język polski", a towarzyszy mu komentarz składający się z czterech punktów:
Adresatami serii są przede wszystkim miłośnicy Pisma Świętego, którzy nie tylko chcą poznawać Biblię, lecz również nią żyć. Według ks. Jana Kochela, dynamika przyjętych krótkich form w przekładzie i komentarzu przypominają pierwotny kerygmat wspólnot chrześcijańskich i jako takie mają szanse dotrzeć do młodzieży przyzwyczajonej do podobnych środków przekazu (np. w mediach społecznościowych).
Lista tomów.
Lista tomów opublikowanych do lipca 2022:
Zapowiedź.
Ewangelia według św. Marka /dodruk zunifikowanej wersji - wrzesień 2022.

</doc>
<doc id="4201633" url="https://pl.wikipedia.org/wiki?curid=4201633" title="Tomasz Praga">
Tomasz Praga

Tomasz Maciej Praga (ur. 11 stycznia 1970 w Przemyślu) – generał dywizji Straży Granicznej, w latach 2016–2018 zastępca komendanta głównego Straży Granicznej, od 2018 komendant główny Straży Granicznej.
Życiorys.
Tomasz Praga jest absolwentem Wyższej Szkoły Administracji i Zarządzania w Przemyślu. Służbę rozpoczął w 1992 w Bieszczadzkim Oddziale Straży Granicznej. Od 1994 zajmował stanowiska m.in. kierownika kancelarii tajnej i naczelnika wydziału. W Komendzie Głównej Straży Granicznej służy od 2008 roku.
7 marca 2016 został powołany przez Ministra Spraw Wewnętrznych i Administracji na stanowisko Zastępcy Komendanta Głównego Straży Granicznej. 21 kwietnia 2017 został mianowany na stopień generała brygady. Stanowisko Zastępcy Komendanta Głównego Straży Granicznej zajmował do dnia 23 stycznia 2018.
Od 23 stycznia 2018 pełni służbę na stanowisku Komendanta Głównego Straży Granicznej. 13 maja 2019 został mianowany na stopień generała dywizji SG. Akt mianowania odebrał 17 maja 2019. 

</doc>
<doc id="4201634" url="https://pl.wikipedia.org/wiki?curid=4201634" title="Deklaracja z Windhoek">
Deklaracja z Windhoek

Deklaracja z Windhoek (ang. "Windhoek Declaration)" – deklaracja ogłoszona 3 maja 1991 roku przyjęta w następstwie ustaleń na seminarium w „Sprawie Promowania Niezależnej i Pluralistycznej Prasy Afrykańskiej”, zorganizowanym przez UNESCO i Narody Zjednoczone w Windhuk w Namibii w dniach od 29 kwietnia do 3 maja 1991 r.
Przyjęta na seminarium deklaracja wzywała do ustanowienia i wspierania na całym świecie niezależnej, pluralistycznej i wolnej prasy, podkreślając że wolna prasa to podstawa funkcjonowania demokracji na świecie i podstawa dla rozwoju gospodarczego. Powoływała się przy tym na artykuł 19 Powszechnej deklaracji praw człowieka, mówiący że „Każdy człowiek ma prawo wolności opinii i wyrażania jej; prawo to obejmuje swobodę posiadania niezależnej opinii, poszukiwania, otrzymywania i rozpowszechniania informacji i poglądów wszelkimi środkami, bez względu na granice”.
Powodem zorganizowania seminarium były kryzysy, z jakimi borykała się Afryka w latach osiemdziesiątych. Zainspirowało ją również dążenie do demokratyzacji w Afryce, które nastąpiło po tych kryzysach, a także koniec zimnej wojny.
W późniejszym czasie kilka podobnych dokumentów zostało sporządzonych w innych częściach rozwijającego się świata:
20 grudnia 1993 roku Zgromadzenie Ogólne ONZ rezolucją 48/432 ustanowiło Światowy Dzień Wolności Prasy przypadający w rocznicę podpisania deklaracji z Windhoek.

</doc>
<doc id="4201638" url="https://pl.wikipedia.org/wiki?curid=4201638" title="Kamienica przy Rynku 1 we Wrocławiu">
Kamienica przy Rynku 1 we Wrocławiu

 
Kamienica Rynek 1 – kamienica na wrocławskim Rynku u wlotu ulicy Mikołaja, wybudowana w stylu secesyjnym.
Historia kamienicy.
Na narożnikowej parceli pierwszy budynek został wzniesiony już w XIV wieku. W lewej części budynku znajdowała się wówczas szeroka sień, z której przechodziło się do pomieszczenia frontowego. Pomiędzy pierwszym a drugim traktem, w prawej części przy ścianie, znajdowały się schody; w tylnym trakcie znajdowało się małe pomieszczenie i wyjście na dziedziniec. Pod koniec XV i na początku XVI wieku elewacja kamienicy uległa przebudowie; powstało wówczas niezachowane do czasów obecnych trójdzielne okno autorstwa rzemieślnika związanego z warsztatem Briciusa Gauskego pracującego m.in. przy przebudowie Ratusza . 
Kolejne odnotowane przebudowy, m.in. elewacji, miały miejsce w latach ok. 1755 oraz w 1802 roku (1804), kiedy to nadano elewacji bardziej barokowo-klasycystyczny wygląd. Kamienica, wzniesiona na działce o wymiarach 10 na 33 metry, miała wówczas wysokość trzech kondygnacji i szerokość trzech osi okiennych. Po lewej stronie, od strony Rynku, znajdował się portal wejściowy. Nad oknami pierwszego piętra znajdowały się płaskie, półokrągłe wnęki z palmetami. Nad trzecią kondygnacją przebiegał gzyms wieńczący podparty wąskimi wspornikami i połączony girlandami. Szczyt został ujęty szerokimi pilastrami. W połowie wysokości, w osi umieszczono dwa prostokątne okna a nad nimi fryz palmetowy a następnie półokrągłe okno.
Właściciele i postacie związane z kamienicą.
Do 1418 roku właścicielem Kamienicy był Kasper Ungeraten. W latach 1418–1430 właścicielem kamienicy był Hannos (Hanus) Schramme. W 1430, choć zgodnie z kontraktem małżeńskim zawartym z żoną Dorotheą, kamienica została sprzedana Niklasowi i Annie Strelen (von Strelen). Z powodu zadłużenia ciążącym na budynku, kamienica w 1444 roku trafiła w ręce kupca Chwala, który zlikwidował obciążenie czynszowe. Chwal miał prawdopodobnie syna Chwala Lorberera, który odziedziczył posesję. Był on kupcem handlującym przyprawami; posiadał sklep na Rynku i związany był ze spółką prasko-salzburską sprzedającą do Wrocławia pieprz. 1 sierpnia 1439 roku kamienica została przepisana małżonce Chwala, Magdalenie z Pragi, a następnie przypadła jej dzieciom, które odziedziczyły kamienicę po śmierci Chwala Lorberera w 1447 roku. W 1447 roku kamienica została zakupiona przez Albrechta Scheuerleina (Scheurla), rajcy miejskiego, witryka (ekonom) ówczesnego kościoła parafialnego św. Elżbiety i dawnego kościoła zakonnego św. Bernardyna, kupca i współwłaściciela jednej z największej spółki kupieckiej założonej w 1455 roku. W 1460 roku zakupił on Kamienicę nr 2 "Pod Gryfami". Po śmierci Albrechta kamienica nr 1 została w rękach wdowy Libste. W rękach potomków, synów i kuzynów kamienica znajdowała się do 1501 roku, kiedy to właścicielem budynku został Albrecht Schewrlein.
Właścicielem kamienicy w 1804 roku był wówczas kupiec Johann Schur. W budynku miało swoją siedzibę wydawnictwo Augusta Scherla, które drukowało m.in. Wrocławskie Księgi Adresowe W latach trzydziestych ubiegłego stulecia właścicielami kamienicy byli Bernhard i Erich Grund, konsulowie Królestwa Belgii.
Kamienica secesyjna.
W 1906 roku barokowo-klasycystyczna kamienica została rozebrana i rozpoczęto budowę nowego budynku w stylu secesyjnym. Jego projektantem był wrocławski architekt Hermann Wahlich. W 1907 roku budowę zakończono otwarciem domu handlowego "Geschäftshaus Ludwig Wittemberg", firmy Ludwig Wittemberg &amp; Co.; był to jedyny dom handlowy na pierzei zachodniej. W 1909 roku budynek został wynajęty firmie Tauer-Magazin August Brendix, która oferowała akcesoria i stroje żałobne. Na parterze początkowo znajdowało się siedem sklepów z osobnymi wejściami; po kilku latach sklepy połączono, tworząc jeden duży. Na wyższych kondygnacjach znajdowały się pomieszczenia biurowe, a od 1927 roku w budynku miała swoją siedzibę Niemiecka Narodowa Partia Ludowa.
Architektura.
Budynek zyskał pięć kondygnacji i zwieńczony został dwukondygnacyjnym dachem mansardowym. Żelbetonowa konstrukcja budynku wyeksponowana została poprzez ozdobne pilastry; między nimi, na trzech pierwszych piętrach, umieszczono duże witryny a na dwóch pozostałych trzy mniejsze okna. Od strony Rynku zastosowano innowacyjną dwuplanową fasadę, mającą na celu odsłonięcie widoku kościoła św. Elżbiety od strony Rynku: na pierwszym planie, na równi z pozostałą zabudową umieszczono pięciokondygnacyjny jednoosiowy ryzalit zwieńczony szczytem ze zgeometryzowanymi wolutami a na drugim główny budynek zakończony na całej szerokości podobnym szczytem. Na wolutach umieszczono datę powstania budynku oraz inicjały właściciela Ludwiga S. Wittemberga. Od strony ulicy Mikołaja na długiej, siedmioosiowej elewacji, znajduje się wejście główne do budynku przez klatkę schodową, a nad nią znajduje się pięciokondygnacyjny wykusz zwieńczony kopulastym hełmem. Z obu stron wykuszu umieszczono, wykutą w piaskowcu, dekorację kwiatową. Elewacja zakończona jest daleko wysuniętym okapem, a następnie dwukondygnacyjnym dachem.
Lata powojenne.
Od 1945 roku kamienica została zaadaptowana na potrzeby Krawieckiej Spółdzielni Pracy POLMODA: na parterze znajdowały się sklepy a na piętrach szwalnie. W latach 70. XX wieku na parterze był sklep z konfekcją "Otex"; w latach 1996–1997 budynek został przystosowany do potrzeb oddziału Hypo-Banku Polska SA. W latach 1997–2002 w budynku znajdowała się siedziba Radia Kolor. Od 1996 roku właścicielem kamienicy jest spółka Financial Invest Group.

</doc>
<doc id="4201642" url="https://pl.wikipedia.org/wiki?curid=4201642" title="Przestępstwo powszechne">
Przestępstwo powszechne

Przestępstwo powszechne (ogólnosprawcze; łac. delicta communia) – może popełnić każdy człowiek, któremu można przypisać zdolność do odpowiedzialności karnej (osoba poczytalna lub o ograniczonej poczytalności, która osiągnęła odpowiedni wiek odpowiedzialności). 
Podmiotem przestępstwa powszechnego jest osoba, która w kodeksie karnym określana jest zaimkiem "kto" (np. kto zabija człowieka – art. 148 § 1; kto zabiera cudzą rzecz ruchomą – art. 278 § 1).
Zdecydowana większość przestępstw stypizowanych w polskim kodeksie karnym należy do przestępstw powszechnych, ponieważ ich podmiotem jest lub może być osoba, która posiada zdolność do odpowiedzialności karnej (osoba fizyczna, która ukończyła 17. rok życia)

</doc>
<doc id="4201646" url="https://pl.wikipedia.org/wiki?curid=4201646" title="Veikko Asikainen">
Veikko Asikainen

Veikko Asikainen (ur. 18 kwietnia 1918 w Turku; zm. 14 czerwca 2002) – fiński piłkarz występujący na pozycji pomocnika.
Życiorys.
W trakcie swojej kariery występował w Turun Palloseura, z którym świętował zdobycie dwóch mistrzostw kraju, i w Hace, z którą zdobył puchar kraju w 1955 roku.
W latach 1938–1955 rozegrał 56 meczów w reprezentacji Finlandii. W 1952 roku, będąc jej kapitanem, wystąpił wraz z nią na Igrzyskach Olimpijskich w Helsinkach.
W 1996 roku został wybrany do "Hall of Fame" fińskiego futbolu.

</doc>
<doc id="4201648" url="https://pl.wikipedia.org/wiki?curid=4201648" title="Przestępstwo indywidualne">
Przestępstwo indywidualne

Przestępstwo indywidualne (łac. "delicta propria") – może popełnić osoba, która posiada określone cechy, które wyróżniają ją spośród innych. 
Podmioty przestępstw indywidualnych określane są w kodeksie karnym najczęściej przez użycie rzeczownika, np. „żołnierz”, „matka”, „funkcjonariusz publiczny”. Może też wystąpić sytuacja, gdzie użyto zaimka „kto”, jednak dalsze określenia pozwalają zindywidualizować dany podmiot (np. kto w związku z pełnieniem funkcji publicznych przyjmuje korzyść majątkową lub osobistą – art. 228 kodeksu karnego).
Przestępstwa indywidualne, ze względu na podmiot, dzielą się na:

</doc>
<doc id="4201650" url="https://pl.wikipedia.org/wiki?curid=4201650" title="Finlandia na Zimowych Igrzyskach Paraolimpijskich 1992">
Finlandia na Zimowych Igrzyskach Paraolimpijskich 1992

Finlandię na Zimowych Igrzyskach Paraolimpijskich w 1992 roku reprezentowało 17 zawodników (14 mężczyzn i 3 kobiety) w 3 dyscyplinach. Zdobyli oni łącznie 14 medali (w tym 7 złotych), plasując swój kraj na 5. miejscu w klasyfikacji medalowej.
Był to piąty występ Finlandii na zimowych igrzyskach paraolimpijskich.
Wyniki zawodników.
Biathlon.
Objaśnienie kategorii:
Biegi narciarskie.
Objaśnienie kategorii:
Narciarstwo alpejskie.
Objaśnienie kategorii:

</doc>
<doc id="4201653" url="https://pl.wikipedia.org/wiki?curid=4201653" title="Herb Vaduz">
Herb Vaduz

Herb Vaduz przedstawia tarczę podzieloną na cztery części w krzyż. W polu pierwszym i trzecim srebrnym jest umieszczona czerwono-biała mitra książęca; w polu drugim i czwartym czerwonym, srebrna flaga kościelna na trzech srebrnych pierścieniach.
Mitra jest symbolem rezydencji książęcej, natomiast kościelna flaga jest zarazem herbem hrabiów Werdenberg/Sargans, dzięki którym w 1342 r. powstała jednostka polityczna, stanowiąca podstawę późniejszej suwerenności kraju. Herb został nadany przez księcia Franciszka Józefa II z okazji 40-lecia swojego panowania 26 lipca 1978 roku.

</doc>
<doc id="4201654" url="https://pl.wikipedia.org/wiki?curid=4201654" title="Wombat Maksymilian">
Wombat Maksymilian

Wombat Maksymilian – seria książek dla dzieci autorstwa Marcina Kozioła. Pierwsza część została opublikowana w 2016 roku przez wydawnictwo Edipresse. W 2017 roku książka otwierająca serię Wombat Maksymilian i Królestwo Grzmiącego Smoka zdobyła nagrodę Magellana 2016 dla najlepszego przewodnika dla dzieci.
Fabuła.
Książki opowiadają o wielkiej podróży, w którą wyruszył z Australii młody wombat. Maksymilian Wombat wykopał tunel pod oceanem i dotarł do Bhutanu, nazywanego Królestwem Grzmiącego Smoka. Później trafił do Nepalu w przeddzień trzęsienia ziemi, by w końcu dotrzeć do Chin. Książki łączą historię przygodową ze zdjęciami podróżniczymi wykonanymi przez autora oraz ilustracjami Mariusza Andryszczyka. W książkach znajdują się specjalne kody, których użycie na stronie internetowej lub zeskanowanie przy użyciu aplikacji mobilnej pozwalają zobaczyć dodatkowe materiały multimedialne .
Bohaterowie.
Głównym bohaterem jest Wombat Maksymilian. W narracji pojawia się także Zuza i Tata Wombat, którzy nie uczestniczą w opisywanych wydarzeniach, ale przysłuchując się opowieści Maksymiliana po jego powrocie z podróży, uzupełniają historię o ciekawostki związane z geografią, przyrodą, historią i kulturą. W poszczególnych książkach pojawiają się również inne postaci, m.in. muł Sangaj, państwo Dudkowie, długoucha koza Bella, a także Klops i Malina – rodzeństwo Wombata Maksymiliana. 

</doc>
<doc id="4201656" url="https://pl.wikipedia.org/wiki?curid=4201656" title="Zenon Telman">
Zenon Telman

Zenon Telman (ur. 1961) – polski koszykarz, występujący na pozycji skrzydłowego, medalista mistrzostw Polski, po zakończeniu kariery zawodniczej – trener oraz komentator spotkań koszykarskich NBA w Canal+ Sport.
W sezonie 1989/1990 szósty strzelec ligi.

</doc>
<doc id="4201658" url="https://pl.wikipedia.org/wiki?curid=4201658" title="Gieorgij Połuektow">
Gieorgij Połuektow

Gieorgij Wasiljewicz Połuektow (ros. Георгий Васильевич Полуэктов, ur. we wsi Nakapołowo w obwodzie moskiewskim, zm. 6 kwietnia 1982 w Moskwie) – radziecki generał pułkownik artylerii, Bohater Związku Radzieckiego (1945).
Życiorys.
Urodził się w rodzinie chłopskiej. Miał wykształcenie podstawowe, od 1922 służył w Armii Czerwonej, w 1924 skończył moskiewską szkołę piechoty, był dowódcą plutonu, baterii, szefem sztabu i dowódcą dywizjonu artylerii w Odeskim Okręgu Wojskowym. Od 1926 należał do WKP(b), w 1937 ukończył Wojskową Akademię Artyleryjską im. Dzierżyńskiego i został dowódcą pułku artylerii i następnie szefem artylerii 156 Dywizji Piechoty na Krymie. Od czerwca 1941 walczył w wojnie z Niemcami w składzie 51 Armii, potem 66 Armii i 5 Armii Gwardii kolejno na Froncie Kaukaskim, Krymskim, Stalingradzkim, Dońskim, Woroneskim, Stepowym, 2 i 1 Ukraińskim. Uczestniczył w obronie Półwyspu Kerczeńskiego, kerczeńskiej operacji desantowej, bitwie pod Stalingradem, Kurskiem, operacji biełgorodzko-charkowskiej, wyzwoleniu Połtawy, Krzemieńczuka, forsowaniu Dniepru, wyzwoleniu Aleksandrii, Znamienki i Kirowohradu, operacji korsuń-szewczenkowskiej, forsowaniu Bugu i Dniestru, wyzwoleniu Nowoukrajinki i Perwomajska, walkach na przyczółku sandomierskim, operacji wiślańsko-odrzańskiej, wyzwoleniu Częstochowy, Kluczborka, Oławy, Brzegu, forsowaniu Nidy, Pilicy i Odry i operacji berlińskiej i praskiej, był ranny. Wyróżnił się podczas operacji wiślańsko-odrzańskiej i dolnośląskiej zimą 1945, gdy ogniem artyleryjskim ubezpieczał przełamanie niemieckiej obrony w rejonie Stopnicy i Buska-Zdroju i forsowanie Nidy, Pilicy (w rejonie Częstochowy), Odry i uchwycenie przyczółka. Po ukończeniu w 1947 kursów został dowódcą artylerii Zakaukaskiego Okręgu Wojskowego, 1948-1950 był zastępcą naczelnika, potem naczelnikiem Akademii Artyleryjskiej im. Dzierżyńskiego, 1953-1961 służył w obronie przeciwlotniczej m.in. jako zastępca dowódcy wojsk obrony przeciwlotniczej kraju, potem zakończył służbę wojskową.

</doc>
<doc id="4201662" url="https://pl.wikipedia.org/wiki?curid=4201662" title="Główka ustalona">
Główka ustalona

Główka ustalona – określenie używane w położnictwie, świadczące o tym, że głowa płodu swoim największym obwodem wstawiła się do wchodu miednicy, lub go minęła.

</doc>
<doc id="4201665" url="https://pl.wikipedia.org/wiki?curid=4201665" title="Timo Kautonen">
Timo Kautonen

Timo Kautonen (ur. 12 marca 1945 w Lahti) – fiński piłkarz występujący na pozycji obrońcy.
Życiorys.
W trakcie swojej kariery występował w Lahden Reipas, w LaPS Lahti i w FC Kuusysi. W sumie czterokrotnie zdobywał mistrzostwo Finlandii (1963, 1967, 1970, 1982) i ośmiokrotnie świętował zdobycie Pucharu Finlandii (1964, 1972–1976, 1978, 1983). Rozegrał łącznie 384 mecze w lidze fińskiej i strzelił 12 gole, co daje mu 13. miejsce pod względem liczby rozegranych spotkań. W 1967 i 1970 zostawał piłkarzem roku wg dziennikarzy sportowych, ponadto w 1967 zostając także piłkarzem roku wg Suomen Palloliitto.
W latach 1964–1976 rozegrał 51 meczów w reprezentacji Finlandii.
W 2005 roku został wybrany do "Hall of Fame" fińskiego futbolu.
Jego synowie Turo i Tommi również byli piłkarzami; ten drugi został później trenerem i prowadził m.in. fińską kadrę U-21.

</doc>
<doc id="4201666" url="https://pl.wikipedia.org/wiki?curid=4201666" title="Hosea">
Hosea



</doc>
<doc id="4201674" url="https://pl.wikipedia.org/wiki?curid=4201674" title="Retrakcja macicy">
Retrakcja macicy

Retrakcja macicy – skurcz włókien mięśniowych trzonu macicy bez powrotu do poprzedniej długości, co powoduje ich skrócenie. Jednocześnie w dolnym odcinku zachodzi dystrakcja, czyli proces odwrotny (wydłużenie włókien po skurczu). Dzięki tym procesom możliwy jest postęp porodu.

</doc>
<doc id="4201675" url="https://pl.wikipedia.org/wiki?curid=4201675" title="Nikołaj Onopczenko">
Nikołaj Onopczenko

Nikołaj Markowicz Onopczenko (ros. Николай Маркович Онопченко, ur. 3 października 1920 we wsi Maniły w obwodzie charkowskim, zm. 3 maja 1998 w Stupino) – radziecki lotnik wojskowy, Bohater Związku Radzieckiego (1946).
Życiorys.
Urodził się w ukraińskiej rodzinie chłopskiej. Skończył 9 klas i aeroklub w Charkowie, od września 1940 służył w Armii Czerwonej, w 1942 ukończył Czugujewską Wojskową Lotniczą Szkołę Pilotów i w lipcu 1942 został skierowany na Front Zakaukaski. Później walczył na Froncie Północno-Kaukaskim, w składzie Samodzielnej Armii Nadmorskiej, na 4 Froncie Ukraińskim i 2 Białoruskim. Uczestniczył w operacji północnokaukaskiej, krasnodarskiej, noworosyjsko-tamańskiej, kerczeńsko-eltigeńskiej, krymskiej, białoruskiej, wschodniopruskiej, mławsko-elbląskiej, pomorskiej i berlińskiej jako dowódca eskadry 163 gwardyjskiego pułku lotnictwa myśliwskiego 229 Dywizji Lotnictwa Myśliwskiego 4 Armii Powietrznej 2 Frontu Białoruskiego. Wykonał 642 loty bojowe, w tym 446 zwiadowczych, stoczył 87 walk powietrznych, w których strącił osobiście 14 samolotów wroga, 1 zniszczył na ziemi, a w grupie zestrzelił 6 samolotów. W 1948 ukończył kursy doskonalenia kadry oficerskiej, w 1959 został zwolniony do rezerwy w stopniu pułkownika. Otrzymał honorowe obywatelstwo Sewastopola.
Odznaczenia.
I inne.

</doc>
<doc id="4201676" url="https://pl.wikipedia.org/wiki?curid=4201676" title="Laura Birn">
Laura Birn

Laura Birn, właściwie Laura Eveliina Birn (ur. 5 kwietnia 1981 w Helsinkach) – fińska aktorka filmowa i teatralna.
Mając 17 lat spędziła rok na wymianie w São Paulo. Tam odkryła swoje zainteresowanie aktorstwem, uczestnicząc w warsztatach z brazylijskimi grupami teatralnymi. Po powrocie zagrała w dwóch krótkich filmach. W latach 2002-2007 studiowała aktorstwo w Akademii Teatralnej w Helsinkach. W tym czasie wystąpiła w kolejnych produkcjach filmowych i telewizyjnych. Ponadto grała regularnie w teatrze m.in. na scenach Helsinki City Theatre, KOM Teatteri, Teatteri Turmio, Ryhmäteatteri, Teatteri Jurkka, Q-teatteri.
Laura stała się sławna w Finlandii za sprawą filmu "Perły i wieprze" ("Helmja ja sikoja") z 2003 roku, w którym zagrała obok Mikko Leppilampi. Trzykrotnie była nominowana do fińskiej nagrody filmowej – Jussi Aword, przyznawaną przez Fińską Fundację Filmową. W 2012 otrzymała nagrodę dla najlepszej aktorki za film "Oczyszczenie" ("Puhdistus"). Za rolę w tym filmie otrzymała też nominację do Złotej Satelity w 2012, przyznawanej przez Międzynarodową Akademię Prasy. Film nominowany był do Oscara za najlepszy film obcojęzyczny. W 2013 Laura Birn nominowana była do Shooting Stars podczas 63 edycji Berlinale. W 2016 otrzymała nagrodę dla najlepszej aktorki, podczas belgijskiego Festival International du Film Policier de Liège, za film "Przebaczenie" ("Henkesi edestä").
Birn mówi po fińsku, szwedzku, angielsku, hiszpańsku i portugalsku.

</doc>
<doc id="4201683" url="https://pl.wikipedia.org/wiki?curid=4201683" title="Yves Alfonso">
Yves Alfonso

Yves Alfonso (ur. 13 lutego 1944 w Saulieu, zm. 21 stycznia 2018 tamże) – francuski aktor filmowy, teatralny i telewizyjny.
Urodził się w Saulieu w departamencie Côte-d’Or. Od debiutu w filmie "Męski, żeński" w 1966 roku, grał wiele ról, zarówno w filmach, jak i w telewizji. Zazwyczaj grywał role drugoplanowe, występował w roli inspektora Bricarda w "L'Horloger de Saint-Paul" oraz czarnej komedii " Week End", w której grał Toma Thumba. Zmarł 21 stycznia 2018 w wieku 73 lat.

</doc>
<doc id="4201684" url="https://pl.wikipedia.org/wiki?curid=4201684" title="Finlandia na Zimowych Igrzyskach Paraolimpijskich 1994">
Finlandia na Zimowych Igrzyskach Paraolimpijskich 1994

Finlandię na Zimowych Igrzyskach Paraolimpijskich w 1994 roku reprezentowało 18 zawodników (15 mężczyzn i 3 kobiety) w 3 dyscyplinach. Zdobyli oni łącznie 24 medali (w tym 7 złotych), plasując swój kraj na 7. miejscu w klasyfikacji medalowej.
Był to szósty występ Finlandii na zimowych igrzyskach paraolimpijskich.
Wyniki zawodników.
Biathlon.
Objaśnienie kategorii: 
Biegi narciarskie.
Objaśnienie kategorii:
Narciarstwo alpejskie.
Objaśnienie kategorii

</doc>
<doc id="4201687" url="https://pl.wikipedia.org/wiki?curid=4201687" title="Siergiej Puszkariow">
Siergiej Puszkariow

Siergiej Filippowicz Puszkariow (ros. Сергей Филиппович Пушкарёв, ur. we wsi Lubickoje w obwodzie saratowskim, zm. 8 września 1976 w Mińsku) – radziecki wojskowy, generał major wojsk pancernych, Bohater Związku Radzieckiego (1944).
Życiorys.
Skończył szkołę drugiego stopnia, od maja 1924 służył w armii, w 1932 ukończył kursy przy Zjednoczonej Szkole Wojskowej im. WCIK w Moskwie, dowodził kompanią piechoty, w styczniu 1936 został szefem sztabu batalionu i naczelnikiem szkoły pułkowej. Od stycznia 1939 był dowódcą batalionu, później wykładowcą w szkole piechoty w Mińsku, po ataku Niemiec na ZSRR uczestniczył w ewakuacji szkoły i został pomocnikiem szefa wydziału w 2 Uljanowskiej Szkole Wojsk Pancernych im. Kalinina. Od lipca 1942 brał udział w wojnie z Niemcami jako szef sztabu 213 Samodzielnej Brygady Pancernej 20 Armii Frontu Zachodniego, uczestniczył w operacji rżewsko-syczewskiej i operacji Mars, w 1943 skończył przyśpieszone kursy akademickie przy Wyższej Wojskowej Akademii Wojsk Pancernych i Zmechanizowanych Armii Czerwonej im. Stalina i został dowódcą 39 Samodzielnego Pułku Pancernego 38 Armii Frontu Stepowego/Woroneskiego/1 Ukraińskiego. Brał udział w operacji biełgorodzko-charkowskiej, bitwie o Dniepr, forsowaniu Desny i Dniepru i wyzwoleniu Kijowa, był kontuzjowany. W grudniu 1943 został dowódcą 150 Samodzielnej Brygady Pancernej na 1 Froncie Ukraińskim, uczestniczył w operacji żytomiersko-berdyczowskiej, rówieńsko-łuckiej, proskurowsko-czerniowieckiej, lwowsko-sandomierskiej, sandomiersko-śląskiej i dolnośląskiej oraz w uchwyceniu przyczółka sandomierskiego. 27 kwietnia 1945 objął dowództwo 6 Gwardyjskiego Korpusu Zmechanizowanego 4 Armii Pancernej Gwardii 1 Frontu Ukraińskiego, brał udział w operacji berlińskiej i praskiej, 27 czerwca 1945 otrzymał stopień generała majora wojsk pancernych, po wojnie dowodził dywizją w Centralnej Grupie Wojsk, od sierpnia 1948 do maja 1949 był zastępcą dowódcy dywizji pancernej w Grupie Wojsk Radzieckich w Niemczech. W 1950 ukończył Wyższe Kursy Akademickie przy Wyższej Akademii Wojskowej im. Woroszyłowa i został naczelnikiem Uljanowskiej Gwardyjskiej Szkoły Pancernej, w lutym 1960 zakończył służbę wojskową.
Odznaczenia.
I medale ZSRR.

</doc>
<doc id="4201694" url="https://pl.wikipedia.org/wiki?curid=4201694" title="Dmitrij Olejniczenko">
Dmitrij Olejniczenko

Dmitrij Jelisiejewicz Olejniczenko (ros. Дмитрий Елисеевич Олейниченко, ur. we wsi Wesełaja Gora w rejonie słowjanoserbskim w obwodzie ługańskim, zm. 27 lipca 1951) – radziecki lotnik wojskowy, Bohater Związku Radzieckiego (18 sierpnia 1945).
Życiorys.
Urodził się w ukraińskiej rodzinie chłopskiej. Od 1937 służył w Armii Czerwonej, w 1938 skończył Woroszyłowgradzką Wojskowo-Lotniczą Szkołę Pilotów, od listopada 1941 uczestniczył w wojnie z Niemcami, od 1943 należał do WKP(b). Był dowódcą eskadry 189 gwardyjskiego pułku lotnictwa szturmowego 196 Dywizji Lotnictwa Szturmowego 4 Korpusu Lotnictwa Szturmowego 4 Armii Powietrznej 2 Frontu Białoruskiego w stopniu kapitana, do kwietnia 1945 wykonał 105 lotów bojowych, podczas których zniszczył 13 czołgów, 6 samolotów na ziemi i wiele innej techniki wroga. Po wojnie kontynuował służbę w Siłach Powietrznych, dosłużył się stopnia podpułkownika. Zginął w wypadku podczas wykonywania obowiązków służbowych. Został pochowany w Kutaisi.
Odznaczenia.
I medale ZSRR.

</doc>
<doc id="4201697" url="https://pl.wikipedia.org/wiki?curid=4201697" title="Puchar Łotwy w piłce siatkowej mężczyzn (2017)">
Puchar Łotwy w piłce siatkowej mężczyzn (2017)

Puchar Łotwy w piłce siatkowej mężczyzn 2017 ("Latvijas Kauss 2017") – rozgrywki o siatkarski Puchar Łotwy. Brały w nich udział kluby z ligi bałtyckiej, Nacionālā Līga 1 oraz Nacionālā Līga 2. Zainaugurowane zostały 17 października. Finał odbył się 26 grudnia w centrum sportowym "Daugava" ("Sporta nams "Daugava"") w Rydze.
Puchar Łotwy zdobył SK Jēkabpils Lūši, który w finale pokonał .

</doc>
<doc id="4201698" url="https://pl.wikipedia.org/wiki?curid=4201698" title="Adriana-Doina Pană">
Adriana-Doina Pană

Adriana-Doina Pană (ur. 16 maja 1957 w Matei w okręgu Bistrița-Năsăud) – rumuńska polityk i inżynier, posłanka do Izby Deputowanych, w latach 2012–2014 i 2017–2018 członkini rumuńskich rządów.
Życiorys.
W 1981 ukończyła studia inżynierskie w instytucie politechnicznym w Bukareszcie w zakresie elektrotechniki. W 2008 uzyskała magisterium z administracji publicznej na Universitatea de Vest „Vasile Goldiș” w Aradzie. Na początku lat 80. pracowała jako inżynier, później zawodowo związana z oświatą. Między 2002 a 2012 pełniła funkcję zastępczyni dyrektora Colegiul Tehnic „INFOEL” w Bystrzycy.
Działaczka Partii Socjaldemokratycznej. Z jej rekomendacji w 2009 pełniła funkcję sekretarza stanu w resorcie edukacji. W tym samym roku startowała w wyborach do Parlamentu Europejskiego z 18. miejsca wspólnej listy PSD i PC, jednakże nie została wybrana (koalicja uzyskała 11 miejsc w PE). W 2012 uzyskała natomiast mandat posłanki do Izby Deputowanych, w 2016 z powodzeniem ubiegała się o reelekcję.
W grudniu 2012 została ministrem delegowanym do spraw dialogu społecznego w gabinecie Victora Ponty, a w marcu 2014 objęła tożsame stanowisko do spraw gospodarki wodnej, leśnictwa i rybołówstwa. Z rządu odeszła w grudniu tegoż roku. W październiku 2015 została wiceprzewodniczącą Partii Socjaldemokratycznej. 29 czerwca 2017 objęła stanowisko ministra gospodarki wodnej i leśnictwa w nowo zaprzysiężonym rządzie Mihaia Tudosego. 3 stycznia 2018 podała się do dymisji ze względów zdrowotnych. Funkcję ostatecznie pełniła do 29 stycznia 2018, kiedy to w nowym gabinecie Vioriki Dăncili zastąpił ją Ioan Deneș.
Życie prywatne.
Jest wdową, ma syna. Oprócz ojczystego języka rumuńskiego posługuje się także angielskim i francuskim.

</doc>
<doc id="4201700" url="https://pl.wikipedia.org/wiki?curid=4201700" title="Statystyka od A do Z">
Statystyka od A do Z

Statystyka od A do Z to portal internetowy poświęcony statystyce i badaniom statystycznym. Serwis założono w 2005 roku celem popularyzacji praktycznych rozwiązań analitycznych w środowisku naukowym i studenckim - przeznaczony jest dla pracowników naukowych, doktorantów i studentów oraz utrzymany w duchu naukowo-edukacyjnym.
Baza wiedzy.
Kluczowy element portalu stanowi baza wiedzy, będąca kompleksowym kompendium informacji z zakresu podstawowej terminologii statystycznej oraz teorii testów statystycznych, miar rozkładu i doboru próby. Baza obejmuje techniki, algorytmy oraz metody, które powszechnie wykorzystuje się w prognozowaniu i modelowaniu danych oraz w badaniach naukowych i komercyjnych, w tym - w badaniach klinicznych i obserwacyjnych, badaniach rynku i opinii czy badaniach marketingowych.
Jak podkreślają twórcy serwisu - ma on stanowić wsparcie edukacyjne zarówno dla początkujących statystyków, jak i doświadczonych analityków:
"„... twórcy serwisu kładą szczególny nacisk na przekazanie w pełni merytorycznej wiedzy przy użyciu prostego języka i czytelnych praktycznych przykładów - tak, by przemówić nie tylko do doświadczonych statystyków, ale do wszystkich osób, które chciałyby wykorzystać analizy statystyczne w badaniach naukowych lub komercyjnych”."
Rozbudowa portalu.
Sekcja „Publikuj u nas!” umożliwia publikację artykułów i prac badawczych dotyczących zagadnień z zakresu statystyki oraz dziedzin pokrewnych, wykorzystujących rozwiązania statystyczne - treści te, po ocenie merytorycznej zespołu redakcyjnego, publikowane są na łamach portalu lub poszerzają zasoby bazy wiedzy. Autorami publikacji są zarówno doświadczeni naukowcy i doktoranci, utalentowani młodzi adepci nauk statystycznych, jak i osoby wykorzystujące metodologię statystyczną w praktyce - przedsiębiorcy, socjolodzy, lekarze czy biolodzy.

</doc>
<doc id="4201702" url="https://pl.wikipedia.org/wiki?curid=4201702" title="Sayonara hitori">
Sayonara hitori

 – debiutancki japoński minialbum Taemina, wydany 27 lipca 2016 roku przez Universal Music. Został wydany w dwóch wersjach: regularnej i limitowanej. Osiągnął 3 pozycję w rankingu Oricon i pozostał na liście przez 6 tygodni, sprzedał się w nakładzie egzemplarzy w Japonii.
3 sierpnia 2016 roku ukazała się koreańska wersja płyty pt. "Goodbye", wydana przez SM Entertainment. Zawierała dodatkowo koreańską wersję piosenki „Sayonara hitori”.

</doc>
<doc id="4201703" url="https://pl.wikipedia.org/wiki?curid=4201703" title="Tubonosy">
Tubonosy

Tubonosy (Murininae) – podrodzina ssaków z rodziny mroczkowatych (Vespertilionidae).
Zasięg występowania.
Podrodzina obejmuje gatunki występujące w południowej i południowo-wschodniej Azji, Australii oraz na wyspach Oceanu Spokojnego.
Systematyka.
Podział systematyczny.
Do podrodziny należą następujące rodzaje:

</doc>
<doc id="4201704" url="https://pl.wikipedia.org/wiki?curid=4201704" title="Murininae">
Murininae



</doc>
<doc id="4201705" url="https://pl.wikipedia.org/wiki?curid=4201705" title="Goodbye (minialbum)">
Goodbye (minialbum)



</doc>
<doc id="4201706" url="https://pl.wikipedia.org/wiki?curid=4201706" title="Mielnik (obwód iwanofrankiwski)">
Mielnik (obwód iwanofrankiwski)

Mielnik (ukr. Млини) – wieś na Ukrainie, w obwodzie iwanofrankiwskim, w rejonie nadwórniańskim.

</doc>
<doc id="4201709" url="https://pl.wikipedia.org/wiki?curid=4201709" title="Wombat Maksymilian i Królestwo Grzmiącego Smoka">
Wombat Maksymilian i Królestwo Grzmiącego Smoka

Wombat Maksymilian i Królestwo Grzmiącego Smoka – pierwsza część serii powieści podróżniczych "Wombat Maksymilian" dla dzieci autorstwa Marcina Kozioła. Książka została opublikowana w 2016 roku przez wydawnictwo Edipresse, a w uzupełnionej postaci ukazała się ponownie w 2021 roku nakładem Wydawnictwa Bumcykcyk. W 2017 roku książka zdobyła nagrodę Magellana 2016 dla najlepszego przewodnika dla dzieci.
Fabuła.
Tytułowy bohater, młody wombat, wyrusza w podróż w nieznane z rodzinnej Australii. Wombat Maksymilian wykopał tunel pod oceanem i dotarł do Bhutanu, nazywanego też Królestwem Grzmiącego Smoka. Kiedy dowiaduje się, że rządzi nim Jego Wysokość Smok, a według legend, tutejszym smokom powierzono receptę na szczęście, postanawia odnaleźć władcę i namówić go, by podzielił się nią z mieszkańcami Australii. W podróży po Królestwie Grzmiącego Smoka wombatowi towarzyszy muł Sangaj.
Fikcyjne wydarzenia i przygody zwierzęcych bohaterów rozgrywają się na tle realistycznego świata, dzięki czemu czytelnik poznaje kulturę, geografię i przyrodę prawdziwych zakątków świata. Na przykład, władców Bhutanu naprawdę tytułuje się smokami, a z tego himalajskiego państwa wywodzi się pojęcie szczęścia narodowego brutto. Powieść przygodową dla dzieci wzbogacają zdjęcia podróżnicze wykonane przez autora oraz ilustracje Mariusza Andryszczyka. W książce znajdują się także specjalne kody, których użycie na stronie internetowej lub zeskanowanie przy użyciu aplikacji mobilnej daje dostęp do dodatkowych materiałów multimedialnych .

</doc>
<doc id="4201714" url="https://pl.wikipedia.org/wiki?curid=4201714" title="Wasilij Pietrow (1922–2003)">
Wasilij Pietrow (1922–2003)

Wasilij Stiepanowicz Pietrow (; ur. 5 marca (lub 22 lipca) 1922 we wsi Dmitrijewka w rejonie pryazowskim w obwodzie zaporoskim, zm. 15 kwietnia 2003 w Kijowie) – generał-lejtnant artylerii Sił Zbrojnych ZSRR, generał pułkownik artylerii Sił Zbrojnych Ukrainy, dwukrotny Bohater Związku Radzieckiego (1943 i 1945).
Życiorys.
Urodził się w rosyjskiej rodzinie chłopskiej. W 1939 skończył szkołę średnią i został powołany do Armii Czerwonej, w 1941 ukończył szkołę artylerii w Sumach, służył w dywizjonie artylerii w Nowogrodzie Wołyńskim.
Od czerwca 1941 uczestniczył w wojnie z Niemcami, walczył na Froncie Południowym, Woroneskim i 1 Ukraińskim, jako zastępca dowódcy pułku artylerii brał udział w walkach obronnych na lewobrzeżnej Ukrainie i nad Dnieprem, we wrześniu 1943 uczestniczył w bitwie o Dniepr, przy forsowaniu którego został ciężko ranny i odesłany do szpitala. W grudniu 1944 powrócił na front i został dowódcą pułku artylerii w składzie 52 Armii 1 Frontu Ukraińskiego, wyróżnił się w walkach na przyczółku nad Odrą, w kwietniu 1945 brał udział w natarciu na Drezno, 27 kwietnia 1945 ponownie został ciężko ranny. Od 1945 należał do partii komunistycznej, w 1954 ukończył Lwowski Uniwersytet Państwowy i został kandydatem nauk wojskowych, później był zastępcą dowódcy pułku artylerii i zastępcą dowódcy 35 Brygady Rakiet Operacyjno-Taktycznych oraz zastępcą szefa wojsk rakietowych i artylerii Karpackiego Okręgu Wojskowego, w 1977 otrzymał stopień generała porucznika artylerii.
Po rozpadzie ZSRR służył w Siłach Zbrojnych Ukrainy, w 1994 został zastępcą dowódcy wojsk rakietowych i artylerii Głównego Dowództwa Wojsk Lądowych Sił Zbrojnych Ukrainy, w 1999 awansowano go na generała-pułkownika artylerii. W 1978 otrzymał honorowe obywatelstwo Łebedyna.
Odznaczenia.
I inne.

</doc>
<doc id="4201716" url="https://pl.wikipedia.org/wiki?curid=4201716" title="Saints of Los Angeles">
Saints of Los Angeles

Saints of Los Angeles – dziewiąty album studyjny amerykańskiej grupy heavymetalowej Mötley Crüe wydany 24 czerwca 2008 roku przez Eleven Seven Music.
Lista utworów.
Autorem utworów, jeśli nie podano inaczej, są Marti Frederiksen, Mick Mars, Nikki Sixx

</doc>
<doc id="4201717" url="https://pl.wikipedia.org/wiki?curid=4201717" title="Wasilij Pietrow (generał)">
Wasilij Pietrow (generał)



</doc>
<doc id="4201718" url="https://pl.wikipedia.org/wiki?curid=4201718" title="Mozołówka">
Mozołówka

Mozołówka (ukr. Мозолівка) – wieś na Ukrainie, w obwodzie iwanofrankiwskim, w rejonie nadwórniańskim.

</doc>
<doc id="4201719" url="https://pl.wikipedia.org/wiki?curid=4201719" title="Myrne (obwód iwanofrankiwski)">
Myrne (obwód iwanofrankiwski)

Myrne (ukr. Мирне) – wieś na Ukrainie, w obwodzie iwanofrankiwskim, w rejonie nadwórniańskim.

</doc>
<doc id="4201723" url="https://pl.wikipedia.org/wiki?curid=4201723" title="Trusebahn">
Trusebahn

Trusebahn – dawna jednotorowa i niezelektryfikowana wąskotorowa (750 mm) linia kolejowa w kraju związkowym Turyngia. Łączyła miejscowości Wernshausen i Trusetal.

</doc>
<doc id="4201726" url="https://pl.wikipedia.org/wiki?curid=4201726" title="José Vicente Huertas Vargas">
José Vicente Huertas Vargas

José Vicente Huertas Vargas (ur. 12 kwietnia 1940 w Ramiriqui) – kolumbijski duchowny katolicki, biskup diecezji Garagoa w latach 2000-2017.
Życiorys.
Studiował filozofię i teologię w seminarium duchownym w Tunja. W 1972 ukończył studia z matematyki i fizyki na Uniwersytecie Pedagogiczno-Technologicznym w tymże mieście, zaś w 1979 uzyskał tytuł licencjata nauk społecznych na Papieskim Uniwersytecie Gregoriańskim w Rzymie.
Święcenia kapłańskie przyjął 11 lutego 1967. Był m.in. profesorem seminarium w Tunja i rektorem Instytutu Uniwersyteckiego Juana de Castellanosa.
Episkopat.
23 czerwca 2000 został mianowany przez papieża Jana Pawła II biskupem diecezji Garagoa. Sakry biskupiej udzielił mu 4 sierpnia tegoż roku ówczesny nuncjusz apostolski w Kolumbii, abp Beniamino Stella.
15 czerwca 2017 przeszedł na emeryturę.

</doc>
<doc id="4201727" url="https://pl.wikipedia.org/wiki?curid=4201727" title="Nazawizów">
Nazawizów

Nazawizów (ukr. Назавизів) – wieś na Ukrainie, w obwodzie iwanofrankiwskim, w rejonie nadwórniańskim.

</doc>
<doc id="4201735" url="https://pl.wikipedia.org/wiki?curid=4201735" title="Osławy Czarne">
Osławy Czarne

Osławy Czarne (ukr. Чорні Ослави) – wieś na Ukrainie, w obwodzie iwanofrankiwskim, w rejonie nadwórniańskim.

</doc>
<doc id="4201737" url="https://pl.wikipedia.org/wiki?curid=4201737" title="Paryszcze">
Paryszcze

Paryszcze (ukr. Парище) – wieś na Ukrainie, w obwodzie iwanofrankiwskim, w rejonie nadwórniańskim.

</doc>
<doc id="4201738" url="https://pl.wikipedia.org/wiki?curid=4201738" title="Terry Reid">
Terry Reid

Terry Reid (ur. 20 września 1934 w Clovelly, zm. 29 kwietnia 2017) – australijski rugbysta występujący na pozycji , reprezentant kraju, następnie trener.
Życiorys.
Uczęszczał kolejno do Clovelly Primary School, Paddington Junior Technical School oraz Randwick Boys’ High School. W trakcie nauki w pierwszych dwóch grał w rugby league, jak również w klubie Eastern Suburbs, w ostatniej zaś prócz waterpolo uprawiał rugby union będąc jednocześnie związany także z klubem Randwick. Po dwóch latach gry w jego zespołach juniorskich kontynuował karierę na poziomie seniorskim, do roku 1962 zaliczając 150 spotkań, w tym 103 w pierwszej drużynie. Uczestniczył w triumfie w Shute Shield w 1959 roku, a w roku 2016 został przyjęty do hali sław klubu. 
W stanowej reprezentacji w latach 1958–1962 zagrał jedenastokrotnie. Otrzymał także powołanie do reprezentacji kraju, w której rozegrał pięć testmeczów zdobywając trzy punkty.
Zajął się następnie pracą trenerską, z sukcesami trenował zespoły rezerw Randwick oraz australijskiej armii. Pracował zawodowo w inspektoracie budowalnym gminy Woollahra i przeszedł na emeryturę w roku 1993.
Żonaty z Marjorie, dwójka dzieci Mitchell i Kelly.

</doc>
<doc id="4201741" url="https://pl.wikipedia.org/wiki?curid=4201741" title="Postajaka">
Postajaka

Postajaka (ukr. Постоята) – wieś na Ukrainie, w obwodzie iwanofrankiwskim, w rejonie nadwórniańskim.

</doc>
<doc id="4201742" url="https://pl.wikipedia.org/wiki?curid=4201742" title="Ernest Pingoud">
Ernest Pingoud

Ernest Pingoud (ur. 14 października 1887 w Petersburgu, zm. 1 czerwca 1942 w Helsinkach) – fiński kompozytor, dyrygent i pianista pochodzenia alzackiego. Uważany jest za kluczową postać we wczesnym fińskim modernizmie (razem z Väinö Raitio i Aarre Merikanto).
Życiorys.
Młode lata.
Ernest Pingoud był synem pastora Guido Pingouda i Emelie Sesemann. Jego ojciec był potomkiem hugenotów, jego matka pochodziła zaś z niemieckiej rodziny Sesemannów, która osiadła w Viipuri. Ernest Pingoud spędził młode lata w St. Petersburgu. Udawał się również na wakacje do Finlandii.
Studia.
W latach szkolnych, Ernest Pingoud był studentem rosyjskiego kompozytora Antona Rubinsteina, Aleksandra Głazunowa i Nikołaja Rimskiego-Korsakowa w Konserwatorium w Petersburgu. Brał także prywatne lekcje u Aleksandara Silotiego, który był jego sąsiadem w letniej rezydencji swoich rodziców w Tikkala Manor obok Wyborga.
Po ukończeniu studiów w 1906 r. kontynuował studia muzyczne w Niemczech pod kierunkiem kompozytora Maxa Regera i Hugo Riemanna. Max Reger uważał Ernesta za jeden z najbardziej utalentowanych studentów. Pingoud studiował prócz tego również filozofię, literaturę, jak również górnictwo i metalurgię w Jenie, Monachium, Bonnie i Berlinie. W czasie studiów napisał pracę magisterską o Goethem pt. „Der junge Goethe und die Romantik”, której obrona nigdy nie zostanie zatwierdzona, ponieważ aktualizowano w tym czasie źródła o tym poecie. W 1908 roku, będąc jeszcze studentem, Ernest Pingoud rozpoczął karierę jako korespondent muzyczny dla Petersburskiej agencji prasowej w Niemczech. Piastował to stanowisko do 1911 r., a następnie do 1914 r. Współpracował z petersburskimi koncernami i krytykami operowymi.
Służba wojskowa i żona.
W 1915 r. odbył służbę wojskową w Pori i Ostrobotni. Tam też zapoznał się ze swoją przyszłą żoną Niną Rosenlew (z którą w 1918 zawarł ślub), choć małżeństwo dość szybko się rozpadło.
Lata pracy.
Od 1922 do 1924 roku był nauczycielem muzyki w Turku, a następnie został mianowany dyrektorem miejskiej orkiestry od 1924 do 1931, a następnie od 1935 do 1937. Od 1924 był także dyrygentem Miejskiej Orkiestry Helsińskiej. Jego pierwszy koncert orkiestrowy, który odbył się w Helsinkach w 1918 roku, zapowiadał nadejście modernistycznej estetyki muzycznej w Finlandii. Muzyka wstrząsnęła publicznością. Stylistycznie prace pokazały wpływ Richarda Straussa, Aleksandra Skriabina i Claude’a Debussy’ego na jego twórczość. Wrogość w Finlandii w stosunku do jego muzyki zaowocowała szeregiem pejoratywnych etykiet, w tym „ultra-modernizmem”, a nawet „muzycznym bolszewizmem”. Jego otwarte odrzucenie fińskiego nacjonalizmu mogło być odpowiedzialne za niektóre z dezaprobaty, które napotkał (w przeciwieństwie do innych fińskich kompozytorów tego czasu unikał komponowania dzieł inspirowanych Kalevalą). Jednak Pingoud zdawał się być w pewnym stopniu przygnębiony przez uprzedzony odbiór, który otrzymał jako „kompozytor bolszewicki” (pojawienie się bolszewizmu w Finlandii), a po 1925 roku nie ukończył wielu prac orkiestrowych. Jego najbardziej znaczącym międzynarodowym sukcesem były utwory orkiestrowe „Le Prophète”, prowadzone przez światowej sławy dyrygenta Leopolda Stokowskiego w Filadelfii w 1926 roku.
Styl.
Pingoud wyróżniał się eleganckim i wyrafinowanym kompozytorem orkiestrowym, którego prace są zdominowane przez mistyczną i fantastyczną atmosferę. Skomponował kilka orkiestrowych poematów symfonicznych, które przywodzą na myśl Aleksandra Skriabina i Richarda Straussa. Pingoud był zdania, że "„sztuka narodowa jest dziedzictwem całej sztuki”." Zainteresował się wtedy nowoczesnymi i miejskimi tematami. W swoim dziele „Pięć Sonetów”, które skomponował dla Orkiestry Kameralnej, użył aforystycznego stylu Antona Weberna. Pingoud miał jednak negatywny stosunek do atonalności i neoklasycyzmu. Preferowany przez Pingouda tryb muzycznej ekspresji był orkiestrowy, szczególnie w wierszach symfonicznych na przykładzie Skriabina. Jego trzy koncerty fortepianowe wydają się przypominać modele Franciszka Liszta i Siergieja Rachmaninowa.
Obficie korzystał z akordu mistycznego i skali oktanonicznej.
Śmierć.
Pingoud popełnił samobójstwo 1 czerwca 1942 roku, rzucając się pod pociąg w Helsinkach. Po jego śmierci dzieła praktycznie zostały zapomniane, ale później zostały ponownie wydane i zarejestrowane. W 1995 r. jego pisma zostały opublikowane w języku fińskim jako antologia.
Nagrania.
Płyta zawierająca niektóre z poematów symfonicznych Pingouda została nagrana przez Fińską radiową orkiestrę symfoniczną pod dyrekcją Sakari Oramo.

</doc>
<doc id="4201748" url="https://pl.wikipedia.org/wiki?curid=4201748" title="Potok Czarny (obwód iwanofrankiwski)">
Potok Czarny (obwód iwanofrankiwski)

Potok Czarny (ukr. Чорний Потік) – wieś na Ukrainie, w obwodzie iwanofrankiwskim, w rejonie nadwórniańskim.

</doc>
<doc id="4201751" url="https://pl.wikipedia.org/wiki?curid=4201751" title="Dmitrij Żuczichin">
Dmitrij Żuczichin

Dmitrij Żuczichin (ros. Дмитрий Жучихин, ur. 28 listopada 1980 w Gorkim) – rosyjski skoczek narciarski. Medalista mistrzostw Rosji.
Życiorys.
W oficjalnych zawodach międzynarodowych występował w latach 2000–2002. Zadebiutował 26 grudnia 2000 w Sankt Moritz, gdzie odpadł w kwalifikacjach do konkursu Pucharu Kontynentalnego. W konkursie głównym tego cyklu po raz pierwszy wystąpił 10 lutego 2001 w Westby, gdzie zdobył również pierwsze punkty (29. lokata). 17 lutego 2001 w Iron Mountain uzyskał najlepszy w karierze rezultat w indywidualnych zawodach tej rangi, plasując się na 13. pozycji.
W styczniu 2001 zadebiutował w Pucharze Świata. 12 stycznia w Willingen odpadł w kwalifikacjach do zawodów indywidualnych, a dzień później, w zmaganiach drużynowych, zajął 9. miejsce. Tydzień później, w ramach zawodów w Zakopanem, po raz pierwszy wystąpił w konkursach głównych tego cyklu, zajmując 45. i 37. miejsce.
Kilkukrotnie stawał na podium mistrzostw Rosji – w 2000 i 2003 zdobył złote medale w konkursach drużynowych, w 2002 i 2006 w tej samej rywalizacji sięgał po srebrne medale, a w 2001 zdobył brązowy medal w konkursie indywidualnym na skoczni normalnej.

</doc>
<doc id="4201755" url="https://pl.wikipedia.org/wiki?curid=4201755" title="Monitoring lasów w Polsce">
Monitoring lasów w Polsce

Monitoring lasów w Polsce – część systemu państwowego monitoringu środowiska, która zbiera informacje o stanie lasu oraz o procesach, jakie w nim zachodzą. Jest elementem podsystemu monitoringu przyrody. Informacje te są zbierane na podstawie obserwacji prowadzonych cyklicznie lub ciągle. Jego zadaniem jest ocena stanu zdrowotnego drzewostanów oraz stanu środowiska leśnego w Polsce.
Niezależnie od monitoringu lasów wybrane typy ekosystemów leśnych podlegają monitoringowi jako siedliska przyrodnicze ze szczególnym uwzględnieniem specjalnych obszarów ochrony siedlisk Natura 2000.
Zakres.
Do celów i zadań monitoringu zalicza się: obserwowanie zmian stanu lasów, wykonywanie analizy przyczynowo-skutkowej pomiędzy biotycznymi (biologiczne) i abiotycznymi (fizykochemiczne) czynnikami środowiska a stanem zdrowotnym lasu, określanie zróżnicowania stanu zdrowotnego lasów, śledzenie jego zmian oraz opracowywanie prognoz (krótkotrwałych). Ponadto monitoring ten stanowi wykonywanie zobowiązań, które zostały podjęte w związku z podpisaniem Konwencji o transgranicznym przemieszczaniu się zanieczyszczeń na dalekie odległości, Konwencji o różnorodności biologicznej oraz o rezolucjach wynikających ze Strasburskiej i Helsińskiej Paneuropejskiej Ministerialnej Konferencji dotyczącej Ochrony Lasów w Europie. Dostarcza on informacji o stanie lasów, które są potrzebne przy formułowaniu polityki ekologicznej oraz leśnej państwa oraz dostarczanie ich do jednostek administracji Lasów Państwowych, administracji rządowej i samorządowej, a także społeczeństwu.
Monitoring lasów może zlecić Dyrekcja Generalna Lasów Państwowych, Departament Leśnictwa Ministerstwa Środowiska, Główny Inspektorat Ochrony Środowiska, Narodowy Fundusz Ochrony Środowiska i Gospodarki Wodnej. Instytucją, która wykonuje monitoring lasów, jest Instytut Badawczy Leśnictwa, w którego skład wchodzą: Zakład Zarządzania Zasobami Leśnymi, Laboratorium Chemii Środowiska Przyrodniczego, Zakład Ochrony Lasu.
Wyniki.
Najbardziej podatne na uszkodzenia są drzewa liściaste. Z roku na rok wzrasta liczba uszkodzeń na jednym drzewie. Dla przykładu, średnia liczna uszkodzeń dla brzozy w 2012 roku wynosiła 0,81, a w 2016 – już 1,33. Przyczyną tego wzrostu jest wiek drzew – im drzewo starsze, tym więcej uszkodzeń na nim występuje. Największy wzrost uszkodzeń dla drzew liściastych występuje w krainach: Sudeckiej, Śląskiej i Karpackiej, a drzew iglastych w krainach: Małopolskiej i Karpackiej. Najczęstszym powodem uszkodzeń (około 25,7%) jest „konkurencja i inne czynniki” wywołujące deformacje drzew, a także występowanie owadów, które powodują ubytek liści w koronie drzew (około 24,7%). Znaczna część uszkodzeń nie ma zidentyfikowanej przyczyny, co nie pozwala na podjęcie odpowiednich działań mogących zahamować ten proces.

</doc>
<doc id="4201757" url="https://pl.wikipedia.org/wiki?curid=4201757" title="Dmitrij Żuczikin">
Dmitrij Żuczikin



</doc>
<doc id="4201758" url="https://pl.wikipedia.org/wiki?curid=4201758" title="Przedwczesne wygasanie czynności jajników">
Przedwczesne wygasanie czynności jajników

Przedwczesne wygasanie czynności jajników (ang. premature ovarian failure - POF) – zaburzenie, w którym jajniki tracą swoją funkcję przed 40 rokiem życia.
Jednymi z najczęstszych przyczyn przedwczesnego wygasania czynności jajników są przyczyny: genetyczne, infekcyjne, autoimmunologiczne i stany po chemioterapii oraz radioterapii
Zaburzeniami związanymi z przedwczesnym wygasaniem czynności jajników najczęściej jest niedoczynność tarczycy oraz niedoczynność kory nadnerczy.

</doc>
<doc id="4201759" url="https://pl.wikipedia.org/wiki?curid=4201759" title="Holy Cross (Worcestershire)">
Holy Cross (Worcestershire)

Holy Cross – osada w Anglii, w hrabstwie Worcestershire. Leży 25 km od miasta Worcester. W 2016 miejscowość liczyła 585 mieszkańców.

</doc>
<doc id="4201771" url="https://pl.wikipedia.org/wiki?curid=4201771" title="Far Forest">
Far Forest

Far Forest – wieś w Anglii, w hrabstwie Worcestershire. Leży 9,9 km od miasta Kidderminster, 23,3 km od miasta Worcester i 185 km od Londynu. W 2016 miejscowość liczyła 639 mieszkańców.

</doc>
<doc id="4201774" url="https://pl.wikipedia.org/wiki?curid=4201774" title="Callow Hill (Wyre Forest)">
Callow Hill (Wyre Forest)

Callow Hill – osada w Anglii, w hrabstwie Worcestershire. Leży 22 km od miasta Worcester. W 2016 miejscowość liczyła 952 mieszkańców.

</doc>
<doc id="4201775" url="https://pl.wikipedia.org/wiki?curid=4201775" title="Callow Hill (Worcestershire)">
Callow Hill (Worcestershire)



</doc>
<doc id="4201776" url="https://pl.wikipedia.org/wiki?curid=4201776" title="2018 w informatyce">
2018 w informatyce



</doc>
<doc id="4201783" url="https://pl.wikipedia.org/wiki?curid=4201783" title="Broome (Cardington)">
Broome (Cardington)

Broome – osada w Anglii, w hrabstwie Shropshire, w dystrykcie (unitary authority) Shropshire. Leży 8 km od miasta Church Stretton, 14,7 km od miasta Shrewsbury i 215,1 km od Londynu. W latach 1870–1872 miejscowość liczyła 13 mieszkańców. Broome jest wspomniana w Domesday Book (1086) jako "Brame".

</doc>
<doc id="4201784" url="https://pl.wikipedia.org/wiki?curid=4201784" title="Broome (Shropshire)">
Broome (Shropshire)



</doc>
<doc id="4201792" url="https://pl.wikipedia.org/wiki?curid=4201792" title="Zenga zenga, czyli jak szczury zjadły króla Afryki">
Zenga zenga, czyli jak szczury zjadły króla Afryki

Zenga zenga, czyli jak szczury zjadły króla Afryki – książka reporterska autorstwa Andrzeja Mellera, wydana po raz pierwszy w 2012 roku nakładem warszawskiej oficyny The Facto. Opowiada o wojnie domowej w Libii, którą Meller bezpośrednio obserwował od maja do września 2011 roku. Autor przebywał m.in. w Bengazi, Misracie, Górach Zachodnich (zwłaszcza w mieście Nalut) oraz w Trypolisie.
Książka dedykowana jest amerykańskiej korespondentce wojennej Marie Colvin, poznanej przez autora w Libii, która wkrótce później zginęła w Hims w Syrii. Na końcu umieszczone zostało kalendarium wojny w Libii, które opracował Wojciech Pięciak.
Tytuł.
"Zenga Zenga" to tytuł piosenki, pierwotnie stworzonej w Izraelu, którą część bojowników przyjęła za swój nieformalny hymn. Druga część tytułu książki odwołuje się do retoryki obalonego i ostatecznie zabitego w toku tego konfliktu libijskiego dyktatora Mu’ammara al-Kaddafiego. Polityk ten zwykł nazywać siebie królem Afryki, a jednocześnie zapowiadał, że buntujących się przeciwko niemu obywateli „wytępi jak szczury”.

</doc>
<doc id="4201794" url="https://pl.wikipedia.org/wiki?curid=4201794" title="Alexandra Salmela">
Alexandra Salmela

Alexandra Salmela (z domu Balážová, ur. 7 listopada 1980 w Bratysławie) – pisarka pochodząca ze Słowacji. Mieszka z mężem i dziećmi w fińskim Tampere. Pisze po fińsku i słowacku.
Życiorys.
Studiowała dramaturgię teatralną na Akademii Sztuk Scenicznych w Bratysławie oraz uzyskała tytuł magistra filologii i fińskiego języka na Uniwersytecie Karola w Pradze. Debiutowała opowiadaniem "Real Real Immigrant Blues," które napisała na konkurs dla pisarzy dla których fiński nie jest językiem ojczystym. Opowiadanie zostało opublikowane w antologii wydanej w 2009 roku.
W 2010 roku za debiutancką powieść napisaną w języku fińskim "27, czyli śmierć tworzy artystę (fin. 27 eli kuolema tekee taiteilijan)" została nominowana do literackiej nagrody Finlandia, pomimo że była to nagroda tylko dla pisarzy fińskich. Fińska Fundacja Książki nie pozbawiła jej tego wyróżnienia, lecz zmieniła regulamin przyznawania nagrody dopuszczając wszystkie książki napisane w języku fińskim, niezależnie od narodowości autora. W tym samym roku powieść otrzymała nagrodę literacką dziennika Helsingin Sanomat i została przetłumaczona na język słowacki, angielski, polski i inne.
W 2013 roku wydała pierwszą książkę dla dzieci "Kirahviäiti ja muita hellmöjä aikuisia," która została nominowana do nagrody Arvida Lydeckena. Jej druga powieść "Antisankari" ukazała się w 2015 roku.

</doc>
<doc id="4201795" url="https://pl.wikipedia.org/wiki?curid=4201795" title="42 Dywizja Strzelców (III Rzesza)">
42 Dywizja Strzelców (III Rzesza)

42 Dywizja Strzelców (niem. "42. Jäger-Division") – jedna z niemieckich dywizji strzelców.
Historia.
Utworzona została 9 listopada 1939 jako 187 Dywizja Zapasowa ("Division Nr. 187"). Jednostka obejmowała 45., 130., 462., zapasowe pułki piechoty, 45. pułk artylerii, 17. batalion niszczycieli czołgów, 86. zapasowy batalion inżynieryjny oraz 17. i 45. zapasowe bataliony zmotoryzowane.
1 października 1942 r. dywizja została przemianowana na 187 Dywizję Rezerwową ("187. Reserve-Division") i przeniesiona do Chorwacji jako jednostka szkoleniowa. Pod koniec 1943 r, dywizję dwukrotnie przemianowano, najpierw na 187 Dywizję Strzelców i ostatecznie na 42 Dywizję Strzelców.
W marcu 1944 r. 42. Dywizja brała udział w okupacji Węgier, później skierowano ją do Włoch, gdzie walczyła na Linii Gotów i pod Bolonią. Jej resztki poddały się Brytyjczykom pod koniec kwietnia 1945 r.

</doc>
<doc id="4201796" url="https://pl.wikipedia.org/wiki?curid=4201796" title="Oulu (1985)">
Oulu (1985)

Oulu (62) – fiński kuter rakietowy z lat 80. XX wieku, jedna z czterech jednostek typu "Helsinki". Okręt został zwodowany w 1985 roku w stoczni Wärtsilä w Helsinkach, a do służby w Fińskiej Marynarce Wojennej wszedł 1 października 1985 roku. Jednostkę wycofano ze składu floty w 2005 roku i została sprzedana Chorwacji, gdzie służy pod nazwą „Vukovar” (stan na 2020 rok).
Projekt i budowa.
Projekt jednostek typu "Helsinki" powstał w Finlandii w 2. połowie lat 70. w celu stworzenia nowoczesnych i silnie uzbrojonych okrętów patrolowych, o znacznie lepszych parametrach od eksploatowanych ówcześnie radzieckich kutrów rakietowych projektu "205". Konstruktorzy stoczni Wärtsilä i specjaliści z Marynarki wzięli też pod uwagę doświadczenia płynące z eksploatacji pierwszego rodzimego kutra rakietowego – „Isku”. Jednostka prototypowa – „Helsinki” przeszła wiele prób i doświadczeń, które doprowadziły do wprowadzenia ulepszeń do projektu jeszcze przed budową kolejnych okrętów tego typu. Zmiany konstrukcyjne objęły m.in. zastosowanie innych śrub napędowych, przesunięcie sterów, modyfikację głównego stanowiska dowodzenia (GSD) i instalacji elektrycznej oraz montaż stępek przechyłowych.
Kuter rakietowy „Oulu” został zamówiony w stoczni Wärtsilä w Helsinkach 13 stycznia 1983 roku, razem z dwoma kolejnymi jednostkami seryjnymi. Okręt został zwodowany i ukończony w 1985 roku.
Dane taktyczno-techniczne.
Okręt jest kutrem rakietowym o długości całkowitej 45 metrów, szerokości 8,9 metra i zanurzeniu 3 metry. Gładkopokładowy kadłub jednostki oraz nadbudówka zostały wykonane ze stopu aluminium. Wyporność standardowa wynosi 250 ton, zaś pełna 280 ton. Siłownię okrętu stanowią trzy silniki wysokoprężne MTU 16V538 TB92 o łącznej mocy 10 230 KM, napędzające poprzez wały napędowe trzy śruby. Maksymalna prędkość jednostki wynosi 30 węzłów.
Główne uzbrojenie okrętu stanowią cztery podwójne wyrzutnie przeciwokrętowych pocisków rakietowych RBS-15SF produkcji szwedzkiej, umieszczone w części rufowej. Pocisk rozwija prędkość 0,8 Ma, masa głowicy bojowej wynosi 150 kg, zaś maksymalny zasięg sięga 70 km. Na dziobie w wieży znajduje się pojedyncza armata uniwersalna Bofors kalibru 57 mm Mark 1 L/70. Masa naboju wynosi 2,4 kg, donośność sięga 17 000 metrów, a szybkostrzelność teoretyczna 200 strz./min. W tylnej części nadbudówki znajdują się dwie podstawy, na których są zainstalowane podwójne stanowiska działek plot. Sako kal. 23 mm L/87 (licencyjna radziecka ZU-23-2).
Broń przeciwpodwodną stanowią dwie rufowe zrzutnie bomb głębinowych.
Wyposażenie radioelektroniczne obejmuje m.in. radar nawigacyjny Raytheon ARPA, radar wykrywania celów 9GA 208, radar kontroli ognia 9LV 225, optoelektroniczny system kierowania ogniem Saab EOS 400 i sonar Simrad Marine SS 304. Na pokładzie umieszczono też wyrzutnię pocisków zakłóceń pasywnych Philips Philax, a po obu stronach wieży Boforsa zainstalowano dwie trójprowadnicowe wyrzutnie pocisków oświetlających kal. 103 mm.
Załoga okrętu składa się z 30 oficerów, podoficerów i marynarzy.
Służba.
Merivoimat.
„Oulu” został wcielony do służby w Fińskiej Marynarce Wojennej w dniu 1 października 1985 roku. Kuter otrzymał numer burtowy 62. W latach 90. na okręcie zainstalowano konsole w bojowym centrum informacyjnym (BCI), przygotowano miejsce na rufie do instalacji dodatkowego holowanego sonaru Finnyards Sonac/PTA (zamiast jednej z wyrzutni rakiet RBS-15) i zamontowano ulepszone działka plot. Sako kal. 23 mm. Na początku XXI wieku dostosowano podstawy działek plot. Sako do zamiennej instalacji wyrzutni rakiet plot. Mistral (podobnie jak na nowszych okrętach typu "Rauma").
Wraz z bliźniaczymi kutrami „Oulu” wchodził w skład 6. Dywizjonu Ścigaczy (6. Ohjuslaivueeseen), bazując w Pansio (Turku). Okręt wycofano ze służby w 2005 roku i poddano konserwacji.
Hrvatska ratna mornarica.
W czerwcu 2008 roku firma Patria uzyskała zgodę rządu na sprzedaż „Oulu” (razem z wycofanym w 2007 roku kutrem „Kotka”) do Chorwacji. Kontrakt podpisano 16 lipca w Zagrzebiu, zaś 13 października w Turku odbyła się uroczystość przekazania okrętów. 16 października obie jednostki trafiły na pokład statku do przewozu ładunków wielkogabarytowych „Grietje” i zostały przewiezione do Szybeniku, gdzie poddano je remontowi stoczniowemu. Łączny koszt pozyskania, transportu i remontu dwóch kutrów wyniósł ok. 10 mln euro. 26 stycznia 2009 roku w bazie morskiej Lora koło Splitu odbyła się uroczystość wcielenia kutra w skład Chorwackiej Marynarki Wojennej pod nazwą „Vukovar” (RTOP-41).
Okręt nadal służy w chorwackiej flocie (stan na 2020 rok).

</doc>
<doc id="4201798" url="https://pl.wikipedia.org/wiki?curid=4201798" title="Ajia Marina (stacja metra)">
Ajia Marina (stacja metra)

Ajia Marina (gr: "Αγία Μαρίνα") – stacja metra ateńskiego na linii 3 (niebieskiej). Została otwarta 14 grudnia 2013. Znajduje się na terenie miasta Ajia Warwara i do otwarcia przedłużenia linii do Pireusu 7 czerwca 2020 r. była stacją końcową tej linii.

</doc>
<doc id="4201801" url="https://pl.wikipedia.org/wiki?curid=4201801" title="Egaleo (stacja metra)">
Egaleo (stacja metra)

Egaleo (gr: "Αιγάλεω") – stacja metra ateńskiego na linii 3 (niebieskiej). Została otwarta 26 maja 2007. Znajduje się na terenie miasta Egaleo.

</doc>
<doc id="4201804" url="https://pl.wikipedia.org/wiki?curid=4201804" title="Eleonas (stacja metra)">
Eleonas (stacja metra)

Eleonas (gr: "Ελαιώνας") – stacja metra ateńskiego na linii 3 (niebieskiej). Została otwarta 26 maja 2007.

</doc>
<doc id="4201809" url="https://pl.wikipedia.org/wiki?curid=4201809" title="Kieramikos (stacja metra)">
Kieramikos (stacja metra)

Kieramikos (gr: "Κεραμεικός") – stacja metra ateńskiego na linii 3 (niebieskiej). Została otwarta 26 maja 2007. Znajduje się na terenie historycznej dzielnicy Keramejkos.

</doc>
<doc id="4201813" url="https://pl.wikipedia.org/wiki?curid=4201813" title="Kotka (1986)">
Kotka (1986)

Kotka (63) – fiński kuter rakietowy z lat 80. XX wieku, jedna z czterech jednostek typu "Helsinki". Okręt został zwodowany w 1986 roku w stoczni Wärtsilä w Helsinkach, a do służby w Fińskiej Marynarce Wojennej wszedł 16 czerwca 1986 roku. Jednostkę wycofano ze składu floty w 2007 roku i została sprzedana Chorwacji, gdzie służy pod nazwą „Dubrovnik” (stan na 2020 rok).
Projekt i budowa.
Projekt jednostek typu "Helsinki" powstał w Finlandii w 2. połowie lat 70. w celu stworzenia nowoczesnych i silnie uzbrojonych okrętów patrolowych, o znacznie lepszych parametrach od eksploatowanych ówcześnie radzieckich kutrów rakietowych projektu "205". Konstruktorzy stoczni Wärtsilä i specjaliści z Marynarki wzięli też pod uwagę doświadczenia płynące z eksploatacji pierwszego rodzimego kutra rakietowego – „Isku”. Jednostka prototypowa – „Helsinki” przeszła wiele prób i doświadczeń, które doprowadziły do wprowadzenia ulepszeń do projektu jeszcze przed budową kolejnych okrętów tego typu. Zmiany konstrukcyjne objęły m.in. zastosowanie innych śrub napędowych, przesunięcie sterów, modyfikację głównego stanowiska dowodzenia (GSD) i instalacji elektrycznej oraz montaż stępek przechyłowych.
Kuter rakietowy „Kotka” został zamówiony w stoczni Wärtsilä w Helsinkach 13 stycznia 1983 roku, razem z dwoma kolejnymi jednostkami seryjnymi. Okręt został zwodowany i ukończony w 1986 roku.
Dane taktyczno-techniczne.
Okręt jest kutrem rakietowym o długości całkowitej 45 metrów, szerokości 8,9 metra i zanurzeniu 3 metry. Gładkopokładowy kadłub jednostki oraz nadbudówka zostały wykonane ze stopu aluminium. Wyporność standardowa wynosi 250 ton, zaś pełna 280 ton. Siłownię okrętu stanowią trzy silniki wysokoprężne MTU 16V538 TB92 o łącznej mocy 10 230 KM, napędzające poprzez wały napędowe trzy śruby. Maksymalna prędkość jednostki wynosi 30 węzłów.
Główne uzbrojenie okrętu stanowią cztery podwójne wyrzutnie przeciwokrętowych pocisków rakietowych RBS-15SF produkcji szwedzkiej, umieszczone w części rufowej. Pocisk rozwija prędkość 0,8 Ma, masa głowicy bojowej wynosi 150 kg, zaś maksymalny zasięg sięga 70 km. Na dziobie w wieży znajduje się pojedyncza armata uniwersalna Bofors kalibru 57 mm Mark 1 L/70. Masa naboju wynosi 2,4 kg, donośność sięga 17 000 metrów, a szybkostrzelność teoretyczna 200 strz./min. W tylnej części nadbudówki znajdują się dwie podstawy, na których są zainstalowane podwójne stanowiska działek plot. Sako kal. 23 mm L/87 (licencyjna radziecka ZU-23-2).
Broń przeciwpodwodną stanowią dwie rufowe zrzutnie bomb głębinowych.
Wyposażenie radioelektroniczne obejmuje m.in. radar nawigacyjny Raytheon ARPA, radar wykrywania celów 9GA 208, radar kontroli ognia 9LV 225, optoelektroniczny system kierowania ogniem Saab EOS 400 i sonar Simrad Marine SS 304. Na pokładzie umieszczono też wyrzutnię pocisków zakłóceń pasywnych Philips Philax, a po obu stronach wieży Boforsa zainstalowano dwie trójprowadnicowe wyrzutnie pocisków oświetlających kal. 103 mm.
Załoga okrętu składa się z 30 oficerów, podoficerów i marynarzy.
Służba.
Merivoimat.
„Kotka” została wcielona do służby w Fińskiej Marynarce Wojennej w dniu 16 czerwca 1986 roku. Kuter otrzymał numer burtowy 63. W latach 90. na okręcie zainstalowano konsole w bojowym centrum informacyjnym (BCI), przygotowano miejsce na rufie do instalacji dodatkowego holowanego sonaru Finnyards Sonac/PTA (zamiast jednej z wyrzutni rakiet RBS-15) i zamontowano ulepszone działka plot. Sako kal. 23 mm. Na początku XXI wieku dostosowano podstawy działek plot. Sako do zamiennej instalacji wyrzutni rakiet plot. Mistral (podobnie jak na nowszych okrętach typu "Rauma").
Wraz z bliźniaczymi kutrami „Kotka” wchodziła w skład 6. Dywizjonu Ścigaczy (6. Ohjuslaivueeseen), bazując w Pansio (Turku). Okręt wycofano ze służby w 2007 roku.
Hrvatska ratna mornarica.
W czerwcu 2008 roku firma Patria uzyskała zgodę rządu na sprzedaż „Kotki” (razem z wycofanym w 2007 roku kutrem „Oulu”) do Chorwacji. Kontrakt podpisano 16 lipca w Zagrzebiu, zaś 13 października w Turku odbyła się uroczystość przekazania okrętów. 16 października obie jednostki trafiły na pokład statku do przewozu ładunków wielkogabarytowych „Grietje” i zostały przewiezione do Szybeniku, gdzie poddano je remontowi stoczniowemu. Łączny koszt pozyskania, transportu i remontu dwóch kutrów wyniósł ok. 10 mln euro. 26 stycznia 2009 roku w bazie morskiej Lora koło Splitu odbyła się uroczystość wcielenia kutra w skład Chorwackiej Marynarki Wojennej pod nazwą „Dubrovnik” (RTOP-42).
Okręt nadal służy w chorwackiej flocie (stan na 2020 rok).

</doc>
<doc id="4201815" url="https://pl.wikipedia.org/wiki?curid=4201815" title="Saki Aibu">
Saki Aibu

 (ur. 20 czerwca 1985 w Takarazuce) – japońska aktorka filmowa, teatralna, telewizyjna i głosowa.
3 maja 2016 ogłosiła swój ślub. Jej agencją filmową jest Box Corporation.

</doc>
<doc id="4201820" url="https://pl.wikipedia.org/wiki?curid=4201820" title="Juventino Rosas">
Juventino Rosas

José Juventino Policarpo Rosas Cadenas (ur. 25 stycznia 1868, zm. 9 lipca 1894) – meksykański kompozytor oraz skrzypek.
Życie i kariera muzyczna.
Rosas urodził się w Santa Cruz de Galeana, później nazwane od jego imienia Santa Cruz de Juventino Rosas. Rosas rozpoczął swoją karierę jak muzyk uliczny, grający razem z zespołami tanecznymi w mieście Meksyk. W latach 1884-85 oraz w roku 1888 wstępował do konserwatoriów dwukrotnie opuszczając je bez żadnych egzaminów.
W końcówce lat osiemdziesiątych XIX wieku, Rosas wstąpił do orkiestry wojskowej, a w roku 1891 pracował w Michoacán. W latach 1892–93 przebywał w okolicach Monterrey zanim dołączył do orkiestry w roku 1893 w celu odbycia trasy koncertowej po USA.
W roku 1894 wyjechał na Kubę wraz z włosko-hiszpańskim zespołem, gdzie nabawił się poważnych problemów zdrowotnych, i musiał przebywać w miejscowości Surgidero de Batabanó. W wyniku zapalenia rdzenia kręgowego zmarł tam wieku zaledwie 26 lat. Piętnaście lat później w roku 1909 jego szczątki zostały przeniesione do Meksyku.
Najbardziej znana kompozycja Rosasa to walc „Sobre las olas” (Ponad falami). Utwór ukazał się w Meksyku w roku 1888. Pozostaje on popularny po dzień dzisiejszy jako klasyczny przedstawiciel walca, szczególnie w Stanach Zjednoczonych.
Film z roku 1950 "Ponad falami" został oparty na jego życiorysie.

</doc>
<doc id="4201822" url="https://pl.wikipedia.org/wiki?curid=4201822" title="Aroma 1. Lig siatkarzy">
Aroma 1. Lig siatkarzy



</doc>
<doc id="4201827" url="https://pl.wikipedia.org/wiki?curid=4201827" title="Puchar Turcji w piłce siatkowej mężczyzn (2017)">
Puchar Turcji w piłce siatkowej mężczyzn (2017)

Puchar Turcji w piłce siatkowej mężczyzn 2017 (tur. Erkekler Kupa Voley 2017) – 24. sezon rozgrywek o siatkarski Puchar Turcji. Zainaugurowany został 9 grudnia 2017 roku.
Rozgrywki składały się z rundy kwalifikacyjnej oraz turnieju finałowego, w ramach którego rozegrano ćwierćfinały, półfinały i finał. W zmaganiach o Puchar Turcji brały udział kluby z Efeler Ligi.
W rundzie kwalifikacyjnej brały udział drużyny, które po 11. kolejce Efeler Ligi zajmowały miejsca 5-12. Miejsce w turnieju finałowym zagwarantowane miały zespoły, które po 11. kolejce zajmowały miejsca 1-4. W rundzie kwalifikacyjnej rywalizacja toczyła się w formie dwumeczów.
Turniej finałowy odbył się w dniach 15-17 grudnia 2017 roku w 11 Nisan Spor Salonu w mieście Şanlıurfa.
Po raz siódmy Puchar Turcji zdobył , który w finale pokonał .

</doc>
<doc id="4201829" url="https://pl.wikipedia.org/wiki?curid=4201829" title="Roßthal">
Roßthal

Roßthal – osiedle Drezna, położone w południowo-zachodniej części miasta.
Miejscowość powstała jako osada słowiańska. Najstarsza wzmianka o miejscowości "Rosztyl" pochodzi z 1319. W 1657 został wzniesiony tu zamek. W 1834 wieś zamieszkiwały 174 osoby, a w 1910 – 259 osób. W 1945 osadę włączono w granice Drezna.
Graniczy z osiedlami Gorbitz, Wölfnitz, Naußlitz, Dölzschen oraz miastem Freital.

</doc>
<doc id="4201830" url="https://pl.wikipedia.org/wiki?curid=4201830" title="Olga Sitarz">
Olga Sitarz

Olga Sitarz (ur. 1968) – polska prawnik, doktor habilitowany nauk prawnych, profesor nadzwyczajny na Wydziale Prawa i Administracji Uniwersytetu Śląskiego, specjalistka w zakresie prawa karnego.
Życiorys i praca naukowa.
W 1992 ukończyła studia na kierunku prawo na Wydziale Prawa i Administracji UŚl, gdzie w 2002 na podstawie napisanej pod kierunkiem Teresy Dukiet-Nagórskiej rozprawy pt. "Ochrona praw dziecka w polskim prawie karnym na tle postanowień Konwencji o prawach dziecka" uzyskała stopień naukowy doktora nauk prawnych w zakresie prawa, specjalność: prawo karne. W 2016 Rada Wydziału Prawa i Administracji UŚl nadała jej na podstawie dorobku naukowego oraz rozprawy pt. "Czynny żal związany z usiłowaniem w polskim prawie karnym. Analiza dogmatyczna i kryminalnopolityczna" stopień naukowy doktora habilitowanego nauk prawnych w zakresie prawa.
Była adiunktem na Wydziale Stosowanych Nauk Społecznych i Resocjalizacji Uniwersytetu Warszawskiego (Instytut Profilaktyki Społecznej i Resocjalizacji). Została profesorem nadzwyczajnym w Katedrze Prawa Karnego i Kryminologii Wydziału Prawa i Administracji i kierownikiem tej katedry.
Praktyka sędziowska.
W latach 1995–1997 odbywała aplikację sędziowską zakończoną złożeniem egzaminu sędziowskiego w 1997 roku. W latach 1997–1999 pracowała w Sądzie Rejonowym w Katowicach, początkowo jako asesor sądowy, a po uzyskaniu nominacji sędziowskiej jako sędzia sądu rejonowego. Ponadto wykonuje zawód mediatora w sprawach karnych, działając w Ośrodku Mediacji przy fundacji Facultas Iuridica WPiA UŚl; została wpisana do wykazu mediatorów w Sądzie Okręgowym w Katowicach.

</doc>
<doc id="4201848" url="https://pl.wikipedia.org/wiki?curid=4201848" title="Podatek od miłości">
Podatek od miłości

Podatek od miłości – polska komedia romantyczna z 2018 roku w reżyserii Bartłomieja Ignaciuka.
Prapremiera odbyła się 22 stycznia 2018 w warszawskim Multikinie w Złotych Tarasach. Cztery dni później, 26 stycznia, obraz trafił do kin na terenie Polski.
Fabuła.
Marian (Grzegorz Damięcki) zarabia jako coach. Pewnego dnia przez niefrasobliwość mężczyzna zadziera z fiskusem. Kontrolą jego finansów zajmuje się ambitna, nieustępliwa oraz surowa inspektor Klara (Aleksandra Domańska), która niespodziewanie ulegnie urokowi mężczyzny.
Produkcja.
Zdjęcia do filmu kręcono w Warszawie, Kołobrzegu i Gdyni, a okres zdjęciowy trwał od października 2016 do marca 2017 roku.

</doc>
<doc id="4201850" url="https://pl.wikipedia.org/wiki?curid=4201850" title="Pavel Callta">
Pavel Callta

Pavel Callta (ur. 12 lutego 1989 w Czeskiej Lipie) – czeski piosenkarz.
Życiorys.
Wczesne lata.
Urodził się w rodzinie o tradycjach muzycznych. Jego matka była piosenkarką. W młodości uczył się gry na fortepianie, gitarze i trąbce, a także przez 10 lat trenował pływanie.
Uczył się w szkole średniej w klasie ekonomiczno-turystycznej. We wrześniu 2009 roku podjął naukę w Konserwatorium im. Jaroslava Ježka.
Kariera.
W wieku 15 lat zaczął występować ze swingującym big-bandem z Czeskiej Lipy. Jako szesnastolatek zaczął komponować swoje pierwsze utwory. W 2008 roku nawiązał współpracę z praskim zespołem Unity, z którego odszedł po roku. Po zdaniu matury został wokalistą zespołu Sweeper, z którym występował w stołecznych klubach. Po jakimś czasie przerwał karierę muzyczną i wyjechał do Egiptu, a później do Turcji, gdzie pracował jako delegat. Jesienią 2010 roku wyleciał do Stanów Zjednoczonych, gdzie miał podjąć naukę, jednak po przylocie zdecydował się na przeprowadzkę do Antwerpii.
Podczas pobytu w Belgii zdecydował się na udział w drugim sezonie programu "Česko Slovensko má talent", będącego czesko-słowacką wersją formatu "Got Talent". Wiosną udał się na przesłuchaniach, które pomyślnie przeszedł, kończąc udział na etapie półfinałów.
W listopadzie 2012 roku wydał swój pierwszy świąteczny singel „Ve Hvězdách”. Latem 2013 roku zaprezentował singel „Naštěstí”, a w czerwcu 2014 roku – „Zrzka”. Oba utwory zostały umieszczone na jego debiutanckim albumie studyjnym, zatytułowanyy "Momenty", który miał swoją premierę 5 czerwca 2015 roku. Wydawnictwo zostało wydane również w wersji rozszerzonej, wzbogaconej o dwa utwory: „Propojeni” i „Jeden Team”.
W 2016 roku wydał singel „Tak promiň”. W 2017 roku premierę miały jego cztery single: „Čáry života”, „Píšem si svůj sen” (nagrany z Leošem Marešem), „Endorfin” i „Vzácnej den”. W 2018 roku wydał singel „Never Forget”, z którym zakwalifikował się do stawki finałowej czeskich eliminacji do 63. Konkursu Piosenki Eurowizji.

</doc>
<doc id="4201854" url="https://pl.wikipedia.org/wiki?curid=4201854" title="Język abe">
Język abe

Język abe – język nigero-kongijski używany w południowej części Wybrzeża Kości Słoniowej. Jest językiem tonalnym; zapisywany alfabetem łacińskim, ze słabo rozwiniętą literaturą.

</doc>
<doc id="4201857" url="https://pl.wikipedia.org/wiki?curid=4201857" title="Lorenz Dürr">
Lorenz Dürr

Lorenz Dürr (ur. 7 kwietnia 1886 w Oberschwarzach, zm. 26 lutego 1939 w Ratyzbonie) – niemiecki teolog katolicki i historyk, rektor i profesor Państwowej Akademii w Braniewie.
Życiorys.
Urodził się 7 kwietnia 1886 roku w Oberschwarzach w Bawarii. Studiował teologię i filozofię na Uniwersytecie w Würzburgu oraz filozofię orientalną na Uniwersytecie w Berlinie. Po przyjęciu święceń kapłańskich został prefektem seminarium Kilianeum w Würzburgu. W 1921 habilitował się na Uniwersytecie w Bonn, w roku 1924/1925 otrzymał stanowisko docenta na Uniwersytecie w Bonn. W 1925 roku został mianowany profesorem zwyczajnym w Państwowej Akademii w Braniewie w Prusach Wschodnich. Od roku 1933 wykładał egzegezę Starego Testamentu w Seminarium Duchownym we Freisingu (Philosophisch-theologische Hochschule Freising). W 1937 przeniósł się do Ratyzbony, gdzie również (od 1938) był profesorem ezgzegezy staotestamentalnej. Zmarł na zawał serca 26 lutego 1939 roku w Ratyzbonie.
W pracy naukowej zajmował się głównie egzegezą Starego Testamentu oraz historią kultur i religii orientalnych.

</doc>
<doc id="4201858" url="https://pl.wikipedia.org/wiki?curid=4201858" title="Golden Gate (cieśnina)">
Golden Gate (cieśnina)



</doc>
<doc id="4201860" url="https://pl.wikipedia.org/wiki?curid=4201860" title="ISIL">
ISIL



</doc>
<doc id="4201863" url="https://pl.wikipedia.org/wiki?curid=4201863" title="Jolan Cox">
Jolan Cox

Jolan Cox (ur. 12 lipca 1991 w Antwerpii) – belgijski siatkarz, grający na pozycji atakującego, reprezentant Belgii. 
Sukcesy klubowe.
Mistrzostwo Belgii:

</doc>
<doc id="4201874" url="https://pl.wikipedia.org/wiki?curid=4201874" title="Język bankon">
Język bankon

Język bankon (abo, bo) – zagrożony wymarciem język bantu, używany w Kamerunie, w Regionie Nadmorskim. W 2001 roku posługiwało się nim 12 tys. osób.

</doc>
<doc id="4201881" url="https://pl.wikipedia.org/wiki?curid=4201881" title="FK Topličanin Prokuplje">
FK Topličanin Prokuplje

Fudbalski Klub Topličanin Prokuplje (serb.: Фудбалски Клуб Топличанин Прокупље) – serbski klub piłkarski z siedzibą w Prokuplje (w okręgu toplickim). Został utworzony w 1919 roku. Obecnie występuje w Srpskiej lidze (3. poziom serbskich rozgrywek piłkarskich), w grupie Istok. 
Stadion.
Klub rozgrywa swoje mecze domowe na stadionie Stadion Gradski w Prokuplje, który może pomieścić 4.000 widzów.
Sezony.
 * Z powodu sytuacji epidemicznej związanej z koronawirusem COVID-19 rozgrywki sezonu 2019/2020 zostały zakończone po rozegraniu 17 kolejek.

</doc>
<doc id="4201890" url="https://pl.wikipedia.org/wiki?curid=4201890" title="Medar Shtylla">
Medar Shtylla

Medar Asllan Shtylla (ur. 28 lutego 1904 we wsi Shtyllë, okręg Korcza, zm. 20 grudnia 1963 w Tiranie) – albański lekarz, pedagog i działacz komunistyczny, minister gospodarki w latach 1944-1946, minister zdrowia w latach 1946-1955.
Życiorys.
Syn Asllana Shtylli. W 1925 ukończył liceum francuskie w Korczy i podjął pracę w zawodzie nauczyciela. W latach 1926-1928 pracował w szkołach powszechnych w Pogradcu, Bilisht i w Korczy. W 1928 uzyskał stypendium rządowe, dzięki któremu mógł wyjechać do Francji. Na uniwersytecie w Tuluzie rozpoczął studia z zakresu weterynarii. Po ich ukończeniu w 1933 powrócił do kraju i podjął pracę w Instytucie Zootechnicznym w Xhafzotajt. W latach 1941-1943, w okresie okupacji włoskiej pracował jako inspektor Urzędu Weterynaryjnego w Durrësie. W 1943 związał się z ruchem komunistycznym. Uczestniczył w kongresie w Përmecie w 1944, gdzie został wybrany do Rady Naczelnego Ruchu Narodowowyzwoleńczego. W pierwszym rządzie komunistycznym w 1944 objął stanowisko ministra gospodarki, które sprawował przez dwa lata. W tym samym roku objął stanowisko ministra zdrowia, które sprawował do 1955. W 1950 został wybrany przewodniczącym Albańskiego Komitetu Pokoju.
Od 1955 zaangażowany w działalność naukową, należał do grona organizatorów pierwszego w Tiranie Wydziału Lekarskiego, który potem wszedł w skład Uniwersytetu Tirańskiego. Był także pierwszym dziekanem nowego wydziału.
Od 1946 zasiadał w Zgromadzeniu Ludowym, pełniąc w latach 1958-1963 funkcję jego przewodniczącego. Zmarł w wyniku ataku serca, którego doznał w czasie obrad parlamentu.
Był członkiem Komunistycznej Partii Albanii, a od 1949 Albańskiej Partii Pracy. Imię Medara Shtylli nosi jedna z ulic w południowej części Tirany, a także stołeczne gimnazjum.

</doc>
<doc id="4201892" url="https://pl.wikipedia.org/wiki?curid=4201892" title="Polska na Zimowych Igrzyskach Olimpijskich 2018">
Polska na Zimowych Igrzyskach Olimpijskich 2018

Polska na Zimowych Igrzyskach Olimpijskich 2018 – 62-osobowa reprezentacja Polski na Zimowych Igrzyskach Olimpijskich 2018 w Pjongczangu.
W kadrze znalazło się 36 mężczyzn i 26 kobiet. Reprezentacja Polski miała swoich przedstawicieli w 12 spośród 15 dyscyplin. Była to najliczniejsza reprezentacja kraju w historii 23 startów na zimowych igrzyskach olimpijskich. Chorążym reprezentacji podczas ceremonii otwarcia był panczenista Zbigniew Bródka, dla którego był to czwarty występ olimpijski, a podczas ceremonii zamknięcia – bobsleista Mateusz Luty.
Kwalifikacje.
Kombinacja norweska.
W zawodach kombinacji norweskiej może wziąć udział maksymalnie 55 zawodników. Kwoty startowe w kombinacji norweskiej dla poszczególnych krajów uwarunkowane były wynikami zawodników z danego państwa w okresie kwalifikacyjnym (1 lipca 2016 – 21 stycznia 2018), Narodowy komitet olimpijski może wystawić co najwyżej 5 reprezentantów. Polsce przypadły 4 miejsca startowe (trzy za wyniki osiągane w Pucharze Świata i Letnim Grand Prix oraz jedno w celu uzupełnienia liczby krajów uprawnionych do startu w konkursie drużynowym do poziomu 10 reprezentacji). Zawodnicy mogą wziąć udział, gdy w ciągu swojej kariery zdobyli co najmniej jeden punkt w Pucharu Świata lub Letnim Grand Prix lub, w okresie kwalifikacyjnym, zgromadzili przynajmniej jeden punkt w klasyfikacji Pucharu Kontynentalnego. W jednej konkurencji może wystąpić maksymalnie czterech zawodników z jednego kraju. W polskiej kadrze znaleźli się Paweł Słowiok, Adam Cieślar, Szczepan Kupczak i Wojciech Marusarz.
Łyżwiarstwo figurowe.
Polscy łyżwiarze figurowi mogli uzyskać kwalifikację olimpijską podczas dwóch imprez rozgrywanych w 2017 roku. Pierwszą możliwością kwalifikacji były mistrzostwa świata, podczas których państwa mogły uzyskać maksymalnie do 3 kwalifikacji w każdej z czterech konkurencji. Pozostałe wolne miejsca zostały obsadzone podczas turnieju Nebelhorn Trophy, gdzie każdy kraj mógł uzyskać tylko jedno miejsce w każdej konkurencji z zastrzeżeniem, że do tej pory nie zagwarantował sobie startu na igrzyskach. Na mistrzostwach świata, rozgrywanych w dniach od 29 marca do 2 kwietnia 2017 r. w Helsinkach, Polskę reprezentowało troje łyżwiarzy – solista Igor Rezniczenko oraz para taneczna Natalia Kaliszek i Maksym Spodyriew. Podczas tych zawodów jedynie para taneczna, dzięki zajęciu czternastego miejsca, zdołała uzyskać kwalifikację olimpijską i zapewniła Polsce jedno miejsce w tej konkurencji na zimowych igrzyskach olimpijskich. Solista Igor Reziczenko, zajmując 29. miejsce, nie zakwalifikował się do drugiej części zawodów (program dowolny), co przekreśliło jego szanse na zdobycie kwalifikacji podczas tej imprezy. W drugich i zarazem ostatnich zawodach, podczas których państwa mogły uzyskać kwalifikację do zimowych igrzysk olimpijskich, o miejsce dla Polski walczyli solista Igor Rezniczenko oraz solistka Elżbieta Gabryszak. W puli turnieju Nebelhorn Trophy, rozgrywanego w dniach 27–30 września 2017, do obsadzenia pozostało po sześć miejsc w konkurencjach solistów. Tym samym, pomimo zajęcia 11. miejsca, Igor Rezniczenko nie uzyskał kwalifikacji olimpijskiej, a Polska znalazła się na 4. miejscu listy oczekujących. Solistka Elżbieta Gabryszak zajęła 24. miejsce i również nie zdołała uzyskać kwalifikacji.
Saneczkarstwo.
Dla saneczkarzy podstawą kwalifikacji było miejsce w rankingu FIL, na który składały się punkty zdobywane w zawodach Pucharu Świata w sezonie przedolimpijskim (od 1 lipca 2016 do 30 czerwca 2017) i olimpijskim (od 1 lipca 2017 do 31 grudnia 2017). Aby pojechać do Pjongczangu zawodnicy w jedynkach mężczyzn musieli zajmować minimum 37 lokatę, dla pań była to 27 lokata, a dla męskich dwójek 17. Dodatkowym wymogiem było minimum pięciokrotne zajęcie miejsc punktowanych, w powyższym okresie, w zawodach Pucharu Świata, Pucharu Świata Juniorów lub Pucharze Narodów. 20 grudnia 2017 roku w liście przesłanym do PKOL FIL potwierdził, że Polacy wywalczyli 6 kwalifikacji. Byli to: Ewa Kuls-Kusyk (24. lokata w rankingu), Natalia Wojtuściszyn (25.), Maciej Kurowski (28.), Mateusz Sochowicz (34.) w jedynkach oraz Wojciech Chmielewski i Jakub Kowalewski (15.) w dwójkach.
Skoki narciarskie.
Kwoty startowe w skokach narciarskich dla poszczególnych krajów uwarunkowane były wynikami zawodników z danego państwa w okresie kwalifikacyjnym (1 lipca 2016 – 21 stycznia 2018). Zgodnie z tymi kryteriami Polska otrzymała prawo zgłoszenia do igrzysk 5 mężczyzn oraz żadnej kobiety. Do zawodów olimpijskich w skokach narciarskich zakwalifikowani mogli zostać zawodnicy, którzy urodzili się przed 2002 rokiem, spełnili postanowienia Karty Olimpijskiej i wymagania medyczne, a także w swojej karierze zdobyli przynajmniej jeden punkt do klasyfikacji Pucharu Świata lub Letniego Grand Prix lub, w okresie od lipca 2016 do 21 stycznia 2018 zdobyli co najmniej jeden punkt do klasyfikacji Pucharu Kontynentalnego. Spośród polskich skoczków, którzy spełnili te wymogi, szkoleniowiec reprezentacji Stefan Horngacher powołał na igrzyska pięciu zawodników. W kadrze olimpijskiej znaleźli się: Kamil Stoch, Dawid Kubacki, Stefan Hula, Piotr Żyła i Maciej Kot.
Pozostałe dyscypliny.
Curling.
W curlingu eliminacjami były mistrzostwa świata. Reprezentacje Polski nie wystąpiły w turniejach kobiet i mężczyzn. Awans olimpijski był możliwy jedynie w przypadku curlingu par mieszanych, punkty kwalifikacyjne przyznawano pierwszym 12 drużynom. Polacy nie zdobyli punktów – w 2016 Aneta Lipińska i Michał Janowski zajęli 22. pozycję, rok później para Karolina Florek i Damian Herman została sklasyfikowana na 33. miejscu.
Hokej na lodzie.
Reprezentacja Polski w hokeju na lodzie mężczyzn rozpoczęła kwalifikacje do igrzysk od trzeciej rundy. W turnieju rozgrywanym w Budapeszcie w dniach 11–14 lutego 2016 roku pokonała Estonię, Litwę oraz Węgry i z pierwszego miejsca awansowała do ostatniej rundy kwalifikacji. Turniej decydujący o awansie na igrzyska odbył się w dniach 1–4 września 2016 roku w Mińsku, a rywalami były reprezentacje Białorusi, Słowenii i Danii. Polscy hokeiści przegrali wszystkie trzy spotkania i zajęli ostatnie miejsce w tabeli, natomiast awans uzyskała reprezentacja Słowenii. Reprezentacja Polski w hokeju na lodzie kobiet rywalizowała o awans na igrzyska od drugiej rundy kwalifikacji. W turnieju rozgrywanym w dniach 3–6 listopada 2016 roku w Astanie Polki zajęły drugie miejsce w grupie. Zwycięstwo odniosły reprezentantki Kazachstanu i awansowały do dalszych eliminacji.
Delegacja olimpijska.
Funkcję przewodniczącego polskiej reprezentacji olimpijskiej w Pjongczangu pełnił Andrzej Kraśnicki, a jego zastępcą był Adam Krzesiński. Rolę attaché olimpijskiego pełnił Wojciech Jasiński, prezes Polskiego Koncernu Naftowego Orlen. Szefem misji olimpijskiej była Marzenna Koszewska, której zastępcą był Marcin Nowak, a funkcję członków misji pełnili Ewelina Wawrynkiewicz-Binda, Urszula Jankowska i Marcin Doroś. Rzecznikiem prasowym kadry był Henryk Urbaś, a szefem misji medycznej Hubert Krysztofiak. W skład misji medycznej weszli ponadto lekarze Jarosław Krzywański, Marek Krochmalski, fizjoterapeuta Piotr Trochimczuk oraz psycholog sportu Martyna Nowak.
Głównymi trenerami reprezentacji Polski w poszczególnych dyscyplinach na igrzyskach olimpijskich w Vancouver byli: Mykola Panitkin (biathlon mężczyzn), Tobias Torgersen (biathlon kobiet), Janusz Krężelok i Andrzej Michałek (biegi narciarskie mężczyzn), Janusz Krężelok i Mariusz Hluchnik (biegi narciarskie kobiet), Aleksander Wierietielny (trener Justyny Kowalczyk), Jānis Miņins (bobsleje), Danny Winkelmann (kombinacja norweska), Sylwia Nowak-Trębacka (łyżwiarstwo figurowe), Krzysztof Niedźwiedzki (łyżwiarstwo szybkie kobiet), Witold Mazur (łyżwiarstwo szybkie mężczyzn), Toumas Nieminen (trener główny – sprint), Markus Sparber (trener główny narciarstwa alpejskiego), Marcin Orłowski, Armin Jeitner, Markus Sparber, Mariusz Kłusak (trenerzy indywidualni narciarzy alpejskich), Przemysław Buczyński (narciarstwo dowolne), Marek Skowroński (saneczkarstwo), Anna Lukanova-Jakubowska (short-track), Stefan Horngacher (skoki narciarskie), Piotr Skowroński, Mariusz Kufel (snowboard).
Polska delegacja olimpijska na igrzyska w Pjongczangu liczyła łącznie osób
Ślubowanie.
We wtorek 30 stycznia 2018 roku w Centrum Olimpijskim w Warszawie odbyło się ślubowanie olimpijskie pierwszej grupy reprezentantów Polski przed igrzyskami w Pjongczangu. Przysięgę złożyło trzynaścioro sportowców, przedstawicieli łyżwiarstwa szybkiego, short tracku oraz ich sztaby szkoleniowe. Tekst przysięgi odczytała Katarzyna Bachleda-Curuś. Ślubował również Zbigniew Bródka, który będzie pełnił rolę chorążego reprezentacji. Wszyscy zawodnicy odebrali pamiątkowe medale z wybitą łyżwą i złożyli podpis na polskiej fladze. Druga grupą, która złożyła ślubowanie byli saneczkarze, którzy nominacje olimpijskie odebrali w środę 31 stycznia. W imieniu zawodników przysięgę odczytała Ewa Kuls-Kusyk, a trenerów Marek Skowroński. Trzecią grupą, która otrzymała nominacje na wyjazd do Pjongczangu byli biathloniści, narciarze alpejscy i biegacze narciarscy. Złożyli oni przysięgę w czwartek 1 lutego w Centrum Olimpijskim. Jej słowa w imieniu zawodników odczytała biathlonistka Weronika Nowakowska, natomiast w imieniu trenerów i osób towarzyszących Janusz Krężelok. Następnego dnia ślubowanie złożyli bobsleiści oraz osoby ich wspomagające. W imieniu sportowców przysięgę odczytał Mateusz Luty, a w imieniu sztabu szkoleniowego trener Janis Minins. W poniedziałek 5 lutego w Centrum Olimpijskim PKOl nominacje olimpijskie otrzymali skoczkowie narciarscy oraz łyżwiarze figurowi wraz ze sztabami szkoleniowymi i osobami wspomagającymi. Słowa przysięgi w imieniu zawodników odczytał Dawid Kubacki, a w imieniu trenerów i osób współpracujących Sylwia Nowak-Trębacka, trenerka polskiej pary łyżwiarskiej. Gościem specjalnym był premier Mateusz Morawiecki.
Sponsorzy.
Sponsorami Polskiego Komitetu Olimpijskiego, a co za tym idzie reprezentacji Polski na igrzyska w Pjongczangu były firmy: Totalizator Sportowy będący sponsorem generalnym, PKN Orlen, który był sponsorem strategicznym, Tauron Polska Energia oraz 4F sponsor kolekcji olimpijskiej. Głównym partnerem medycznym była grupa LuxMed, a oficjalnym przewoźnikiem został Lot. Ponadto oficjalnymi partnerami reprezentacji Polski byli: Columna Medica oraz Deloitte. Partnerami medialnymi byli Eurosport, Rzeczpospolita, Onet i Przegląd Sportowy.
Nagrody finansowe.
23 stycznia Polski Komitet Olimpijski uchwalił regulamin dotyczący wysokości nagród finansowych za zdobycie medali na Zimowych Igrzyskach Olimpijskich 2018.
Zdobyte medale.
Pierwszy medal dla reprezentacji – złoty – zdobył ósmego dnia zawodów finałowych skoczek narciarski Kamil Stoch w konkursie na dużej skoczni. Drugi – brązowy – zdobyli dziesiątego dnia skoczkowie (w składzie Kamil Stoch, Maciej Kot, Stefan Hula oraz Dawid Kubacki) w konkursie drużynowym na dużej skoczni.
Statystyki według dyscyplin.
Najwięcej reprezentantów Polski wystąpiło w biathlonie, biegach narciarskich i łyżwiarstwie szybkim. Żaden reprezentant nie wystąpił w curlingu, hokeju na lodzie i skeletonie.
Skład reprezentacji.
Biathlon.
Polskę w igrzyskach w Pjongczangu reprezentowało dwóch biathlonistów i pięć biathlonistek. Najbardziej doświadczonymi zawodniczkami w polskiej kadrze były Magdalena Gwizdoń oraz Krystyna Guzik, dla których były to czwarte igrzyska w karierze.
Źródło:
Biegi narciarskie.
Źródło:
Bobsleje.
W polskiej kadrze olimpijskiej na igrzyska w Pjongczangu znalazło się pięciu bobsleistów, którzy byli debiutantami na olimpiadzie. Spośród nich Mateusz Luty i Krzysztof Tylkowski wystąpili w obu konkurencjach mężczyzn – dwójkach i czwórkach, a Arnold Zdebiak nie wystąpił w żadnej konkurencji. W dwójkach zajęli 24. miejsce w stawce 30 bobów. W czwórkach polski bob został sklasyfikowany na 13. miejscu.
Kombinacja norweska.
Źródło:
Łyżwiarstwo figurowe.
Źródło:
Łyżwiarstwo szybkie.
Źródło:
Narciarstwo alpejskie.
Źródło:
Narciarstwo dowolne.
Źródło:
Saneczkarstwo.
Polska wysłała na igrzyska w Pjongczangu sześcioro saneczkarzy – czterech mężczyzn i dwie kobiety. Najbardziej doświadczonym zawodnikiem w kadrze był Maciej Kurowski, dla którego były to trzecie igrzyska w karierze. W swojej drugiej olimpiadzie uczestniczyły Ewa Kuls-Kusyk i Natalia Wojtuściszyn. Po raz pierwszy na igrzyskach wystąpili Mateusz Sochowicz, Wojciech Chmielewski i Jakub Kowalewski. W rywalizacji jedynek mężczyzn wzięli udział Maciej Kurowski i Mateusz Sochowicz. Kurowski zajął 19. miejsce wśród 40. sklasyfikowanych zawodników, co było jego najlepszym rezultatem podczas startów w zawodach olimpijskich. W poprzednich startach dwukrotnie klasyfikowany był na 23. miejscu w Vancouver i Soczi. Sochowicz natomiast został sklasyfikowany na 27. pozycji. W konkurencji jedynek kobiet wystąpiły Ewa Kuls-Kusyk, która ukończyła rywalizację na 20. miejscu spośród 30. startujących zawodniczek, natomiast Natalia Wojtuściszyn uplasowała się na 25. pozycji. W porównaniu do poprzednich igrzysk Kuls-Kusyk poprawiła się o jedną pozycję, z kolei Wojtuściszyn zanotowała gorszy start niż cztery lata wcześniej kiedy to zajęła 16 miejsce. W rywalizacji dwójek Chmielewski i Kowalewski zajęli 12. miejsce na 20 startujących reprezentacji. Ostatnią konkurencją była rywalizacja sztafet, w której udział wzięli Ewa Kuls-Kusyk, Maciej Kurowski, Wojciech Chmielewski oraz Jakub Kowalewski. Polska drużyna zajęła 8. miejsce spośród 13. startujących reprezentacji.
Short track.
Źródło:
Skoki narciarskie.
Źródło:
Snowboard.
Źródło:

</doc>
<doc id="4201896" url="https://pl.wikipedia.org/wiki?curid=4201896" title="Redakcja tekstu">
Redakcja tekstu

Redakcja tekstu – merytoryczne i stylistyczne opracowanie tekstu. Jest przygotowaniem językowym materiału do publikacji. Główną czynnością jest poprawienie całej budowy przyszłej publikacji poprzez nanoszenie poprawek między innymi gramatycznych, leksykalnych, stylistycznych, składniowych, logicznych czy też merytorycznych. Celem redakcji tekstu jest poprawa jakości przekazywanych informacji; ma to na celu dokładniejsze zrozumienie i przyswojenie tekstu dla odbiorcy.
Redakcji tekstu nie należy mylić z korektą tekstu, której celem jest tylko oznaczenie błędów takich, jak błędy ortograficzne, interpunkcyjne lub typograficzne i przez to wyeliminowanie tzw. usterek w tekście.
W procesie redagowania zwraca się uwagę na ideową, światopoglądową i polityczną wymowę redagowanego materiału. Sprawdza się także tzw. realia występujące w tekście, między innymi: 
W przypadku przekładów sprawdza się ponadto zgodność tekstu przetłumaczonego z tekstem dzieła oryginalnego. Proponuje się także zastosowanie wyróżnień w tekście takich, jak pismo pochyłe, półgrube czy kapitaliki, aby wyróżnić i zaakcentować dany wyraz lub fragment tekstu.
Cała praca redakcyjna ma charakter propozycji i ostatecznie musi ona zostać zatwierdzona przez autora oryginalnego tekstu. Podczas pracy redakcyjnej przestrzega się zasady o minimum interwencji, tzn. poprawia się jeśli jest to konieczne, szanując styl i własny język autora. Na przykład w przypadku dzieła literackiego nie ingeruje się zbyt głęboko w sprawy merytoryczne, z kolei w treściach naukowych czy technicznych bardziej ingeruje się w merytoryczną treść dzieła.
Redakcją tekstu zajmuje się redaktor merytoryczny, a także redaktor naukowy, gdy redagowany jest tekst o charakterze naukowym z określonej dziedziny. Za całokształt odpowiedzialny jest redaktor naczelny, który nadzoruje działania redakcji i kieruje pracą redaktorów.
Redaktor dokonuje redakcji tekstu m.in. w książkach, w encyklopediach, w dziełach literackich i naukowych, w artykułach prasowych, na stronach internetowych, w programach radiowych i telewizyjnych oraz w innych gatunkach wypowiedzi publicystycznej.

</doc>
<doc id="4201907" url="https://pl.wikipedia.org/wiki?curid=4201907" title="Komparatystyka prawnicza a teoretyczne nauki prawne">
Komparatystyka prawnicza a teoretyczne nauki prawne

Komparatystyka prawnicza a teoretyczne nauki prawne – wielostronne relacje i wzajemne uwarunkowania teoretycznych nauk prawnych, przynajmniej z niektórymi innymi naukami w zróżnicowanym stopniu i zakresie.
Założenia badawcze.
Istnieje pięć założeń badawczych:
Komparatystyka prawnicza wpływa na rozwój nauk prawnych teoretycznych, historycznych i dogmatycznych. Oprócz tworzenia nowych treści pomagają określić rangę podejmowanych problemów, podają przykłady dla ugruntowania abstrakcyjnych wywodów, weryfikowania tez i hipotez, porównywania praw w kontekście historycznym i międzynarodowym, badaniu fenomenów prawnych.
Istnieją wielostronne relacje pomiędzy komparatystyką prawniczą a teoretycznymi naukami prawnymi. Z jednej strony komparatystyka związana jest ze wszystkimi naukami prawnymi z drugiej zaś wszystkie nauki prawne powiązane są z komparatystyką prawniczą.
Komparatystyka prawnicza a filozofia prawa.
Istnieje związek pomiędzy metodą porównawczą a filozofią prawa.
Warstwy treściowe typowe dla rozwiniętej koncepcji filozofii prawa:
Na podstawie tak rozumianego związku pomiędzy prawem porównawczym a filozofią prawa, istnieje podstawa do rozważenia filozofii prawa naturalnego i różnych nurtów filozofii prawa:
Komparatystyka prawnicza a jurysprudencja.
Wybór koncepcji pojmowania jurysprudencji wpływa na charakter powiązań jej przedmiotu z komparatystyką prawniczą:
Komparatystyka prawnicza a teoria prawa.
Niejednoznaczne pojmowanie przez badaczy przedmiotu teorii prawa wpływa na to, że jej związki z komparatystyką prawniczą nie mogą być jednoznacznie określone. Wieloznaczność związana z pojmowaniem teorii prawa sprawia, że istnieją przeciwstawne komparatystycznie interpretacje:spekulatywne z empirycznymi, opisowe z teoretycznymi, statyczne z dynamicznymi, strukturalne z funkcjonalno-genetycznymi, analityczne z holistycznymi.
Najbardziej rozwinięta i uzasadniona interpretacja związków komparatystyki prawniczej z teorią prawa:
Nadrzędność teorii prawa nad komparatystyką prawniczą – ogólne, teoretyczne problemy prawa jak i komparatystyki powinny być rozstrzygane przez teoretyków prawa. Pogląd taki wyraził m.in. komparatysta francuski René David.
Nadrzędność komparatystyki prawniczej nad teorią prawa – łączenie teoretycznych rozważań nad prawem i poglądami na prawo z rezultatami wynikłymi z ich porównań.
Komparatystyka prawnicza a socjologia prawa.
Istnieją dwa sposoby interpretowania socjologii prawa przez prawników:
Komparatystyka prawnicza – zainteresowana jedynie zjawiskami prawnymi.
Socjologia prawa – obejmuje dodatkowo społeczne uwarunkowania zjawisk prawnych np. politycznych, ekonomicznych, socjologicznych, religijnych.
Socjologiczne wyjaśnienie przyczyn dlaczego prawa podobne wywołują odmienne skutki społeczne w różnych krajach, a różne prawa podobny skutek są przydatne komparatystyce prawniczej w celu porównania praw oraz do postulowania, a także do tworzenia praw doskonalszych od praw obowiązujących.
Komparatystyka prawnicza a etnologia prawa.
Główni twórcy etnologii prawa Johann Jakob Bachofen oraz Henry Maine nie uwzględniali jej związków z komparatystyką prawniczą. Ich głównym celem było opracowanie ogólnoświatowej historii prawa.
Współcześnie istnieje coraz mniej powiązań etnologii prawa z powszechną historią prawa. Łączy się ona jednak coraz silniej z ogólną etnologią jako jej wyspecjalizowaną odmianą oraz z komparatystyką prawniczą jako jej szczególną częścią, która koncentruje się na zachowaniu ludzi pierwotnych w sferach regulowanych prawem.
Etnologia prawa ma charakter historyczny, ponieważ odnosi się do podstawowych źródeł prawa opisując najstarsze szczeble ich rozwoju.
Komparatystyka prawnicza a historia doktryn politycznych i prawnych.
Komparatystyka prawnicza uwzględnia i wykorzystuje na swoje potrzeby elementy historii doktryn politycznych i prawnych w ujęciu porównawczym. Nawet gdy komparatystyka jest ograniczona do czasów komuś lub czemuś współczesnych musi odwoływać się do historii prawa i poglądów na prawo znanych z przeszłości. Ma to wpływ na zacieranie się granicy pomiędzy komparatystyką prawniczą a historią doktryn politycznych i prawnych.
Wszelkie badania historyczne zostają oparte na metodach porównawczych. Komparatystyka prawnicza, która została ugruntowana na opisie faktów jest zobowiązana do ustaleń historyków doktryn politycznych i prawnych. Jeżeli przedmiot historii nauk politycznych i prawnych krzyżuje się lub pokrywa z przedmiotem filozofii prawa, jurysprudencji, teorii prawa, nauk politycznych to mają tam zastosowanie ustalenia dotyczące relacji tych nauk z komparatystyką prawniczą.
Dwie główne wersje porównawczo ujmowanej historii doktryn politycznych i prawnych:
Opis historyczny jest podstawą interpretacji komparatystycznej. Historia doktryn politycznych i prawnych jest podstawowym materiałem dla komparatystyki prawniczej jeśli mają być w nim zawarte poglądy na państwo i prawo. Historia doktryn politycznych i prawnych oraz komparatystyka prawnicza powinny kierować się podobnymi zasadami przy badaniu wpływów jednych autorów na innych lub też oddziaływania na siebie nurtów myślowych.
Porównywanie doktryn z różnych okresów historycznych może doprowadzić do ahistoryzmu. Komparatystyka historii doktryn politycznych i prawnych posługuje się zróżnicowanymi porównawczo ocenami doktryn, dzieląc je na postępowe, konserwatywne i reakcyjne.

</doc>
<doc id="4201909" url="https://pl.wikipedia.org/wiki?curid=4201909" title="Patrolowce typu Tursas">
Patrolowce typu Tursas

Patrolowce typu Tursas – typ dużych okrętów patrolowych straży granicznej, budowanych w Finlandii w latach 80. XX wieku. Powstały dwie jednostki tego typu: „Tursas” i „Uisko” dla Straży Granicznej Finlandii oraz trzecia „Gotland” dla Straży Granicznej Szwecji. 
Historia.
Projekt patrolowców typu "Tursas" powstał w Finlandii, z przeznaczeniem dla fińskiej Straży Granicznej (Rajavartiolaitos). Budowano je w stoczni Rauma-Repola OY w Uusikaupunki. Pierwszy okręt „Tursas” zamówiono 12 grudnia 1984 roku, stępkę pod jego budowę położono 4 września 1985 roku, a kadłub zwodowano 31 stycznia 1986 roku. Po jego wodowaniu zamówiono w 1986 roku drugą jednostkę „Uisko”. Weszły one do służby odpowiednio w 1986 i 1987 roku. Projekt okazał się udany i jednostkę tego typu zamówiła także Szwecja; weszła ona do służby w 1990 roku pod nazwą „Gotland” (Kbv 181). Na bazie typu "Tursas" opracowano następnie jego powiększone rozwinięcie „Merikarhu”.
Jednostki typu "Tursas" mają wyporność pełną 750 ton. Długość całkowita wynosi 49 m, długość między pionami 43,8 m, szerokość kadłuba 10,4 m, a zanurzenie 4 m. Kadłub posiada wzmocnienia przeciwlodowe. Do wyposażenia należy łódź półsztywna, żuraw hydrauliczny w części rufowej i pachoły holownicze. Oprócz dwóch radarów dozoru nawodnego, jednostki są wyposażone ze środków obserwacji technicznej w stację hydroakustyczną Simrad SS 105. Normalnie nie przenoszą uzbrojenia stałego, lecz posiadają podstawę do montażu podwójnie sprzężonego działka przeciwlotniczego 23 mm firmy Sako (wersja pochodna ZU-23-2). Część publikacji sugeruje, że mogą one otrzymać także uzbrojenie przeciw okrętom podwodnym, w rodzaju wyrzutni granatów głębinowych. Oprócz pełnienia typowych zadań dozorowych i interwencyjno-pościgowych, są dość uniwersalne − mogą prowadzić akcje ratownicze, co jest jednym z zadań fińskiej Straży Granicznej, prowadzić holowania i uczestniczyć w likwidacji skutków katastrof technicznych (rozlewów substancji ropopochodnych), a także prowadzić obsługę oznakowania nawigacyjnego.

</doc>
<doc id="4201910" url="https://pl.wikipedia.org/wiki?curid=4201910" title="Rezerwat przyrody Srebrne Źródła">
Rezerwat przyrody Srebrne Źródła

Rezerwat przyrody Srebrne Źródła – leśny rezerwat przyrody znajdujący się na terenie powiatu opolskiego, w gminie Chrząstowice, na terenie Obszaru Chronionego Krajobrazu „Lasy Stobrawsko-Turawskie”.
Rezerwat przyrody Srebrne Źródła został utworzony w 2005 roku Rozporządzeniem Nr 0151/P/29/2005 Wojewody Opolskiego z dnia 4 października 2005 r. w sprawie uznania za rezerwat przyrody, w celu zachowania ze względów naukowych i dydaktycznych dobrze wykształconych zbiorowisk leśnych: łęgowych i grądowych oraz obszaru źródliska bezimiennego dopływu rzeki Jemielnica.
Teren rezerwatu posiada długa i zawiłą historię ochrony. Przed II wojną światową chroniony był w ramach prawa niemieckiego, na zasadach odpowiadających współczesnej ochronie rezerwatowej, pod nazwą Silber-Quell. Status rezerwatu krajobrazowego posiadał również po wojnie, do końca lat 50, jednak potem status ten utracił, a rezerwat (tym razem leśny) powołano w tym miejscu ponownie dopiero w 2005 roku.
Rezerwat położony jest na wschód od miejscowości Dębska Kuźnia, zajmując niewielki fragment większego kompleksu leśnego zajmującego teren pomiędzy Jeziorem Turawskim a łąkami w dolinie Chrząstawy.
Roślinność rzeczywistą rezerwatu stanowią 3 zespoły leśne, które tworzą tu drobnopowierzchniowy kompleks mozaikowy. Są to grąd środkowoeuropejski oraz dwa rodzaje łęgu: jesionowo-olszowy i wiązowo-jesionowy. W obrębie obszaru źródliskowego wykształciły się ponadto ziołorośla z panującym lepiężnikiem białym. Jest to gatunek górski, rzadko spotykany na nizinnych terenach Opolszczyzny, gdzie stanowi relikt epoki lodowcowej. Na terenie rezerwatu stwierdzono występowanie 105 gatunków roślin naczyniowych. Wśród nich można odnotować gatunki objęte (w roku powoływania rezerwatu) ochroną ścisłą (kruszczyk szerokolistny, wawrzynek wilczełyko, przylaszczka pospolita) i częściową (kopytnik pospolity, kruszyna pospolita, przytulia wonna, bluszcz pospolity). Aktualnie, wyżej wymienionych gatunków flory od 2014 r. ochroną gatunkową (częściową) objęte są tylko kruszczyk i wawrzynek. Chronione jako siedliska przyrodnicze są jednak zarówno lasy grądowe i łęgowe, jak i ziołorośla, przy czym łęgi jako siedliska priorytetowe. Gatunkiem nie podlegającym ochronie, ale rzadkim na Opolszczyźnie, który można oglądać w rezerwacie jest, poza lepiężnikiem białym, przetacznik górski. Najciekawszym przedstawicielem fauny jest natomiast rzadko spotykana w kraju ważka – szklarnik leśny. Ważka ta wymieniana jest w Polskiej czerwonej księdze zwierząt jako gatunek wysokiego ryzyka, narażony na wyginięcie (kategoria VU).
Okolice Srebrnego Źródła były miejscem wypoczynku lokalnych mieszkańców już w XVIII w. W dni wolne od pracy było to popularne miejsce spotkań, w trakcie których bawiono się tu przy muzyce i strzelano do tarcz w znajdującej się w pobliżu strzelnicy.
Po rezerwacie można się poruszać wytyczonym do ruchu pieszego szlakiem, przebiegającym wzdłuż cieku i prowadzącym w rejon źródliska.
Rezerwat leży wewnątrz rozległego kompleksu leśnego, można więc do niego dojść pieszo lub dojechać rowerem: trasą czarną nr 116 z Dębskiej Kuźni lub trasą żółtą nr 27 (Opole-Częstochowa) od strony z Dańca lub Krzyżowej Doliny.

</doc>
<doc id="4201912" url="https://pl.wikipedia.org/wiki?curid=4201912" title="Standard-Nobel w Polsce">
Standard-Nobel w Polsce

Standard-Nobel w Polsce S.A. – spółka powstała w 1925 roku w wyniku fuzji Standard-Nobel S.A. z Olej Skalny S.A. Należała do koncernu Standard Oil, który już od 1920 roku posiadał akcje Standard-Nobel S.A. (wcześniej była to szwedzka Spółka Akcyjna Towarzystwo Przemysłu Naftowego Bracia Nobel w Polsce). 
Firma zajmowała się wydobyciem ropy naftowej w zagłębiu borysławskim, w zagłębiu bitkowskim i Piasecznej, a także jej dystrybucją. Jako pierwsza w Polsce rozpoczęła budowę sieci ulicznych stacji benzynowych na terenie kraju.
W 1937 roku spółkę Standard-Nobel w Polsce S.A. przejęło Vacuum Oil Company S.A.

</doc>
<doc id="4201919" url="https://pl.wikipedia.org/wiki?curid=4201919" title="Maciej Stobierski">
Maciej Stobierski

Maciej Stobierski (ur. 1951 w Sosnowcu) – polski artysta fotograf. Członek rzeczywisty Okręgu Dolnośląskiego Związku Polskich Artystów Fotografików.
Działalność.
Maciej Stobierski mieszka i pracuje w Sosnowcu, związany ze śląskim środowiskiem fotograficznym. jest absolwentem Akademii Sztuk Pięknych w Katowicach. Współpracuje z Teatrem Zagłębia w Sosnowcu – sporządzając dokumentację fotograficzną z przedstawień teatralnych. 
W 2001 roku został przyjęty w poczet członków rzeczywistych Okręgu Dolnośląskiego Związku Polskich Artystów Fotografików (legitymacja nr 825). Jest członkiem Zarządu Okręgu Dolnośląskiego ZPAF. Prowadzi warsztaty fotograficzne w ramach działalności w ZPAF. Prowadzi "Spotkania z fotografią" w Muzeum Śląskim w Katowicach. Prowadzi warsztaty fotograficzne na Uniwersytecie Trzeciego Wieku – Uniwersytetu Śląskiego w Katowicach. Jest wykładowcą w Wyższej Szkole Zarządzania Ochroną Pracy w Katowicach. Prowadzi zajęcia z fotografii na Wydziale Informatyki Obrazu i Dźwięku w Wyższej Szkole Mechatroniki w Katowicach. 
W latach 2005−2011 sporządzał dokumentacje fotograficzne z wielomiesięcznych rejsów "Daru Młodzieży," współpracując z Akademią Morską w Gdyni. 
Maciej Stobierski jest autorem i współautorem wielu wystaw fotograficznych; indywidualnych, zbiorowych, poplenerowych, pokonkursowych. Szczególne miejsce w jego twórczości zajmuje fotografia podróżnicza, reportażowa, krajobrazowa, przyrodnicza, fotografia dokumentacyjna, fotografia architektury, martwej natury i portretu.
Wybrane wystawy indywidualne.
Źródło.
Wybrane wystawy zbiorowe.
Źródło.
Publikacje (albumy).
Źródło.

</doc>
<doc id="4201921" url="https://pl.wikipedia.org/wiki?curid=4201921" title="Język aecki ambala">
Język aecki ambala

Język aecki ambala (ambala, sambalski ambala) – język austronezyjski używany przez ok. 2 tys. osób w regionach Środkowe Visayas i Luzon Środkowy na Filipinach. Należy do grupy języków filipińskich.
Jego użytkownicy komunikują się także w języku filipińskim.
Jest zapisywany alfabetem łacińskim.

</doc>
<doc id="4201923" url="https://pl.wikipedia.org/wiki?curid=4201923" title="Kościół Podwyższenia Krzyża Świętego w Gaci">
Kościół Podwyższenia Krzyża Świętego w Gaci

Kościół Podwyższenia Krzyża Świętego – rzymskokatolicki kościół filialny w Gaci, województwo dolnośląskie. Świątynia należy do parafii św. Jakuba Apostoła w Małujowicach w dekanacie Brzeg południe, archidiecezji wrocławskiej. Dnia 26 stycznia 1957 roku, pod numerem A/1283/411 kościół został wpisany do rejestru zabytków województwa dolnośląskiego.
Historia kościoła.
Pierwsze informacje o kościele w Gaci pochodzą z 1306 roku. Prezbiterium, zakrystię oraz fundamenty pod pierwsze przęsło nawy wzniesiono w 1 poł. XIV wieku. Około 1450-1460 roku wyposażono świątynię w malowany tryptyk ze sceną Ukrzyżowania Jezusa Chrystusa. W 1534 r. kościół został przejęty przez protestantów. Na początku XVII wieku wybudowano w konstrukcji szachulcowej nawę z kruchtą oraz nakryto prezbiterium drewnianym, polichromowanym stropem z dekoracją o motywach roślinno-zwierzęcych. W zakrystii powstało sklepienie kolebkowe i nadbudowano nad nią lożę kolatorską. W 1. połowie XVII wieku nawę ozdobiono polichromia. W latach 1725-1726 wykonano sygnaturkę, która pełniła funkcję dzwonnicy. Sygnaturka została odnowiona w 1864 roku oraz wykonano więźbę dachową a także wybudowano kruchtę. W czasie działań wojennych, w 1945 roku, kościół został zniszczony. Dopiero w 1956 r. rozpoczęto jego odbudowę. W 1958 roku wykonano nowy dach nad prezbiterium a w 1962 roku murowaną nawę, którą zaprojektował profesor F. Kozakiewicza. W 1982 roku zrekonstruowano sygnaturkę zmieniając kształt hełmu a w 1987 roku nowy strop położono nad prezbiterium i nawą.
Architektura i wnętrze kościoła.
Jest to budowla orientowana, jednonawowa, z trójbocznie zamkniętym, gotyckim prezbiterium oraz nawą w kształcie prostokąta. Prezbiterium od północnej strony jest wydłużone. Zakrystia sklepiona jest kolebą ponad którą znajduje się loża kolatorska z zamurowanymi arkadami. 
Cokół i dolna część prezbiterium wykonane zostały z rudy darniowej, natomiast powyżej aż do stropu z cegły zendrówki. Całość kościoła pokrywa stromy dach z gontu. Na prezbiterium znajduje się sygnaturka z namiotowym hełmem, u której szczytu znajduje się chorągiewka z datą 1864. Dekorację zachodniej części prezbiterium są trzy blendy. Okna są ostrołukowe z maswerkami.
Wnętrze kościoła salowe, prezbiterium i nawa nakryte współczesnym stropem. Do cennych zabytków należą:

</doc>
<doc id="4201931" url="https://pl.wikipedia.org/wiki?curid=4201931" title="FK Jedinstvo Paraćin">
FK Jedinstvo Paraćin

Fudbalski Klub Jedinstvo Paraćin (serb.: Фудбалски Клуб Jeдинcтвo Пapaћин) – serbski klub piłkarski z siedzibą w Paraćinie (w okręgu pomorawskim). Został utworzony w 1925 roku, jako PSD Paraćin (Paraćinsko Sportsko Društvo). Obecnie występuje w Srpskiej lidze (3. poziom serbskich rozgrywek piłkarskich), w grupie Istok. 
W czasach Federalnej Republiki Jugosławii "Jedinstvo Paraćin" 6 sezonów występowało w rozgrywkach Drugiej ligi SR Јugoslavije: sezony 1995/96-96/97 i sezony 1998/99-2001/02.
Stadion.
Klub rozgrywa swoje mecze domowe na stadionie Stadion Gradski w Paraćinie, który może pomieścić 8.000 widzów.
Sezony.
 * Z powodu sytuacji epidemicznej związanej z koronawirusem COVID-19 rozgrywki sezonu 2019/2020 zostały zakończone po rozegraniu 17 kolejek.

</doc>
<doc id="4201935" url="https://pl.wikipedia.org/wiki?curid=4201935" title="Héctor Julio López Hurtado">
Héctor Julio López Hurtado

Héctor Julio López Hurtado SDB (ur. 23 lipca 1941 w Tunji) – kolumbijski duchowny rzymskokatolicki, w latach 2001-2018 biskup Girardot.
Życiorys.
Święcenia kapłańskie przyjął 30 czerwca 1968 w zgromadzeniu księży salezjanów. Był m.in. rektorem seminariów salezjańskich w Mosquera (1973-1975) i La Cita-Usaquén (1979-1981), a także przełożonym prowincji św. Piotra Klawera w Bogocie (1982-1986).
Episkopat.
15 grudnia 1987 papież Jan Paweł II mianował go wikariuszem apostolskim Ariari i biskupem tytularnym "Elicroca". Sakry biskupiej udzielił mu 27 lutego 1988 abp Angelo Acerbi, ówczesny nuncjusz apostolski w Kolumbii.
29 października 1999 został mianowany pierwszym biskupem nowo powstałej diecezji Granada en Colombia, która objęła obszar dotychczasowego wikariatu Ariari.
15 czerwca 2001 został przeniesiony na stolicę biskupią Girardot.

</doc>
<doc id="4201937" url="https://pl.wikipedia.org/wiki?curid=4201937" title="HRVY">
HRVY

Harvey Leigh Cantwell (ur. 28 stycznia 1999 w Kent, Anglia), na scenie znany jako HRVY – angielski piosenkarz oraz prezenter telewizyjny. Współprowadził 7 sezon programu "Friday Download" na kanale CBBC należącym do stacji BBC.
W 2017 ukazał się jego minialbum "Holiday", który zawierał hit "Phobia," oraz inne piosenki. 6 stycznia 2018 roku zajął 36 miejsce w rankingu piosenek aktualnie zdobywających popularność w rankingu Billboard.

</doc>
<doc id="4201943" url="https://pl.wikipedia.org/wiki?curid=4201943" title="Guillermo Orozco Montoya">
Guillermo Orozco Montoya

Guillermo Orozco Montoya (ur. 16 sierpnia 1946 w Sonsón) – kolumbijski duchowny rzymskokatolicki, od 2010 biskup Girardota. 2006 - 2010 biskup San José del Guaviare.
Życiorys.
Święcenia kapłańskie przyjął 29 czerwca 1970 i został inkardynowany do diecezji Sonsón-Rionegro. Po święceniach został wychowawcą w La Ceja, a w 1980 objął urząd proboszcza w Rionegro. W 1987 został dziekanem wydziału edukacji na uniwersytecie w Rionegro, zaś w latach 1994-2000 był rektorem seminarium w Girardota. W 2001 został dyrektorem departamentu ds. duszpasterskich w sekretariacie Konferencji Episkopatu Kolumbii.
17 stycznia 2006 został mianowany biskupem diecezji San José del Guaviare. Sakry biskupiej udzielił mu 10 marca 2006 abp Beniamino Stella.
2 lutego 2010 otrzymał nominację na biskupa diecezji Girardota.

</doc>
<doc id="4201944" url="https://pl.wikipedia.org/wiki?curid=4201944" title="Język manide">
Język manide

Język manide (aecki z Camarines Norte) – język austronezyjski używany na Filipinach w prowincji Camarines Norte przez około 4000 jej mieszkańców zaliczanych do Negrytów.

</doc>
<doc id="4201947" url="https://pl.wikipedia.org/wiki?curid=4201947" title="Günter Mittag">
Günter Mittag

Günter Mittag (ur. 8 października 1926 w Scheune pod Szczecinem, zm. 18 marca 1994 w Berlinie) – kolejarz, doktor ekonomii, funkcjonariusz partyjny SED i państwowy NRD, od połowy lat 70. członek grupy, wraz z Erichem Honeckerem i Erichem Mielke, trzymającej władzę w NRD.
Życiorys.
Ojciec był urzędnikiem kolejowym. W 1943 służył w pułku przeciwlotniczym. Od 1943 do 1945 Mittag uczył się zawodu w Deutsche Reichsbahn. W 1956 ukończył zaocznie studia uzyskując tytuł „dyplomowanego ekonomisty”, w 1958 obronił w Wyższej Szkole Transportu ("Hochschule für Verkehrswesen") w Dreźnie pracę doktorską pt. „O wyższości socjalistycznej organizacji i zarządzania kolejami w NRD nad kolejami kapitalistycznymi” ("Die Überlegenheit der sozialistischen Organisation und Leitung im Eisenbahnwesen der DDR gegenüber dem kapitalistischen Eisenbahnwesen").
W 1945 Mittag wstąpił do KPD, od 1946 członek SED. W 1947 został członkiem okręgowego kierownictwa SED w Greifswaldzie. W kolejnych latach zajmował regionalne stanowiska kierownicze w FDGB. W 1958 został sekretarzem Komisji Gospodarczej przy Biurze Politycznym KC SED. W 1962 został członkiem KC SED, w 1963 deputowanym Izby Ludowej NRD i (do 1971, a następnie ponownie w latach 1979–1989), Rady Państwa NRD. W latach 1979–1989 był członkiem Narodowej Rady Obrony NRD. W 1963 pełnił funkcję kierownika Biura Przemysłu i Budownictwa KC. W 1966 wszedł do Biura Politycznego KC. Pełnił też funkcję I zastępcy prezesa Rady Ministrów NRD (1973-1976). Kiedy został sekretarzem KC SED ds. gospodarczych w 1976, jego przywództwo w polityce gospodarczej zostało skonsolidowane, ściśle przestrzegając kontroli państwa nad gospodarką. Zwieńczeniem jego pracy było wdrożenie zmian metod zarządzania gospodarką, m.in. przez przekształcenie w 1980 dotychczasowych przedsiębiorstw państwowych VEB i zrzeszających ich zjednoczeń branżowych, z założenia w bardziej efektywne kombinaty. Mittag utrzymywał bliskie kontakty z politykami z Republiki Federalnej, m.in. z Franzem Josefem Straussem. Pełnił też obowiązki zastępcy przewodniczącego Rady Państwa NRD (1984-1989). W 1989 miał duży udział w zastąpieniu dotychczasowej głowy państwa Ericha Honeckera, Egonem Krenzem. Mittag był diabetykiem; w 1984 amputowano mu obie kończyny dolne. Z racji sprawowanych funkcji był „skoszarowany” w partyjno-rządowym osiedlu kierownictwa NRD - Osiedlu Leśnym pod Bernau. W grudniu 1989 Mittag został aresztowany, ale wkrótce z powodów zdrowotnych zwolniony. Początkowo został pochowany na cmentarzu w Berlinie-Biesdorfie, następnie przeniesiony na cmentarz w Zepernick pod Berlinem.

</doc>
<doc id="4201948" url="https://pl.wikipedia.org/wiki?curid=4201948" title="José Figueroa Gómez">
José Figueroa Gómez

José Figueroa Gómes (ur. 22 kwietnia 1946 w Bucaramanga) – kolumbijski duchowny rzymskokatolicki, od 2002 biskup Granada en Colombia.
Życiorys.
Święcenia kapłańskie przyjął 9 września 1972 i został inkardynowany do diecezji Barrancabermeja. Był m.in. ojcem duchownym w niższym seminarium (1973-1976; 1979-1980), proboszczem kilku parafii w Barrancabermeja, a także wikariuszem generalnym diecezji (1992-2002).
8 sierpnia 2002 został mianowany biskupem Granada en Colombia. Sakry biskupiej udzielił mu 12 października tegoż roku bp Jaime Prieto Amaya.

</doc>
<doc id="4201956" url="https://pl.wikipedia.org/wiki?curid=4201956" title="Noel Antonio Londoño Buitrago">
Noel Antonio Londoño Buitrago

Noel Antonio Londoño Buitrago CSsR (ur. 6 sierpnia 1949 w Quimbaye) – kolumbijski duchowny rzymskokatolicki, od 2013 biskup Jericó.
Życiorys.
Święcenia kapłańskie przyjął 23 listopada 1973 w zakonie redemptorystów. Pracował na uniwersytetach w Manizales i w Bogocie, był także m.in. wykładowcą i rektorem zakonnego seminarium w Bogocie, rektorem bazyliki w Buga oraz koordynatorem zakonnych misji na Karaibach i w Ameryce Łacińskiej.
13 czerwca 2013 otrzymał nominację na biskupa diecezji Jericó. Sakry biskupiej udzielił mu 10 sierpnia 2013 kard. Julio Terrazas Sandoval.

</doc>
<doc id="4201959" url="https://pl.wikipedia.org/wiki?curid=4201959" title="Coschütz">
Coschütz

Coschütz – osiedle Drezna, położone w południowej części miasta.
Miejscowość od wczesnego średniowiecza była zamieszkiwana przez Słowian. Najstarsza wzmianka o miejscowości "Coswicz" pochodzi z XIII wieku. W 1834 osadę zamieszkiwały 262 osoby, a w 1890 – 2354 osób. W latach 1902-1903 wzniesiono ratusz. W 1921 osadę włączono w granice Drezna.
Graniczy z osiedlami Dölzschen, Plauen, Kleinpestitz, Kaitz, Gittersee oraz z miastem Freital i gminą Bannewitz.

</doc>
<doc id="4201962" url="https://pl.wikipedia.org/wiki?curid=4201962" title="Funkcje komparatystyki prawniczej">
Funkcje komparatystyki prawniczej

Funkcje komparatystyki prawniczej – rola, jaką komparatystyka prawnicza pełni w naukach prawnych. Na funkcje komparatystyki prawniczej składają się zespoły czynności wykonywanych zgodnie z obranymi metodami porównawczymi dla osiągnięcia złożonych celów.
Analiza funkcji komparatystycznych prawa pozwala sądzić, że stanowi ona usystematyzowaną strukturę, składającą się z szeregu elementów zmierzających do osiągnięcia określonych rezultatów. Według Maxa Rheinsteina: 
Funkcje komparatystyki prawniczej odznaczają się świadomym, racjonalnym, z góry zamierzonym charakterem. Mając określony cel, wybiera się właściwą metodę rozwiązania podjętego problemu badawczego i stopniowo używając jej zmierza się do jego rozwiązania.
Podstawowe funkcje komparatystyki prawniczej.
Funkcje komparatystyki prawniczej ujmuje się w następujące grupy:
Funkcje poznawcze.
Nadrzędną rolą funkcji poznawczej jest gromadzenie wiedzy o prawie z zamiarem jej upowszechnienia wśród zainteresowanych podmiotów, bez względu na zamiar i sposób jej wykorzystania. Oznacza to, że część z zainteresowanych może korzystać z funkcji poznawczej w sposób zaplanowany i zorganizowany, a część w sposób spontaniczny.
Poznawanie i zrozumienie służy znajdywaniu najlepszych rozwiązań przy pomocy prawa, chociażby ze względu na to, że podobne problemy społeczne występują w różnych miejscach na świecie, nie tylko w ramach tych samych kręgów kulturowych, ale także które są typowe dla całej cywilizacji.
Prawo porównawcze daje możliwość pogłębiania faktów i idei prawnych, a także ukazywania w nich fragmentów powtarzalnych i występujących prawidłowości. Biorąc pod uwagę historię prawa i myśli prawnej, łatwiej jest zrozumieć procesy rozwoju, postępu, pasywności oraz uwsteczniania się w polityce prawnej wykorzystując metody porównawcze.
Funkcje dydaktyczne.
W akademickich formach nauczania prawa występują funkcje dydaktyczne komparatystyki prawa, gdzie są jej zorganizowanym wyrazem funkcji poznawczych. Nie we wszystkich krajach komparatystyka prawnicza znajduje się na odpowiedniej pozycji w programach dydaktycznych uczelni wyższych. Nauczanie w nich oparte jest głównie na prawie krajowym. Taki sposób kształcenia miał uzasadnienie w czasach gdy istniała mniejsza możliwość na przemieszczanie się ludzi po świecie i utrzymywania stosunków międzynarodowych opartych na zasadzie polityczno-prawnego izolacjonizmu.
W dobie globalizacji, która skutkuje zacieśnianiem więzów międzynarodowych i zwiększoną mobilnością ludzi, inaczej niż to miało miejsce w przeszłości, gdy państwa dążyły do protekcjonizmu i izolacji, na znaczeniu zyskuje rola programów nauczania uwzględniających inne standardy. Ograniczanie studiów prawniczych jedynie do prawa krajowego jest rażącym anachronizmem, w szczególności: w międzynarodowym prawie kolizyjnym, interpretacji traktatów międzynarodowych, w międzynarodowym arbitrażu, w próbach międzynarodowej harmonizacji, a także w unifikacji prawa.
Funkcje legislacyjne (prawotwórcze).
W przekroju rodzin prawa obserwujemy różne sposoby tworzenia prawa w sensie stanowienia norm o charakterze ogólnym i abstrakcyjnym. Tworzenie prawa w systemach prawa stanowionego nie jest jedyną formą prawotwórstwa, toteż skłaniać to może do analiz komparatystycznych. W ramach rozważań nad procesem tworzenia prawa należy wskazać na dychotomiczny podział tego procesu. Z jednej strony możemy mówić o systemach prawa stanowionego, z drugiej zaś o systemach opartych na praktyce prawotwórczej (common law).
W obu rodzajach systemów (common law i civil law) na ogólne kontury składają się: modele tworzenia prawa, polityka prawodawcza, cechy prawodawców itd. Porównywanie ze sobą różnych form tworzenia prawa stwarza podstawę do wyodrębnienia dwóch ich rodzajów – stanowienia i praktyki, które również występują w dwóch odmianach:
Zwolennicy skrajnego woluntaryzmu podkreślają, że treść prawa jest kształtowana przez prawodawcę jedynie w oparciu o własną wolę. Zwolennicy umiarkowanego woluntaryzmu uważają, że prawodawca tworzy prawo, ale jego prawotwórcza aktywność jest wielostronnie uwarunkowana, tzn. nie jest zależna od jego wolnej woli niczym nieograniczonej. W świetle stanowiska niewoluntarystycznego (np. prawo natury) prawodawca odkrywa jedynie normy prawne przy pomocy rozumu, emocji, woli – w naturze człowieka, społeczeństwa, świata, wszechświata oraz Boga. Tworzenie prawa łączy się z koniecznością porównywania praw o tyle, o ile każde nowe prawo zmienia prawo dotychczasowe. Tworzenie polega na porównywaniu prawa dotychczasowego, z tym które po nim nastąpi.
Funkcje interpretacyjne.
Funkcje interpretacyjne komparatystyki prawniczej, obok funkcji legislacyjnych, przesądzają o zasadności wyodrębnienia prawa porównawczego w samodzielną gałąź prawa. Zależnie od rodzaju podmiotu dokonującego interpretacji prawa i mocy wiążącej jej rezultatów wyróżnia się:
W oparciu o rodzaj reguł wyjaśniających, jak należy ustalać znaczenie prawa, należy wyróżnić też inne wykładnie:
Z uwagi na relacje rezultatów wykładni językowej z wynikami pozostałych wykładni, wyróżnia się:
Jeśli osiągniemy cel przy wykładni językowej nie musimy posługiwać się wykładnią systemową czy celowościową.
Klasyfikacja wykładni ze względu na ich legalność, obejmuje interpretacje:
Wspólnym warunkiem tego rodzaju klasyfikacji jest wcześniejsze ustalenie co jest prawem obowiązującym, a dopiero potem porównywanie z prawem obowiązującym poszczególnych rodzajów interpretacji daje podstawy do ich klasyfikacji na zgodne z prawem, wykraczające poza prawo i sprzeczne z prawem
Funkcje unifikacyjne.
Główne zadanie unifikacji polega na sprowadzeniu różnic występujących między unifikowanymi prawami do wspólnych dla nich norm prawnych. Do unifikacji dochodziło w następujących gałęziach prawa: międzynarodowym prawie publicznym, międzynarodowym prawie prywatnym, prawie handlowym, prawie przemysłowym, prawie komunikacyjnym i transportowym, prawie autorskim i prawie kosmicznym. Głównymi czynnikami sprzyjającymi unifikacji praw pozostaje pragnienie uzyskania większego bezpieczeństwa obrotu prawnego.
Wyróżnia się unifikację:
Funkcje ideologiczne.
Naukowo pojmowana komparatystyka prawnicza spełnia głównie funkcje pozaideologiczne. Na ogół im słabsze są jej funkcje pragmatyczne, tym silniejsze są funkcje ideologiczne i odwrotnie. Oceny ideologiczne rzutują na rozwój myśli komparatystyki prawniczej, a rezultaty porównywania praw mogą wpływać na przeobrażanie się ocen ideologicznych.
W ZSRR dość długo obowiązywał pogląd, że jedynie uzasadnioną funkcją komparatystyki prawniczej może być wykazywanie wyższości prawa socjalistycznego (radzieckiego) nad prawem kapitalistycznym. Zwolennicy tego poglądu, opierając się na odpowiednio interpretowanych ideach marksizmu, wykazywali jakościową przewagę źródeł, treści, formy i funkcji prawa socjalistycznego nad innymi typami prawa. Dopiero w latach siedemdziesiątych zyskał zdecydowaną przewagę pogląd dopuszczający celowość porównywania prawa socjalistycznego z prawem kapitalistycznym. Różnice rysujące się między tymi prawami na wielu płaszczyznach uznano za interesujący materiał porównawczy.
Zaznaczano przy tym, że istnieje grupa gałęzi prawa, zwanych prawem prywatnym (np. prawo rodzinne, prawo autorskie), gdzie te różnice są mniejsze. Istnieje też grupa gałęzi prawa zaliczana do tzw. prawa publicznego, w której różnice są dość zasadnicze (np. prawo konstytucyjne, prawo administracyjne, prawo arbitrażowe, prawo gospodarcze). Istnieje wyraźna różnica celów funkcji poznawczych komparatystyki prawniczej i jej funkcji ideologicznych.

</doc>
<doc id="4201963" url="https://pl.wikipedia.org/wiki?curid=4201963" title="Barotrauma">
Barotrauma



</doc>
<doc id="4201969" url="https://pl.wikipedia.org/wiki?curid=4201969" title="Quinarian system">
Quinarian system

Quinarian system – metoda klasyfikacji zwierząt z krótkim okresem popularności w połowie XIX wieku, szczególnie powszechna wśród brytyjskich przyrodników. W większości rozwinięta przez entomologa Williamsa MacLeaya w 1819. System ten był następnie promowany w pracach Nicholasa Aylwarda Vigorsa, Williama Swainsona i Johanna Jakoba Kaupa. Prace Swainsona poświęcone ornitologii zwróciły uwagę szerszej publiki na to zagadnienie. Ta metoda klasyfikacji miała swoich przeciwników jeszcze przed publikacją "O powstawaniu gatunków" Darwina (1859), które utorowało drogę dla drzew filogenetycznych.
Metoda klasyfikacji.
"Quinarianism" zyskał swoją nazwę dzięki kładzeniu nacisku na liczbę 5: według tego systemu każdy takson miał dzielić się na pięć podgrup, a jeśli znano ich mniej, to według zwolenników systemu, pozostałe czekały na odkrycie.
Prawdopodobnie wynikło to z przypadkowych obserwacji dotyczących różnych grup, a później zostało podniesione do rangi zasady przez zwolenników systemu. Pomysłodawca tego systemu miał dostęp do dużych zbiorów entomologicznych ojca – Alexandra Macleaya, sekretarza Towarzystwa Linneuszowskiego. Swoją pierwszą pracę poświęcił rodzajowi "Scarabaeus" w ujęciu Linneusza, w obrębie którego zauważył pewne skomplikowane zależności. Wnioski z badania nad rodzajem rozciągnął na inne taksony, tworząc "quinarian system". Później "quinarian system" stał się o wiele bardziej wymyślny. Zaproponowano, by każdą z pięciu grup reprezentować jako okrąg, zaś te znajdujące się bliżej siebie miały być ze sobą bliżej spokrewnione. Zazwyczaj w takim układzie grupy uznane za najbardziej rozwinięte znajdowały się u góry. Każde koło stykało się lub nakładało z innym; takie nakładanie się istniejące także w naturze nazywano stycznością.
Innym aspektem tego systemu było wyodrębnianie "analogii" wśród różnych grup (Swainson, 1835):
"Quinarianism" nie był popularny poza Wielką Brytanią (znaleźli się jednak zwolennicy w Kanadzie, np. William Hincks); wyszedł z użycia do lat 40. XX wieku, kiedy bardziej zawiłe „mapy” tworzyli Hugh Edwin Strickland i Alfred Russel Wallace. Strickland i inni autorzy odrzucili używanie „analogii” w tworzeniu systemu naturalnego klasyfikacji organizmów. Główna argumentacja Stricklanda przeciwko "quinarian system" pochodziła z jego doświadczenia jako geologa. Część aspektów budowy zwierząt miała być odzwierciedleniem panujących aktualnie warunków środowiska, stąd ze względu na nieciągły charakter warunków klimatycznych i geologicznych na ziemi odzwierciedlające je cechy zwierząt również nie mogły być ciągłe. "Quinarian system" został w końcu odrzucony na rzecz rzeczywiście naturalnych systemów, głównie tych opartych na pokrewieństwie ewolucyjnym.

</doc>
<doc id="4201970" url="https://pl.wikipedia.org/wiki?curid=4201970" title="Zdenek Wasserbauer">
Zdenek Wasserbauer

Zdenek Wasserbauer (ur. 15 czerwca 1966 w Novym Měscie na Moravě) – czeski duchowny katolicki, biskup pomocniczy Pragi od 2018.
Życiorys.
Prezbiterat.
Święcenia kapłańskie otrzymał 30 września 1996 i został inkardynowany do archidiecezji praskiej. Po kilkuletnim stażu wikariuszowskim został ojcem duchownym praskiego seminarium. W latach 2010–2015 kierował parafią Najśw. Serca Jezusowego, a w kolejnych latach piastował stanowiska kanclerza kurii i wikariusza generalnego.
Episkopat.
23 stycznia 2018 papież Franciszek mianował go biskupem pomocniczym archidiecezji praskiej, ze stolicą tytularną "Buthrotum". Sakry udzielił mu 19 maja 2018 metropolita praski - kardynał Dominik Duka.

</doc>
<doc id="4201977" url="https://pl.wikipedia.org/wiki?curid=4201977" title="Livio Corazza">
Livio Corazza

Livio Corazza (ur. 26 listopada 1953 w Pordenone) – włoski duchowny katolicki, biskup Forlì-Bertinoro od 2018.
Życiorys.
Święcenia kapłańskie otrzymał 21 czerwca 1981 i został inkardynowany do diecezji Concordia-Pordenone. Pracował głównie jako duszpasterz parafialny, a w latach 2007–2012 pracował przy krajowym oddziale "Caritas". Był także m.in. kierownikiem diecezjalnego oddziału tej organizacji oraz delegatem biskupim ds. duszpasterstwa społecznego.
23 stycznia 2018 papież Franciszek mianował go ordynariuszem diecezji Forlì-Bertinoro. Sakry udzielił mu 17 marca 2018 biskup Giuseppe Pellegrini.

</doc>
<doc id="4201992" url="https://pl.wikipedia.org/wiki?curid=4201992" title="Roman Biczkowski">
Roman Biczkowski

Roman Biczkowski (ur. 6 grudnia 1931, zm. 21 stycznia 2018) – polski funkcjonariusz Ochotniczej Straży Pożarnej, Honorowy Obywatel Żukowa.
Życiorys.
Był synem pierwszego po II wojnie światowej komendanta powiatowego straży pożarnej w Kartuzach – Pawła Biczkowskiego. Od 1947 związany był z Ochotniczą Strażą Pożarną w Żukowie, od 1956 piastując funkcję naczelnika, zaś od 1963 do 2011 funkcję prezesa jednostki. Był kierowcą mechanikiem. W 1971 doprowadził do budowy nowej strażnicy, a w 2000 do jej remontu i modernizacji. W trakcie swojej służby brał udział między innymi w akcji ratunkowej po katastrofie autobusu w Gdańsku Kokoszkach 2 maja 1994. W styczniu 2011 otrzymał tytuł Honorowego Prezesa OSP Żukowo. W momencie poprzedzającym śmierć był także najstarszym stażem czynnym strażakiem w powiecie kartuskim. Był także członkiem chóru Harmonia. W uznaniu zasług został uhonorowany również tytułem Honorowego Obywatela Gminy Żukowo.

</doc>
<doc id="4201994" url="https://pl.wikipedia.org/wiki?curid=4201994" title="Adelegg">
Adelegg

Adelegg – pasmo górskie w Niemczech w krajach związkowych Badenia-Wirtembergia i Bawaria. Najwyższym szczytem jest Ursersberg (1129 m n.p.m.). Jest częścią Przedgórza Alpejskiego (niem. Alpenvorland).

</doc>
<doc id="4202018" url="https://pl.wikipedia.org/wiki?curid=4202018" title="Olszanka (gromada w powiecie brzeskim)">
Olszanka (gromada w powiecie brzeskim)

Olszanka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Olszanka z siedzibą GRN w Olszance utworzono – jako jedną z 8759 gromad na obszarze Polski – w powiecie brzeskim w woj. opolskim, na mocy uchwały nr VII/18/54 WRN w Opolu z dnia 4 października 1954. W skład jednostki weszły obszary dotychczasowych gromad Olszanka, Pogorzela, Krzyżowice, Janów i Gierszowice ze zniesionej gminy Olszanka w tymże powiecie. Dla gromady ustalono 19 członków gromadzkiej rady narodowej.
31 grudnia 1959 do gromady Olszanka włączono obszar zniesionej gromady Czeska Wieś w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie brzeskim reaktywowano gminę Olszanka.

</doc>
<doc id="4202019" url="https://pl.wikipedia.org/wiki?curid=4202019" title="Lubsza (gromada w powiecie brzeskim)">
Lubsza (gromada w powiecie brzeskim)

Lubsza – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lubsza z siedzibą GRN w Lubszy utworzono – jako jedną z 8759 gromad na obszarze Polski – w powiecie brzeskim w woj. opolskim, na mocy uchwały nr VII/18/54 WRN w Opolu z dnia 4 października 1954. W skład jednostki weszły obszary dotychczasowych gromad Lubsza i Piastowice ze zniesionej gminy Lubsza w tymże powiecie. Dla gromady ustalono 12 członków gromadzkiej rady narodowej.
31 grudnia 1959 do gromady Lubsza włączono obszar zniesionej gromady Szydłowice oraz wieś Myśliborzyce ze zniesionej gromady Pisarzowice w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie brzeskim utworzono gminę Pisarzowice z siedzibą w Lubszy, którą 30 października 1975 przemianowano na gminę Lubsza.

</doc>
<doc id="4202020" url="https://pl.wikipedia.org/wiki?curid=4202020" title="Pisarzowice (gromada w powiecie brzeskim)">
Pisarzowice (gromada w powiecie brzeskim)

Pisarzowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Pisarzowice z siedzibą GRN w Pisarzowicach utworzono – jako jedną z 8759 gromad na obszarze Polski – w powiecie brzeskim w woj. opolskim, na mocy uchwały nr VII/18/54 WRN w Opolu z dnia 4 października 1954. W skład jednostki weszły obszary dotychczasowych gromad Pisarzowice, Kościerzyce i Michałowice ze zniesionej gminy Kościerzyce oraz Myśliborzyce ze zniesionej gminy Lubsza w tymże powiecie. Dla gromady ustalono 18 członków gromadzkiej rady narodowej.
Gromadę zniesiono 31 grudnia 1959, a jej obszar włączono do nowo utworzonej gromady Kościerzyce w tymże powiecie, oprócz wsi Myśliborzyce, którą włączono do gromady Lubsza tamże.

</doc>
<doc id="4202025" url="https://pl.wikipedia.org/wiki?curid=4202025" title="Łosiów (gromada)">
Łosiów (gromada)

Łosiów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łosiów z siedzibą GRN w Łosiowie utworzono – jako jedną z 8759 gromad na obszarze Polski – w powiecie brzeskim w woj. opolskim, na mocy uchwały nr VII/18/54 WRN w Opolu z dnia 4 października 1954. W skład jednostki weszły obszary dotychczasowych gromad Różyna i Łosiów (z wyłączeniem przysiółka Leśniczówka) ze zniesionej gminy Łosiów oraz Jasiona ze zniesionej gminy Olszanka w tymże powiecie. Dla gromady ustalono 18 członków gromadzkiej rady narodowej.
31 grudnia 1959 do gromady Łosiów włączono obszar zniesionej gromady Zwanowice w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie brzeskim reaktywowano gminę Łosiów, którą 30 października 1975 zniesiono.

</doc>
<doc id="4202044" url="https://pl.wikipedia.org/wiki?curid=4202044" title="Zasłonak czerniejący">
Zasłonak czerniejący

Zasłonak czerniejący ("Cortinarius uraceus" Fr.) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Cortinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy:
Nazwę polską nadał Andrzej Nespiak w 1981 r. Opisywał ten gatunek także pod nazwą zasłonak mocnonogi.
Morfologia.
Średnica 3–6 cm, za młodu stożkowato-dzwonkowaty z podwiniętym brzegiem i tępym garbem, potem łukowaty, w końcu płaski z pofalowanym brzegiem, higrofaniczny. Powierzchnia gładka, czerwona, kasztanowa lub oliwkowobrązowa z plamami o barwie od ciemnobrązowej do prawie czarnej. Charakterystyczną cechą jest czernienie kapelusza w starszych owocnikach, a także po jego uciśnięciu.
Szerokie i do trzonu szeroko przyrośnięte, początkowo jasnobrązowe, potem cynamonowe, w końcu czerwonobrązowe. Ostrza jaśniejsze.
Wysokość 2–7 cm, grubość 5–15 mm, walcowaty, czasami z nieco rozszerzoną podstawą (do 2 cm), początkowo pełny, potem pusty. Powierzchnia gładka, bladożółta, zielonożółta lub oliwkowa, pokryta podłużnymi włókienkami. Podobnie jak kapelusz po uciśnięciu, oraz z wiekiem czernieje.
W stanie suchym żółtoochrowy, w stanie wilgotnym czerwonobrązowy lub brązowy. Zapach i smak grzybowy.
O rozmiarach 8–11,5 × 5–7 μm, eliptyczne, silnie brodawkowate.
Występowanie i siedlisko.
Znane są jego stanowiska w Europie, Ameryce Północnej i Środkowej. W Europie występuje głównie w jej zachodniej i północnej części, na północy sięgając po Islandię i 67 stopień szerokości geograficznej na Półwyspie Skandynawskim. W piśmiennictwie naukowym na terenie Polski do 2003 r. podano 6 stanowisk.
Rośnie na ziemi w iglastych i mieszanych lasach, na kwaśnych glebach, zwłaszcza pod świerkami. Owocniki wytwarza od sierpnia do października.
Gatunki podobne.
Jest kilka gatunków czerniejąch zasłonaków. "Cortinarius uraceus" odróżnia się od nich oliwkowym odcieniem kapelusza.

</doc>
<doc id="4202045" url="https://pl.wikipedia.org/wiki?curid=4202045" title="Cortinarius uraceus">
Cortinarius uraceus



</doc>
<doc id="4202066" url="https://pl.wikipedia.org/wiki?curid=4202066" title="Powell's Books">
Powell's Books



</doc>
<doc id="4202091" url="https://pl.wikipedia.org/wiki?curid=4202091" title="Tomasz Malinowski (dziennikarz)">
Tomasz Malinowski (dziennikarz)

Tomasz Malinowski (ur. 30 kwietnia 1956, zm. 22 stycznia 2018) – polski dziennikarz sportowy i publicysta. Od 1977 był związany z Gazetą Pomorską, w której od 1991 był wieloletnim kierownikiem działu sportowego, a w l. 1990-1992 zastępcą redaktora naczelnego.
Publikował również w katowickim “Sporcie”, “Sztandarze Młodych”, “Kujawach”.
Był kierownikiem drużyny do lat 10 Kujawsko-Pomorskiego Związku Piłki Nożnej, która w 2002 zdobyła mistrzostwo Polski tej kategorii wiekowej, sięgając po Puchar im. K. Górskiego. Od 2012 przewodniczący Kujawsko–Pomorskiego Oddziału Stowarzyszenia Dziennikarzy RP. Wydał książki "Rozmowy nieoczywiste", "75 lat Klubu Sportowego Gwiazda Bydgoszcz", "Dziesięć diamentów w wioślarskiej koronie: 70-lecie RTW "Bydgostia-Kabel", był współautorem książki “Szlakiem Polonii” i współredaktorem książki “100 lat sportu na Pomorzu i Kujawach”. Wyróżniony odznaką honorową “Za zasługi dla m. Bydgoszczy”, brązową odznaką Ministra Sportu “Za zasługi dla sportu”, laureat tytułu “Dziennikarz 2000 roku na Kujawach i Pomorzu”.

</doc>
<doc id="4202112" url="https://pl.wikipedia.org/wiki?curid=4202112" title="Wadżet">
Wadżet



</doc>
<doc id="4202116" url="https://pl.wikipedia.org/wiki?curid=4202116" title="Francis Baldacchino">
Francis Baldacchino

Francis Baldacchino OFMCap. (ur. 6 lipca 1936 w Marsie, zm. 9 października 2009) – maltański duchowny katolicki posługujący w Kenii, biskup diecezji Malindi w latach 2000-2009.
Życiorys.
W 1953 wstąpił do nowicjatu kapucynów w Florianie. Cztery lata później złożył śluby wieczyste.
Święcenia kapłańskie przyjął 18 marca 1961. Po święceniach wyjechał do Rzymu, by podjąć studia teologiczne na Papieskim Uniwersytecie Gregoriańskim. Dwa lata później uzyskał tytuł licencjata i rozpoczął kolejne studia w Papieskim Instytucie Biblijnym, które ukończył w 1965. W tym samym roku wyjechał do Jerozolimy, by kontynuować studia z Pisma Świętego na Studium Biblicum Franciscanum. Tam w 1968 uzyskał stopień doktora.
Po powrocie do kraju był profesorem w seminarium w Florianie. W 1974 wyjechał na misje do Kenii, gdzie pełnił funkcje m.in. proboszcza parafii kapucyńskiej w Nairobi (1981-1990), superiora miejscowej kustodii (1984-1990) oraz wikariusza generalnego diecezji Garissa (1994-2000).
Episkopat.
2 czerwca 2000 został mianowany przez papieża Jana Pawła II pierwszym biskupem nowo powstałej diecezji Malindi. Sakry biskupiej udzielił mu 2 września tegoż roku kardynał Jozef Tomko.
Z racji pogarszającego się stanu zdrowia we wrześniu 2009 powrócił na Maltę, gdzie zmarł 9 października tego roku.

</doc>
<doc id="4202124" url="https://pl.wikipedia.org/wiki?curid=4202124" title="Ester Salmowitz">
Ester Salmowitz



</doc>
<doc id="4202127" url="https://pl.wikipedia.org/wiki?curid=4202127" title="Skoczanka">
Skoczanka

Skoczanka ("Desmodillus") – rodzaj ssaka z podrodziny myszoskoczków (Gerbillinae) w obrębie rodziny myszowatych (Muridae).
Zasięg występowania.
Jest to południowoafrykański rodzaj, znany ze skamieniałości z RPA od wczesnego pliocenu po holocen. W plejstocenie występował także w Namibii.
Morfologia.
Długość ciała (bez ogona) 86–129 mm, długość ogona 70–98 mm, długość ucha 10–14 mm, długość tylnej stopy 21–29 mm; masa ciała 29–82 g.
Systematyka.
Do rodzaju należy jeden żyjący gatunek: skoczanka przylądkowa ("Desmodillus auricularis"). Został on opisany w 1834 roku w rodzaju myszoskoczka ("Gerbillus"), później łączono go także z tłustogonem ("Pachyuromys"). W 1904 roku O. Thomas i H. Schwann wyłączyli ją do osobnego rodzaju skoczanka ("Desmodillus").
W 2017 roku został opisany wymarły gatunek "Desmodillus magnus", którego szczątki liczące ok. 5,1 miliona lat (zankl) znaleziono w Langebaanweg w RPA. Gryzoń ten był większy niż współczesna skoczanka przylądkowa, ale poza tym podobny do niej. Cechy anatomiczne budowy zębów i czaszki wskazują, że skoczanki oddzieliły się od pokrewnych myszoskoczków ("Gerbilliscus") jeszcze 5–6 milionów lat temu.
Etymologia.
"Desmodillus": "desmos" „połączenie”, jako że „łączy” ona w sobie cechy myszoskoczki i tłustogona; łac. przyrostek zdrabniający "-illus".
Podział systematyczny.
Do rodzaju należą jeden występujący współcześnie gatunek:
oraz jeden wyamrły:

</doc>
<doc id="4202129" url="https://pl.wikipedia.org/wiki?curid=4202129" title="Desmodillus">
Desmodillus



</doc>
<doc id="4202145" url="https://pl.wikipedia.org/wiki?curid=4202145" title="Szwedzka Wyższa Szkoła Handlowa">
Szwedzka Wyższa Szkoła Handlowa



</doc>
<doc id="4202148" url="https://pl.wikipedia.org/wiki?curid=4202148" title="Dframe Framework">
Dframe Framework

Dframe Framework – framework, napisany w języku PHP do tworzenia stron, bazujących na Wzorcu projektowym Model-View-Controller.
Kod źródłowy dostępny jest w serwisie GitHub, na licencji MIT.
Wymagania Dframe.
Podstawowa wersja Dframe wymaga wersje PHP, wyższą lub równą 7.1. Dodatkowe komponenty mogą jednak wymagać dodatkowych bibliotek PHP, takich jak PDO czy mbstring.

</doc>
<doc id="4202149" url="https://pl.wikipedia.org/wiki?curid=4202149" title="Wasilij Pietrow (1918-2003)">
Wasilij Pietrow (1918-2003)



</doc>
<doc id="4202150" url="https://pl.wikipedia.org/wiki?curid=4202150" title="Wasilij Pietrow">
Wasilij Pietrow



</doc>
<doc id="4202153" url="https://pl.wikipedia.org/wiki?curid=4202153" title="Blurp">
Blurp



</doc>
<doc id="4202154" url="https://pl.wikipedia.org/wiki?curid=4202154" title="Wasilij Pietrow (1922-2003)">
Wasilij Pietrow (1922-2003)



</doc>
<doc id="4202160" url="https://pl.wikipedia.org/wiki?curid=4202160" title="Nagroda Literatury Dziecięcej im. Chen Bochuia">
Nagroda Literatury Dziecięcej im. Chen Bochuia

Nagroda Literatury Dziecięcej im. Chen Bochuia () – chińska nagroda literacka z zakresu literatury dziecięcej.
Nagroda jest jedną z najstarszych nagród literackich w Chinach. Jej współczesna nazwa pochodzi od Chen Bochuia, chińskiego pisarza i tłumacza literatury dziecięcej, który ustanowił tę nagrodę. W języku angielskim nagroda nosi nazwę "Chen Bochui International Children’s Literature Award" (CICLA). Nagroda została przyznana po raz pierwszy w 1981, a współcześnie otrzymują ją także wydawcy zagraniczni. Obecnie przyznawana jest w pięciu kategoriach podczas Chińskiego Międzynarodowego Festiwalu Książek Dziecięcych w Szanghaju ("China Shanghai International Children’s Book Fair").

</doc>
<doc id="4202161" url="https://pl.wikipedia.org/wiki?curid=4202161" title="Władimir Leontjewicz Komarow">
Władimir Leontjewicz Komarow



</doc>
<doc id="4202164" url="https://pl.wikipedia.org/wiki?curid=4202164" title="Władimir Komarow">
Władimir Komarow



</doc>
<doc id="4202175" url="https://pl.wikipedia.org/wiki?curid=4202175" title="Ebersbach (Fils)">
Ebersbach (Fils)

Ebersbach (Fils) (niem: "Bahnhof Ebersbach (Fils)") – stacja kolejowa w Ebersbach an der Fils, w kraju związkowym Badenia-Wirtembergia, w Niemczech. Według DB Station&amp;Service ma kategorię 4. Znajduje się na 32 km linii Stuttgart – Ulm.

</doc>
<doc id="4202179" url="https://pl.wikipedia.org/wiki?curid=4202179" title="Follonica (stacja kolejowa)">
Follonica (stacja kolejowa)

Follonica (wł. "Stazione di Follonica") – stacja kolejowa w Follonica, w prowincji Grosseto, w regionie Toskania, we Włoszech. Znajduje się na linii Piza – Rzym.
Według klasyfikacji RFI ma kategorię "srebrną".
Połączenia.
Stacja obsługiwana jest przez regionalne pociągi obsługiwane przez Trenitalia w ramach umowy o świadczenie usług podpisanej z regionem Toskanii, a także przez niektóre pociągi InterCity, również obsługiwane przez Trenitalia.

</doc>
<doc id="4202183" url="https://pl.wikipedia.org/wiki?curid=4202183" title="Padula (przystanek kolejowy)">
Padula (przystanek kolejowy)

Padula (est.: "Padula raudteepeatus") – przystanek kolejowy w Saue, w prowincji Harjumaa, w Estonii. Znajduje się na szerokotorowej linii Tallinn – Keila. 15 km od dworca kolejowego w Tallinnie. Obsługiwana jest przez pociągi elektryczne Eesti Liinirongid.

</doc>
<doc id="4202185" url="https://pl.wikipedia.org/wiki?curid=4202185" title="Tadeusz Wasilewski (historyk)">
Tadeusz Wasilewski (historyk)



</doc>
<doc id="4202187" url="https://pl.wikipedia.org/wiki?curid=4202187" title="Powstanie Miao 1735-1736">
Powstanie Miao 1735-1736



</doc>
<doc id="4202188" url="https://pl.wikipedia.org/wiki?curid=4202188" title="Powstanie Miao 1795-1806">
Powstanie Miao 1795-1806



</doc>
<doc id="4202189" url="https://pl.wikipedia.org/wiki?curid=4202189" title="Gare de Saint-Nabord">
Gare de Saint-Nabord

Gare de Saint-Nabord – przystanek kolejowy w miejscowości Saint-Nabord, w departamencie Wogezy, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est. 
Położenie.
Znajduje się na linii Épinal – Bussang, na km 23,342 między stacjami Éloyes i Remiremont, na wysokości 404 m n.p.m. 

</doc>
<doc id="4202197" url="https://pl.wikipedia.org/wiki?curid=4202197" title="Pul">
Pul

Pul, Pūl (ros. пул, ar. پول) – moneta zdawkowa używana obecnie w Afganistanie jako równowartość 1/100 afgani, a dawniej w rosyjskim Turkiestanie jako 1/60 ałtyna. Pozostawały w użyciu także w Złotej Ordzie,
Chinach za czasów dynastii Qing, w Taszkencie (po wyzwoleniu spod Chanatu Kazachskiego), w Chanacie Kokandzkim. Etymologicznie nazwa wywodzi się od średnioperskiego "*pōl", które bierze się od greckiego "ὀβολός" (obola).
Po raz pierwszy pul używany był w Złotej Ordzie od około 1350 roku w Bułgarze Wielkim, a potem w kilkunastu mennicach rozsianych po terytorium. Płacących daniny obarczano opłatą równą 16 pulom. Władcy dość często wymieniali walutę po niekorzystnym dla ludności kursie, uniemożliwiając płacenie starymi monetami i nakazując wymienić je na nowe (zwykle cięższe). Jednocześnie już w XV i XVI wieku imitacje takich monet zaczęto wybijać w miastach ruskich, m.in. Moskwie, Twerze, Nowogrodzie i Pskowie. Po podboju Chin przez Chanat Dzungarski zaczęto tam wymieniać stare pieniądze, tzw. czerwone monety na pule po kursie 1:2. Po 1745 przestano je wybijać, a w 1767 zupełnie wycofano z obrotu. Pojawiły się w nim ponownie na krótko podczas powstania dungańskiego W 1784 oswobodzony Taszkent zaczął wybijać własne pule, które produkowano do 1809, kiedy został podbity przez Chanat Kokandzki.
W latach 70. XIX wieku tadżycki wódz Yaqub Beg wybijał pule w imieniu osmańskiego sułtana Abdülaziza. Jednocześnie importowane (a później wybijane) pule zaczęły być używane w Chanacie Kokandzkim, gdzie początkowo za 1 pula można było kupić owcę. W latach 50. XIX wieku 6 puli równało się 1 miri, a 24 pule jednej złotej monecie. W latach 70. za 1 złotą monetę płaciło się między 42 a 64 pule, a w szczytowym momencie nawet 100 puli. 3 pule były warte tyle, co 1 kopiejka. W tym czasie pule cyrkulowały także w Chanacie Chiwy, Emiracie Buchary czy Kaszgarze.
Jednocześnie pulami nazywano monety wybijane we Lwowie między 1351 a 1382 rokiem, używane głównie do wydawania reszty czy dawania drobnych pożyczek.
Obecnie pul stanowi monetę zdawkową dla afgani, jednak w praktyce wybijaną monetą o najniższej wartości jest 1 afgani.

</doc>
<doc id="4202198" url="https://pl.wikipedia.org/wiki?curid=4202198" title="Cerkiew św. Paraskiewy Piatnicy w Dywinie">
Cerkiew św. Paraskiewy Piatnicy w Dywinie



</doc>
<doc id="4202199" url="https://pl.wikipedia.org/wiki?curid=4202199" title="Kościół św. Izydora w Smolanach">
Kościół św. Izydora w Smolanach

Kościół św. Izydora w Smolanach – rzymskokatolicki kościół parafialny, pw. św. Izydora Oracza, zbudowany w latach 1834–1839 w miejscowości Smolany.
Historia.
Na początku XIX w. Michał Haberman, właściciel ziemski, na miejscu zakupionego od Kotarskich folwarku Smolany założył dużą wieś Smolany. Sprowadził osadników z Mazur i Żydów. Dla katolików wybudował w latach 1834–1839 kościół jako filialny parafii Krasnopol. Dla jego obsługi w 1839 sprowadził ze Zaręb Kościelnych ojców Reformatów, dla których wybudował obok kościoła klasztor. Parafia w Smolanach została erygowana 4 listopada 1897 dekretem biskupa Pawła Krajewskiego. W 1937 remontowano fundamenty, dach i wieżę kościoła. W 1948 i 1952 pokryto dach blachą ocynkowaną. W 1964 wymieniono podłogę, a w 1974 założono ogrzewanie za pomocą pieców akumulacyjnych, które w 1982 zamieniono na centralne. W kwietniu 1989 rozpoczęto remont kościoła. Rozebrano starą wieżę i zbudowano nową, wymieniono uszkodzoną więźbę dachową i pokryto cały kościół blachą miedzianą. Wyremontowano także organy. W 1990 wymieniono okna i wykonano nowe tynki zewnętrzne. W 1994 wyburzono dawny chór i wykonano nowy żelbetowy. Zlikwidowano również dwa boczne ołtarze. 14 grudnia 2003 biskup ełcki Jerzy Mazur dokonał poświęcenia odrestaurowanej świątyni na przełomie XX i XXI w.
Architektura i wyposażenie.
Jest to budowla bezstylowa, zbudowana z kamienia i otynkowana. Na planie prostokąta o wymiarach 26 na 12 m i wysokości do sklepienia 9 m, z jedną wieżą o wysokości 14 m. Filary o podstawie kwadratów ze ściętymi narożnikami dzielą wnętrze na trzy siedmioprzęsłowe nawy i jednoprzęsłowe prezbiterium. Nawa główna jest dwukrotnie szersza od naw bocznych. Przy wejściu kruchta, a nad nią chór muzyczny z piszczałkowymi organami. Dwuspadowy dach pokryty blachą miedzianą. Do kościoła przylega budynek klasztorny tworzący jedną całość w kształcie litery U.
Wewnątrz w prezbiterium w ołtarzu głównym znajduje się figura Chrystusa Ukrzyżowanego. Na ścianie frontowej lewej nawy umieszczono obraz Matki Bożej Anielskiej, natomiast w prawej nawie obraz św. Izydora Oracza, głównego patrona parafii. Ponadto w świątyni są obrazy św. Antoniego Padewskiego, św. Michała Archanioła, Matki Boskiej Częstochowskiej, Matki Bożej Nieustającej Pomocy i Najświętszego Serca Pana Jezusa.
Otoczenie.
Na cmentarzu przykościelnym wzniesiona została w 1846 kaplica – grobowiec pw. św. Michała Archanioła. W jej podziemiach znajdują się trumny z doczesnymi szczątkami rodziny Habermanów – fundatorów kościoła i parafii. Po ostatnim remoncie kaplica pełni rolę przedpogrzebowej kaplicy i dzwonnicy z trzema dzwonami sterowanymi elektronicznie.

</doc>
<doc id="4202202" url="https://pl.wikipedia.org/wiki?curid=4202202" title="Monastyczne rodziny w buddyzmie chińskim">
Monastyczne rodziny w buddyzmie chińskim

Monastyczne rodziny w buddyzmie chińskim – system „fikcyjnych” rodzin monastycznych wzorowany na tradycyjnym systemie pokrewieństwa w rodzinach chińskich, który powstał, rozwinął się i ustalił w chińskim buddyzmie w okresie dynastii Song.
Rodziny buddyjskie.
Buddyzm chiński przejął modele organizacyjne i określenia wzajemnych powiazań z systemu pokrewieństwa w rodzinach chińskich. Ustanowił więc rodzaj fikcyjnego lub rzekomego pokrewieństwa. Buddyjskie klasztory stworzyły swoje własne rodziny buddyjskie i rodzinne linie pokrewieństwa używając takich terminów jak (chiń.) „xiongdi” (brat, praktykujący towarzysz), „shu” (stryj, wuj w linii ojca, towarzysz praktyki mistrza), czy też „zu” (dziadek w linii ojca, mistrz mistrza). Ta zasada organizacyjna został rozpoznana i potwierdzona w okresie Song, co znalazło nawet odzwierciedlenie w takich tekstach jak "Tiaofa shilei", w których regulaminy dla mnichów i klasztorów zostały umieszczone w kategorii „Gospodarstwo domowe i małżeństwo”.
W pewnym sensie wszyscy mnisi byli członkami jednej dużej fikcyjnej rodziny – rodziny Buddy. Już w IV wieku mnich Dao’an (312-385) zasugerował, żeby wszyscy mnisi przyjęli imię od swojego najważniejszego mistrza, samego Buddy Siakjamuniego. Od tego czasu wszyscy mnisi i mniszki zaczęli być znani pod imieniem „Shi”, co było skróconą transliteracją nazwy klanu Buddy – „Siakja”. Ponieważ tylko zaordynowany mnich mógł zaordynować innych, a Budda był pierwszym, który ordynował, wszyscy zaordynowani mnisi mogli w teorii prześledzić swoją linię ordynacyjną do samego Buddy.
W monastycznym buddyzmie okresu Song wytworzyły się dwa wyróżniające się typy grup fikcyjnego pokrewieństwa. Pierwsza grupa to klasa klasztorów dziedzicznych, a druga – klasztorów publicznych. Bardziej znana jest buddyjska grupa rodzinna związana z publicznymi klasztorami, którą można nazwać „rodziną przekazu”. Rodziny przekazu ustalały się wtedy, gdy uczniowie, o których myślano, iż opanowali czy też osiągnęli szczególną doktrynalną i ideologiczną treść, otrzymali specjalne potwierdzenie swojego osiągnięcia od swoich nauczycieli i tym samym stali się członkami ekskluzywnej linii rodziny przekazu. Ten rodzaj fikcyjnej rodziny przekazu był szczególnie związany z tradycją chan, a później sŏn i zen. W tej tradycji była ona ukryta w języku mistycznego spotkania umysłów. Jednak nie powstała ona w szkole chan i była także ważna w innych tradycjach buddyjskich okresu Song. Rodziny przekazu tworzyły monastyczną elitę i zaledwie niewielki procent mnichów i mniszek należał do tej elity.
Chociaż rzadziej zauważane przez badaczy, a dużo bardziej ważne – chociażby dlatego, że wszyscy mnisi należeli i wciąż należą do nich – były „rodziny tonsurowe” klasztorów dziedzicznych, w których każdy zaordynowany mnich wkraczał do nich przez mistrza sponsorującego tonsurę. Wszyscy regularni mnisi i wszystkie regularne mniszki w okresie Song i później byli/były członkami/członkiniami rodzin tonsurowych i dla ogromnej większości ich miejsce w rodzinie tonsurowej dawało im tożsamość i określało podstawę ich monastycznej kariery. Nie można zrozumieć funkcji rodzin linii przekazu bez umieszczenia ich w kontekście systemu rodzin tonsurowych.
Dla rodzin przekazu w szkole chan okresu Song paradygmat rodziny nie był dziwną metaforą: „uczucia rodzinne” były w samym centrum tożsamości szkoły chan. I tak jak w każdej rodzinie chińskiej, głównym zainteresowaniem cieszyły się „prokreacja” i „potomstwo” – czyli zapewnienie spadkobierców Dharmy oraz kontynuacja rodziny przekazu.
Rodzina tonsurowa.
Rodziny tonsurowe były zasadnicze dla chińskiego buddyzmu monastycznego od okresu Song. W okresie Tang (i wcześniej) wydaje się, że najważniejszą relacją monastyczną był związek pomiędzy mistrzem a jego uczniem tonsurowym bez jakiegokolwiek odnoszenia się do szerszej „rodziny tonsurowej”. Jednak na początku okresu Song zaszły dwa blisko związane wydarzenia. Pierwszym było ukształtowanie się jasnej koncepcji rodziny tonsurowej i nowicjusze wkraczali od tej pory w sieć powinności i praw, które zawierały nie tylko ich mistrzów, ale również całe tonsurowe rodziny mistrzów. Powszechne stało się w klasztorach dziedzicznych, że stały się one wyłącznie kojarzone ze szczególną rodziną tonsurową, która właściwie była ich właścicielem. Drugim – że zarówno dziedziczne, jak i publiczne klasztory były teraz zarządzane przez jednego opata wspieranego przez różnych mnisich urzędników. System jednego opata prowadzącego klasztor ukształtował się najpierw w szkole chan.
Członkowie rodziny tonsurowej byli bardzo blisko związani z klasztorem, w którym rezydowali. Zasadniczo ta rodzina dysponowała prawem własności do ich klasztoru, a jej członkowie mogli żyć w tym klasztorze do samej śmierci, podczas gdy mnisi z innych klasztorów mogli przebywać w takim klasztorze tylko jako goście. Tylko członkowie rodziny tonsurowej klasztoru dziedzicznego mogli objąć stanowisko opata czy innego monastycznego urzędu w klasztorze. Tak więc rodzina tonsurowa tworzyła zamknięty system w jej klasztorze, pozostawiając niewiele możliwości dla przybyszów z zewnątrz.
Odczucie rodzinności w grupach tonsurowych było bardzo mocne. W komunikacji między mnichami używano takich określeń jak „syn” i „brat”. Rodziny tonsurowe w okresie Song troszczyły się o prawa własności i zamieszkania, a szczególnie o sukcesję na stanowisku opata. Z tych powodów, wszelkie relacje w rodzinie tonsurowej były skupione na obecnym, żyjącym pokoleniu, a pokoleniom minionym okazywano niewiele zainteresowania, może z wyjątkiem założyciela klasztoru.
Gdy mnich ogolił głowę świeckiemu człowiekowi, to stawał się on nowicjuszem („shami”), spadkobiercą świątyni mnicha i adoptowanym synem tego mnicha, co określano zwrotem „uczeń tonsurowy” („titou dizi”). Dwóch uczniów tonsurowych z tego samego pokolenia w tej samej rodzinie było uważanych za „braci” lub „kuzynów” („shi xiongdi”). Byli zobowiązani do okazywania czci swoim „przodkom”, czyli mistrzom.
Dla publicznego klasztoru rodzaj nepotyzmu prezentowanego przez rodzinę tonsurową był dość niebezpieczny, gdyż mógł zanieczyścić publiczny charakter klasztoru. Klasztory dziedziczne były przekazywane z pokolenia na pokolenie spadkobiercom w rodzinie tonsurowej. Każdy publiczny klasztor, który pozwolił na zbytni rozkwit relacji tonsurowych, mógł stać się klasztorem dziedziczonym przez następne pokolenia mnichów z rodziny tonsurowej, czyli praktycznie stawał się klasztorem dziedzicznym. Dlatego też klasztory publiczne broniły się przed tym takimi regułami jak niegolenie głów nowicjuszom, nietrenowanie nowicjuszy i nawet niepozwalanie im na spędzenie nocy w klasztorze.
Opaci i inni członkowie rodzin tonsurowych w klasztorach dziedzicznych bez wątpienia należeli do lokalnej elity, a kilku mogło być znanymi w regionie czy też nawet w całym państwie. Jednak najbardziej znani mistrzowie buddyjscy okresu Song, byli praktycznie wszyscy członkami rodzin przekazu. Tak jak inni mnisi, ci słynni mistrzowie byli także członkami rodzin tonsurowych i jest wiele dowodów na to, że utrzymywali kontakty ze swoją rodziną tonsurową, nawet jeśli prowadzili klasztor publiczny.
Rodziny przekazu w chanie.
W buddyzmie chan najważniejszym momentem relacji mistrz-uczeń był przekaz Dharmy, z czym związane były linie przekazu Dharmy. Jednak pierwsze próby stworzenia linii przekazu wiążą się ze szkołą Tiantai w VII wieku. Mistrz tej tradycji Guanding próbował jako pierwszy stworzyć taką linię przekazu, zapewne aby wypromować siebie jako bardziej uprawnionego spadkobiercy Zhiyi, gdyż jego trzej uczniowie tonsurowi otrzymali klasztory założone przez mistrza, a sam Guanding nie był jego uczniem tonsurowym i został pominięty. W szkole chan Piąty Patriarcha Hongren był tonsurowym uczniem Czwartego Patriarchy – Daoxina. Wśród uczniów Hongrena, którzy nie byli jego uczniami tonsurowymi, rozgorzała dysputa, kto naprawdę był prawdziwym spadkobiercą mistrza.
Nie jest znany ani jeden tonsurowy uczeń mistrza chan okresu Song, który stałby się spadkobiercą jego Dharmy. Nawet po kilku dekadach okresu Song istniały pewne niejasności pomiędzy liniami przekazu i rodzinami tonsurowymi. Jednak niektórzy uczniowie tonsurowi mistrza chan czasami byli bardzo blisko związani z nim w sposób, który zbliżony był do jego spadkobierców Dharmy. Zasadniczo, niemal w każdym przypadku, ci którzy zostali członkami rodziny tonsurowej znanego mistrza chan, aspirowali do członkostwa w rozległej rodzinie przekazu mistrza. Jest na to wiele przykładów w historii chan. Np. autor "Chanyuan qinggui" Changlu Zongze był uczniem tonsurowym mistrza szkoły yunmen Fayuna Faxiu (1027-1090), ale został spadkobiercą Dharmy mistrza Changlu Yingfu, brata dharmicznego mistrza Faxiu. Z kolei Huizhao Qingyu (1078-1140) był uczniem tonsurowym mistrza Furonga Daokaia ze szkoły caodong, ale przyjął przekaz Dharmy mistrza Danxia Zichuna (1064-1117), który był uczniem Daokaia.
W IX wieku jako ortodoksję przyjęto stanowisko, że Huineng był Szóstym Patriarchą i po nim linia przekazu w chanie się rozgałęziła. Zatem stało się ogólnie akceptowane to, że mistrz może mieć kilku równych spadkobierców Dharmy, którzy mogą mieć także po kilku swoich spadkobierców. Po przyjęciu tych zmian, zaczęły się kształtować rodziny przekazu i rodzinne określenia zostały zaadaptowane, aby opisać relacje wewnątrz takiej rodziny. Jednak przeciwnie do rodzin tonsurowych, w rodzinach przekazu głównym zainteresowaniem cieszyła się linia przekazu, która łączyła członka rodziny poprzez jego mistrza z historycznym Buddą. Odczucie wyższości chanu nad pozostałymi tradycjami buddyjskimi oparte było głównie na jego linii przekazu, chociaż chan twierdził, że to poczucie wyższości wyrastało z jego nauk wskazujących bezpośrednio na naturę Buddy, którą posiadają wszyscy ludzie. Szkoła chan podkreślała, że była jedyną tradycją posiadającą nieprzerwaną linię przekazu zaczynającą się od samego Buddy Siakjamuniego. Za każdym razem, gdy mistrz przekazywał Dharmę uczniowi, odbywało się przypomnienie przekazu Buddy dla pierwszego patriarchy Mahakaśjapy. Tak więc każdy, kto otrzymywał przekaz Dharmy chanu był odpowiednikiem samego Buddy. Dlatego właśnie otrzymujący przekaz Dharmy chanu widzieli siebie jako prawdziwą rodzinę Buddy. Tylko ktoś, kto otrzymał przekaz Dharmy i był z tego tytułu członkiem rodziny przekazu chan, mógł być określany jako należący do szkoły chan.
Rodziny przekazu powstały w szkole chan i pojęcie przekazu Dharmy miała szczególne skojarzenia z tą szkołą, nawet wtedy, gdy inne tradycje buddyzmu w Chinach przyjęły podobne systemy. W okresie Song zrewitalizowała się szkoła tiantai ze swoimi własnymi rodzinami linii przekazu. Nieco później to samo stało się w szkole huayan i nawet w szkole winai. Chociaż tylko chan rościł sobie prawo do nieprzerwanej linii bezpośredniego przekazu łączącej chan z Buddą i chociaż linie przekazu chan zdominowały ten okres, to linie przekazu innych szkół osiągnęły zauważalny prestiż wśród elity okresu Song i nawet w jakimś stopniu rywalizowały z chanem.
Członkowie linii przekazu stali się w okresie Song monastyczną elitą, ekskluzywną i prestiżową grupą obdarzoną potężną charyzmą i nieporównywalnym religijnym autorytetem. Rodzina przekazu stała się czymś zupełnie różnym od rodziny tonsurowej i także była kojarzona z innym typem klasztoru – klasztorem publicznym. Klasztor publiczny w okresie Song stał się legalną kategorią i był główną innowacją tego okresu. Większość, a być może nawet wszystkie, klasztory publiczne były oficjalnie powiązane z konkretną szkołą buddyjską, a zatem opatami zostawali członkowie rodzin przekazu należących do odpowiedniej szkoły. Publiczne klasztory były szczególnie związane ze szkołą chan, inne powiązane były z tradycją tiantai.

</doc>
<doc id="4202203" url="https://pl.wikipedia.org/wiki?curid=4202203" title="Myszoskocznik">
Myszoskocznik



</doc>
<doc id="4202208" url="https://pl.wikipedia.org/wiki?curid=4202208" title="Castelmaggiore (stacja kolejowa)">
Castelmaggiore (stacja kolejowa)

Castelmaggiore (wł. "Stazione di Castelmaggiore") – stacja kolejowa w Castel Maggiore, w prowincji Bolonia, w regionie Emilia-Romania, we Włoszech. Znajduje się na linii Bolonia – Ankona. 
Według klasyfikacji Rete Ferroviaria Italiana ma kategorią "brązową".

</doc>
<doc id="4202212" url="https://pl.wikipedia.org/wiki?curid=4202212" title="NEC Nijmegen w europejskich pucharach">
NEC Nijmegen w europejskich pucharach



</doc>
<doc id="4202221" url="https://pl.wikipedia.org/wiki?curid=4202221" title="Stuttgart-Obertürkheim (stacja kolejowa)">
Stuttgart-Obertürkheim (stacja kolejowa)

Stuttgart-Obertürkheim (niem: "Bahnhof Stuttgart-Obertürkheim") – stacja kolejowa w Stuttgarcie w okręgu Obertürkheim, w kraju związkowym Badenia-Wirtembergia, w Niemczech. Według DB Station&amp;Service ma kategorię 4. Znajduje się na 9,3 km linii Stuttgart – Ulm.
Stacja jest obsługiwana przez pociągi S-Bahn. Budynek dworca jest obiektem zabytkowym. Dziś mieszczą się w nim apartamenty i sklepy.

</doc>
<doc id="4202225" url="https://pl.wikipedia.org/wiki?curid=4202225" title="Cerkiew św. Piotra i Pawła w Horodyszczach">
Cerkiew św. Piotra i Pawła w Horodyszczach



</doc>
<doc id="4202227" url="https://pl.wikipedia.org/wiki?curid=4202227" title="Lucjan Franczak">
Lucjan Franczak

Lucjan Stanisław Franczak (ur. 26 października 1944 w Krakowie, zm. 24 stycznia 2018 tamże) – polski trener i działacz piłkarski, trzykrotny trener Wisły Kraków.
Życiorys.
Wychowanek Prądnickiego KS. W młodości grał w krakowskich klubach Prądniczanka i Wawel. W 1968 ukończył studia w Wyższej Szkole Wychowania Fizycznego w Krakowie. W wieku 24 lat został trenerem drużyn młodzieżowych Wisły Kraków. W latach 1979–1981 (I liga), 1985–1986 (II liga) oraz 1994–1996 (II liga) prowadził zespół seniorów krakowskiej Wisły. Był także trenerem drużyn: Hutnik Kraków (w sezonie 1983/1984 w II lidze) Błękitni Kielce, których wprowadził w 1987 do II ligi, Cracovia (od grudnia 1991 do połowy 1993 – w II i III lidze), Garbarnia Kraków, Górnik Wieliczka, LKS Jadowniczanka Jadowniki, Wawel Kraków, Szreniawa Koszyce.
W 1981 roku zdobył wicemistrzostwo Polski z Wisłą Kraków.
Zmarł 24 stycznia 2018 w wieku 73 lat. 30 stycznia został pochowany na cmentarzu Białoprądnickim.

</doc>
<doc id="4202236" url="https://pl.wikipedia.org/wiki?curid=4202236" title="Dekanat iwiejski">
Dekanat iwiejski

Dekanat iwiejski – jeden z pięciu dekanatów wchodzących w skład eparchii lidzkiej Egzarchatu Białoruskiego Patriarchatu Moskiewskiego.

</doc>
<doc id="4202240" url="https://pl.wikipedia.org/wiki?curid=4202240" title="Szabla wz. 1917">
Szabla wz. 1917

Szabla wz. 1917 – pierwsza polska szabla używana w Wojsku Polskim II Rzeczypospolitej.
Formę szabli wz. 1917 określiły wydane przez Departament Wojskowy Tymczasowej Rady Stanu "Przepisy i instrukcje, umundurowanie wojsk polskich". Dotyczyły one, formowanej pod protektoratem Niemiec, Polskiej Siły Zbrojnej.
Przepisy przewidywały, że będą noszone szable "biało metalowe lub oksydowane z gardami polskimi".
Od listopada 1918 weszły do uzbrojenia Wojska Polskiego jako szable regulaminowe.
Szabla wz. 1917 oficera piechoty.
Szabla tego wzoru przysługiwała oficerom wszystkich broni oprócz artylerii, kawalerii i taborów. Autorem był prawdopodobnie porucznik Kazimierz Młodzianowski lub Wojciech Jastrzębski. Pierwsze egzemplarze wykonały Zakłady Zieleniewskiego w Krakowie. Zachowała się szabla pamiątkowa podpułkownika Władysława Sikorskiego datowana na 27 czerwca 1916.
Typowa szabla tego wzoru posiadała drewnianą rękojeść, przeważnie powlekaną czarną skórą, z poprzecznymi karbowaniami wypełnionymi podwójnie splecionym, mosiężnym drutem, krzyżowo-kabłąkowym jelcem z trójkątnymi wąsami. Od kabłąka głównego odchodzą od strony zewnętrznej dwa obłęki boczne. Kapturek z warkoczem z blachy mosiężnej zamocowany na trzpieniu pomiędzy trzonem a zakończeniem kabłąka, na nim wytłaczany polski orzeł w koronie na tarczy Amazonek. Na jelcu grzbietowym od strony głowni znak producenta.
Szabla wz. 1917 oficera kawalerii.
Szabla tego typu przysługiwała oficerom artylerii, ułanów i taborów.
Typowa szabla tego wzoru posiadała drewnianą rękojeść długości około 12 cm powlekaną czarną skórą z 8-10 poprzecznymi karbowaniami wypełnionymi podwójnie splecionym mosiężnym drutem.
Szabla wz. 1917 podoficera kawalerii.
Szabla tego typu przysługiwała podoficerom artylerii, ułanów i taborów.
Typowa szabla tego wzoru posiadała drewnianą rękojeść długości około 11 cm lakierowana na czarno, z 7-8 ukośnymi karbowaniami bez metalowego oplotu. Jelec nie miał wąsów. Głownia i pochwa – jak w szablach wzoru oficerskiego.
Szabla wz. 1917/1919 szeregowego kawalerii.
Szabla tego typu przysługiwała szeregowym kawalerii i wprowadzone zostały do uzbrojenia Wojska Polskiego w 1919. Była masywniejsza niż szabla podoficerska, oprawy rękojeści bielone były cynkiem, trzony nie były lakierowane, jelce nie miały wąsów, a głownie były zawsze ciągnione w jedną bruzdę. Blaszane pochwy malowane były na zielono. W latach 1919 – 1921 uzbrojony był w nie Szwadron Naczelnego Wodza. Po wojnie polsko-bolszewickiej szable tego typu przekazano Policji Państwowej.

</doc>
<doc id="4202241" url="https://pl.wikipedia.org/wiki?curid=4202241" title="Budleja">
Budleja

Budleja ("Buddleja" L.) – rodzaj roślin należący do rodziny trędownikowatych obejmujący ok. 140 gatunków (dawniej zaliczany też do loganiowatych lub wyodrębniany w monotypową rodzinę budlejowatych). Budleje występują na obu kontynentach amerykańskich, od Utah na północy po południowe krańce Ameryki Południowej, ale w większości w strefie klimatu tropikalnego i subtropikalnego w Ameryce Południowej i Środkowej. Poza tym liczne gatunki rosną we wschodniej Azji (od Indii i Nepalu po Japonię), obecne są też w południowej Afryce, w tym na Madagaskarze. Rosną najczęściej na terenach skalistych, na zboczach i klifach, na żwirowych aluwiach, często na porębach i obrzeżach lasów. Wiele gatunków należy do ulubionych źródeł nektaru dla motyli, ale zapylane są także przez inne owady i kolibry. Niektóre budleje uprawiane są jako rośliny ozdobne, przy czym nierzadko dziczeją i stają się inwazyjne. W klimacie umiarkowanym najbardziej rozpowszechniona w uprawie jest budleja Davida, łatwo rozprzestrzeniająca się na terenach zaburzonych i gruzowiskach (szybko opanowała np. zburzone w czasie II wojny światowej dzielnice Londynu czy Szczecina). W niektórych częściach Stanów Zjednoczonych uprawa budlei Davida została zakazana. Afrykańska budleja szałwiolistna jest ważnym źródłem drewna. Nazwa rodzaju upamiętnia Adama Buddle'a – angielskiego botanika.
Systematyka.
Rodzaj, czasem rozbijany na kilka innych ("Chilianthus" Burchell, "Emorya" Torrey, "Gomphostigma" Turczanowicz, "Nicodemia" Tenore) w różnych systemach klasyfikacyjnych był zwykle wyodrębniany w rodzinę "Buddlejaceae" lub włączany do loganiowatych "Loganiaceae". Badania molekularne wykazały, że rodzaj stanowi jedną z linii rozwojowych trędownikowatych "Scrophulariaceae". W obrębie rodziny włączany jest do monotypowego plemienia "Buddlejeae" Bartling, wskazywanego jako grupa siostrzana dla kladu obejmującego plemiona "Limoselleae" i "Scrophularieae".

</doc>
<doc id="4202242" url="https://pl.wikipedia.org/wiki?curid=4202242" title="Buddleja">
Buddleja



</doc>
<doc id="4202244" url="https://pl.wikipedia.org/wiki?curid=4202244" title="Australia/New Zealand Cup w biegach narciarskich 2010">
Australia/New Zealand Cup w biegach narciarskich 2010

Australia/New Zealand Cup w biegach narciarskich 2010 – kolejna edycja tego cyklu zawodów, zaliczana do Pucharu Kontynentalnego.

</doc>
<doc id="4202246" url="https://pl.wikipedia.org/wiki?curid=4202246" title="Tomasz Zdzikot">
Tomasz Zdzikot

Tomasz Władysław Zdzikot (ur. 2 listopada 1979 w Warszawie) – polski prawnik i samorządowiec, radca prawny, w latach 2015–2017 podsekretarz stanu, a w latach 2017–2018 sekretarz stanu w Ministerstwie Spraw Wewnętrznych i Administracji, następnie w latach 2018–2020 sekretarz stanu w Ministerstwie Obrony Narodowej, w latach 2020–2022 prezes Poczty Polskiej, od 2022 prezes zarządu KGHM Polska Miedź.
Życiorys.
Absolwent Wydziału Prawa i Administracji Uniwersytetu Kardynała Stefana Wyszyńskiego. W czasie studiów należał do Niezależnego Zrzeszenia Studentów. Ukończył studia doktoranckie w Instytucie Nauk Prawnych Polskiej Akademii Nauk, jak również studia podyplomowe z zakresu europeistyki (Instytut Politologii UKSW), samorządu terytorialnego i rozwoju terytorialnego (Uniwersytet Warszawski), zarządzania w administracji publicznej oraz zarządzania nieruchomościami (dwa ostatnie Akademia Leona Koźmińskiego w Warszawie). Zdał także egzamin dla kandydatów na członków rad nadzorczych spółek Skarbu Państwa. Uzyskał uprawnienia radcy prawnego, specjalizuje się w zakresie prawa administracyjnego i medialnego.
Od 2003 do 2005 był doradcą zastępcy prezydenta Warszawy Sławomira Skrzypka. W 2006 objął stanowisko zastępcy burmistrza dzielnicy Śródmieście. W latach 2007–2008 był wiceprezesem zarządu spółki akcyjnej Centrum Bankowo-Finansowe „Nowy Świat”, następnie od 2008 m.in. wicedyrektorem Departamentu Prawnego Biura Krajowej Rady Radiofonii i Telewizji.
W 2006 po raz pierwszy wybrany do Rady m.st. Warszawy z listy Prawa i Sprawiedliwości. W 2010 uzyskał reelekcję, od 2010 do 2014 zasiadając na stanowisku wiceprzewodniczącego Komisji Ładu Przestrzennego. W 2014 uzyskał mandat radnego sejmiku mazowieckiego; w wyborach samorządowych w 2018 z powodzeniem ubiegał się o reelekcję (zrezygnował z mandatu w 2021).
18 listopada 2015 został podsekretarzem stanu w Ministerstwie Spraw Wewnętrznych i Administracji, 25 października 2017 awansowany na stanowisko sekretarza stanu w tym samym ministerstwie oraz powołany na pełnomocnika rządu ds. przygotowania organów administracji państwowej do współpracy z Systemem Informacyjnym Schengen i Wizowym Systemem Informacyjnym. 15 stycznia 2018 powołany na stanowisko sekretarza stanu w Ministerstwie Obrony Narodowej, pozostając współpracownikiem Mariusza Błaszczaka, któremu podlegał w MSWiA. W styczniu 2019 został nadto pełnomocnikiem ministra do spraw bezpieczeństwa cyberprzestrzeni.
3 kwietnia 2020 został członkiem rady nadzorczej i pełniącym obowiązki prezesa Poczty Polskiej, w związku z czym zrezygnował z pracy w ministerstwie. 15 czerwca tego samego roku został prezesem tej instytucji. W grudniu 2021 powołany w skład Rady ds. Bezpieczeństwa i Obronności działającej w ramach Narodowej Rady Rozwoju. W sierpniu 2022 odszedł z funkcji w Poczcie Polskiej, został wówczas wiceprezesem zarządu w koncernie KGHM Polska Miedź, a w listopadzie tegoż roku objął funkcję prezesa zarządu tego przedsiębiorstwa.

</doc>
<doc id="4202247" url="https://pl.wikipedia.org/wiki?curid=4202247" title="Monety lokalne i lenne Księstwa Kurlandii i Semigalii">
Monety lokalne i lenne Księstwa Kurlandii i Semigalii



</doc>
<doc id="4202254" url="https://pl.wikipedia.org/wiki?curid=4202254" title="Dika Mem">
Dika Mem

Dika Mem (ur. 31 sierpnia 1997 w Paryżu) – francuski piłkarz ręczny, prawy rozgrywający, od 2016 zawodnik FC Barcelona.
Reprezentant Francji, złoty medalista mistrzostw świata we Francji (2017), brązowy medalista mistrzostw Europy w Chorwacji (2018).
Kariera sportowa.
Treningi rozpoczął w wieku 13 lat. Był zawodnikiem CSM Eaubonne i Saint-Gratien/Sannois. W sezonie 2015/2016 występował w Tremblay-en-France HB, w którego barwach rozegrał we francuskiej ekstraklasie 25 meczów i rzucił 93 bramki. W 2016 przeszedł do FC Barcelona, z którą podpisał sześcioletni kontrakt. Z katalońskim zespołem wywalczył m.in. mistrzostwo Hiszpanii i Puchar Hiszpanii, a w 2017 zwyciężył w Super Globe (w trzech meczach rzucił 12 goli). W sezonie 2016/2017 zadebiutował w Lidze Mistrzów.
W 2014 zdobył mistrzostwo Europy U-18 – podczas turnieju, który odbył się w Polsce, wystąpił w siedmiu meczach i rzucił 20 bramek (miał także 18 asyst). W 2015 wywalczył złoty medal mistrzostw świata U-19 w Rosji, w których rzucił 28 goli i zanotował osiem asyst. W 2016 zdobył brązowy medal mistrzostw Europy U-20 w Danii, podczas których rzucił 35 bramek i otrzymał nagrodę dla najlepszego prawego rozgrywającego turnieju. W 2017 wywalczył brązowy medal mistrzostw świata U-21 w Algierii, w których zdobył 38 goli i został wybrany najlepszym prawym rozgrywającym turnieju.
W 2017 z reprezentacją Francji seniorów zdobył mistrzostwo świata – w turnieju, który odbył się we Francji, wystąpił w sześciu meczach i rzucił dwie bramki. W 2018 wywalczył brązowy medal mistrzostw Europy w Chorwacji, podczas których zagrał w siedmiu spotkaniach i zdobył 22 bramki (miał też siedem asyst). Rok później na mistrzostwach świata w Niemczech i Danii wygrał w meczu o trzecie miejsce z reprezentacją Niemiec 26:26, zdobywając brązowy medal.

</doc>
<doc id="4202255" url="https://pl.wikipedia.org/wiki?curid=4202255" title="Zabibe">
Zabibe

Zabibe (2 połowa VIII w. p.n.e.) – arabska królowa wzmiankowana w jednej z inskrypcji asyryjskiego krola Tiglat-Pilesera III (744-727 p.n.e.). Inskrypcja ta wymienia ją pośród władców, którzy w 738 r. p.n.e. mieli złożyć Tiglat-Pileserowi III trybut.

</doc>
<doc id="4202261" url="https://pl.wikipedia.org/wiki?curid=4202261" title="Dekanat lidzki">
Dekanat lidzki

Dekanat lidzki – jeden z pięciu dekanatów wchodzących w skład eparchii lidzkiej Egzarchatu Białoruskiego Patriarchatu Moskiewskiego.

</doc>
<doc id="4202266" url="https://pl.wikipedia.org/wiki?curid=4202266" title="Dmitrij Smirnow (generał)">
Dmitrij Smirnow (generał)

Dmitrij Iwanowicz Smirnow (ros. Дмитрий Иванович Смирнов, ur. we wsi Klimowo w guberni kostromskiej, zm. 17 marca 1975 w Moskwie) – radziecki generał porucznik, Bohater Związku Radzieckiego (1944).
Życiorys.
Po ukończeniu szkoły pracował jako malarz pokojowy w Moskwie, 1918–1920 był rolnikiem w rodzinnej wsi, od marca 1920 służył w Armii Czerwonej w Moskiewskim Okręgu Wojskowym, we wrześniu 1922 skończył kursy piechoty we Władykaukazie. Brał udział w walkach ze zbrojnymi ugrupowaniami antykomunistycznymi w Czeczenii, później był oficerem w Północnokaukaskim Okręgu Wojskowym, w 1925 eksternistycznie ukończył szkołę piechoty we Władykaukazie, a w 1929 kursy „Wystrieł” i został instruktorem tych kursów i następnie dowódcą kompanii szkolnej w Moskiewskim Okręgu Wojskowym. W 1936 ukończył Akademię Wojskową im. Frunzego, potem pracował w sztabie Zabajkalskiego Okręgu Wojskowego, a w latach 1938–1940 w Wydziale Operacyjnym Sztabu Generalnego Armii Czerwonej, od maja do września 1939 uczestniczył w bitwie nad Chałchin-Goł jako przedstawiciel Sztabu Generalnego. Od lutego 1940 do grudnia 1941 był starszym pomocnikiem szefa Wydziału Dalekowschodniego Zarządu Operacyjnego Sztabu Generalnego Armii Czerwonej, od czerwca 1940 do października 1941 był komenderowany służbowo do MRL i okupowanego Harbinu (Chiny), w grudniu 1941 objął dowództwo 122 Brygady Piechoty w Nadwołżańskim Okręgu Wojskowym.
Od maja 1942 walczył w wojnie z Niemcami, w tym od października 1942 do grudnia 1943 jako dowódca 73 Dywizji Piechoty na Froncie Briańskim, Centralnym i Białoruskim, uczestniczył w walkach pod Jelcem i w operacji orłowskiej, czernihowsko-prypeckiej i homelsko-rzeczyckiej. Od grudnia 1943 do maja 1945 dowodził 121 Korpusem Piechoty na Froncie Białoruskim, 1 i 2 Białoruskim, brał udział w operacji mohylewskiej, mińskiej, białostockiej, wschodniopruskiej, pomorskiej i berlińskiej, szczególnie wyróżnił się podczas operacji mohylewskiej, gdy 24 czerwca 1944 przełamał silną niemiecką obronę w rejonie Czausów, sforsował Pronię i uchwycił przyczółek na jej prawym brzegu. Później brał udział w wyzwalaniu Osowca i Gdańska i zdobywaniu Garzu i Lychena. Od sierpnia 1945 do kwietnia 1945 był zastępcą komendanta radzieckiego sektora okupacyjnego Berlina, w latach 1946–1948 starszym inspektorem w Głównej Inspekcji Wojsk Lądowych i Głównej Inspekcji Sił Zbrojnych ZSRR, później pracował w Akademii Wojskowej im. Frunzego, a od stycznia 1952 do października 1953 był szefem sztabu-I zastępcą dowódcy Białomorskiego Okręgu Wojskowego. Od listopada 1953 do października 1957 był komenderowany do Rumunii jako główny doradca wojskowy (listopad 1953 – listopad 1955) i wojskowy doradca ministra sił zbrojnych Rumunii (listopad 1955 – październik 1957), jednocześnie od listopada 1953 do stycznia 1955 był attaché wojskowym przy Ambasadzie ZSRR w Rumunii, 1957–1960 ponownie pracował w Akademii Wojskowej im. Frunzego, w maju 1960 zakończył służbę wojskową.
Odznaczenia.
I inne.

</doc>
<doc id="4202268" url="https://pl.wikipedia.org/wiki?curid=4202268" title="Leeds United A.F.C.">
Leeds United A.F.C.



</doc>
<doc id="4202272" url="https://pl.wikipedia.org/wiki?curid=4202272" title="Polish Bible Student Association">
Polish Bible Student Association



</doc>
<doc id="4202273" url="https://pl.wikipedia.org/wiki?curid=4202273" title="Dekanat ostrowiecki">
Dekanat ostrowiecki

Dekanat ostrowiecki – jeden z pięciu dekanatów wchodzących w skład eparchii lidzkiej Egzarchatu Białoruskiego Patriarchatu Moskiewskiego.

</doc>
<doc id="4202276" url="https://pl.wikipedia.org/wiki?curid=4202276" title="Nikołaj Uszakow">
Nikołaj Uszakow

Nikołaj Grigorjewicz Uszakow (ros. Николай Григорьевич Ушаков, ur. w Kuźniecku, zm. 9 sierpnia 1968 w Moskwie) – radziecki wojskowy, generał major artylerii, Bohater Związku Radzieckiego (1945).
Życiorys.
Skończył 7 klas, od 1919 służył w Armii Czerwonej, uczestniczył w wojnie domowej, w 1923 ukończył szkołę artylerii w Tomsku, w 1931 szkołę piechoty, a w 1933 kursy doskonalenia kadry dowódczej. 
Od 1 września 1942 walczył z Niemcami, kolejno na Froncie Stalingradzkim, Dońskim, Centralnym, Białoruskim i 1 Białoruskim jako dowódca pułku artyleryjskiego i dowódcy brygady, brał udział w bitwie pod Stalingradem, pod Kurskiem, wyzwoleniu prawobrzeżnej Ukrainy i Białorusi oraz w operacji wiślańsko-odrzańskiej, m.in. w walkach na odcinku Rudki-Szlachecki Las k. Zwolenia (14 stycznia 1945), opanowywaniu Kalisza (23 stycznia 1943) i w rejonie Frankfurtu nad Odrą (2 lutego 1945) jako dowódca 35 Brygady 1 Frontu Białoruskiego w stopniu pułkownika. 
W 1954 ukończył kursy przy Wyższej Oficerskiej Szkole Artylerii, w 1962 zakończył służbę.
Odznaczenia.
I inne.

</doc>
<doc id="4202278" url="https://pl.wikipedia.org/wiki?curid=4202278" title="Eastern Europe Cup w biegach narciarskich 2010/2011">
Eastern Europe Cup w biegach narciarskich 2010/2011

Eastern Europe Cup w biegach narciarskich 2010/2011 – kolejna edycja tego cyklu zawodów, zaliczana do Pucharu Kontynentalnego.

</doc>
<doc id="4202282" url="https://pl.wikipedia.org/wiki?curid=4202282" title="Dekanat oszmiański">
Dekanat oszmiański

Dekanat oszmiański – jeden z pięciu dekanatów wchodzących w skład eparchii lidzkiej Egzarchatu Białoruskiego Patriarchatu Moskiewskiego. 

</doc>
<doc id="4202284" url="https://pl.wikipedia.org/wiki?curid=4202284" title="Harpiogłów mniejszy">
Harpiogłów mniejszy

Harpiogłów mniejszy, harpiogłów większy ("Harpiocephalus harpia") – gatunek ssaka z podrodziny tubonosów (Murininae) w obrębie rodziny mroczkowatych (Vespertilionidae).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1840 roku holenderski zoolog Coenraad Jacob Temminck nadając mu nazwę "Vespertilio harpia". Holotyp pochodził z południowo-wschodniej strony góry Gede, w zachodniej części Jawy, w Indonezji. Jedyny przedstawiciel rodzaju harpiogłów ("Harpiocephalus") którego nazwał w 1842 roku angielski zoolog John Edward Gray. 
Genetycznie "Harpiocephalus" wydaje się być taksonem siostrzanym w stosunku do reszty Murininae lub osadzonym w "Murina" i spokrewnionym z "M. kontumensis" lub "M. leucogaster" i "M. shuipuensis"; dokładne umiejscowienie tego taksony jest niepewne. Forma "mordax" jest synonimem; czasami jest traktowana jako odrębny gatunek w oparciu o różną wielkość czaszki, ale ta różnica w rzeczywistości reprezentuje dymorfizm płciowy, przy czym nazwa "mordax" stosowana była w odniesieniu do większych samic. Autorzy "Illustrated Checklist of the Mammals of the World" rozpoznają cztery podgatunki. Podstawowe dane taksonomiczne podgatunków (oprócz nominatywnego) przedstawia poniższa tabelka:
Zasięg występowania.
Harpiogłów mniejszy występujące w południowej i południowo-wschodniej Azji zamieszkując w zależności od podgatunku:
Populacja występująca na Tajwanie, nie została przypisana do żadnego podgatunku.
Morfologia.
Długość ciała (bez ogona) 57–75 mm, długość ogona 40–50 mm, długość ucha 15–18 mm, długość tylnej stopy 10–14 mm, długość przedramienia 44–54,9 mm; masa ciała 12–30,2 g. Samice są wyraźnie większe i cięższe od samców. Wzór zębowy: I formula_1 C formula_2 P formula_3 M formula_4 = 34. Kariotyp wynosi 2n = 44 i FN = 52 w Wietnamie, Tajwanie i Guangdong, w Chińskiej Republice Ludowaj i najwyraźniej 2n = 40 w Tajlandii.

</doc>
<doc id="4202285" url="https://pl.wikipedia.org/wiki?curid=4202285" title="Harpiocephalus">
Harpiocephalus



</doc>
<doc id="4202288" url="https://pl.wikipedia.org/wiki?curid=4202288" title="Janusz Grabowski (koszykarz)">
Janusz Grabowski (koszykarz)

Janusz Grabowski (ur. 1953) – polski koszykarz, występujący na pozycji obrońcy, medalista mistrzostw Polski, po zakończeniu kariery zawodniczej – trener koszykarski.

</doc>
<doc id="4202290" url="https://pl.wikipedia.org/wiki?curid=4202290" title="Aleksandr Kononow">
Aleksandr Kononow

Aleksandr Fiodorowicz Kononow (ros. Александр Фёдорович Кононов, ur. 12 września 1925 w miejscowości Wisino-Utkinsk w obwodzie swierdłowskim, zm. 29 listopada 2006 w Niżnym Tagile) – radziecki wojskowy, Bohater Związku Radzieckiego (1945).
Życiorys.
Urodził się w rodzinie robotniczej. Skończył 4 klasy, pracował m.in. jako pomocnik traktorzysty i traktorzysta, od czerwca 1943 służył w Armii Czerwonej w Swierdłowsku i Niżnym Tagile, w grudniu 1943 został skierowany na front. Od stycznia 1944 walczył w wojnie z Niemcami na 2 Front Ukraiński, później 2 Białoruskim, brał udział w operacji korsuń-szewczenkowskiej, humańsko-botoszańskiej, brzesko-lubelskiej, warszawsko-poznańskiej, pomorskiej i berlińskiej, w wyzwalaniu Lublina, Dęblina, Magnuszewa i Warszawy, 15-16 stycznia 1945 walcząc w składzie 47 Gwardyjskiej Brygady Pancernej 9 Gwardyjskiego Korpusu Pancernego 2 Gwardyjskiej Armii Pancernej 1 Frontu Białoruskiego w stopniu starszego sierżanta wyróżnił się podczas walk o Grójec i Żyrardów. Po wojnie służył w Grupie Wojsk Radzieckich w Niemczech, w 1947 został członkiem WKP(b), w czerwcu 1950 w stopniu starszyny został zdemobilizowany. 3 sierpnia 1995 otrzymał honorowe obywatelstwo Niżnego Tagiłu.
Odznaczenia.
I inne.

</doc>
<doc id="4202293" url="https://pl.wikipedia.org/wiki?curid=4202293" title="Far East Cup w biegach narciarskich 2010/2011">
Far East Cup w biegach narciarskich 2010/2011

Far East Cup w biegach narciarskich 2010/2011 – kolejna edycja tego cyklu zawodów, zaliczana do Pucharu Kontynentalnego.

</doc>
<doc id="4202296" url="https://pl.wikipedia.org/wiki?curid=4202296" title="Andrzej Janicki (koszykarz)">
Andrzej Janicki (koszykarz)

Andrzej Janicki (ur. 1956) – polski koszykarz, występujący na pozycji obrońcy, medalista mistrzostw Polski.

</doc>
<doc id="4202297" url="https://pl.wikipedia.org/wiki?curid=4202297" title="José Luis Henao Cadavid">
José Luis Henao Cadavid

José Luis Henao Cadavid (ur. 7 kwietnia 1954 w Andes) – kolumbijski duchowny rzymskokatolicki, od 2015 biskup Líbano–Honda.
Życiorys.
Święcenia kapłańskie przyjął 15 grudnia 1979 i został inkardynowany do diecezji Jericó. Pracował głównie jako duszpasterz parafialny, był także m.in. rektorem niższego i wyższego seminarium, delegatem biskupim ds. duszpasterstwa społecznego i apostolstwa świeckich, a także (w latach 1998–2005) wikariuszem biskupim ds. duszpasterskich.
17 października 2015 otrzymał nominację na biskupa Líbano–Honda. Sakry biskupiej udzielił mu 21 listopada 2015 abp Ettore Balestrero.

</doc>
<doc id="4202299" url="https://pl.wikipedia.org/wiki?curid=4202299" title="Trąbkonos">
Trąbkonos

Trąbkonos ("Harpiola") – rodzaj ssaka z podrodziny tubonosów (Murininae) w rodzinie mroczkowatych (Vespertilionidae).
Zasięg występowania.
Rodzaj obejmuje gatunki występujące w północnych i północno-wschodnich Indiach, północno-zachodnim i środkowym Wietnamie oraz na Tajwanie.
Morfologia.
Długość ciała (bez ogona) 43–53 mm, długość ogona 24,5–36 mm, długość ucha 12,1–15 mm, długość tylnej stopy 5,8–8,1 mm, długość przedramienia 30–37,3 mm; masa ciała 3,4–8 g.
Systematyka.
Etymologia.
"Harpiola": rodzaj "Harpyia" (rurkonos); łac. przyrostek zdrabniający "-ola".
Podział systematyczny.
Do rodzaju należą następujące gatunki:

</doc>
<doc id="4202301" url="https://pl.wikipedia.org/wiki?curid=4202301" title="Harpiola">
Harpiola



</doc>
<doc id="4202302" url="https://pl.wikipedia.org/wiki?curid=4202302" title="Ryszard Krajewski (koszykarz)">
Ryszard Krajewski (koszykarz)

Ryszard Krajewski (ur. 1952) – polski koszykarz, występujący na pozycji środkowego, medalista mistrzostw Polski.

</doc>
<doc id="4202303" url="https://pl.wikipedia.org/wiki?curid=4202303" title="Noram Cup w biegach narciarskich 2010/2011">
Noram Cup w biegach narciarskich 2010/2011

Noram Cup w biegach narciarskich 2010/2011 – kolejna edycja tego cyklu zawodów, zaliczana do Pucharu Kontynentalnego.

</doc>
<doc id="4202305" url="https://pl.wikipedia.org/wiki?curid=4202305" title="Antoni Szwed">
Antoni Szwed

Antoni Szwed – polski filozof, doktor habilitowany nauk humanistycznych, profesor nadzwyczajny Uniwersytetu Pedagogicznego im. Komisji Edukacji Narodowej w Krakowie, specjalista w zakresie etyki, filozofii człowieka, filozofii religii, metafizyki i ontologii.
Życiorys.
W 1979 uzyskał tytuł magistra fizyki w Uniwersytecie Jagiellońskim w Krakowie a w 1983 magistra filozofii w zakresie etyki w Katolickim Uniwersytecie Lubelskim. Na podstawie rozprawy pt. "Wolność a prawda egzystencji w myśli S. Kierkegaarda" napisanej pod kierunkiem Jerzego Gałkowskiego uzyskał w 1988 na KUL stopień naukowy doktora. W latach 1983-1995 był w Papieskiej Akademii Teologicznej w Krakowie adiunktem w kierowanej przez ks. Józefa Tischnera Katedrze Filozofii Człowieka. W latach 1995-2005 był zatrudniony w korporacji międzynarodowej, zaś w latach 1998-2008 zajmował się tłumaczeniami dzieł naukowych. W 2010 rozpoczął pracę w Uniwersytecie Pedagogicznym w Krakowie. W 2012 na Wydziale Filozoficznym Uniwersytetu Papieskiego Jana Pawła II uzyskał stopień naukowy doktora habilitowanego nauk humanistycznych w zakresie filozofii na podstawie dorobku naukowego oraz rozprawy pt. "Rozum wobec chrześcijańskiego Objawienia. Kant, Hegel, Kierkegaard". W 2014 został profesorem nadzwyczajnym Uniwersytetu Pedagogicznego w Krakowie. Objął stanowisko kierownika Katedry Ontologii i Metafizyki na tej uczelni

</doc>
<doc id="4202309" url="https://pl.wikipedia.org/wiki?curid=4202309" title="Wasilij Kriuczkow">
Wasilij Kriuczkow

Wasilij Jegorowicz Kriuczkow (ros. Василий Егорович Крючков, ur. 22 października 1921 we wsi Zaokskoje w guberni riazańskiej, zm. 2 stycznia 1985 w Mińsku) – radziecki lotnik wojskowy, Bohater Związku Radzieckiego (1946).
Życiorys.
Do 1937 skończył 7 klas szkoły, a w 1939 zawodową szkołę kolejową w Riazaniu, pracował jako ślusarz w Riazaniu, od kwietnia 1940 służył w Armii Czerwonej. W styczniu 1942 ukończył wojskową lotniczą szkołę pilotów w Batajsku, był lotnikiem w pułku lotnictwa myśliwskiego w Zakaukaskim Okręgu Wojskowym, od maja 1942 walczył w wojnie z Niemcami jako lotnik i dowódca klucza 821 pułku lotnictwa myśliwskiego, a od grudnia 1942 do maja 1945 dowódca klucza, zastępca dowódcy i dowódca eskadry 249 pułku lotnictwa myśliwskiego/163 gwardyjskiego pułku lotnictwa myśliwskiego na Froncie Zakaukaskim i Północno-Kaukaskim, w składzie Samodzielnej Armii Nadmorskiej, na 4 Froncie Ukraińskim i 2 Białoruskim, w 1943 został lekko ranny. Uczestniczył w obronie Krymu, bitwie o Kaukaz, operacji noworosyjsko-tamańskiej, kerczeńsko-eltigeńskiej, krymskiej, mohylewskiej, białostockiej, osowieckiej, pomorskiej i berlińskiej. Jako dowódca eskadry 163 gwardyjskiego pułku lotnictwa myśliwskiego 229 Dywizji Lotnictwa Myśliwskiego 4 Armii Powietrznej wykonał 572 loty bojowe, w 117 walkach powietrznych strącił osobiście 10 i w składzie grupy 7 samolotów wroga. Po wojnie do stycznia 1946 dowodził eskadrą w Północnej Grupie Wojsk w Polsce, w listopadzie 1946 ukończył kursy dowódców eskadr w wyższej lotniczej szkole oficerskiej w Lipiecku, później był dowódcą eskadry, pomocnikiem dowódcy i dowódcą pułku lotniczego w Północnej Grupie Wojsk, 1955-1958 był pomocnikiem szefa sztabu 37 Armii Powietrznej w Północnej Grupie Wojsk. W latach 1958-1964 pracował w sztabie 26 Armii Powietrznej w Białoruskim Okręgu Wojskowym, 1964-1971 służył w Grupie Wojsk Radzieckich w Niemczech, w listopadzie 1971 zakończył służbę w stopniu pułkownika.
Odznaczenia.
I inne.

</doc>
<doc id="4202312" url="https://pl.wikipedia.org/wiki?curid=4202312" title="Scandinavian Cup w biegach narciarskich 2010/2011">
Scandinavian Cup w biegach narciarskich 2010/2011

Scandinavian Cup w biegach narciarskich 2010/2011 – kolejna edycja tego cyklu zawodów, zaliczana do Pucharu Kontynentalnego.

</doc>
<doc id="4202314" url="https://pl.wikipedia.org/wiki?curid=4202314" title="Astrid Oeyre Slind">
Astrid Oeyre Slind



</doc>
<doc id="4202315" url="https://pl.wikipedia.org/wiki?curid=4202315" title="Dekanat smorgoński">
Dekanat smorgoński

Dekanat smorgoński – jeden z pięciu dekanatów wchodzących w skład eparchii lidzkiej Egzarchatu Białoruskiego Patriarchatu Moskiewskiego.

</doc>
<doc id="4202322" url="https://pl.wikipedia.org/wiki?curid=4202322" title="Szabla wz. 1919">
Szabla wz. 1919

Szabla wz. 1919 – polska szabla używana w Wojsku Polskim II Rzeczypospolitej.
Szabla wz. 1919 „Krechowiacka” uznawana jest za formę przejściową szabli polskiej między wzorami 1917 a 1921. Powstała w roku 1919 bądź w 1920 na zamówienie grupy oficerów 1 pułku Ułanów Krechowieckich. Stosowana była również w 10 pułku Ułanów Litewskich, 11 pułku Ułanów Legionowych i w Pułku Jazdy Tatarskiej. Ze względu na ich duże podobieństwo do szabel wz. 1921, szable krechowiackie obowiązywały w tych pułkach aż po 1935. 
Opis szabli.
Nie zachował się przepis normujący wygląd i konstrukcję tej szabli. Jedna z zachowanych szabel znajdująca się w zbiorach Muzeum Wojska Polskiego w Warszawie należała do porucznika Mikołaja Wisznickiego i jest opisana w sposób następujący: 
&lt;br&gt;"„Długość w pochwie 1015 mm, bez pochwy 975 mm. Ciężar w pochwie 1420 g, bez pochwy 840 g. Głownia o płazach szlifowanych w trzy dość szerokie bruzdy, biegnące od nasady do obosiecznego pióra (szlif zbliżony do stosowanego w szablach rosyjskich). Na nasadzie głowni po stronie wewnętrznej wybita cecha wytwórcy: 2 skrzyżowane miecze z wkomponowanymi dużymi literami ZZW. Na grzbiecie zastawy ryty napis: I PUŁK UŁANÓW KRECHOWIECKICH. Rękojeść z jelcem mosiężnym, jednokabłąkowym. Kabłąk jelca zgięty u dołu pod kątem prostym, u góry przechodzi łagodnym lukiem ku głowicy, z którą połączony jest zamkiem zaczepowym; w górnej części kabłąka ślad przecięcia spojonego miedzią i wzmocnionego klinem mosiężnym (na tzw. obce pióro). Prawdopodobnie rękojeść została skrócona na życzenie właściciela [...]. Krzyż jelca w środkowej partii rozszerzony. Wąsy płaskie z owalnymi końcami, dł. 59 mm. Tylne ramię jelca lekko zagięte ku dołowi, ze spłaszczoną łezką. Głowica z owalnym kapturkiem którego górna część została do dolnej przylutowana miedzią. W szczycie kapturka otwór, w którym zamocowany jest trzpień głowni mosiężną okrągłą nakrętką z dwoma otworkami do odpowiedniego klucza. Na kapturku przylutowany srebrny orzeł w koronie, na tarczy Amazonek, z dodatkową tarczką pośrodku. Kapturek przechodzi w warkocz umocowany w tylnym ramieniu, w specjalnie wyrobionym gnieździe [...]. Uchwyt umocowany dwoma mosiężnymi nitami, przechodzącymi przez trzpień głowni. Przy rękojeści temblak ze srebrnego galonu z karmazynowymi wypustkami i chwastem ze srebrnej nici. Pochwa niklowana, kołnierz szyjki profilowany, mocowany na wcisk. Ryfki z ruchomymi kółkami nośnymi, górna ryfka w odległości 67 mm od kołnierza, dolna 152 mm od górnej. Ostroga nierównoramienna, przednie ramię znacznie dłuższe od tylnego. Przy pochwie żabka z ciemnobrązowej skóry, z mosiężnymi klamerkami i kółkami, karabińczyki stalowe, niklowane”"

</doc>
<doc id="4202327" url="https://pl.wikipedia.org/wiki?curid=4202327" title="Jan Machoń">
Jan Machoń

Jan Machoń (ur. 1950, zm. sierpień 2020) – polski koszykarz, występujący na pozycji skrzydłowego, medalista mistrzostw Polski.

</doc>
<doc id="4202328" url="https://pl.wikipedia.org/wiki?curid=4202328" title="There’s Nothing Holdin’ Me Back">
There’s Nothing Holdin’ Me Back

There’s Nothing Holdin’ Me Back – trzeci singel kanadyjskiego piosenkarza Shawna Mendesa, promujący jego drugi album studyjny, zatytułowany "Illuminate". Singel został wydany 20 kwietnia 2017 roku. Twórcami tekstu utworu są Shawn Mendes, Teddy Geiger, Geoff Warburton oraz Scott Harris, natomiast jego produkcją zajęli się Geiger i Andrew Maury.
„There’s Nothing Holdin’ Me Back” jest utrzymany w stylu muzyki pop-rock. Singel był notowany na 6. miejscu na liście najlepiej sprzedających się singli w Kanadzie.
Teledysk.
Teledysk do singla został opublikowany 20 czerwca 2017 roku. Klip został nakręcony w Paryżu, Amsterdamie i Wielkiej Brytanii, a ukazuje Mendesa, który z uwielbieniem i zainteresowaniem patrzy na swoją ukochaną (w tej roli Ellie Bamber), która towarzyszy piosenkarzowi w czasie jego światowej trasy koncertowej i wycieczki po Europie.
Wykonania na żywo.
„There’s Nothing Holdin’ Me Back” znajdował się na liście utworów podczas Illuminate World Tour. 9 czerwca 2017 roku, piosenkarz zaprezentował piosenkę w programie "The Graham Norton Show", a dzień później na Summertime Ball 2017 w Capital’s FM 2017. 19 czerwca wystąpił w "The Tonight Show Starring Jimmy Fallon". Następnie wykonał utwór podczas gali MTV Video Music Awards 2017, następnie MTV Europe Music Awards 2017 i American Music Awards 2017.

</doc>
<doc id="4202331" url="https://pl.wikipedia.org/wiki?curid=4202331" title="Bartłomiej Grabski">
Bartłomiej Grabski

Bartłomiej Rafał Grabski (ur. 5 marca 1970 w Warszawie) – polski prawnik, specjalista ds. audytu oraz urzędnik państwowy, w 2007 i ponownie w latach 2015–2018 podsekretarz stanu w Ministerstwie Obrony Narodowej.
Życiorys.
Absolwent Wydziału Dziennikarstwa i Nauk Politycznych oraz Wydziału Prawa i Administracji Uniwersytetu Warszawskiego. Ukończył również studia podyplomowe, w tym Studium Integracji Europejskiej w Krajowej Szkole Administracji Publicznej i École nationale d’administration (2002) i z zakresu rachunkowości finansowej i zarządczej w Szkole Głównej Handlowej. W 2004 roku zdał egzamin na audytora wewnętrznego w Ministerstwie Finansów, rok później został mianowanym urzędnikiem służby cywilnej. Prowadził wykłady z audytu publicznego w administracji publicznej.
Kierował komisją weryfikacyjną w Fundacji Polsko-Niemieckie Pojednanie. Następnie zatrudniony był jako audytor w Urzędzie do Spraw Kombatantów i Osób Represjonowanych, kierując wydziałem kontroli. Następnie kierował zespołem audytowym w Ministerstwie Gospodarki oraz kontrolą i audytem w Kancelarii Prezydenta RP. 12 marca 2007 powołany na szefa Agencji Mienia Wojskowego. Przez 2 miesiące w roku 2007 był podsekretarzem stanu w Ministerstwie Obrony Narodowej. Od 2009 do 2010 był doradcą szefa Biura Bezpieczeństwa Narodowego. Ponownie piastował stanowisko podsekretarza stanu w MON odpowiedzialnego za kadry od 17 listopada 2015 do 11 stycznia 2018.
Żonaty, ma dwoje dzieci.

</doc>
<doc id="4202341" url="https://pl.wikipedia.org/wiki?curid=4202341" title="Slavic Cup w biegach narciarskich 2010/2011">
Slavic Cup w biegach narciarskich 2010/2011

Slavic Cup w biegach narciarskich 2010/2011 – kolejna edycja tego cyklu zawodów, zaliczana do Pucharu Kontynentalnego.
Obrońcami tytułu byli: Katarína Garajová wśród kobiet i Mariusz Michałek wśród mężczyzn.

</doc>
<doc id="4202345" url="https://pl.wikipedia.org/wiki?curid=4202345" title="US Super Tour w biegach narciarskich 2010/2011">
US Super Tour w biegach narciarskich 2010/2011

US Super Tour w biegach narciarskich 2010/2011 – kolejna edycja tego cyklu zawodów, zaliczana do Pucharu Kontynentalnego.

</doc>
<doc id="4202346" url="https://pl.wikipedia.org/wiki?curid=4202346" title="Tubonos">
Tubonos

Tubonos ("Murina") – rodzaj ssaka z podrodziny tubonosów (Murininae) w obrębie rodziny mroczkowatych (Vespertilionidae).
Zasięg występowania.
Rodzaj obejmuje gatunki występujące w południowej, południowo-wschodniej i wschodniej Azji oraz w Australii.
Morfologia.
Długość ciała (bez ogona) 31,5–69,5 mm, długość ogona 22,5–48 mm, długość ucha 8,2–20 mm, długość tylnej stopy 5,1–13,8 mm, długość przedramienia 26,4–47 mm; masa ciała 2,5–12 g.
Systematyka.
Podział systematyczny.
Do rodzaju należą następujące gatunki:

</doc>
<doc id="4202349" url="https://pl.wikipedia.org/wiki?curid=4202349" title="Murina">
Murina



</doc>
<doc id="4202358" url="https://pl.wikipedia.org/wiki?curid=4202358" title="Finlandia na Zimowych Igrzyskach Paraolimpijskich 1998">
Finlandia na Zimowych Igrzyskach Paraolimpijskich 1998

Finlandię na Zimowych Igrzyskach Paraolimpijskich w 1998 roku reprezentowało 21 zawodników (14 mężczyzn i 7 kobiety) w 4 dyscyplinach. Zdobyli oni łącznie 19 medali (w tym 7 złotych), plasując swój kraj na 9. miejscu w klasyfikacji medalowej.
Był to siódmy występ Finlandii na zimowych igrzyskach paraolimpijskich.
Wyniki reprezentacji.
Biathlon.
Objaśnienie kategorii:
Biegi narciarskie.
Objaśnienie kategorii:
Łyżwiarstwo szybkie na siedząco.
Objaśnienie kategorii:
Narciarstwo alpejskie.
Objaśnienie kategorii:

</doc>
<doc id="4202366" url="https://pl.wikipedia.org/wiki?curid=4202366" title="Szabla wz. 1921">
Szabla wz. 1921

Szabla wz. 1921 – polska szabla używana w Wojsku Polskim II Rzeczypospolitej.
Szabla wz. 1921 zatwierdzona została rozkazem nr 280 ministra spraw wojskowych opublikowanym w Dzienniku Rozkazów nr 14 z 12 kwietnia 1921.
Szabla oficerska.
Określono następujący wzór szabli:
Szabla podoficerska.
Szabla podoficerska przeznaczona dla wszystkich rodzajów broni posiadła mosiężną, niklowaną lub polerowaną, rękojeścią, z drewnianym trzonem długości 12 cm lakierowanym na czarno i wymodelowanym w poprzeczne karbowania; jelec długości 12,5 cm, a wąsy 7 cm. Głowica wykonana z polakierowanej stali miała długość 80 cm, szerokość 3,6 cm. Posiadała obosieczne pióro długości 26 cm. Pochwa wykonana była z niklowanej blachy i posiadała jeden pierścień, a na końcu ostrogę. Ciężar szabli z pochwą wynosił 1,5 kg a bez pochwy 0,9 kg.
Szabla szeregowego kawalerii.
Szabla szeregowego kawalerii posiadała polerowany drewniany trzon długości 11 cm, stalową oprawę rękojeści i jelec długości 12-13 cm. Pochwa nie była niklowana. Z powodu złej jakości, po 1930 szable te częściowo wycofano. Do 1939 stanowiły uzbrojenie indywidualne żołnierzy dywizjonów artylerii konnej, pułków artylerii lekkiej, szwadronów Korpusu Ochrony Pogranicza, taborów i „Krakusów” kawalerii dywizyjnej.
Szabla oficerska wz. 1921/1922.
Szabla oficerska dla wszystkich rodzajów broni wz. 1921/1922, wzorowana jest na szabli podoficerskiej wz. 1921. Różniła się od pierwowzoru trzonem rękojeści. Był on powlekany czarną cielęcą skórą, a poprzeczne karbowania wypełnione były splecionym podwójnie mosiężnym drucikiem. Głownia szabli miała 80 cm długości, 3,6 cm szerokości, a obosieczne pióro miało długość 22 cm. Pochwa wykonana była z niklowanej blachy, posiadała dwa pierścienie nośne z ruchomymi koluszkami i ostrogę.

</doc>
<doc id="4202371" url="https://pl.wikipedia.org/wiki?curid=4202371" title="Klasztor Sióstr Sacré Coeur w Polskiej Wsi">
Klasztor Sióstr Sacré Coeur w Polskiej Wsi



</doc>
<doc id="4202373" url="https://pl.wikipedia.org/wiki?curid=4202373" title="Wełniaczki">
Wełniaczki

Wełniaczki (Kerivoulinae) – podrodzina ssaków z rodziny mroczkowatych (Vespertilionidae).
Zasięg występowania.
Podrodzina obejmuje gatunki występujące w Azji, Australii i Afryce.
Systematyka.
Podział systematyczny.
Do podrodziny należą następujące występujące współcześnie rodzaje:
Opisani również wymarły rodzaj z miocenu:

</doc>
<doc id="4202375" url="https://pl.wikipedia.org/wiki?curid=4202375" title="Kerivoulinae">
Kerivoulinae



</doc>
<doc id="4202377" url="https://pl.wikipedia.org/wiki?curid=4202377" title="Kim Il Song">
Kim Il Song



</doc>
<doc id="4202387" url="https://pl.wikipedia.org/wiki?curid=4202387" title="Tebe (moneta)">
Tebe (moneta)

Tebe, Thebe (w języku tswana "tarcza" lub "kropla deszczu") – moneta zdawkowa używana w Botswanie stanowiąca równowartość 1/100 puli.
Zostało wprowadzone wskutek reformy gospodarczej w roku 1976. Aktualnie w obiegu są monety 5, 10, 25 i 50 tebe, w przeszłości wybijano także monety 1 tebe (w latach 1976, 1981, 1983—1985, 1987—1989, 1991) oraz 2 tebe (w 1981 i 1985 roku). Po ich wycofaniu w 1998 w mennicach zmniejszono średnicę nowych monet. Obecnie są one wybijane głównie z niklu, miedzi albo mieszanki stali i mosiądzu.

</doc>
<doc id="4202395" url="https://pl.wikipedia.org/wiki?curid=4202395" title="Werner Krolikowski">
Werner Krolikowski

Werner Krolikowski (ur. 12 marca 1928 w Oels) – niemiecki funkcjonariusz partyjny (SED) i państwowy NRD.
Życiorys.
Urodził się w rodzinie robotniczej. Ukończył szkołę podstawową (1942–1944). Pełnił służbę w jednostce przeciwlotniczej Wehrmachtu (1944–1945). Przeszedł typową karierę działacza partyjno-państwowego w tym kraju, m.in. pełniąc funkcję – pracownika administracyjnego Starostwa Powiatowego w Malchin (1946–1950), po ukończeniu w 1950 okręgowej szkoły partyjnej Meklemburgii ("Landesparteischule Mecklenburg") prac. politycznego i osobistego sekretarza I sekr. Komitetu Okręgowego SED Meklemburgii w Rostocku (1950–1951), prac. kier. wydz. propagandy i agitacji KO Meklemburgii (1952), I sekr. Komitetu Powiatowego SED w Ribnitz-Damgarten (1952), sekr. ds. propagandy i agitacji, II i I sekr. KP SED w Greifswaldzie (1953–1958), sekr. ds. propagandy i agitacji oraz II sekr. KO SED w Rostocku (1958–1960), I sekr. KO SED w Dreźnie (1960-1973), czł. Komitetu Centralnego SED (1963-1989) i czł. Biura Politycznego KC SED (1971-1989), sekr. ds. gospodarki KC SED (1973–1976), I z-ca prezesa Rady Ministrów NRD (1976–1988), sekr. ds. rolnictwa KC SED (1986–1988). Z racji sprawowanych funkcji był „skoszarowany” w partyjno-rządowym osiedlu kierownictwa NRD - Osiedlu Leśnym pod Bernau.
W grudniu 1989 przebywał w areszcie w Berlin-Hohenschönhausen.

</doc>
<doc id="4202398" url="https://pl.wikipedia.org/wiki?curid=4202398" title="Flesz - Gwiazdy&amp;Styl">
Flesz - Gwiazdy&amp;Styl



</doc>
<doc id="4202404" url="https://pl.wikipedia.org/wiki?curid=4202404" title="Nedim Remili">
Nedim Remili

Nedim Remili (ur. 18 lipca 1995 w Créteil) – francuski piłkarz ręczny, prawy rozgrywający, od 2023 zawodnik Veszprém KSE.
Reprezentant Francji, złoty medalista mistrzostw świata we Francji (2017) i najlepszy prawy rozgrywający tego turnieju, brązowy medalista mistrzostw Europy (2018), mistrz olimpijski z Tokio.
Kariera sportowa.
Treningi rozpoczął w wieku 10 lat w US Créteil. W sezonie 2012/2013 zaczął występować w pierwszej drużynie tego zespołu, a w 2013 podpisał z nim profesjonalny kontrakt. W sezonie 2015/2016 rozegrał 23 mecze i rzucił 128 bramek, zajmując 7. miejsce w klasyfikacji najlepszych strzelców francuskiej ekstraklasy; został także wybrany najlepszym prawym rozgrywającym ligi. W 2016 przeszedł do Paris Saint-Germain. Z paryskim zespołem zdobył dwa mistrzostwa Francji, Puchar Francji, dwa Puchary Ligi Francuskiej i Superpuchar Francji. W sezonie 2016/2017, w którym w 19 meczach rzucił 81 bramek, zajął 9. miejsce w klasyfikacji najlepszych strzelców Ligi Mistrzów, a ponadto został wybrany najlepszym młodym graczem rozgrywek. W sezonie 2017/2018 rozegrał w LM 18 spotkań, w których zdobył 80 goli, co dało mu 4. miejsce w klasyfikacji najlepszych strzelców rozgrywek.
W 2012 uczestniczył w mistrzostwach Europy U-18 w Austrii, w których rzucił 17 bramek. W 2014 wystąpił w mistrzostwach Europy U-20 w Austrii.
W reprezentacji Francji zadebiutował 7 stycznia 2016 w meczu z Norwegią. W tym samym miesiącu wystąpił w mistrzostwach Europy w Polsce, w których rozegrał siedem spotkań i zdobył 10 bramek. W 2017 wywalczył mistrzostwo świata – w turnieju, który odbył się we Francji, wystąpił w dziewięciu meczach i rzucił 37 bramek (miał również 13 asyst), a ponadto wybrany został najlepszym prawym rozgrywającym turnieju. W 2018 zdobył brązowy medal mistrzostw Europy w Chorwacji, podczas których zagrał w siedmiu spotkaniach i rzucił 16 goli.
Życie prywatne.
Syn francuskiego piłkarza ręcznego Kamela Remiliego.

</doc>
<doc id="4202406" url="https://pl.wikipedia.org/wiki?curid=4202406" title="FK Badnjevac">
FK Badnjevac

Fudbalski Klub Badnjevac (serb.: Фудбалски Клуб Бадњевац) – serbski klub piłkarski z siedzibą w Badnjevacu, w gminie Batočina (w okręgu szumadijskim). Został utworzony w 1922 roku. Obecnie występuje w Međuopštinskiej lidze (6. poziom serbskich rozgrywek piłkarskich), w grupie Rača-Knić-Batočina. Od 1991 roku klub ponownie występuje w rozgrywkach jako FK Badnjevac, wcześniej w latach 1952–1991 występował w rozgrywkach jako FK Omladinac.
W czasach Federalnej Republiki Jugosławii FK Badnjevac 5 sezonów występował w rozgrywkach Drugiej ligi SR Јugoslavije: 1993/94-97/98.
Stadion.
Klub rozgrywa swoje mecze domowe na stadionie Stadion Badnjevac w Badnjevacu, który może pomieścić 6.000 widzów.
Sezony.
 * W 2011 roku FK Badnjevac wycofał się z rozgrywek Međuopštinskiej ligi w sezonie 2011/12, a od sezonu 2012/13 klub rozpoczął występy w rozgrywkach od najniższego poziomu serbskich rozgrywek piłkarskich.
 ** Z powodu sytuacji epidemicznej związanej z koronawirusem COVID-19 rozgrywki sezonu 2019/2020 zostały zakończone po rozegraniu 13 kolejek.

</doc>
<doc id="4202413" url="https://pl.wikipedia.org/wiki?curid=4202413" title="Puchar Świata kobiet w skokach narciarskich 2017/2018 – Ljubno">
Puchar Świata kobiet w skokach narciarskich 2017/2018 – Ljubno

Piąte zawody a zarazem ostatnie przed ZIO 2018 w ramach Pucharu Świata kobiet w skokach narciarskich 2017/2018 odbyły się w słoweńskiej miejscowości Ljubno. Zawody zostały rozegrane w dniach 27–28 stycznia 2018 roku i były to dwa konkursy indywidualne.
Kwalifikacje do pierwszego konkursu wygrała Niemka Katharina Althaus. Drugie miejsce gorsza o niecałe dwa punkty zajęła Japonka Sara Takanashi. Trzecie miejsce zajęła powracająca do rywalizacji reprezentantka Austrii Daniela Iraschko-Stolz. Liderka klasyfikacji generalnej Maren Lundby zajęła miejsce w drugiej dziesiątce, a konkretniej sklasyfikowana została na miejscu trzynastym. Kwalifikacje rozegrano z dziesiątej, jedenastej i dwunastej belki startowej. Na starcie nie pojawiła się Rumunka Daniela Haralambie. Udział wzięło czterdzieści dziewięć zawodniczek.
Sobotni konkurs indywidualny wygrała szósty raz z rzędu Norweżka Maren Lundby, której odległości w konkursie to kolejno 88,5 i 91,5 metra. Drugie miejsce zajęła nieobecna w Zaō Katharina Althaus. Straciła ona prawie piętnaście punktów do zwycięstwa. Trzecie miejsce na podium wywalczyła Japonka Sara Takanashi z przewagą ledwie sześciu dziesiątych punktu nad czwartą Danielą Iraschko-Stolz. Najlepszą wśród gospodarzy była sklasyfikowana na miejscu szóstym Ema Klinec. Zawody rozegrano z czternastej i piętnastej belki.
Kwalifikacje do drugich zawodów ponownie wygrywa Katharina Althaus. Niemka o ponad osiem punktów wyprzedziła będącą na drugim miejscu Sarę Takanashi. Trzecie miejsce zajęła Maren Lundby. Do kwalifikacji ponownie nie przystąpiła Daniela Haralambie. Kwalifikacje przeprowadzono z szesnastej i piętnastej belki.
Drugi konkurs indywidualny wygrała Daniela Iraschko-Stolz. Przerwała tym samym passę sześciu zwycięstw z rzędu Maren Lundby, która ostatecznie sklasyfikowana była na miejscu drugim. Skład podium uzupełniła zwyciężczyni kwalifikacji Katharina Althaus. Ponownie najlepszą reprezentantką gospodarzy była Ema Klinec, tym razem uplasowana na miejscu dziewiątym. Konkurs został przeprowadzony kolejno z szesnastej i siedemnastej belki startowej.
Jury.
Dyrektorem konkursów podczas zawodów Pucharu Świata kobiet w Ljubnie był Marko Mlakar oraz z ramienia Międzynarodowej Federacji Narciarskiej, dyrektorka zawodów Pucharu Świata Chika Yoshida wraz z asystentem, którym jest Miran Tepeš. Kontrolą sprzętu zajmowała się Agnieszka Baczkowska.

</doc>
<doc id="4202416" url="https://pl.wikipedia.org/wiki?curid=4202416" title="Vilmos Nyúl">
Vilmos Nyúl

Vilmos Nyúl (ur. 13 listopada 1901 w Budapeszcie, zm. 31 października 1953 lub w 1977 tamże) – węgierski piłkarz i trener piłkarski, trzykrotny reprezentant kraju. W 1934 trener Wisły Kraków. Młodszy brat Ferenca, również piłkarza.
Jako zawodnik występował w MTK Budapest. Wisłę trenował od kwietnia do listopada 1934. W tym sezonie Wisła zajęła trzecie miejsce.

</doc>
<doc id="4202417" url="https://pl.wikipedia.org/wiki?curid=4202417" title="Wzory">
Wzory



</doc>
<doc id="4202420" url="https://pl.wikipedia.org/wiki?curid=4202420" title="Egipskie hieroglify – określniki i ideogramy">
Egipskie hieroglify – określniki i ideogramy

Określniki ("determinatywy") i ideogramy ("logogramy") – grupa znaków hieroglificznych komunikujących czytelnika o jakie znaczenie lub sens danego słowa chodzi. Były zawsze pisane na końcu i "wizualnie" uzupełniały znaczenie fonetyczne słów.
W języku staroegipskim istnieje ogromna grupa słów, które w zapisie transliteracyjnym – w sensie fonetycznym – "wyglądają" zupełnie identycznie, ale posiadają różne lub sprzeczne ze sobą znaczenia. Dlatego ta grupa znaków decydowała dokładnie i precyzowała opisywane rzeczy, zdarzenia oraz czynności.
Ideogramy.
Ideogram – w najprostszej formie – to pojedynczy hieroglif reprezentujący całe słowo, czyli – co przedstawia to dokładnie oznacza (tzw. znaczenie pierwotne), np.:
W kilku przypadkach występują znaki hieroglificzne złączone (podwójne), posiadające jedno znaczenie, np.:
W formie bardziej złożonej – ideogram oznacza także idee powiązane z danym znakiem, czyli – co przedstawia to oznacza wszelkie skojarzenia związane z jego znaczeniem pierwotnym (posiadają wspólny rdzeń słów), np.:
Dodatkowo, niektóre ideogramy z okresu Starego Państwa zostały później – w zupełnie przypadkowy sposób – przeniesione do nowych znaczeń zawierających te same spółgłoski (te same wartości fonetyczne), ale nie zawierające wspólnego rdzenia w słowie, np.:
A ponieważ, pewne słowa były częściej używane niż inne (np. dobry, odpoczywać, stawać się, syn) to spowodowało, że pierwotne znaczenie tych hieroglifów szybko uległo zapomnieniu (np. lutnia, ofiara, żuk, gęś).
Wszystkie ideogramy posiadają wartości fonetyczne. Kilkanaście – posiada podwójne wartości fonetyczne, np.
Fakt posiadania kilku znaczeń fonetycznych ideogramu wynikał z tego, że jeden hieroglif zawierał w sobie "złączone" dwa podobne hieroglify, np.:
Określniki.
Podstawowym zadaniem determinatywów (określników) jest właściwe ustalenie znaczenia słów, zwłaszcza tam, gdzie mogą pojawić się wątpliwości. W formie najprostszej, określniki oznaczają dokładnie to co przedstawiają, np.:
Określniki wywodzą się bezpośrednio od ideogramów. Dlatego, niektóre z nich pełnią jednocześnie funkcje ideogramu i/lub określnika. Rozróżnienie, jaką funkcję w danym słowie pełni konkretny hieroglif zależy m.in. od kontekstu. np.:
Szczególne rodzaje określników to:
Określniki często były przenoszone z jednego słowa do innych, posiadających identyczne spółgłoski (wartości fonetyczne), nawet jeśli znaczenie określnika nie bardzo "pasuje" do znaczenia słowa, np.:
UWAGA:
Często się zdarza, że określniki nie posiadają wartości fonetycznych, chociaż w transliteracji lub zapisach taką wartość im się przypisuje. Takie "przypisane" wartości fonetyczne do hieroglifów w poniższych tabelach opisane są w nawiasach klamrowych "{ }".
Tabele hieroglifów określników i ideogramów.
Hieroglif podzielone są na kategorie i uporządkowane według listy znaków hieroglificznych A. Gardinera.

</doc>
<doc id="4202421" url="https://pl.wikipedia.org/wiki?curid=4202421" title="Diecezja Peterborough (anglikańska)">
Diecezja Peterborough (anglikańska)

Diecezja Peterborough () – diecezja Kościoła Anglii w metropolii Canterbury, obejmująca hrabstwa Northamptonshire i Rutland, a także część hrabstwa Cambridgeshire. Powstała w czasie reformacji. 
Biskupi.
stan na 24 stycznia 2018:

</doc>
<doc id="4202424" url="https://pl.wikipedia.org/wiki?curid=4202424" title="Diecezja Peterborough (ujednoznacznienie)">
Diecezja Peterborough (ujednoznacznienie)



</doc>
<doc id="4202427" url="https://pl.wikipedia.org/wiki?curid=4202427" title="Ariel Lascarro Tapia">
Ariel Lascarro Tapia

Ariel Lascarro Tapia (ur. 3 listopada 1967 w Carmen de Bolivar) – kolumbijski duchowny rzymskokatolicki, od 2015 biskup Magangué.
Życiorys.
Święcenia kapłańskie przyjął 22 października 1994 i został inkardynowany do archidiecezji Cartagena. Pracował głównie jako duszpasterz parafialny, był także m.in. archidiecezjalnym duszpasterzem powołań, wykładowcą seminarium oraz wikariuszem biskupim ds. duszpasterskich.
21 listopada 2014 otrzymał nominację na biskupa Magangué. Sakry biskupiej udzielił mu 17 stycznia 2015 arcybiskup Cartageny, Jorge Enrique Jiménez Carvajal.

</doc>
<doc id="4202433" url="https://pl.wikipedia.org/wiki?curid=4202433" title="Luis Albeiro Maldonado Monsalve">
Luis Albeiro Maldonado Monsalve

Luis Albeiro Maldonado Monsalve (ur. 20 stycznia 1958 w Fredonia) – kolumbijski duchowny rzymskokatolicki, od 2015 biskup Mocoa-Sibundoy.
Życiorys.
Święcenia kapłańskie przyjął 5 lipca 1986 i został inkardynowany do archidiecezji Medellín. Pracował głównie jako duszpasterz parafialny, był także m.in. wychowawcą i ojcem duchownym archidiecezjalnego seminarium, generalnym administratorem fundacji "Padre Arcila" oraz wikariuszem biskupim dla północy archidiecezji.
15 października 2015 został prekonizowany biskupem Mocoa-Sibundoy. Sakry biskupiej udzielił mu 3 grudnia 2015 abp Ricardo Antonio Tobón Restrepo.

</doc>
<doc id="4202438" url="https://pl.wikipedia.org/wiki?curid=4202438" title="Metropolia Yorku">
Metropolia Yorku

Metropolia Yorku (zwana też prowincją Yorku lub prowincją północną; ) – jedna z dwóch metropolii Kościoła Anglii, obejmująca 12 diecezji położonych w północnej części Anglii oraz na Wyspie Man. Metropolitą jest z urzędu arcybiskup Yorku, zajmujący drugie miejsce, po arcybiskupie Canterbury, w hierarchii biskupów Kościoła. Od 2020 urząd ten piastuje abp Stephen Cottrell https://www.ekai.pl/abp-justin-welby-ma-covid-19/.

</doc>
<doc id="4202440" url="https://pl.wikipedia.org/wiki?curid=4202440" title="Lüshi">
Lüshi

Lüshi (dosł. ’poezja regularna’) – podstawowa forma poezji chińskiej z epoki dynastii Tang.
Forma lüshi dzieliła się na dwa podgatunki:
Cechą charakterystyczną utworów z gatunku lüshi była długość ośmiu wersów. Inne cechy gatunek ten współdzielił z pozostałymi utworami epoki (układ rymów, rozmieszczenie tonów językowych, stosowanie zdań paralelnych). W utworach lüshi paralelizmy występowały najczęściej w środkowych parach wersów, czyli między 3. i 4. oraz 5. i 6.

</doc>
<doc id="4202441" url="https://pl.wikipedia.org/wiki?curid=4202441" title="Luis José Rueda Aparicio">
Luis José Rueda Aparicio

Luis José Rueda Aparicio (ur. 3 marca 1962 w San Gil) – kolumbijski duchowny rzymskokatolicki, arcybiskup metropolita Bogoty od 2020.
Życiorys.
23 listopada 1989 otrzymał święcenia kapłańskie i został inkardynowany do diecezji Socorro y San Gil. Pracował głównie jako duszpasterz parafialny, był także m.in. wykładowcą seminarium, dyrektorem politechniki oraz wikariuszem biskupim ds. duszpasterskich.
2 lutego 2012 został mianowany przez Benedykta XVI biskupem diecezji Montelibano. Sakry biskupiej udzielił mu 14 kwietnia 2012 nuncjusz apostolski w Kolumbii - arcybiskup Aldo Cavalli. 
19 maja 2018 papież Franciszek mianował go arcybiskupem metropolitą Popayán. Ingres odbył się 7 lipca 2018.
25 kwietnia 2020 został mianowany arcybiskupem metropolitą Bogoty, zaś 12 czerwca 2020 kanonicznie objął urząd.
4 lipca 2021 został wybrany przewodniczącym kolumbijskiej Konferencji Episkopatu.

</doc>
<doc id="4202443" url="https://pl.wikipedia.org/wiki?curid=4202443" title="Laudi del Cielo, del Mare, della Terra e degli Eroi">
Laudi del Cielo, del Mare, della Terra e degli Eroi

 
Laudi del cielo, del mare, della terra, degli eroi ("Pochwały nieba, morza, ziemi i bohaterów") – cykl poetycki włoskiego poety Gabriele’a D’Annunzio, wydawany w latach 1903-1935. Całość w zamyśle autora miała się składać z siedmiu części. Poszczególne części są nazwane imionami gwiazd z konstelacji Plejad w gwiazdozbiorze Byka. Pośmiertnie ukazała się część piąta. Utwory składające się na cykl są zróżnicowane wersyfikacyjnie.
Pierwsza księga zawiera poemat "Laus vitae". Trzecia część cyklu, "Alcyone" ("Mewa"), jest uważana za największe dzieło liryczne poety. "Alcyone" składa się z 88 wierszy i stanowi zapis lata spędzonego w Toskanii wraz z kochanką, wybitną aktorką Eleonorą Duse.

</doc>
<doc id="4202448" url="https://pl.wikipedia.org/wiki?curid=4202448" title="Nikita Lebiedienko">
Nikita Lebiedienko

Nikita Fiedotowicz Lebiedienko (ros. Никита Федотович Лебеденко, ur. we wsi Czajkiwka w obwodzie odeskim, zm. 16 czerwca 1956 w Moskwie) – radziecki wojskowy narodowości ukraińskiej, generał porucznik, Bohater Związku Radzieckiego (1944).
Życiorys.
Urodził się w rodzinie chłopskiej. Mieszkał w rejonie Kaguł, skończył szkołę średnią, w 1917 wstąpił do Czerwonej Gwardii, od maja 1919 służył w Armii Czerwonej. Brał udział w wojnie domowej w Rosji na Froncie Południowym i Zachodnim, w 1924 ukończył kursy kawalerii, w 1927 szkołę wojskową w Kijowie, a w 1936 Akademię Wojskową im. Frunzego, od 1925 należał do WKP(b).
Od października 1936 do listopada 1937 dowodził pułkiem kawalerii, później brygadą kawalerii, a od sierpnia 1939 31 Dywizją Piechoty, na czele której 1939–1940 uczestniczył w wojnie z Finlandią, a od sierpnia 1941 w wojnie z Niemcami.
Walczył na Froncie Zachodnim, m.in. w rejonie Smoleńska, Wiaźmy i Zwienigorodu, w czerwcu 1942 objął dowództwo 50 Dywizji Piechoty 19 Armii (później 5 Armii) Frontu Zachodniego, brał udział w operacji rżewsko-syczewskiej, od 1943 uczestniczył w walkach na Froncie Południowo-Zachodnim, m.in. w wyzwoleniu Zaporoża i Kirowohradu.
Od marca 1944 dowodził 33 Gwardyjskim Korpusem Piechoty 5 Armii Gwardii 1 Frontu Ukraińskiego, latem 1944 brał udział w operacji lwowsko-sandomierskiej, odpierając niemiecki kontratak w rejonie Baranowa Sandomierskiego, później uczestniczył w operacji wiślańsko-odrzańskiej, operacji dolnośląskiej, górnośląskiej i berlińskiej.
Od maja do października 1945 był wojskowym komendantem Drezna, a od października 1945 do marca 1948 – Wiednia, w 1949 ukończył Wyższe Kursy Akademickie przy Wyższej Akademii Wojskowej im. Woroszyłowa i został dowódcą 9 Korpusu Piechoty Gwardii, w maju 1952 został zwolniony do rezerwy. Jego imieniem nazwano ulicę w Aczyńsku.
Odznaczenia.
I medale.

</doc>
<doc id="4202449" url="https://pl.wikipedia.org/wiki?curid=4202449" title="Karl Emil Ståhlberg">
Karl Emil Ståhlberg

Karl Emil Ståhlberg (ur. 30 listopada 1862 w Kuhmoniemi, zm. 27 czerwca 1919 w Helsinkach) – fiński inżynier, fotograf i pionier kinematografii. Był założycielem i dyrektorem firmy fotograficznej i wytwórni filmowej Atelier Apollo w Helsinkach.
Był dwukrotnie żonaty: jego pierwszą żoną była Aurora Lindgren, która zmarła w czasie połogu w 1896. Mieli czworo dzieci; syn zmarł przy porodzie, natomiast jedna z córek, Ragni, była dentystką. Z drugą żoną, Sonją Gerasimow, miał siedmioro dzieci.

</doc>
<doc id="4202451" url="https://pl.wikipedia.org/wiki?curid=4202451" title="Froilán Tiberio Casas Ortiz">
Froilán Tiberio Casas Ortiz

Froilán Tiberio Casas Ortiz (ur. 21 maja 1948 w Chiquinquirá) – kolumbijski duchowny rzymskokatolicki, od 2012 biskup Neiva.
Życiorys.
Święcenia kapłańskie przyjął 9 grudnia 1972 i został inkardynowany do archidiecezji Tunja. Pracował głównie jako wykładowca seminarium archidiecezjalnego, a w latach 2011-2012 pełnił funkcję jego rektora. Był także m.in. proboszczem kilku parafii, kapelanem Sióstr Miłosierdzia w Bucaramanga oraz wikariuszem biskupim ds. zakonnych.
4 lutego 2012 otrzymał nominację na biskupa diecezji Neiva, zaś 24 marca 2012 otrzymał sakrę biskupią z rąk abp. Aldo Cavalliego, ówczesnego nuncjusza apostolskiego w Kolumbii.

</doc>
<doc id="4202454" url="https://pl.wikipedia.org/wiki?curid=4202454" title="Amanda Pilke">
Amanda Pilke

Amanda Pilke (ur. 2 marca 1990 w Joensuu) – fińska aktorka filmowa.
Zadebiutowała w 2003, mając 13 lat, w filmie "Perły i wieprze" ("Helmiä ja sikoja") u boku Mikko Leppilampiego i Laury Birn. Jest jedną z popularniejszych skandynawskich aktorek młodego pokolenia. Wystąpiła w kilkunastu produkcjach filmowych i telewizyjnych.
W 2009 otrzymała nagrodę Srebrny Delfin podczas Międzynarodowego Festiwalu Filmowego Festroia. W 2010 otrzymała nagrodę Jussi Award dla najlepszej aktorki drugoplanowej za film "Zakazane owoce" ("Kielletty hedelmä"), a także nagrodę dla najlepszej aktorki podczas Mons International Festival of Love Films w Belgii.
W 2012 wystąpiła w wielokrotnie nagradzanym filmie "Oczyszczenie" ("Puhdistus"). Zagrała młodą kobietę zmuszoną do prostytucji, uciekającą przed rosyjskimi gangsterami.

</doc>
<doc id="4202456" url="https://pl.wikipedia.org/wiki?curid=4202456" title="Pinghua">
Pinghua

Pinghua (dosł. ’opowieści z komentarzem’) – chińskie opowieści historyczne tworzone w języku potocznym w epoce dynastii Song.
Według części badaczy gatunek rozwinął się jako komentarz opisujący wydarzenia na obrazach przedstawianych przez ulicznych opowiadaczy. Zachowało się dziewięć utworów tego gatunku, pochodzących z XII–XIV wieku. Są to długie opowiadania prozą o tematyce historycznej ze wstawkami poetyckimi. Najważniejsze z nich to "Sanguozhi pinghua" ("Opowieść o trzech królestwach"), będąca poprzedniczką późniejszych "Opowieści o Trzech Królestwach", oraz "Wudaishi pinghua" ("Opowieść o czasach panowania Pięciu Dynastii").
W opowiadaniach pinghua występowały charakterystyczne zwroty, świadczące o ich ulicznym wykonywaniu, np. „opowiemy o tym, jak”, „później opowiemy o tym, jak”, „opowiadanie rozpoczniemy od tego, jak”. Niektóre z tych zwrotów weszły do klasycznych powieści chińskich, mimo że utwory te były już przeznaczone raczej do indywidualnego czytania.

</doc>
<doc id="4202459" url="https://pl.wikipedia.org/wiki?curid=4202459" title="Gabriel Ángel Villa Vahos">
Gabriel Ángel Villa Vahos

Gabriel Ángel Villa (ur. 17 czerwca 1962 w Sopetrán) – kolumbijski duchowny rzymskokatolicki, od 2020 arcybiskup Tunja.
Życiorys.
Święcenia kapłańskie przyjął 25 października 1989 i został inkardynowany do diecezji Santa Rosa de Osos. Pracował głównie w diecezjalnym seminarium, a w latach 2003-2006 był jego rektorem. Pełnił także funkcje m.in. dyrektora wydziału Konferencji Episkopatu Kolumbii ds. posług, tymczasowego administratora diecezji oraz sekretarza wykonawczego sekcji CELAM ds. powołań i posług.
15 maja 2014 został mianowany biskupem Ocañy. Sakry biskupiej udzielił mu 26 lipca 2014 abp Ettore Balestrero.
11 lutego 2020 otrzymał nominację na arcybiskupa Tunji, zaś 27 marca 2020 kanonicznie objął urząd.

</doc>
<doc id="4202463" url="https://pl.wikipedia.org/wiki?curid=4202463" title="Hermes (posąg z Porta Tiburtina)">
Hermes (posąg z Porta Tiburtina)

Hermes, także Hermes Ludovisi – starożytna rzeźba rzymska z I wieku n.e., wykonana w marmurze, przedstawiająca boga Hermesa, znajdująca się w zbiorach Muzeum Narodowego w Rzymie (nr. inw. 8624).
Historia.
Rzeźba jest kopią greckiego pierwowzoru, który mógł wyjść spod dłuta Fidiasza lub Myrona. Pierwowzór był wykonany w brązie w V wieku p.n.e. Było to jedno z pierwszych przedstawień boga Hermesa w formie psychopompa, jako bezbrodego młodego mężczyzny. Rzymska kopia odnaleziona została w okolicy Porta Tiburtina w Rzymie. Pierwszym jej właścicielem był w XVII wieku kardynał Ludovico Ludovisi, stąd w literaturze posąg nazywany też bywa "Hermesem Ludovisi". Spotyka się też nazwę "Merkury orator" (Hermes Logios). W 1901 kolekcja Boncompagni-Ludovisi wystawiona została na sprzedaż. Wówczas w posiadanie rzeźby weszło Muzeum Narodowe. Obecnie posąg Hermesa znajduje się w kolekcji oddziału w Palazzo Altemps.
Posąg, bardziej zniszczony, w podobnym przedstawieniu Hermesa (psychopompus) znaleziony został w Anzio. Znajduje się również w kolekcji rzymskiego Muzeum Narodowego w oddziale w Palazzo Massimo alle Terme.
Opis.
Rzeźba przedstawia nagiego boga Hermesa w postawie stojącej, w kontrapoście. Posąg mierzy 183 cm. Bóg ma na głowie kapelusz, charakterystyczny grecki petasos. Na lewej ręce, od przedramienia ma przewieszony himation. Najprawdopodobniej w lewej dłoni bóstwo trzymało kaduceusz. Początkowo posągowi brakowało prawej ręki, którą odrestaurował i zamontował rzeźbiarz Alessandro Algardi. Po pracach restauracyjnych Hermes prezentuje się, zgodnie z jednym ze swoich przydomków, jako bóg elokwencji czy retoryki (Hermes Logios).

</doc>
<doc id="4202467" url="https://pl.wikipedia.org/wiki?curid=4202467" title="Czon">
Czon

Czon, dzon, jun (kor. 전, 錢) – moneta zdawkowa używana obecnie w Korei Północnej i Korei Południowej, a wcześniej na Półwyspie Koreańskim, jako równowartość 1/100 wona północnokoreańskiego i 1/100 wona południowokoreańskiego. 
W praktyce bilon jest obecnie używany tylko w Korei Północnej, gdzie wybija się go w nominałach 1, 5, 10 i 50 czonów (ten ostatni istnieje dopiero od 1978). Po kryzysie dewaluacyjnym z grudnia 2009 monety, zwłaszcza jedno- i pięcioczonowa, stały się w zasadzie bezwartościowe.
Czonami nazywano następujące monety:

</doc>
<doc id="4202468" url="https://pl.wikipedia.org/wiki?curid=4202468" title="Dzon">
Dzon



</doc>
<doc id="4202469" url="https://pl.wikipedia.org/wiki?curid=4202469" title="Jun (waluta)">
Jun (waluta)



</doc>
<doc id="4202471" url="https://pl.wikipedia.org/wiki?curid=4202471" title="Brownsdale (Floryda)">
Brownsdale (Floryda)

Brownsdale – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4202473" url="https://pl.wikipedia.org/wiki?curid=4202473" title="Edgar de Jesús García Gil">
Edgar de Jesús García Gil

Edgar de Jesús García Gil (ur. 13 października 1946 w Roldanillo) – kolumbijski duchowny rzymskokatolicki, od 2010 biskup Palmira.
Życiorys.
Święcenia kapłańskie przyjął 28 września 1971 i został inkardynowany do diecezji Cartago. Był m.in. rektorem diecezjalnego instytutu im. Pawła VI, kanclerzem kurii oraz rektorem miejscowego seminarium.
8 lipca 1992 został mianowany przez papieża Jana Pawła II biskupem pomocniczym Cali oraz biskupem tytularnym "Forum Traiani", zaś dwa miesiące później przyjął sakrę biskupią. Prekonizowany 28 października 2002 biskupem Montelibano, objął urząd 7 grudnia tegoż roku.
24 maja 2010 Benedykt XVI powierzył mu urząd biskupa diecezji Palmira. Ingres odbył się 31 lipca 2010.

</doc>
<doc id="4202474" url="https://pl.wikipedia.org/wiki?curid=4202474" title="Chumuckla">
Chumuckla

Chumuckla – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4202475" url="https://pl.wikipedia.org/wiki?curid=4202475" title="HC TPS Turku">
HC TPS Turku



</doc>
<doc id="4202476" url="https://pl.wikipedia.org/wiki?curid=4202476" title="Siemion Giet´man">
Siemion Giet´man

Siemion Grigorjewicz Giet´man (ros. Семён Григорьевич Гетьман, ur. we wsi Wielikije Budiszcza w guberni połtawskiej (obecnie w obwodzie połtawskim), zm. 30 sierpnia 1985 w Moskwie) – radziecki wojskowy narodowości ukraińskiej, generał major lotnictwa, Bohater Związku Radzieckiego (1941).
Życiorys.
Dzieciństwo i młodość spędził w Połtawie, do 1916 skończył 3 klasy szkoły podstawowej, od 1916 mieszkał w Moskwie, gdzie pracował jako kurier w banku przemysłowym, później w aparacie pełnomocnika Centralnego Zarządu Artyleryjskiego Armii Czerwonej.
Od października 1920 służył w armii, w latach 1920–1921 brał udział w likwidacji zbrojnych grup antykomunistycznych na Ukrainie, w 1922 skończył szkołę piechoty w Połtawie, służył w Ukraińskim Okręgu Wojskowym. W 1929 ukończył wojskową szkołę pilotów w Orenburgu, w 1933 kursy doskonalenia kadry dowódczej, a w grudniu 1934 Kaczyńską Wyższą Wojskową Szkołę Lotniczą dla Pilotów, był szefem sztabu oddziału lotniczego i dowódcą eskadry.
W lutym-marcu 1940 jako pomocnik dowódcy pułku bombowców lekkich uczestniczył w wojnie z Finlandią, wykonując 16 lotów bojowych samolotem R-Z, później służył w Charkowskim Okręgu Wojskowym, od czerwca 1941 walczył w wojnie z Niemcami jako dowódca pułku lotnictwa szturmowego na Froncie Zachodnim i Południowym, brał udział w walkach obronnych na Białorusi, w rejonie Smoleńska i w Donbasie. Szczególnie wyróżnił się podczas walk obronnych na Białorusi, bombardując cele nad Berezyną (2 lipca 1941) i niszcząc na ziemi 22 samoloty wroga na lotnisku w Bobrujsku (5 i 9 września 1941).
Od maja 1942 do maja 1945 dowodził 230 Dywizją Lotnictwa Szturmowego, walczył na Froncie Południowym, Zakaukaskim, Północno-Kaukaskim, 4 Ukraińskim i 2 Białoruskim, uczestniczył w walkach o Charków, walkach o Kaukaz, operacji noworosyjsko-tamańskiej, krymskiej, mohylewskiej, białostockiej, osowieckiej, pomorskiej i berlińskiej, wykonał 12 lotów bojowych samolotem Ił-2.
Po wojnie do kwietnia 1946 dowodził dywizją w Grupie Wojsk Radzieckich w Niemczech, w 1948 ukończył Wojskową Akademię Sztabu Generalnego i został dowódcą korpusu lotnictwa szturmowego w Grupie Wojsk Radzieckich w Niemczech, 1949-1953 był pomocnikiem dowódcy Lotnictwa Transportowo-Desantowego, później wykładał w Wojskowej Akademii Sztabu Generalnego, w sierpniu 1955 został zwolniony do rezerwy.
Odznaczenia.
I inne.

</doc>
<doc id="4202478" url="https://pl.wikipedia.org/wiki?curid=4202478" title="Cobbtown (Floryda)">
Cobbtown (Floryda)

Cobbtown – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4202479" url="https://pl.wikipedia.org/wiki?curid=4202479" title="Michael Friedsam">
Michael Friedsam

Michael Friedsam (ur. 10 lutego 1860 w Nowym Jorku, zm. 6 kwietnia 1931 tamże) – amerykański filantrop. 
Życiorys.
Pracował dla swojego jego wuja, przedsiębiory i kolekcjonera Benjamina Altmana, a po jego śmierci przejął biznes i zbiory sztuki. Nigdy się nie ożenił, pozostawił swój majątek miastu Nowy Jork. Znaczna część jego kolekcji została przekazana do Metropolitan Museum of Art, a inna część do Brooklyn Museum.

</doc>
<doc id="4202484" url="https://pl.wikipedia.org/wiki?curid=4202484" title="Dickerson City">
Dickerson City

Dickerson City – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4202486" url="https://pl.wikipedia.org/wiki?curid=4202486" title="Fen (moneta)">
Fen (moneta)

Fen () – moneta zdawkowa używana w Chinach jako równowartość 1/100 juana (renminbi) i 1/10 jiao. Nazwa fen oznaczała oryginalnie jednostkę masy, składającą się na 1/100 taela.
W obiegu występują zarówno monety, jak i banknoty o nominałach 1, 2 i 5 fenów.

</doc>
<doc id="4202487" url="https://pl.wikipedia.org/wiki?curid=4202487" title="Dixonville">
Dixonville

Dixonville – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4202490" url="https://pl.wikipedia.org/wiki?curid=4202490" title="Felipe Aguirre Franco">
Felipe Aguirre Franco

Felipe Aguirre Franco (ur. 4 lutego 1934 w Encarnación de Díaz) – meksykański duchowny katolicki, arcybiskup Acapulco w latach 2001-2010.
Życiorys.
Wstąpił do seminarium archidiecezji Guadalajara i w tejże diecezji przyjął święcenia kapłańskie 22 marca 1958. Pracował jako kapelan, profesor i prefekt w seminarium w Guadalajarze. W 1971 został mianowany proboszczem parafii NMP z Guadalupe w La Barca. Rok później przeniósł się do diecezji Tuxtla Gutiérrez i został mianowany proboszczem miejscowej katedry.
Episkopat.
12 marca 1974 został mianowany przez papieża Pawła VI biskupem pomocniczym diecezji Tuxtla Gutiérrez ze stolicą tytularną "Otriculum". Sakry biskupiej udzielił mu 25 kwietnia tegoż roku abp Mario Pio Gaspari. 28 kwietnia 1988 został prekonizowany ordynariuszem tejże diecezji; urząd objął 29 czerwca.
30 czerwca 2000 został mianowany przez papieża Jana Pawła II arcybiskupem koadiutorem Acapulco. Urząd ten objął 28 września 2000, zaś funkcję biskupa diecezjalnego przejął 8 maja 2001.
Od 7 czerwca 2010 na emeryturze.

</doc>
<doc id="4202493" url="https://pl.wikipedia.org/wiki?curid=4202493" title="East Milton">
East Milton

East Milton – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4202494" url="https://pl.wikipedia.org/wiki?curid=4202494" title="Benjamin Altman">
Benjamin Altman

Benjamin Altman (ur. 12 lipca 1840 w Nowym Jorku, zm. 7 października 1913 tamże) – amerykański przedsiębiorca, filantrop i kolekcjoner sztuki.
Młodość i praca.
Urodził się w Nowym Jorku, jako syn Philipa Altmana, handlarza artykułami suchymi oraz Cecylii (nazwisko panieńskie nieznane). Jego ojciec, żydowski imigrant z Bawarii, który przybył do Stanów Zjednoczonych w 1835 r., prowadził mały sklep z artykułami spożywczymi (suchymi) o nazwie Altman &amp; Co. na Trzeciej Alei w pobliżu 10th Street. Młody Altman pracował popołudniami ze swoim bratem Morrisem w sklepie ojca. Opuścił szkołę w wieku 12 lat, aby tam pracować na pełny etat, a później zajmował różne stanowiska w sprzedaży w innych sklepach z artykułami suchymi w Nowym Jorku i Newark (New Jersey). Kiedy jego ojciec zmarł w 1854 r., Altman i jego brat przejęli sklep, zmieniając jego nazwę na Altman Bros. Firma prosperowała i do 1865 r. przenieśli się na Trzecią Aleję i 10th Street. W 1870 r. przenieśli się ponownie do większego budynku przy Szóstej Alei, pomiędzy 18th i 19th Street. Morris opuścił firmę, ale pozostał wspólnikiem, a kiedy zmarł w 1876 r., Benjamin Altman został jedynym właścicielem, zmieniając później nazwę firmy na B. Altman &amp; Co.
Dalsza kariera.
Był właścicielem dobrze prosperującego domu towarowego B. Altman &amp; Co w Nowym Jorku, dzięki któremu stał się zamożnym człowiekiem. Kolekcjonował dzieła sztuki, przekazał znaczną część swoich zbiorów Metropolitan Museum of Art. Po jego śmierci jego pracę kontynuował krewny pułkownik Michael Friedsam, który przekazał pozostałą część zbiorów nowojorskim muzeom.

</doc>
<doc id="4202496" url="https://pl.wikipedia.org/wiki?curid=4202496" title="Afanasij Bodakow">
Afanasij Bodakow

Afanasij Ławrientjewicz Bodakow (ros. Афанасий Лаврентьевич Бодаков, ur. we wsi Siwcewo w obwodzie smoleńskim, zm. 14 września 1989 w Saratowie) – radziecki wojskowy, Bohater Związku Radzieckiego (1945).
Życiorys.
Urodził się w rodzinie chłopskiej. Do 1932 uczył się w technikum przemysłowo-ekonomicznym, w Armii Czerwonej służył w latach 1933-1959, w 1936 ukończył Białoruską Zjednoczoną Szkołę Wojskową, a w 1941 przyśpieszony kurs Akademii Wojskowej im. Frunzego. Od marca 1942 walczył w wojnie z Niemcami na Froncie Północno-Zachodnim, Centralnym, 1 i 2 Białoruskim, uczestniczył w bitwie pod Moskwą i Kurskiem, wyzwoleniu Białorusi, zajęciu Polski i rozbiciu wroga na terytorium Niemiec (jako dowódca pułku), w 1945 był ranny. W 1948 ukończył Akademię Wojskową im. Frunzego, dosłużył się stopnia pułkownika.
Odznaczenia.
I 4 medale ZSRR.

</doc>
<doc id="4202497" url="https://pl.wikipedia.org/wiki?curid=4202497" title="Pyrkivä Turku">
Pyrkivä Turku



</doc>
<doc id="4202499" url="https://pl.wikipedia.org/wiki?curid=4202499" title="TPK Turku">
TPK Turku



</doc>
<doc id="4202501" url="https://pl.wikipedia.org/wiki?curid=4202501" title="Fidelis (Floryda)">
Fidelis (Floryda)

Fidelis – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4202502" url="https://pl.wikipedia.org/wiki?curid=4202502" title="Szabla oficerska Marynarki Wojennej wz. 1927">
Szabla oficerska Marynarki Wojennej wz. 1927

Szabla oficerska Marynarki Wojennej wz. 1927 – polski pałasz używany w Wojsku Polskim II Rzeczypospolitej.
Broń opisana została w Dzienniku Rozkazów Ministerstwa Spraw Wojskowych nr 12 z 12 kwietnia 1927, poz. 114.
Opis.
Przepisy określały tę broń jako "szablę", ale w zasadzie był to pałasz z rękojeścią wzorowaną na szabli oficerskiej wz. 1921/1922. Jego rękojeść różniła się od pierwowzoru dwoma dodanymi do kabłąka obłękami bocznymi. Pałasz posiadał rękojeść złotą (złoconą), pochwę z czarnej skóry okutą metalem żółtym (złoconym). Noszony był w służbie garnizonowej i do munduru galowego.
W zbiorach Muzeum Wojska Polskiego w Warszawie znajduje się luksusowa "szabla marynarska" porucznika Włodzimierza Opałki. Oto jej opis: 

</doc>
<doc id="4202505" url="https://pl.wikipedia.org/wiki?curid=4202505" title="Dominika Bychawska-Siniarska">
Dominika Bychawska-Siniarska

Dominika Bychawska-Siniarska – dr nauk prawnych, działaczka społeczna.
W 2005 r. skończyła studia prawnicza, w 2007 r. ukończyła studia podyplomowe w Kolegium Europejskie w Natolinie. Tytuł doktora nauk prawnych uzyskała w Instytucie Nauk Prawnych Polskiej Akademii Nauk za pracę pt. Wolność wypowiedzi symbolicznej - perspektywa konstytucyjna i międzynarodowoprawna. W latach 2007-2009 pracowała jako prawnik w Europejskim Trybunale Praw Człowieka. Od 2008 r. jest dyrektorką Obserwatorium Wolności Mediów, jednego z programów Helsińskiej Fundacji Praw Człowieka 
W latach 2010-2014 była członkiem Advisory Panel Agencji Praw Podstawowych Unii Europejskiej. Od 2016 r. pełni funkcję Członka Zarządu Helsińskiej Fundacji Praw Człowieka oraz Sekretarza Zarządu European Implementation Network. 
W latach 2010-2014 była członkiem Panelu Doradczego Agencji Praw Podstawowych Unii Europejskiej.
Jest autorką cotygodniowej rubryki poświęconej orzecznictwu Europejskiego Trybunału Praw Człowieka w dodatku "Prawnik" do Dziennika Gazety Prawnej. Jest autorką licznych artykułów naukowych i popularnonaukowych poświęconych wolności słowa. W 2017 r. ukazał się podręcznik Rady Europy jej autorstwa pt. Protecting the right to freedom of expression under the European Convention on Human Rights. 
W 2013 r., za zasługi dla wolności słowa, została odznaczona nagrodą Artykułu 54 Konstytucji przyznawaną przez Stowarzyszenie Dziennikarzy Polskich.

</doc>
<doc id="4202509" url="https://pl.wikipedia.org/wiki?curid=4202509" title="TaPa Tampere">
TaPa Tampere



</doc>
<doc id="4202516" url="https://pl.wikipedia.org/wiki?curid=4202516" title="Michaił Szypicyn">
Michaił Szypicyn

Michaił Dmitrijewicz Szypicyn (ros. Михаил Дмитриевич Шипицын, ur. 2 września 1920 we wsi Szypicy w obwodzie kirowskim, zm. 9 stycznia 2008 w Moskwie) – radziecki lotnik wojskowy, Bohater Związku Radzieckiego (1945).
Życiorys.
Urodził się w rodzinie chłopskiej. Uczył się w szkole i pracował w Swierdłowsku, gdzie również ukończył aeroklub, od 1939 służył w Armii Czerwonej, uczył się w wojskowo-lotniczej szkole pilotów w Permie. Został skierowany do Odeskiego Okręgu Wojskowego, po ataku Niemiec na ZSRR walczył na Froncie Południowo-Zachodnim, później uczestniczył w walkach na Kubaniu i o Półwysep Tamański, w listopadzie 1943 podczas operacji kerczeńsko-eltigeńskiej został ranny. W kwietniu 1944 powrócił na front, walczył na Krymie, później Białorusi i w Polsce, brał udział w walkach o Mohylew, Mińsk, Wołkowysk, Lidę i Baranowicze, w 1944 został członkiem WKP(b). Pod koniec wojny był dowódcą klucza 43 gwardyjskiego pułku lotnictwa szturmowego w składzie 230 Dywizji Lotnictwa Szturmowego 4 Armii Powietrznej 2 Frontu Białoruskiego, do kwietnia 1945 wykonał 142 loty bojowe, niszcząc m.in. 6 czołgów, 26 samochodów, dwie cysterny, 6 wagonów i wiele innego sprzętu wroga. Po wojnie dowodził eskadrą, w 1948 ukończył wyższą szkołę oficerską nawigatorów Sił Powietrznych w Krasnodarze, w 1958 został zwolniony do rezerwy w stopniu pułkownika, pracował w aeroklubie w Uzbeckiej SRR. Mieszkał w Kijowie, później w Moskwie.
Odznaczenia.
I medale ZSRR.

</doc>
<doc id="4202519" url="https://pl.wikipedia.org/wiki?curid=4202519" title="Full Diesel">
Full Diesel

Full Diesel – fiński zespół muzyczny, wykonujący rock i heavy metal, założony w 2003 roku w Vantaa. Dwa utwory zespołu: „No Man’s Land” i „King of Defeat” znalazły się na ścieżce dźwiękowej gry komputerowej "FlatOut".
Historia.
Zespół Full Diesel został założony pod koniec wiosny 2003 roku w fińskim mieście Vantaa po rozpadzie grupy Thing-In-Itself, z inicjatywy dwóch jej członków-założycieli: gitarzysty Tuomasa i perkusisty Anttiego Lustiga. Wkrótce dołączył do nich drugi gitarzysta Thing-In-Itself, Jesper Johnson po czym po kilku tygodniach poszukiwań wokalisty zaproponowali oni dołączenie do składu Alemu Von Dieselowi. W takim składzie zespół przez lato i jesień 2003 roku przygotowywał i aranżował utwory na swoje pierwsze demo. Ponieważ tworzony materiał zaczął brzmieć dobrze, grupa zarezerwowała dla siebie kilka dni w wydawnictwie Clean Cut Studios, a jako że wciąż brakowało jej basisty, partie basu zagrał Tuomas Lustig. Praca z właścicielem wydawnictwa, Janne Kerminenem była bezbolesna, co zaowocowało znacznym wysiłkiem włożonym przez niego w nagrywanie i miksowanie utworów.
Po wydaniu w grudniu 2003 roku płyt z nagranym materiałem, zatytułowanym "Full Diesel", zespół zaczął koncertować i rozprowadzać płyty w celu zainteresowania słuchaczy. Skuteczna promocja dema doprowadziła do współpracy z fińskim producentem gier komputerowych, Bugbear Entertainment, który umieścił dwa utwory z dema zespołu: „No Man’s Land” i „King of Defeat” na ścieżce dźwiękowej gry "FlatOut". Podczas kilku pierwszych koncertów zespołu rolę basisty pełnił Eric Lunden z grupy The Mind of Doll, po czym zastąpił go Kim Blomberg. Po odejściu Blomberga w maju 2004 roku zespół zaproponował stanowisko basisty Jamo Valtonenowi, który przyjął ofertę.
W sierpniu 2004 roku Full Diesel rozpoczął nagrywanie nowego materiału, który ukazał się 25 stycznia 2005 roku w postaci minialbumu zatytułowanego "Gun-Shy". Materiał ten zebrał dobre recenzje, wygrał również konkurs stacji radiowej (YleX), a dzięki głosom słuchaczy stacji pozostał przez dodatkowy tydzień na jej liście przebojów. W sierpniu 2006 roku ukazało się natomiast drugi minialbum zespołu, noszący tytuł "187".

</doc>
<doc id="4202522" url="https://pl.wikipedia.org/wiki?curid=4202522" title="Sac Actun">
Sac Actun

Sac Actun (pol. "Biała Jaskinia") – system jaskiń na półwyspie Jukatan, na północny wschód od miasta Tulum, najdłuższy na świecie system jaskiń i najważniejsze podwodne stanowisko archeologiczne na świecie.

</doc>
<doc id="4202523" url="https://pl.wikipedia.org/wiki?curid=4202523" title="Klasztor Klarysek od Wieczystej Adoracji Najświętszego Sakramentu w Kętach">
Klasztor Klarysek od Wieczystej Adoracji Najświętszego Sakramentu w Kętach

Klasztor Klarysek od Wieczystej Adoracji Najświętszego Sakramentu – jeden z zabytków miasta Kęty, w województwie małopolskim. Należy do zakonu klarysek od wieczystej Adoracji.
Klasztor założony został przez Matkę Marię od Najświętszego Serca Jezusa (Walentynę Łempicką) jako filia sióstr Kapucynek. W dniu 9 czerwca 1880 roku ksiądz biskup Albin Dunajewski, ówczesny ordynariusz archidiecezji krakowskiej, udzielił pozwolenia na osiedlenie się sióstr w mieście. W tym celu jeszcze w 1880 roku zakupiona została działka z budynkiem starej poczty i przylegającym do niej małym domkiem. W 1881 roku rozpoczęły się prace budowlane według projektu inżyniera B. Margockiego z Poznania. Istniejące wcześniej budynki zostały rozbudowane i wyremontowane. Prostopadle do już istniejącego domu zostało dobudowane również drugie skrzydło klasztoru.
W dniu 13 lipca 1885 roku ksiądz Piotr Semenenko, generał Zgromadzenia Księży Zmartwychwstańców, poświęcił i wmurował kamień węgielny pod budowę klasztornej świątyni. W dniu 26 czerwca 1890 roku ksiądz biskup Dunajewski konsekrował dzwon, ufundowany przez zakroczymskich kapucynów. W dniu 13 grudnia 1892 roku proboszcz z Kęt ksiądz Maciej Warmuz poświęcił nowo wybudowany kościół i odprawił w nim pierwszą mszę świętą, natomiast w dniu 10 września 1893 roku ksiądz kardynał Albin Dunajewski dokonał konsekrował go i nadał mu wezwanie Trójcy Przenajświętszej.
Mimo kilkuletnich starań, kapucynkom nie udało się uzyskać zatwierdzenia swego zgromadzenia w Galicji przez ówczesne władze. Kiedy w 1907 roku pojawiła się groźba kasaty zakonu, siostry zdecydowały się na połączenie z zakonem Franciszkanek Najświętszego Sakramentu ze Lwowa, zwanym obecnie siostrami Klaryskami od Wieczystej Adoracji. W dniu 15 czerwca 1909 roku Stolica Apostolska wyraziła zgodę na połączenie. W dniu 10 stycznia 1910 roku w Kętach podpisany został akt unii, w wyniku którego kapucynki z Kęt zostały inkorpowane do zgromadzenia Franciszkanek Najświętszego Sakramentu.
Świątynia klasztorna została przebudowana tak, aby dostosować wnętrze do charyzmatu wieczystej adoracji Najświętszego Sakramentu. Została wyburzona ściana za ołtarzem i w części środkowej został ustawiony Tron Eucharystyczny.
Od strony południowej została dobudowana również kaplica pod wezwaniem Męki Pańskiej. W dniu 6 lutego 1910 roku ksiądz biskup Anatol Nowak uroczyście wystawił Najświętszy Sakrament. Od tego dnia trwa w Kętach nieprzerwanie adoracja Jezusa ukrytego w białej Hostii. W dniu 30 sierpnia 1913 roku w klasztorze w Kętach wprowadzona została klauzura papieska.

</doc>
<doc id="4202525" url="https://pl.wikipedia.org/wiki?curid=4202525" title="Nikifor Biganienko">
Nikifor Biganienko

Nikifor Iljicz Biganienko (ros. Никифор Ильич Биганенко, ur. we wsi Pleskaczowka w obwodzie czerkaskim, zm. 27 czerwca 1977 w Kijowie) – radziecki wojskowy narodowości ukraińskiej, generał major, Bohater Związku Radzieckiego (1945).
Życiorys.
Urodził się w rodzinie chłopskiej. W 1935 ukończył fakultet robotniczy (rabfak), uczył się w szkole pedagogicznej w Melitopolu, w 1935 został powołany do Armii Czerwonej, w 1937 ukończył kijowską szkołę artylerii.
Od czerwca 1941 walczył w wojnie z Niemcami, m.in. na 1 Froncie Białoruskim, w kwietniu 1945 w stopniu podpułkownika dowodził pułkiem artylerii w składzie 52 Gwardyjskiej Dywizji Piechoty 3 Armii Uderzeniowej, biorąc udział w operacji berlińskiej i niszcząc wraz z pułkiem wiele sprzętu wroga i biorąc 425 jeńców; był ranny.
Po wojnie kontynuował służbę w armii, w 1960 ukończył kursy, a w 1965 Akademię Wojskową im. Frunzego, w 1970 zakończył służbę wojskową w stopniu generała majora. Był deputowanym do Rady Najwyższej ZSRR 2 i 3 kadencji.

</doc>
<doc id="4202528" url="https://pl.wikipedia.org/wiki?curid=4202528" title="Perlik (ptak)">
Perlik (ptak)

Perlik ("Mandingoa nitidula") – gatunek małego ptaka z rodziny astryldowatych (Estrildidae). Jedyny przedstawiciel rodzaju "Mandingoa".
Morfologia.
Długość ciała wynosi 10–11 cm; masa ciała 8,5–10 g (podgatunek "chubbi"). Samiec ma czerwone pokrywy uszne, dziób gruby, czerwony, ciemnoszary u podstawy. Gardło słabo czerwone, wierzch ciała oliwkowozielony. Spód ciała czarny w białe kropki. Kuper zielony. Pokrywy nadogonowe pomarańczowe. Barkówki ciemnozielone, lotki czarne i brązowe. Ogon krótki. Nogi żółte. Samica jest bledsza i ma pomarańczowe gardło i pokrywy uszne.
Występowanie i siedlisko.
Występuje w Afryce Subsaharyjskiej – na południu aż do wschodniej Republiki Południowej Afryki. Gniazduje na skrajach zielonych lasów. Także na plantacjach.
Lęgi.
Samica składa od 3–6 białych jaj. Inkubacja trwa 14 dni. Wysiadują oboje. Porost piór u piskląt trwa 17–21 dni. W hodowli do lęgów używają półotwartych budek.
Podgatunki.
Wyróżnia się 3 lub 4 podgatunki "M. nitidula":
Status.
Międzynarodowa Unia Ochrony Przyrody (IUCN) uznaje perlika za gatunek najmniejszej troski (LC, "least concern") nieprzerwanie od 1988 (stan w 2020). Trend liczebności populacji uznaje się za stabilny.
Informacje dla hodowców.
Bardzo żywy i odporny ptak. Żeruje głównie na ziemi. Trzeba go hodować w gęsto odsadzonej wolierze. Zwykle neutralny wobec innych afrykańskich ptaków wróblowych. Ciepłolubne. Potrzebują temperatury co najmniej 25 stopni.

</doc>
<doc id="4202529" url="https://pl.wikipedia.org/wiki?curid=4202529" title="Alfons Schulz">
Alfons Schulz



</doc>
<doc id="4202531" url="https://pl.wikipedia.org/wiki?curid=4202531" title="Alfons Schulz (niemiecki duchowny)">
Alfons Schulz (niemiecki duchowny)

Alfons Schulz (ur. 27 kwietnia 1871 w Karszewie, zm. 8 maja 1947 w Lippstadt) – niemiecki duchowny katolicki, teolog, profesor Państwowej Akademii w Braniewie i Uniwersytetu Wrocławskiego.
Życiorys.
Urodził się 27 kwietnia 1871 roku w Karszewie. W 1891 uzyskał maturę w gimnazjum w Braniewie. W 1900 habilitował się w Lyceum Hosianum. W 1904 został mianowany profesorem nadzwyczajnym w Lyceum Hosianum, w 1907 mianowany profesorem zwyczajnym, od semestru zimowego 1925 do 1936 profesor katedry egzegezy Starego Testamentu Uniwersytetu Wrocławskiego.
Był członkiem Warmińskiego Towarzystwa Historycznego.

</doc>
<doc id="4202535" url="https://pl.wikipedia.org/wiki?curid=4202535" title="Arwanityka">
Arwanityka



</doc>
<doc id="4202536" url="https://pl.wikipedia.org/wiki?curid=4202536" title="Zbigniew Malesa">
Zbigniew Malesa

Zbigniew Malesa (ur. 1954) – polski koszykarz, występujący na pozycji skrzydłowego, medalista mistrzostw Polski.
Jego syn Paweł został także koszykarzem.

</doc>
<doc id="4202538" url="https://pl.wikipedia.org/wiki?curid=4202538" title="Wiktor Bujanow">
Wiktor Bujanow

Wiktor Nikołajewicz Bujanow (ros. Виктор Николаевич Буянов, ur. w miejscowości Wichlajka w obwodzie saratowskim, zm. 14 lipca 1976 w Odessie) – radziecki generał major lotnictwa, Bohater Związku Radzieckiego (1943).
Życiorys.
Urodził się w rodzinie robotniczej. W 1934 ukończył technikum lotnicze i aeroklub w Woroneżu, od 1934 służył w Armii Czerwonej, w 1937 ukończył wojskową szkołę lotników w Engelsie. W wojnie z Niemcami walczył na Froncie Południowym i Południowo-Zachodnim, później w składzie 1 i 2 Armii Powietrznej na Froncie Zachodnim, Kalinińskim, 1 Nadbałtyckim, 3 Białoruskim i 1 Ukraińskim. Brał udział w walkach obronnych w Mołdawii i na Ukrainie, w kontrnatarciu wojsk radzieckich pod Rostowem, bitwie pod Kurskiem, wyzwoleniu Białorusi, Litwy, i Ukrainy, zajmowaniu Polski i rozbiciu wojsk wroga na terytorium Niemiec. Początkowo był komisarzem eskadry, później zastępcą dowódcy 146 pułku lotnictwa myśliwskiego ds. politycznych 7 Gwardyjskiej Dywizji Lotnictwa Myśliwskiego 2 Korpusu Lotnictwa Myśliwskiego 15 Armii Powietrznej Frontu Briańskiego, a pod koniec wojny (1945) szefem wydziału politycznego dywizji lotniczej. Wykonał 309 lotów bojowych, w których strącił osobiście 12 i w grupie 5 samolotów wroga. W 1947 ukończył kursy szefów wydziałów politycznych przy Akademii Wojskowo-Politycznej, a w 1956 Wyższą Akademię Wojskową im. Woroszyłowa. Na początku lat 50. uczestniczył w wojnie w Korei jako zastępca dowódcy 28 Dywizji Lotnictwa Myśliwskiego, jednak wówczas nie odniósł zwycięstw. W 1971 został zwolniony do rezerwy w stopniu generała majora lotnictwa.
Odznaczenia.
I medale ZSRR.

</doc>
<doc id="4202539" url="https://pl.wikipedia.org/wiki?curid=4202539" title="Andrzej Olejnik (koszykarz)">
Andrzej Olejnik (koszykarz)

Andrzej Olejnik (ur. 1950) – polski koszykarz, występujący na pozycji skrzydłowego, medalista mistrzostw Polski.

</doc>
<doc id="4202543" url="https://pl.wikipedia.org/wiki?curid=4202543" title="Marek Skierkowski (koszykarz)">
Marek Skierkowski (koszykarz)

Marek Skierkowski (ur. 1956) – polski koszykarz, występujący na pozycji środkowego, medalista mistrzostw Polski.

</doc>
<doc id="4202544" url="https://pl.wikipedia.org/wiki?curid=4202544" title="Promyk">
Promyk



</doc>
<doc id="4202545" url="https://pl.wikipedia.org/wiki?curid=4202545" title="Hans Hækkerup">
Hans Hækkerup

Hans Hækkerup (ur. 3 grudnia 1945 we Frederiksbergu, zm. 22 grudnia 2013) – duński polityk, parlamentarzysta, w latach 1993–2000 minister obrony, specjalny przedstawiciel sekretarza generalnego ONZ w Kosowie w 2001.
Życiorys.
Syn polityka Pera Hækkerupa. W 1973 ukończył studia ekonomiczne na Uniwersytecie Kopenhaskim. Zaangażował się w działalność polityczną w ramach Socialdemokraterne. Był sekretarzem i kierownikiem sekcji w resorcie spraw społecznych (1973–1976), następnie kierownikiem sekcji w ministerstwach edukacji (1976–1977) i pracy (1977–1979). Pracował też jako nauczyciel akademicki i ekonomista w organizacji zrzeszającej urzędników.
W latach 1979–1981 i 1984–2001 sprawował mandat posła do Folketingetu, w latach 1991–1993 przewodniczył parlamentarnej komisji obrony. Od stycznia 1993 do grudnia 2000 zajmował stanowisko ministra obrony w czterech rządach Poula Nyrupa Rasmussena. W 2001 objął funkcję specjalnego przedstawiciela sekretarza generalnego ONZ w Kosowie, z której zrezygnował jeszcze w tym samym roku. Pracował później na uczelni wojskowej Forsvarsakademiet.
W 2011 ujawnił, że zdiagnozowano u niego zanik wieloukładowy; zmarł w 2013. Był dwukrotnie żonaty, najpierw z polityk Lise Hækkerup, następnie z dyplomatą Susanne Rumohr Hækkerup.

</doc>
<doc id="4202551" url="https://pl.wikipedia.org/wiki?curid=4202551" title="Diecezja Sodor i Man">
Diecezja Sodor i Man

Diecezja Sodor i Man (, , ) – diecezja Kościoła Anglii w metropolii Yorku, współcześnie o granicach pokrywających się z terytorium dependencji korony brytyjskiej Wyspy Man. Wywodzi swoje korzenie od katolickiej diecezji Wysp ("Diocese of the Isles"), obejmującej pierwotnie również Hebrydy, która w okresie reformacji znalazła się w Kościele Anglii. 
Diecezja nie posiada biskupów pomocniczych. Pracę biskupa diecezjalnego wspiera jeden archidiakon.

</doc>
<doc id="4202552" url="https://pl.wikipedia.org/wiki?curid=4202552" title="Mieczysław Motas">
Mieczysław Motas

Mieczysław Motas (ur. 24 stycznia 1929, zm. 18 stycznia 2018) – polski historyk i archiwista. 
Życiorys.
Od 1952 związany był z archiwami państwowymi. W latach 1969–1979 piastował funkcję dyrektora Archiwum Akt Nowych w Warszawie, zaś w latach 1979–1981 dyrektora Archiwum Głównego Akt Dawnych w Warszawie. W późniejszym okresie był pracownikiem naukowym w Naczelnej Dyrekcji Archiwów Państwowych. W latach 1983–1993 piastował również funkcję prezesa Stowarzyszenia Archiwistów Polskich, jednocześnie w latach 1984–1993 pełniący funkcję redaktora naczelnego czasopisma "Archiwista". Był zatrudniony jako docent w Komisji Ścigania Zbrodni przeciwko Narodowi Polskiemu Instytutu Pamięci Narodowej. Zmarł w Warszawie i został pochowany na Cmentarzu Komunalnym Północnym w Warszawie (S-IV-3 rząd 12 grób 9)

</doc>
<doc id="4202553" url="https://pl.wikipedia.org/wiki?curid=4202553" title="Birte Weiss">
Birte Weiss

Birte Weiss (ur. 1 maja 1941 we Frederiksbergu) – duńska polityk i dziennikarka, parlamentarzystka, minister w czterech rządach Poula Nyrupa Rasmussena.
Życiorys.
Kształciła się w zakresie dziennikarstwa w wydawnictwie Den Socialdemokratiske Presse (1960–1963), studiowała też literaturoznawstwo na Uniwersytecie Kopenhaskim. Pracowała jako dziennikarka w gazetach „Demokraten” i „Information”. Zaangażowała się w działalność polityczną w ramach Socialdemokraterne, w latach 1984–1996 była wiceprzewodniczącą partii.
W latach 1971–1973, 1975–1984 i 1987–2001 sprawowała mandat posłanki do Folketingetu. W 1998 bez powodzenia kandydowała na przewodniczącą parlamentu, następnie do 1999 pełniła funkcję pierwszego wiceprzewodniczącego tego gremium. W latach 1981–1986 stała na czele Radiorådet, organu zarządzającego Danmarks Radio.
Wchodziła w skład wszystkich czterech gabinetów Poula Nyrupa Rasmussena. Była ministrem spraw wewnętrznych (od stycznia 1993 do października 1997), ministrem spraw kościelnych (od września 1994 do grudnia 1996), ministrem zdrowia (od grudnia 1996 do marca 1998) oraz ministrem badań naukowych (od lipca 1999 do listopada 2001). Po odejściu z parlamentu wycofała się z aktywnej polityki, powracając do dziennikarstwa. Autorka poświęconych Bośni książek "Vanviddets vidner" (1999) i "Krigens arvinger" (2008).

</doc>
<doc id="4202565" url="https://pl.wikipedia.org/wiki?curid=4202565" title="Franz Dittrich (duchowny)">
Franz Dittrich (duchowny)

Franz Dittrich (ur. 26 stycznia 1839 w Rokitniku koło Lidzbarka Warmińskiego, zm. 21 lutego 1915 we Fromborku) – niemiecki duchowny katolicki, teolog, profesor Państwowej Akademii w Braniewie.
Życiorys.
Urodził się 26 stycznia 1839 roku w Rokitniku na Warmii. Przez 9 lat pobierał nauki w Reszlu i w gimnazjum w Braniewie. Studiował filozofię i teologię w Braniewie (1859–1863). W 1863 otrzymał święcenia kapłańskie. Przez krótki czas posługiwał w parafii św. Mikołaja w Grzędzie, następnie dzięki otrzymaniu dotacji z fundacji Preucka studiował w Rzymie (1863–1865) i w Monachium. 30 listopada 1863 na Uniwersytecie w Monachium uzyskał stopień doktora. W 1866 powrócił do Braniewa, gdzie przyjął stanowisko privatdozenta w Królewskim Liceum Hosianum ("Königliches Lyceum Hosianum"). W 1868 został profesorem nadzwyczajnym, w 1872 profesorem zwyczajnym historii Kościoła i prawa kościelnego na tej uczelni. Od 1868 członek Warmińskiego Towarzystwa Historycznego, w latach 1899–1915 był jego prezesem; był też przewodniczącym założonego w 1869 towarzystwa Ermländischer Kunstverein. W 1903 został prepozytem kapituły katedralnej we Fromborku, a w 1908 wikariuszem kapitulnym. Od 1893 był posłem na sejm, związany z katolicką partią Centrum, w której zajmował się kwestiami szkolnictwa oraz sprawami Kościoła. W swojej pracy naukowej zajmował się historią Kościoła, badaniami nad reformą Kościoła przed soborem trydenckim. Był autorem wielu prac z zakresu dziejów Kościoła na Warmii, m.in. "Geschichte des Katholizismus in Altpreußen von 1525 bis zum Ausgange des 18. Jahrhunderts" (1901).
Zmarł 21 lutego 1915 roku, grób księdza znajduje się na zabytkowym cmentarzu kapitulnym we Fromborku.

</doc>
<doc id="4202567" url="https://pl.wikipedia.org/wiki?curid=4202567" title="Red Pill Blues">
Red Pill Blues

Red Pill Blues – szósty album studyjny amerykańskiego zespołu Maroon 5. Został wydany 3 listopada 2017 roku przez wytwórnię płytową Interscope Records. Album zadebiutował na drugim miejscu w notowaniu Billboard 200 z łączną sprzedażą 122 000 egzemplarzy. Pierwszym singlem promującym album został utwór „What Lovers Do”, kolejnym singlem został wydany 16 stycznia 2018 roku „Wait”.
Jest to pierwsze wydawnictwo zespołu, w którego nagrywaniu wziął udział Sam Farrar po tym, jak został oficjalnym członkiem zespołu.
Tytuł albumu nawiązuje do terminu dotyczącego przyjmowania czerwonej lub niebieskiej pigułki, który powstał w 1999 roku w filmie science-fiction The Matrix.

</doc>
<doc id="4202569" url="https://pl.wikipedia.org/wiki?curid=4202569" title="Solaris Urbino 10,5">
Solaris Urbino 10,5

Solaris Urbino 10,5 – niskopodłogowy autobus miejski klasy MIDI produkowany od 2017 r. przez Solaris Bus &amp; Coach w Bolechowie-Osiedlu koło Poznania. Należy do rodziny autobusów miejskich Solaris Urbino. Jest następcą wycofanego modelu Solaris Urbino 10.
Historia.
Urbino 9 i Urbino 10.
W 1999 r. nowo powstałe przedsiębiorstwo Solaris Bus &amp; Coach S.A. zaprezentowała rodzinę autobusów miejskich Solaris Urbino. W jej skład wchodziły modele o długościach 18, 15, 12 oraz w klasie MIDI 9 m. Łącznie wyprodukowano 21 sztuk modelu Urbino 9. Od drugiej generacji Urbino, produkowanej od 2002 r. model Urbino 9 został zastąpiony przez metr dłuższy Urbino 10. Pozwoliło to na zwiększenie przestrzeni pasażerskiej i możliwość zamontowania drzwi z tyłu pojazdu (w układzie 1-2-2, gdy w Urbino 9 jedyny dostępny układ to 1-2-0). W 2005 r. zaprezentowano III generację Urbino 10, która została sprzedana w wielu miastach w Polsce i za granicą, łącznie wyprodukowano ponad 300 egzemplarzy.
Urbino 10,5.
W połowie roku 2016 Solaris zapowiedział, że od nowej, IV generacji Urbino model Urbino 10 zostanie zastąpiony przez autobus o pół metra dłuższy. Premierę zaplanowano na październik 2016 podczas targów Transexpo w Kielcach. Oficjalna premiera odbyła się zgodnie z planami. W prototypowym egzemplarzu zastosowano silnik Cummins o pojemności 6,7 l i mocy 280 KM, skrzynię biegów dostarczyło przedsiębiorstwo ZF. Pierwszy seryjny egzemplarz trafił do austriackiego miasta Lienz, a jeździ w barwach przedsiębiorstwa Postbus. W Polsce pierwszym odbiorcą było Przedsiębiorstwo Usług Komunalnych Komorniki, która zamówiła dwie sztuki.
Konstrukcja.
Solaris Urbino 10,5 jest oparty konstrukcyjnie na modelu klasy MAXI (Urbino 12). Zmniejszona została przestrzeń pomiędzy środkowymi drzwiami a tylnym kołem, co zmniejszyło rozstaw osi z 5900 do 4450 mm. Dzięki temu Urbino 10,5 jest zwrotniejszy. Jako napęd stosowane są silniki Cummins ISB6.7E6C o mocy 187, 209 lub 224 kW. Opcją jest silnik DAF MX-11 (210, 240 lub 271 kW). Skrzynia biegów jest dostarczana przez ZF lub Voith. Podobne rozwiązania konstrukcyjne można spotkać także w innych modelach Urbino. Nad przednimi nadkolami umieszczono zbiornik paliwa o pojemności 200 lub 310 l. Dodatkowo stosuje się dodatek AdBlue, na który przewidziano zbiornik o pojemności 40 lub 50 l.
Przednia oś może być oparta na konstrukcji sztywnej lub niezależnej. Producentem osi jest ZF. Układ kierowniczy "RB Servocom" dostarcza przedsiębiorstwo Bosch. Autobusy wyposażone są w systemy bezpieczeństwa ABS, EBS, ASR oraz jako opcja ESC. Montowane są także hamulec postojowy oraz retarder.
We wnętrzu mieści się maksymalnie 85 osób, w tym liczba miejsc siedzących wynosi do 29 (+ 3 uchylne). Drzwi autobusu mogą być montowane w układach: 1-2-0, 2-2-0, 1-2-2 lub 2-2-2. Zastosowano technologię przedsiębiorstwa Bode.

</doc>
<doc id="4202572" url="https://pl.wikipedia.org/wiki?curid=4202572" title="164 Lekka Dywizja Afrykańska (III Rzesza)">
164 Lekka Dywizja Afrykańska (III Rzesza)

164 Lekka Dywizja Afrykańska (niem. "164. leichte Afrika-Division") – jedna z niemieckich dywizji z okresu II wojny światowej. 
Historia.
Dywizja została utworzona 15 sierpnia 1942 r. przez przekształcenie przerzuconej do Afryki Dywizji Fortecznej Kreta (wcześniej 164 Dywizji Piechoty). 
Pomimo że była to jednostka dość słaba, jej pułki grenadierów liczyły tylko po dwa bataliony, sprawnie walczyła m.in. w czasie II bitwy pod El Alamein. Podczas odwrotu stanowiła ariergardę wycofujących się wojsk. Broniła rejonu Buerat w Libii i Linii Mareth w Tunezji. Była ostatnią jednostką niemiecką, która poddała się aliantom w Tunezji (12 maja 1943). 164 Dywizja oficjalnie rozwiązana 30 czerwca 1943 r. nigdy nie została odbudowana.

</doc>
<doc id="4202576" url="https://pl.wikipedia.org/wiki?curid=4202576" title="Elsebeth Gerner Nielsen">
Elsebeth Gerner Nielsen

Elsebeth Gerner Nielsen (ur. 5 stycznia 1960 w miejscowości Favrholt w gminie Frederikshavn) – duńska polityk, parlamentarzystka, w latach 1998–2001 minister kultury, rektor Designskolen Kolding.
Życiorys.
Absolwentka nauk społecznych na Odense Universitet (1986). Pracowała na tej uczelni, później w centrum kulturalnym Bolbro Brugerhus, a także jako kierownik sekcji w departamencie spraw społecznych i zdrowia administracji regionu Storstrøms Amt oraz jako konsultantka i badaczka w centrum edukacyjnym.
Dołączyła do socjalliberalnej partii Det Radikale Venstre. W latach 1994–2007 sprawowała mandat posłanki do Folketingetu. Od marca 1998 do listopada 2001 była ministrem kultury w czwartym rządzie Poula Nyrupa Rasmussena.
W 2008 objęła stanowisko rektora Designskolen Kolding, szkoły wzornictwa w Koldingu. Powoływana również w skład organów różnych instytucji kulturalnych. Autorka kilku książek oraz artykułów poświęconych kulturze i wzornictwu.

</doc>
<doc id="4202583" url="https://pl.wikipedia.org/wiki?curid=4202583" title="Solaris Urbino 18,75 electric">
Solaris Urbino 18,75 electric



</doc>
<doc id="4202594" url="https://pl.wikipedia.org/wiki?curid=4202594" title="Prawo karne islamu">
Prawo karne islamu

Prawo karne islamu – gałąź prawa islamu normująca kwestię odpowiedzialności za czyny zagrożone karą kryminalną.
Geneza.
W Koranie prorok Mahomet wylicza szereg zakazów tworzących podwaliny pod prawo karne. W okresie, gdy granice imperium muzułmańskiego znacznie się poszerzyły, konieczne było zaktualizowanie przepisów ze względu na pojawienie się nowych ludów, co niosło ze sobą nowe zwyczaje, ale i przestępstwa, np. bluźnierstwo. Ewolucja prawa karnego zakończyła się pod koniec X wieku, a jakakolwiek ingerencja w przepisy została zakazana. Okres ten trwał do XVIII wieku, wtedy zezwolono na adaptację prawa do ówczesnej rzeczywistości.
Źródła prawa.
Współcześnie katalog praw okazał się niewystarczający i wiele krajów poszerzyło go o świeckie akty prawne, normujące m.in. proces karny czy prawo o ruchu drogowym. Nowe źródła prawa muszą być w pełni zgodne z Koranem.
Podział przestępstw.
Główny podział przestępstw opiera się na rodzaju stosowanej kary:
Podane typy przestępstw nie mają swoich odpowiedników w prawie europejskim, a dosłowne ich przetłumaczenie jest niemożliwe.
Okoliczności wyłączające przestępność czynu.
Obrona własna.
Zachodzi wtedy gdy człowiek broni siebie, swoich bliskich lub swój majątek przed napadem. W takim wypadku nie popełnia przestępstwa. Zachodzi tu połączenie obrony koniecznej ze stanem wyższej konieczności (szariat nie wyróżnia stanu wyższej konieczności). Zasada obrony własnej bywa często interpretowana globalnie (odnosi się nie tylko do pojedynczej jednostki, lecz i do ogółu społeczeństwa) np. obrony ojczyzny przed najeźdźcą. Z owego prawa wywodzi się teoria dżihadu.
Aby nie nastąpiło przekroczenie granic obrony własnej, jest konieczne spełnienie kilku przesłanek. Dozwolona obrona następuje bezpośrednio po ataku, należy bronić się w taki sam sposób w jaki przeprowadzony został atak, a siła i środki stosowane przez obrońcę nie mogą przekraczać znacząco tych użytych przez napastnika. Gdy granice obrony własnej zostaną przekroczone, obrońca traktowany jest na równi ze sprawcą i karany za "diyaat".
Działanie pod wpływem przymusu.
W szariacie wyróżnia się dwa rodzaje przymusu i zastosowanie jakiegokolwiek wyłącza odpowiedzialność karną. Przymus bezpośredni związany jest z obezwładnieniem, zarówno fizycznym, jak i psychicznym. W takiej sytuacji najczęściej popełniane są przestępstwa przez zaniechanie. Przymus pośredni cechuje się tym, że osoba postępuje w określony nakazany sposób. Jest często skutkiem szantażu.
Działanie pod wpływem błędu.
Błąd w szariacie jest interpretowany bezpośrednio. Sprawca podczas swego działania lub zaniechania nie ma świadomości popełnienia przestępstwa, jeżeli został wprowadzony w błąd lub był sprowokowany i działał w stanie silnego wzburzenia emocjonalnego. Czyn popełniony pod wpływem błędu podlega ocenie sądu, w zależności od okoliczności. Osoba działająca pod wpływem błędu może zostać zobowiązana do naprawienia powstałych szkód. Jeśli błąd był podyktowany niedbalstwem lub lekkomyślnością, a czynu dokonano pod wpływem środków odurzających, sprawca może odpowiadać jak za ta'zir (forma nadzwyczajnego złagodzenia kary).
Wykonywanie obowiązków.
Osoba wykonująca swoje obowiązki służbowe, która doprowadziła do uszkodzenia ciała lub śmierci człowieka, lecz działała na podstawie i w granicach przyznanego mu prawa, nie podlega odpowiedzialności karnej. Przykładem jest policjant, który próbuje zatrzymać sprawcę i następuje wyżej wymieniony skutek, sędzia, który orzeka karę śmierci lub amputacji (kara przewidywana za kradzież) czy kat, który te kary wykonuje.
Uprawianie sportu.
Uprawianie sportu było swego rodzaju przygotowaniem muzułmanina do przyszłych walk. Podczas konkursów niekiedy dochodziło do zranień, okaleczeń, a nawet śmierci. Gdy doszło do zranienia czy śmierci przeciwnika, zawodnik nie odpowiadał karnie, o ile prowadzone współzawodnictwo było uczciwe oraz zgodne z ogólnie przyjętymi zasadami.
Specyficzną formą zawodów sportowych był – dopuszczalny tylko w czasie wojny – pojedynek. Osoba, która wygrała pojedynek, była zwolniona z odpowiedzialności karnej. Pojedynkowanie się w czasie pokoju było kategorycznie zabronione.

</doc>
<doc id="4202596" url="https://pl.wikipedia.org/wiki?curid=4202596" title="Stanisław Dąbrowiecki">
Stanisław Dąbrowiecki

Stanisław Dąbrowiecki (ur. 4 sierpnia 1920 w Krakowie, zm. 1983 w Komorowie) – polski artysta fotograf. Fotoreporter Centralnej Agencji Fotograficznej. Członek Związku Polskich Artystów Fotografików.
Życiorys.
Stanisław Dąbrowiecki w czasie II wojny światowej był fotoreporterem Czołówki Filmowej Wojska Polskiego, utworzonej przy 1 Dywizji Piechoty im. Tadeusza Kościuszki w 1943 roku – na terenie Związku Radzieckiego.
16 kwietnia 1947 roku był jednym z dwóch fotoreporterów dokumentujących egzekucję Rudolfa Hoessa (komendanta obozu Auschwitz-Birkenau) odbywającą się na terenie obozu w Oświęcimiu. Po egzekucji negatyw z aparatu Stanisława Dąbrowieckiego został skonfiskowany przez funkcjonariuszy Ministerstwa Bezpieczeństwa Publicznego, następnie zaginął – przechowywany w Ministerstwie Sprawiedliwości. Z egzekucji zachowało się tylko 11 zdjęć (powiększeń).
Po wojnie Stanisław Dąbrowiecki był wieloletnim fotografem Przedsiębiorstwa Państwowego Film Polski oraz wieloletnim fotoreporterem Centralnej Agencji Fotograficznej. W 1978 roku został przyjęty w poczet członków Związku Polskich Artystów Fotografików. Stanisław Dąbrowiecki jest jednym z autorów zdjęć do albumu "Na nowo. Warszawiacy 1945–1955", wydanego przez warszawski Dom Spotkań z Historią, w 2016 roku.
Fotografie Stanisława Dąbrowieckiego znajdują się w zbiorach Polskiej Agencji Prasowej.

</doc>
<doc id="4202597" url="https://pl.wikipedia.org/wiki?curid=4202597" title="Zbigniew Witold Złotnicki">
Zbigniew Witold Złotnicki

Zbigniew Witold Złotnicki ps. „Ketling”, „4615” (ur. 15 czerwca 1927 w Ożarowie Mazowieckim, zm. 28 listopada 2009 tamże) – żołnierz Armii Krajowej, powstaniec, dziennikarz, nauczyciel akademicki, społecznik.
Życiorys.
Pochodził z ziemiańskiej rodziny. Rodzicami byli Stefan i Danuta z Jabłońskich. Uczęszczał do Gimnazjum im. Jana Zamoyskiego w Warszawie i działał w 2 Drużynie Harcerskiej im. T.Rejtana. W czasie okupacji skończył szkołę średnią na tajnych kompletach u sióstr Urszulanek w Ołtarzewie.
W czasie okupacji był członkiem Narodowej Organizacji Wojskowej „NOW” i działał w partyzantce wraz z młodymi żołnierzami kolegami z Ożarowa w „Grupie Kampinos”, należącej do VII Rejonu VII Obwodu „Obroża” Okręgu Warszawskiego Armii Krajowej.
Aresztowany w połowie sierpnia 1944 roku w Ożarowie został przewieziony do Dulagu 121 w Pruszkowie skąd udało mu się po paru dniach uciec. Razem z Ryszardem Gołasiewiczem, Wacławem Janaszem, Stanisławem Michrowskim, Włodzimierzem Mroczkowskim oraz Januszem Świtalskim brał udział w bitwie pod Jaktorowem.
Po wojnie przebywał w Łodzi.
Praca zawodowa.
Był absolwentem Wydziału Ekonomicznego Uniwersytetu Łódzkiego. Po uzyskaniu dyplomu wrócił do Ożarowa Mazowieckiego gdzie mieszkał do końca życia.
Po wojnie pracował w zawodzie dziennikarza. Był współzałożycielem Centralnej Agencji Fotograficznej i długoletnim Sekretarzem Redakcji. Był również zastępcą Redaktora Naczelnego Krajowej Agencji Wydawniczej „KAW”, wykładał na wydziale Dziennikarstwa UW.
Będąc już na emeryturze rozbudował Pracownię Fotografii Prasowej, przekształconą w 2007 roku w Pracownię Fotografii Prasowej, Reklamowej i Wydawniczej w strukturach Instytutu Dziennikarstwa na Wydziale Dziennikarstwa i Nauk Politycznych Uniwersytetu Warszawskiego.
Był żonaty z Elżbietą Niewiadomską, miał jedną córkę.

</doc>
<doc id="4202599" url="https://pl.wikipedia.org/wiki?curid=4202599" title="Monety lenne Księstwa Kurlandii i Semigalii">
Monety lenne Księstwa Kurlandii i Semigalii



</doc>
<doc id="4202603" url="https://pl.wikipedia.org/wiki?curid=4202603" title="António Serrano">
António Serrano

António Manuel Soares Serrano (ur. 16 stycznia 1965 w Beja) – portugalski polityk i nauczyciel akademicki, poseł do Zgromadzenia Republiki, minister rolnictwa, rozwoju wsi i rybołówstwa (2009–2011).
Życiorys.
Absolwent zarządzania przedsiębiorstwem na Universidade de Évora (1989). Na tej samej uczelni uzyskał magisterium (1993) i doktorat (1997) w zakresie zarządzania. Został nauczycielem akademickim na tym uniwersytecie, osiągając na nim pełne stanowisko profesorskie. W latach 1998–2002 pełnił funkcję prorektora. Był też przewodniczącym rady dyrektorów szpitala Hospital Espírito Santo w Évorze.
Od października 2009 do czerwca 2011 sprawował urząd ministra rolnictwa, rozwoju wsi i rybołówstwa w drugim rządzie José Sócratesa. W 2011 z ramienia Partii Socjalistycznej wybrany do Zgromadzenia Republiki na czteroletnią kadencję. Został później prezesem przedsiębiorstwa Jerónimo Martins Agro-Alimentar.

</doc>
<doc id="4202607" url="https://pl.wikipedia.org/wiki?curid=4202607" title="Tadeo Bravo de Rivero (obraz Goi)">
Tadeo Bravo de Rivero (obraz Goi)

Tadeo Bravo de Rivero (hiszp. "Tadeo Bravo de Rivero") – obraz olejny hiszpańskiego malarza Francisca Goi (1746–1828). Portret przedstawiający peruwiańskiego prawnika Tadeo Bravo de Rivero jest eksponowany w Brooklyn Museum w Nowym Jorku.
Okoliczności powstania.
Tadeo Bravo de Rivero (1754–1820) był kreolskim szlachcicem urodzonym w Peru, z wykształcenia prawnikiem. Przeniósł się do Madrytu, gdzie poznał Goyę poprzez powinowatych żony malarza, Josefy Bayeu. Zaprzyjaźnił się z Goyą i ludźmi oświecenia z kręgu znajomych malarza. Jego portret powstał w 1806, przed wybuchem wojny z Francją w 1808. Goya był wtedy wziętym portrecistą i otrzymywał liczne zamówienia. W 1809 w czasie francuskiej okupacji i panowania Józefa Bonapartego Bravo de Rivero został radnym Madrytu. W tym samym roku zlecił Goi namalowanie płótna "Alegoria Madrytu". Po powrocie Ferdynanda VII na tron został oskarżony o sprzyjanie Francuzom i stracił pozycję i majątek, który później częściowo odzyskał w 1816.
Opis obrazu.
Goya przedstawił Tadeo Bravo de Rivero w całej postaci ubranego w elegancki mundur oficera kawalerii. Na jego strój składają się: szkarłatny kaftan ze srebrnymi wykończeniami na kołnierzu, klapach i rękawach, szare spodnie i buty do jazdy konnej z ostrogami. Na piersi widoczny jest order Zakonu Santiago. W lewej ręce trzyma trikorn, a w prawej bat. U jego stóp siedzi pies patrzący na właściciela, który może symbolizować lojalność wobec króla. Prawnik został przedstawiony na świeżym powietrzu, w stylu angielskiego portretu. Sceneria może przypominać obrazy Velázqueza, malarza podziwianego przez Goyę.
Wyróżnia się twarz modela, który patrzy na widza z poważną miną. Malując krajobraz i psa, Goya zastosował szybkie i lekkie pociągnięcia pędzlem, w przeciwieństwie do samej postaci Bravo de Rivero, gdzie pociągnięcia są bardziej zwarte i zdefiniowane, zwłaszcza w wykończeniu stroju.
Proweniencja.
Obraz znajdował się w nieokreślonej kolekcji hiszpańskiej, później trafił do prywatnej kolekcji w Berlinie. Został sprzedany w paryskim domu aukcyjnym Hôtel Drouot. Następnie był w kolekcji Spiridon i kolekcji F. Kleinberger w Paryżu. Do zbiorów Brooklyn Museum został dołączony jako część spuścizny filantropa Michaela Friedsama.

</doc>
<doc id="4202616" url="https://pl.wikipedia.org/wiki?curid=4202616" title="Jan Chojnacki">
Jan Chojnacki



</doc>
<doc id="4202627" url="https://pl.wikipedia.org/wiki?curid=4202627" title="António Mendonça (ekonomista)">
António Mendonça (ekonomista)

António Augusto da Ascenção Mendonça (ur. 18 maja 1954 w Estoril) – portugalski ekonomista i nauczyciel akademicki, profesor, minister robót publicznych i transportu (2009–2011).
Życiorys.
Absolwent ekonomii w Instituto Superior de Economia na Uniwersytecie Technicznym w Lizbonie (1976). W tym samym instytucie (wówczas pod nazwą Instituto Superior de Economia e Gestão) uzyskał w 1987 doktorat z zakresu ekonomii. Jako nauczyciel akademicki związany z ISEG w ramach Uniwersytetu Technicznego w Lizbonie (a od 2013 w strukturze Uniwersytetu Lizbońskiego), osiągając na tej uczelni pełne stanowisko profesorskie. Był również przewodniczącym rady dyrektorów ISEG. Gościnnie wykładał na uczelniach we Francji, Brazylii, Bułgarii i Angoli. W pracy naukowej zajął się zagadnieniami z zakresu makroekonomii, międzynarodowych stosunków gospodarczych i ekonomiki transportu.
Od października 2009 do czerwca 2011 z rekomendacji Partii Socjalistycznej sprawował urząd ministra robót publicznych i transportu w drugim rządzie José Sócratesa.

</doc>
<doc id="4202640" url="https://pl.wikipedia.org/wiki?curid=4202640" title="Puchar Świata w skokach narciarskich 2017/2018 – Zakopane">
Puchar Świata w skokach narciarskich 2017/2018 – Zakopane

Jedenaste zawody w ramach Pucharu Świata w skokach narciarskich 2017/2018 odbyły się na dużej skoczni w Zakopanem w dniach 27-28 stycznia 2018 roku. Rozegrany został konkurs drużynowy oraz konkurs indywidualny.
Kwalifikacje do konkursu indywidualnego wygrał Kamil Stoch. O ponad dziesięć punktów wyprzedził będącego na miejscu drugim Markusa Eisenbichlera, który skoczył pół metra bliżej z wyższej belki. Trzecie miejsce zajął Richard Freitag tracąc do swojego rodaka dokładnie punkt i trzy dziesiąte. Kwalifikacje zakończyły się pomyślnie dla reprezentantów Polski – wszyscy zdołali awansować do konkursu głównego. Siedmiu skoczków nie uzyskało awansu, a wśród nich znalazła się czwórka Kazachów, dwójka Rosjan oraz Estończyk. Kwalifikacje przeprowadzone zostały z belek siedemnastej, osiemnastej i dziewiętnastej.
Konkurs drużynowy wygrała reprezentacja Polski z przewagą prawie dwudziestu pięciu punktów nad Niemcami. Trzecie miejsce na podium zajęli reprezentanci Norwegii. Drużyny z podium zawodów jako jedyne uzyskały notę łączną wynoszącą ponad tysiąc punktów. Najlepszy w polskiej drużynie Kamil Stoch w drugiej serii konkursu skokiem na odległość 141,5 metra ustanowił rekord Wielkiej Krokwi. Na starcie konkursu pojawiło się dziesięć reprezentacji. Zawody rozegrane zostały z szesnastej i siedemnastej belki startowej.
Konkurs indywidualny wygrał Słoweniec Anže Semenič. Skoki na odległość kolejno 134,5 oraz 137,5 metra pozwoliły mu wyprzedzić o niecałe trzy punkty Andreasa Wellingera. Podium konkursu uzupełnił Peter Prevc, który do drugiego miejsca stracił osiem dziesiątych punktu. Na czwartej pozycji sklasyfikowany został, prowadzący po pierwszej serii Stefan Hula, a na miejscu siódmym zawody ukończył Dawid Kubacki. Jednym z zawodników, którzy nie uzyskali awansu do serii drugiej był Kamil Stoch, który po skoku na 108,5 metra został sklasyfikowany na trzydziestej ósmej pozycji.
Jury.
Dyrektorem konkursów podczas zawodów Pucharu Świata w Zakopanem był Jan Kowal oraz z ramienia Międzynarodowej Federacji Narciarskiej, dyrektor zawodów Pucharu Świata, Walter Hofer. Jego asystentem był, podobnie jak w innych oficjalnych zawodach organizowanych przez FIS, Borek Sedlák. Sędzią technicznym był Franck Salvi, a jego asystentem – Thomas Hasslberger. Kontrolą sprzętu zajmował się Sepp Gratzer.

</doc>
<doc id="4202643" url="https://pl.wikipedia.org/wiki?curid=4202643" title="Aleksander Bogusiński">
Aleksander Bogusiński

Aleksander Bogusiński (ur. 25 lutego 1877 w Krakowie, zm. 30 grudnia 1953 w Warszawie) – polski aktor teatralny i filmowy.
Życiorys.
Urodził się 25 lutego 1877 w Krakowie, syn Filipa. Od 1895 do 1897 był aktorem Teatru Miejskiego w Krakowie, później występował w teatrach objazdowych, od 1906 do 1912 był aktorem Teatru Polskiego w Poznaniu, od 1912 do 1913 ponownie Teatru Miejskiego w Krakowie, od 1914 do 1915 Teatru Małego w Warszawie. W okresie II RP był aktorem teatrów warszawskich: od 1918 do 1923 Teatru Polskiego, od 1923 do 1924 Teatru Komedia, od 1924 do 1935 Teatru Polskiego, od 1934 do 1936 Teatrów TKKT, od 1936 do 1939 ponownie Teatru Polskiego, natomiast po 1946 występował w Teatrze Polskim w Warszawie.
Od 1899 był żonaty z Eugenią Bogusińską, od 1920 ze Stanisławą Grozmani. Zmarł 30 grudnia 1953 w Warszawie. Został pochowany w grobowcu rodzinnym na cmentarzu Powązkowskim w Warszawie (kwatera 258-1-23).

</doc>
<doc id="4202644" url="https://pl.wikipedia.org/wiki?curid=4202644" title="Kompleks startowy nr 1 kosmodromu Cape Canaveral Air Force Station">
Kompleks startowy nr 1 kosmodromu Cape Canaveral Air Force Station

Kompleks startowy nr 1 (LC-1) – to nieaktywna platforma USAF na wschodnim krańcu przylądka Canaveral na Cape Canaveral Air Force Sation na Florydzie. Został on zbudowany wraz z kompleksami 2, 3 i 4, na początku lat 50. na potrzeby programu rakietowego Snark .
Pierwszy start z tej platformy został przeprowadzony 13 stycznia 1955 roku. Kompleks był wykorzystywany do startów rakiet Snark  do 1960 roku, a następnie służył jako lądowisko dla helikopterów w programie Mercury. Ostatni raz był używany od 1983 do 1989 roku do wypuszczania balonów meterologicznych.

</doc>
<doc id="4202647" url="https://pl.wikipedia.org/wiki?curid=4202647" title="Pankejk">
Pankejk



</doc>
<doc id="4202663" url="https://pl.wikipedia.org/wiki?curid=4202663" title="Zbigniew Wankiewicz">
Zbigniew Wankiewicz

Zbigniew Wankiewicz (ur. 6 stycznia 1957) – polski koszykarz, występujący na pozycji środkowego, medalista mistrzostw Polski.

</doc>
<doc id="4202664" url="https://pl.wikipedia.org/wiki?curid=4202664" title="Puchar Finlandii w piłce siatkowej mężczyzn (2017/2018)">
Puchar Finlandii w piłce siatkowej mężczyzn (2017/2018)

Puchar Finlandii w piłce siatkowej mężczyzn 2017/2018 (oficjalnie: "Miesten Suomen Cup 2017/2018") – 46. sezon rozgrywek o siatkarski Puchar Finlandii. Zainaugurowany został 22 września 2017 roku.
Rozgrywki składały się z trzech rund kwalifikacyjnych, ćwierćfinałów oraz turnieju finałowego, w ramach którego rozegrano półfinały i finał.
Turniej finałowy odbył się w dniach 6-7 stycznia 2018 roku w Kupittaan palloiluhalli w Turku.
Po raz trzeci Puchar Finlandii zdobyła drużyna , pokonując w finale .

</doc>
<doc id="4202670" url="https://pl.wikipedia.org/wiki?curid=4202670" title="Krzysztof Zalewski (koszykarz)">
Krzysztof Zalewski (koszykarz)

Krzysztof Zalewski (ur. 1956) – polski koszykarz, występujący na pozycji obrońcy, medalista mistrzostw Polski.

</doc>
<doc id="4202672" url="https://pl.wikipedia.org/wiki?curid=4202672" title="Centrum fazowe anten GPS">
Centrum fazowe anten GPS



</doc>
<doc id="4202673" url="https://pl.wikipedia.org/wiki?curid=4202673" title="Radnički Nisz w europejskich pucharach">
Radnički Nisz w europejskich pucharach



</doc>
<doc id="4202683" url="https://pl.wikipedia.org/wiki?curid=4202683" title="Marek Dudzianiec">
Marek Dudzianiec

Marek Dudzianiec (ur. 1958) – polski koszykarz, występujący na pozycji środkowego, medalista mistrzostw Polski.

</doc>
<doc id="4202685" url="https://pl.wikipedia.org/wiki?curid=4202685" title="Bogusław Augustyn (koszykarz)">
Bogusław Augustyn (koszykarz)

 
Bogusław Augustyn (ur. 1956) – polski koszykarz występujący na pozycji skrzydłowego, wielokrotny medalista mistrzostw Polski.

</doc>
<doc id="4202686" url="https://pl.wikipedia.org/wiki?curid=4202686" title="Janusz Grabowski (historyk)">
Janusz Grabowski (historyk)

Janusz Grabowski (ur. w 1958 w Mławie) – polski historyk, mediewista, specjalista w zakresie nauk pomocniczych historii oraz archiwistyki, doktor habilitowany nauk humanistycznych, profesor nadzwyczajny w Archiwum Głównym Akt Dawnych w Warszawie.
Życiorys.
Absolwent historii i archiwistyki Uniwersytetu Mikołaja Kopernika w Toruniu (uczeń prof. Kazimierza Jasińskiego). Ukończył Międzynarodowy Kurs Dyplomatyki i Paleografii Łacińskiej w Archivio di Stato di Bari (Włochy). W 1998 uzyskał stopień doktora na podstawie dysertacji "Kancelarie i dokumenty książąt mazowieckich w latach 1341–1381. Ośrodki zarządzania i kultury", przygotowanej pod kierunkiem prof. K. Jasińskiego i obronionej, po śmierci tego uczonego, pod kierunkiem prof. Jana Pakulskiego. W 2013 uzyskał stopień doktora habilitowanego na podstawie rozprawy "Dynastia Piastów mazowieckich. Studia nad dziejami Mazowsza, intytulacją i genealogią książąt mazowieckich". Naukowo zajmuje się dyplomatyką Księstwa Mazowieckiego i genealogią Piastów. Prowadzi również badania z zakresu archiwistyki, elity umysłowej w średniowieczu, historii miast mazowieckich, paleografii, sfragistyki i źródłoznawstwa.
Wybrane publikacje.
W dorobku publikacyjnym J. Grabowskiego znajdują się m.in.:

</doc>
<doc id="4202691" url="https://pl.wikipedia.org/wiki?curid=4202691" title="Juliusz Sokolnicki">
Juliusz Sokolnicki



</doc>
<doc id="4202694" url="https://pl.wikipedia.org/wiki?curid=4202694" title="Franciszek Bieniasz">
Franciszek Bieniasz

Franciszek Bieniasz (ur. 15 sierpnia 1842 w Łańcucie, zm. 27 listopada 1898 w Krakowie) – polski geolog, nauczyciel akademicki i gimnazjalny
Życiorys.
Od 1875 do 1881 był asystentem w Katedrze Mineralogii Uniwersytetu Jagiellońskiego, a następnie nauczał w gimnazjum. Współuczestniczył przy tworzeniu "Atlasu geologicznego Galicji", był członkiem Komisji Fizjografii Akademii Umiejętności. W 1877 został członkiem korespondentem Państwowego Instytutu Geologicznego w Wiedniu. Od 1878 przez trzy lata wspólnie z prof. Alojzym Althem prowadził badania geologiczne w Tatrach, Alth użył wyników jego badań gdy wydał drukiem monografię "Wapień niżniowski i jego skamienieliny". Franciszek Bieniasz posiadał bogate zbiory jurajskie pozyskane w Tatrach, które ze zbiorami geologicznymi, zoologicznymi i botanicznymi ofiarował Muzeum Komisji Fizjograficznej. W 1894 prowadził przygotowania do przeprowadzenia badań geologicznych na Giewoncie, zmarł cztery lata później, spoczywa na Cmentarzu Rakowickim.

</doc>
<doc id="4202695" url="https://pl.wikipedia.org/wiki?curid=4202695" title="William Zabka">
William Zabka

William Michael Zabka, również Billy Zabka (ur. 20 października 1965 w Nowym Jorku) – amerykański aktor, scenarzysta, reżyser, producent, zawodnik sztuk walki i wrestler. Występował jako karateka Johnny Lawrence w filmach "Karate Kid" (1984) i "Karate Kid II" (1986) oraz w serialu "Cobra Kai".
Życiorys.
Urodził się w Nowym Jorku pochodzenia czeskiego jako syn Nancy (z domu Heimert) Zabki, łącznika biznesowego, producentki i asystentki produkcji, oraz Stanleya Williama Zabki, reżysera, pisarza i kompozytora. Jego dziadkiem ze strony ojca był Frank Zabka, który urodził się na Morawach. Ma brata Guya i siostrę Judy. Jego ojciec był asystentem reżysera programu "The Tonight Show" z Johnnym Carsonem w roli głównej podczas pierwszych dwóch lat kadencji Carsona i pracował jako kierownik produkcji przy wielu filmach, w tym przy filmie Jamesa Fargo "Mściciel z Hongkongu" ("Forced Vengeance", 1982) z udziałem Chucka Norrisa.
Po raz pierwszy trafił na mały ekran w serialu "Największy amerykański bohater" ("The Greatest American Hero", 1983). Jego przełomową rolą ekranową była postać Johnny’ego Lawrence’a, głównego antagonistę głównego bohatera granego przez Ralpha Macchio w filmie Johna G. Avildsena "Karate Kid" (1984), za którą był nominowany do Young Artist Award w kategorii najlepszy młody aktor w filmie kinowym: musicalu, komedii, przygodowym albo dramacie. W tamtym czasie nie trenował karate, ale był utalentowanym zapaśnikiem. Udział w filmie zainspirował go do nauki sztuki walki Tangsudo, a później zdobył zielony pas drugiego stopnia. Był scenarzystą i producentem 29-minutowego dramatu "Most" (2003), który zdobył nominację do Oscara za najlepszy krótkometrażowy film aktorski.
Życie prywatne.
Od 2008 roku jego żoną jest Stacie Zabka, z którą ma dwoje dzieci.

</doc>
<doc id="4202697" url="https://pl.wikipedia.org/wiki?curid=4202697" title="FK Zemun w europejskich pucharach">
FK Zemun w europejskich pucharach



</doc>
<doc id="4202699" url="https://pl.wikipedia.org/wiki?curid=4202699" title="Arvo Ylppö">
Arvo Ylppö

Arvo Henrik Ylppö (ur. 27 października 1887 w Akaa, zm. 28 stycznia 1992 w Helsinkach) – fiński lekarz pediatra. Przyczynił się do znacznego zmniejszenia umieralności wśród niemowląt w Finlandii w XX wieku. Autor pionierskich prac naukowych na temat wcześniactwa i żółtaczki noworodków.
Życiorys.
Ylppö przyszedł na świat w 1887 w mieście Akaa, jego rodzice byli rolnikami. Był piątym z dwanaściorga dzieci i prawdopodobnie urodził się przedwcześnie.
W roku 1906 rozpoczął studia medyczne na Uniwersytecie Helsińskim, jako specjalność wybrał pediatrię, studia ukończył w roku 1914 z tytułem doktora. W roku 1912 wyjechał do Berlina, gdzie pracował w Szpitalu Dziecięcym Cesarzowej Augusty, tam również pracował nad swoją pracą dyplomową na temat żółtaczki noworodków, praca ta została opublikowana w Niemczech.
Po zakończeniu studiów powrócił do Berlina, gdzie kontynuował pracę i badania naukowe. W 1919 roku w Niemczech opublikował trzy monografie poświęcone wcześniakom, ich fizjologii, wzrostowi, umieralności i rozwojowi w kolejnych latach życia. Jego obserwacje dotyczące tempa wzrostu w okresie prenatalnym i postnatalnym przyczyniły się do powiązania urodzeniowej masy i długości ciała noworodka z jego wiekiem płodowym. Obserwacje tempa rozwoju wcześniaków na przestrzeni lat pozwoliły Ylppö opracować siatki centylowe wzrostu i określić kiedy dzieci te mają szansę uzyskać tempo wzrostu odpowiednie dla wieku takie jakie mają dzieci urodzone w terminie. Ylppö zaobserwował również, że w przypadku niemal wszystkich wcześniaków dochodzi do zatrzymania wzrostu na skutek przedwczesnych narodzin.
Po powrocie do niepodległej już Finlandii został wykładowcą na Uniwersytecie Helsińskim i pracował w Szpitalu Uniwersyteckim w Helsinkach. W 1925 roku otrzymał tytuł profesora w dziedzinie pediatrii. Organizował szkolenia dla matek, lekarzy, położnych i pielęgniarek związane z opieką nad noworodkami i niemowlętami. Przyczynił się do wprowadzenia nowych terminów fachowych z dziedziny pediatrii do języka fińskiego i do stworzenia systemu opieki pediatrycznej, który dotąd praktycznie nie istniał w Finlandii. W latach 1920-1963 był dyrektorem szpitala Zamek Dzieci (fiń. "Lastenlinna"). W roku 1957 w wieku 70 lat przeszedł na częściową emeryturę, ale nadal zajmował się pracą naukową.
Nagrody i Upamiętnienie.
W latach 1952—1992 nosił honorowy tytuł Naczelnego Lekarza (fiń. "arkkiatri") nadawany przez Prezydenta Finlandii, tytuł ten jest nadawany dożywotnio i nosić może go tylko jedna osoba.
Na jego cześć została nazwana planetoida odkryta w 1942 roku Obserwatorium Iso-Heikkilä w Turku przez Liisi Otermę.
Znalazł się na 6. miejscu w plebiscycie na 100 Najwybitniejszych Finów zorganizowanym przez telewizję YLE w 2004 roku.

</doc>
<doc id="4202708" url="https://pl.wikipedia.org/wiki?curid=4202708" title="Włochatka bermudzka">
Włochatka bermudzka

Włochatka bermudzka ("Aegolius gradyi") – gatunek wymarłego ptaka z rodziny puszczykowatych (Strigidae). Opisany po raz pierwszy w 2012 na podstawie szczątków z Wielkiej Bermudy (głównej wyspy Bermudów). Według notatek dawnych kolonialistów, przetrwał do XVII wieku.
Taksonomia.
Po raz pierwszy gatunek opisał Storrs L. Olson w 2012. Holotyp pochodził z Wilkinson Quarry w Parafii Hamilton na Wielkiej Bermudzie; był to zachowany w całości skok wraz z kilkoma skostniałymi ścięgnami. Znaleziono również kilka paratypów, zarówno na stanowisku znalezienia holotypu, jak i w innych – Convolvulus Cave, Walsingham Cave, Fern Sink Cave, Government Quarry, Sibleys Cave, Admirals Cave i Crystal Cave.
Budowa.
Włochatki bermudzkie osiągały mniejsze rozmiary niż włochatki zwyczajne ("A. funereus"); wymiarami zbliżone były do włochatek małych ("A. acadicus"), wyróżniały się jednak grubszymi trzonami kości kończyn dolnych. Na podstawie zbadanego materiału kostnego zauważyć można redukcję skrzydeł. Niewielkie rozmiary jednej odnalezionej żuchwy mogą być wynikiem naturalnej zmienności lub świadczyć o stosunkowo niewielkiej głowie włochatek bermudzkich, co mogłoby mieć swoje uzasadnienie. Ze względu na prawdopodobne pożywienie tych ptaków, głównie małe ptaki i jaszczurki, mogły prowadzić dzienny tryb życia, więc większe otwory uszne i oczy nie były im potrzebne.
Status.
IUCN uznaje włochatkę bermudzką za gatunek wymarły (EX, "Extinct") od 2014 roku. Wcześniej nie był uwzględniony w klasyfikacji. Szczątki z Admirals Cave pochodzą sprzed około 80 tys. lat. Najpewniej włochatki bermudzkie przetrwały do XVII wieku. Zachowały się notatki Williama Stracheya, w których wspomina on o sowach, które miały występować na wyspie jeszcze w 1625. W 1623 John Smith zaznaczył, że na wyspie żyły niegdyś małe sowy, ale zostały wytępione lub uciekły. Nie są znane jakiekolwiek inne sowy, które występowałyby na Wielkiej Bermudzie, stąd przypuszczać należy, że notatki dawnych kolonialistów odnosiły się właśnie do włochatek bermudzkich. Zdaniem odkrywcy gatunku obarczać winą za wymarcie tych ptaków należy wycinkę palm, cedrów oraz wprowadzenie na wyspę obcych organizmów.

</doc>
<doc id="4202714" url="https://pl.wikipedia.org/wiki?curid=4202714" title="Hampus Wanne">
Hampus Wanne

Hampus Wanne (ur. 10 grudnia 1993 w Lundby) – szwedzki piłkarz ręczny, lewoskrzydłowy, od 2022 zawodnik FC Barcelona.
Reprezentant Szwecji, srebrny medalista mistrzostw Europy w Chorwacji (2018), wicemistrz świata z 2021 (najlepszy lewoskrzydłowy tego turnieju).
Kariera sportowa.
Wychowanek Önnereds HK, od 2005 grał w Redbergslids IK. W latach 2011–2013 był zawodnikiem HK Aranäs, w pierwszej połowie 2013 ponownie reprezentował barwy Önnereds HK. W lipcu 2013 przeszedł do SG Flensburg-Handewitt. W sezonie 2013/2014, w którym rzucił 21 bramek w 13 meczach, wygrał ze swoją drużyną Ligę Mistrzów. W sezonie 2014/2015 zdobył Puchar Niemiec – w rozegranym 10 maja 2015 spotkaniu finałowym z Magdeburgiem rzucił jednego gola. W sezonie 2017/2018, w którym rozegrał w Bundeslidze 34 mecze i zdobył 147 bramek, wywalczył mistrzostwo Niemiec. W sezonie 2017/2018 był także najlepszym strzelcem swojego zespołu w Lidze Mistrzów – w 18 spotkaniach rzucił 70 goli.
W 2011 zdobył brązowy medal mistrzostw świata U-19 w Argentynie, w których zagrał w siedmiu meczach i rzucił 10 bramek. W 2012 uczestniczył w mistrzostwach Europy U-20 w Turcji, w których wystąpił w siedmiu spotkaniach i zdobył 21 goli.
W reprezentacji Szwecji zadebiutował 18 marca 2017 w meczu towarzyskim z Niemcami (27:25), w którym rzucił dwie bramki. W 2018 wywalczył srebrny medal mistrzostw Europy w Chorwacji, podczas których wystąpił w ośmiu meczach i zdobył 14 goli.

</doc>
<doc id="4202716" url="https://pl.wikipedia.org/wiki?curid=4202716" title="Vanes Martirosyan">
Vanes Martirosyan

Vanes Martirosyan (ur. 1 maja 1986 w Abowian) – amerykański bokser pochodzenia ormiańskiego, dwukrotny pretendent do tytułu mistrza świata kategorii junior średniej.
Kariera.
Jako amator ośmiokrotnie był mistrzem kraju, wygrał też turniej o „Złote Rękawice”. W 2004 roku po pokonaniu Andre Berto zakwalifikował się do amerykańskiej kadry na igrzyska olimpijskie w Atenach. Z turnieju olimpijskiego odpadł w drugiej rundzie, przegrywając 11-20 z Kubańczykiem Lorenzo Arragonem Armenterosem.
Kontrakt zawodowy podpisał w 2005 roku w wieku 20 lat, związując się z prowadzoną przez Boba Aruma grupą Top Rank. Jego trenerem został Freddie Roach. Swoją pierwszą walkę w gronie profesjonalistów stoczył 8 kwietnia 2005 roku, zwyciężając na punkty Jessiego Otę.
Po trzydziestu dwóch kolejnych zawodowych zwycięstwach (między innymi nad byłym mistrzem świata Kassimem Oumą i Saulem Romanem) zmierzył się 10 listopada 2012 roku w eliminatorze do walki o mistrzowski pas federacji WBC z Erislandym Larą (17-1). Walka zakończyła się technicznym remisem po przypadkowym zderzeniu głowami pięściarzy w dziewiątej rundzie (86-85, 86-86, 84-87).
Swoją pierwszą szansę walki o mistrzowski pas dostał 9 listopada 2013 roku, mierząc się o wakujący tytuł WBO z Demetriusem Andrade (19-0). Pojedynek był bardzo wyrównany, ale sędziowie ostatecznie opowiedzieli się za jego oponentem (113-114, 110-117, 115-112).
28 marca 2015 roku w Las Vegas przegrał jednogłośnie na punkty z Jermellem Charlo (25-0). Sędziowie punktowali 93-97, 94-96, 94-96 na korzyść jego oponenta.
12 września 2015 roku ponownie w Las Vegas zmierzył się z byłym mistrzem świata Ishe Smithem (27-7), wygrywając na punkty dwa do remisu (97-91, 97-91, 95-95).
25 maja 2016 roku po raz drugi dostał szansę walki o mistrzowski pas w wadze junior średniej, mierząc się o tytuł WBA w rewanżowym pojedynku z Kubańczykiem Erislandy Larą (22-2-2, 13 KO). Przegrał tę walkę jednogłośnie na punkty (111-116, 111-116, 112-115).
5 maja 2018 roku w kalifornijskim StubHub Centre zmierzył się o mistrzowskie pasy WBC, WBA, IBF oraz IBO z Giennadijem Gołowkinem (37-0-1, 33 KO). Przegrał tę walkę przez nokaut w drugiej rundzie.

</doc>
<doc id="4202729" url="https://pl.wikipedia.org/wiki?curid=4202729" title="Język dżurdżeński">
Język dżurdżeński

Język dżurdżeński (juc. , "/dʒu-ʃiɛn/") – wymarły język tunguski używany przez amurskich Dżurdżenów, współtwórców państwa Anchung (Jin) w XII–XIII w. w północnych Chinach.

</doc>
<doc id="4202740" url="https://pl.wikipedia.org/wiki?curid=4202740" title="Poezja haptyczna">
Poezja haptyczna

Poezja haptyczna (poezja dotykowa, z gr. απτικός /haptikos/ – dotyk) – forma sztuki łącząca cechy typografii i rzeźby w celu tworzenia obiektów, które mogą być nie tylko widoczne, ale także dotykane i możliwe do manipulowania. W poezji haptycznej zmysł dotyku (w mniejszym stopniu również inne zmysły) jest równy, a czasem ważniejszy od zmysłu wzroku. W swoim odstępstwie od poezji wyłącznie tekstowej wykazuje podobieństwo do poezji wizualnej i poezji dźwiękowej. Poezja tekstowa i poezja haptyczna mają jednak ten sam cel – wywołać w umyśle odbiorcy efekt artystyczny. 
Historia.
Cechy poezji haptycznej miały występujące już w starożytności obiekty magiczne. Istniały bowiem przedmioty osobiste z zapisanymi na nich zaklęciami czy innymi treściami posiadającymi dla użytkownika szczególne znaczenie. Do obiektów takich zaliczać można talizmany, klejnoty gnostyckie czy przedmioty fetyszystyczne.
Wynalezienie i używanie alfabetu Braille’a przyczyniło się do tworzenia i adaptacji tekstów literackich w dotykowym systemie zapisu. W sztuce XX wieku "dotykalne obiekty poetyckie" tworzyli między innymi Dadaiści, Marcel Duchamp, Kurt Schwitters, także Joseph Cornell (pudełka surrealistyczne) i grupa Fluxus. Nowszym historycznie zjawiskiem w poezji haptycznej stało się tworzenie książek unikatowych. Współczesnym trendem jest stosowanie nowoczesnych urządzeń interaktywnych i przestrzeni wirtualnych w tworzeniu sztuki cyfrowej.
Poeci haptyczni.
Współczesnymi poetami haptycznymi są między innymi Joan Brossa (Katalonia), Ian Hamilton Finlay (Szkocja) ze swoim dziełem życia - Mała Sparta ("ang". Little Sparta), Ay-O (Japonia), Jadwiga Sawicka (Polska), Ewa Partum (Polska), Żarko Aleksić (Serbia), który spisywanie wierszy poprzedzał medytowaniem w kontakcie z dotykalnymi przedmiotami lub pozostawaniem dłuższy czas w pozycji pozwalającej dotkliwie doświadczyć swojej cielesności. Przykładem poezji haptycznej może być też praca „Alea iacta Est” Stanisława Dróżdża, który jednak częściej tworzył poezję konkretną.

</doc>
<doc id="4202745" url="https://pl.wikipedia.org/wiki?curid=4202745" title="Język sybeński">
Język sybeński

Język sybeński (sibeński, sibo, xibe) – najliczniejszy z wymierających języków rodziny tunguskiej (około 30 tys. użytkowników, blisko 200 tys. ludności etnicznej), używany w chińskim regionie autonomicznym Sinciang.

</doc>
<doc id="4202748" url="https://pl.wikipedia.org/wiki?curid=4202748" title="Gabriela Oberbek">
Gabriela Oberbek

Gabriela Oberbek (ur. 19 grudnia 1986 w Krakowie) – polska aktorka teatralna, filmowa i telewizyjna. Od 2020 roku wykładowca Krakowskiej Szkoły Filmowej.
Życiorys.
W 2009 roku ukończyła studia aktorskie w Państwowej Wyższej Szkole Teatralnej w Krakowie.
W 2011 roku została laureatką Nagrody im. Andrzeja Nardellego (przyznawanej przez Sekcję Krytyków Teatralnych ZASP) za najlepszy debiut aktorski; za rolę Księżniczki Justyny w spektaklu „Rozmowy z Piotrem” w reżyserii Jana Nowickiego w Teatrze Dramatycznym w Płocku.
Teatr.
"Źródło": e-teatr.pl 

</doc>
<doc id="4202757" url="https://pl.wikipedia.org/wiki?curid=4202757" title="Werner Jarowinsky">
Werner Jarowinsky

Werner Jarowinsky (ur. 25 kwietnia 1927 w Leningradzie, zm. 22 października 1990 w Berlinie) – wschodnioniemiecki ekonomista, funkcjonariusz partyjny SED i gospodarczy.
Życiorys.
Rodzina Jarowinskich przeniosła się do Niemiec w latach 30. W latach 1941–1943 Jarowinsky praktykował jako pracownik administracyjno-biurowy w przedsiębiorstwie przemysłowym ("Industriekaufmann"), a następnie odbył służbę wojskową (1943-1945).
W latach 1945–1946 wstąpił do KPD/SED i był pracownikiem "Volkspolizei". W tym samym czasie uczęszczał też do placówki podnoszącej wiedzę robotników "" w Halle (Saale), zdając w 1947 maturę. W latach 1948–1951 studiował ekonomię i prawo na Uniwersytecie Marcina Lutra w Halle-Wittenberg oraz na Uniwersytecie Humboldta w Berlinie. W latach 1951–1956 był wykładowcą i dyrektorem Instytutu Ekonomiki Handlu Wewnętrznego ("Institut für Binnenhandelsökonomik") na Wydziale Nauk Ekonomicznych ("Wirtschaftswissenschaftlichen Fakultät") na Uniwersytecie Humboldta. W 1956 na Wydziale Ekonomicznym Uniwersytetu w Lipsku obronił pracę doktorską pt. „Funkcje planowania socjalistycznego handlu Niemieckiej Republiki Demokratycznej i podstawy planowania państwowej sprzedaży detalicznej” ("Die Funktionen der Planung des sozialistischen Handels der Deutschen Demokratischen Republik und die Grundlagen der staatlichen Einzelhandelsumsatzplanung").
W 1956 został kierownikiem resortowego Instytutu Badawczego Handlu Wewnętrznego ("Forschungsinstitut für Binnenhandel"), w 1957 szefem Głównego Zarządu ("Hauptverwaltung") w Ministerstwie Handlu i Zaopatrzenia NRD, w 1959 sekretarzem stanu w tymże ministerstwie. W 1963 został członkiem Komitetu Centralnego SED, oraz zastępcą członka Biura Politycznego KC SED (od 1984 członkiem), i sekretarzem KC odpowiedzialnym za handel i zaopatrzenie, a później i sprawy Kościoła, deputowanym Izby Ludowej NRD ("Volkskammer"), tu od 1971, jako przewodniczący Komisji Handlu i Zaopatrzenia. Z racji sprawowanych funkcji był „skoszarowany” w partyjno-rządowym osiedlu kierownictwa NRD - Osiedlu Leśnym pod Bernau.
W listopadzie 1989 został wiceprzewodniczącym Izby Ludowej i przewodniczącym klubu SED-PDS tamże. 10 stycznia 1990 Jarowinsky wycofał się z zasiadania w Izbie Ludowej a 20 stycznia został usunięty z SED-PDS.

</doc>
<doc id="4202758" url="https://pl.wikipedia.org/wiki?curid=4202758" title="Żenlisea">
Żenlisea



</doc>
<doc id="4202763" url="https://pl.wikipedia.org/wiki?curid=4202763" title="Język nanajski">
Język nanajski

Język nanajski (goldyjski, goldzki, hedżeński) – zagrożony wymarciem dalekowschodni język tunguski używany w Rosji w Kraju Chabarowskim. Posługuje się nim również około 40 osób w Chińskiej Republice Ludowej, w prowincji Heilongjiang.

</doc>
<doc id="4202772" url="https://pl.wikipedia.org/wiki?curid=4202772" title="Język udehejski">
Język udehejski

Język udehejski (udegejski) – prawie wymarły język tunguski z grupy południowej używany w dalekowschodniej Rosji.

</doc>
<doc id="4202780" url="https://pl.wikipedia.org/wiki?curid=4202780" title="Julio Enrique Prado Bolaños">
Julio Enrique Prado Bolaños

Julio Enrique Prado Bolaños (ur. 21 listopada 1943 w Cumbal w departamencie Nariño) – kolumbijski duchowny rzymskokatolicki, biskup pomocniczy Cali w latach 1992–1995, biskup diecezjalny Pasto w latach 1995–2020, administrator apostolski "sede vacante" diecezji Tumaco w latach 2015–2017, od 2020 biskup senior diecezji Pasto.
Życiorys.
Julio Enrique Prado Bolaños urodził się 21 listopada 1943 w Cumbal w departamencie Nariño. Studiował filozofię i teologię w Wyższym Seminarium Duchownym w Pasto. Odbył kursy teologiczne na Universidad Pontificia Javeriana i filozoficzne na Universidad Santo Tomás. Święcenia prezbiteratu przyjął 3 grudnia 1967.
Po święceniach pełnił następujące funkcje: wikariusz parafii w Cumbitara; proboszcz parafii La Llanada oraz profesor w Colegio Seminario w Ipiales; 1982–1992: proboszcz oraz rektor szkoły „José Antonio Llorente” w Cumbal.
8 lipca 1992 papież Jan Paweł II prekonizował go biskupem pomocniczym Cali ze stolicą tytularną Furnos Maior. Święcenia biskupie otrzymał 22 sierpnia 1992 w katedrze św. Piotra Męczennika w Ipiales. Udzieli mu ich Gustavo Martínez Frías, biskup diecezjalny Ipiales, w asyście Pedro Rubiano Sáenza, arcybiskupa metropolity Cali, i Arturo Salazar Mejia, biskupa diecezjalnego Pasto. Jako zawołanie biskupie przyjął słowa „"Anunciar a Jesucristo"” ("Ogłoś Jezusa Chrystusa").
2 lutego 1995 papież mianował go biskupem diecezjalnym Pasto. 
25 lipca 2015 papież Franciszek mianował go administratorem apostolskim "sede vacante" diecezji Tumaco; którym był do 20 maja 2017.
1 października 2020 papież Franciszek przyjął jego rezygnację z obowiązków biskupa diecezjalnego Pasto.

</doc>
<doc id="4202781" url="https://pl.wikipedia.org/wiki?curid=4202781" title="Język oroczański">
Język oroczański

Język oroczański (oroczyński) – prawie wymarły język tunguski z dalekowschodniej Rosji.

</doc>
<doc id="4202783" url="https://pl.wikipedia.org/wiki?curid=4202783" title="Kemnitz (Drezno)">
Kemnitz (Drezno)

Kemnitz – osiedle Drezna, położone w zachodniej części miasta.
Miejscowość została założona w średniowieczu przez Słowian. Najstarsza wzmianka o osadzie pochodzi z 1254. W 1834 wieś zamieszkiwało 96 osób, a w 1890 – 306 osób. W 1921 osadę włączono w granice Drezna.
Graniczy z osiedlami Kaditz, Briesnitz, Mobschatz i Stetzsch.

</doc>
<doc id="4202786" url="https://pl.wikipedia.org/wiki?curid=4202786" title="Uniwersytet Lizboński (1911-2013)">
Uniwersytet Lizboński (1911-2013)



</doc>
<doc id="4202793" url="https://pl.wikipedia.org/wiki?curid=4202793" title="Rigoberto Corredor Bermúdez">
Rigoberto Corredor Bermúdez

Rigoberto Corredor Bermúdez (ur. 5 sierpnia 1948 w Arabia) – kolumbijski duchowny rzymskokatolicki, od 2011 biskup Pereira.
Życiorys.
Święcenia kapłańskie przyjął 18 listopada 1973. Doktoryzował się z misjologii na Papieskim Uniwersytecie Urbaniana w Rzymie. Inkardynowany do diecezji Pereira, przez kilka lat pracował jako duszpasterz parafialny, zaś od 1982 był wykładowcą w diecezjalnym seminarium. W tym samym roku został też delegatem biskupim ds. katechezy, misji oraz stałego diakonatu.
26 lutego 1988 został prekonizowany biskupem pomocniczym Pereiry oraz biskupem tytularnym "Rusguniae". Sakry biskupiej udzielił mu 26 marca 1988 ówczesny ordynariusz tejże diecezji, bp Darío Castrillón Hoyos.
30 listopada 1996 został mianowany biskupem Buenaventura, zaś 19 grudnia 2003 biskupem Garzón.
15 lipca 2011 papież Benedykt XVI mianował go biskupem Pereiry. Ingres odbył się 1 października 2011.

</doc>
<doc id="4202795" url="https://pl.wikipedia.org/wiki?curid=4202795" title="Luis Albeiro Cortés Rendón">
Luis Albeiro Cortés Rendón

Luis Albeiro Cortés Rendón (ur. 2 lutego 1952 w Quimbaya, zm. 12 maja 2022 w Pereira) – kolumbijski duchowny rzymskokatolicki, od 2015 biskup pomocniczy Pereira.
Życiorys.
Święcenia kapłańskie otrzymał 8 grudnia 1978 i został inkardynowany do diecezji Pereira. Przez kilkanaście lat pracował w duszpasterstwie parafialnym. W 1996 został wikariuszem biskupim ds. duszpasterskich, zaś w 2002 rektorem seminarium duchownego.
14 maja 2003 został mianowany biskupem nowo powstałej diecezji Vélez. Sakry biskupiej udzielił mu 27 czerwca 2003 ówczesny nuncjusz apostolski w Kolumbii, abp Beniamino Stella.
30 listopada 2015 papież Franciszek powierzył mu urząd biskupa pomocniczego Pereiry oraz biskupa tytularnego "Fidolomy".

</doc>
<doc id="4202796" url="https://pl.wikipedia.org/wiki?curid=4202796" title="Luis Alberto Cortés Rendón">
Luis Alberto Cortés Rendón



</doc>
<doc id="4202800" url="https://pl.wikipedia.org/wiki?curid=4202800" title="Jorge Alberto Ossa Soto">
Jorge Alberto Ossa Soto

Jorge Alberto Ossa Soto (ur. 29 lipca 1956 w El Carmen de Viboral) – kolumbijski duchowny rzymskokatolicki, od 2019 arcybiskup Nowej Pamplony.
Życiorys.
Święcenia kapłańskie przyjął 23 maja 1982 i został inkardynowany do wikariatu apostolskiego Istmina. Po święceniach wyjechał na studia teologiczne do Innsbrucku. W 1984 powrócił do kraju i został wikariuszem parafialnym, zaś rok później objął funkcję rektora seminarium w Istminie. Po podniesieniu wikariatu do rangi diecezji został jej wikariuszem generalnym oraz ekonomem, jednocześnie pełniąc funkcję proboszcza katedry. W latach 1995-2002 pracował duszpastersko na terenie diecezji, a następnie ponownie był wikariuszem generalnym.
21 stycznia 2003 został mianowany biskupem Florencii. Sakrę biskupią przyjął 1 marca 2003 z rąk biskupa Alonso Llano Ruiza, zaś rządy objął 29 marca 2003.
15 lipca 2011 został prekonizowany biskupem Santa Rosa de Osos, zaś 15 października 2019 otrzymał nominację na arcybiskupa Nowej Pamplony.

</doc>
<doc id="4202827" url="https://pl.wikipedia.org/wiki?curid=4202827" title="Sompolno (gromada 1971–1972)">
Sompolno (gromada 1971–1972)

Sompolno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sompolno z siedzibą GRN w osiedlu Sompolno (nie wchodzącym w skład gromady) utworzono 31 grudnia 1971 w powiecie kolskim w woj. poznańskim z obszarów zniesionych gromad Lubstów i Mąkolno w tymże powiecie.
Gromada przetrwała jeden rok, do końca 1972 roku, czyli do kolejnej reformy gminnej. 1 stycznia 1973 osiedle Sompolno odzyskało utracone w 1870 roku prawa miejskie; tego samego dnia w powiecie kolskim reaktywowano zniesioną w 1954 roku gminę Sompolno, ze wspólną radą narodową dla miasta i gminy Sompolno. 1 lutego 1991 obie jednostki połączono. Od 1999 gmina Sompolno należy do powiatu konińskiego w woj. wielkopolskim.
Przypisy.
)

</doc>
<doc id="4202828" url="https://pl.wikipedia.org/wiki?curid=4202828" title="Gromada Sompolno">
Gromada Sompolno



</doc>
<doc id="4202836" url="https://pl.wikipedia.org/wiki?curid=4202836" title="Suuret suomalaiset">
Suuret suomalaiset

Suuret suomalaiset ("Wielcy Finowie") – lista 100 najwybitniejszych Finów, powstała na podstawie głosowania widzów telewizyjnych, zorganizowanego w 2004. Na jej podstawie powstała seria filmów dokumentalno-biograficznych zrealizowana w 2004 przez Yle (fiński publiczny nadawca radiowo-telewizyjny), które prezentowały 10 najwybitniejszych Finów. Był to fiński spin-off programu BBC zrealizowanego w Wielkiej Brytanii pod tytułem „Wielcy Brytyjczycy”.
Widzowie wybrali swoich faworytów z listy 99 kandydatów sporządzonej przez ekspertów. W ciągu pierwszych dwóch tygodni pojawiło się około 75 000 głosów, a wśród nich było 32 kandydatów, którzy nie pojawili się na liście. 
Lista najwybitniejszych Finów.
Pierwsza 10.
Pierwsze 10 osób, których biografie zrealizowano przez Yle. Jednym z dodanych kandydatów, który nie znajdował się na liście ekspertów, a znalazł się w pierwszej dziesiątce, był Risto Ryti.
Lista od 11 do 100.
Poniżej znajdują się osoby, które zajęły miejsca od 11 do 100. Wśród kandydatów wymienionych na liście ekspertów nie było 31 osób, na które widzowie oddali głosy (oznaczone kursywą).

</doc>
<doc id="4202841" url="https://pl.wikipedia.org/wiki?curid=4202841" title="Jerzy Kurjaniuk">
Jerzy Kurjaniuk

Jerzy Kurjaniuk (ur. 1 czerwca 1931, zm. 22 stycznia 2018) – polski pedagog, specjalista w zakresie dydaktyki, pedagogiki pracy i zawodoznawstwa.
Życiorys.
Studiował na Politechnice Warszawskiej. Był stypendystą Fulbrighta. W 1972 uzyskał stopień naukowy doktora na Uniwersytecie Adama Mickiewicza w Poznaniu, zaś w 1977 tytuł docenta. Był wieloletnim dyrektorem Departamentu w Ministerstwie Szkolnictwa Wyższego Nauki i Oświaty, którego był pracownikiem w latach 1960–1974, następnie w latach 1974–1975 był pracownikiem Politechniki Warszawskiej. W latach 1975–1986 związany był z Instytutem Kształcenia Zawodowego. Był także docentem Instytutu Pracy i Spraw Socjalnych. Należał do pionierów pedagogiki pracy w Polsce. Kierował zespołem redaktorskim w składzie Teresa Hordyjewicz, Teresa Popielas, Jolanta Skórska i Jerzy Stahl, który opracował w 1995 pięciotomową klasyfikację zawodów i specjalności wraz ze słownikiem wszystkich sklasyfikowanych zawodów i specjalności wydaną przez Ministerstwo Pracy i Polityki Socjalnej.

</doc>
<doc id="4202843" url="https://pl.wikipedia.org/wiki?curid=4202843" title="Krotoszyn (gromada)">
Krotoszyn (gromada)

Krotoszyn – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krotoszyn z siedzibą GRN w mieście Krotoszynie (nie wchodzącym w skład gromady) utworzono 31 grudnia 1971 w powiecie krotoszyńskim w woj. poznańskim z obszarów zniesionych gromad Biadki, Orpiszew i Krotoszyn-Południe w tymże powiecie.
Gromada przetrwała jeden rok, do końca 1972 roku, czyli do kolejnej reformy gminnej. 1 stycznia 1973 w powiecie krotoszyńskim reaktywowano zniesioną w 1954 roku gminę Krotoszyn.

</doc>
<doc id="4202848" url="https://pl.wikipedia.org/wiki?curid=4202848" title="Opalenica (gromada)">
Opalenica (gromada)

Opalenica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Opalenica z siedzibą GRN w mieście Opalenicy (nie wchodzącym w skład gromady) utworzono 31 grudnia 1971 w powiecie krotoszyńskim w woj. poznańskim z obszarów zniesionych gromad Opalenica-Wschód i Opalenica-Zachód w tymże powiecie; równocześnie do nowo utworzonej gromady Opalenica włączono miejscowości Bukowiec Stary i Porażyn-stacja ze zniesionej gromady Bukowiec tamże.
1 stycznia 1972 do gromady Opalenica włączono część wsi Białawieś o nazwie Porażyn-Tartak z gromady Grodzisk Wielkopolski w tymże powiecie
1 stycznia 1973 w powiecie nowotomyskim reaktywowano zniesioną w 1954 roku gminę Opalenica.

</doc>
<doc id="4202870" url="https://pl.wikipedia.org/wiki?curid=4202870" title="Kórnik (gromada)">
Kórnik (gromada)

Kórnik – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kórnik z siedzibą GRN w mieście Kórniku (nie wchodzącym w skład gromady) utworzono 31 grudnia 1971 w powiecie śremskim w woj. poznańskim z obszarów zniesionych gromad Kórnik-Południe i Kórnik-Północ w tymże powiecie.
Gromada przetrwała jeden rok, do końca 1972 roku, czyli do kolejnej reformy gminnej. 1 stycznia 1973 w powiecie śremskim reaktywowano zniesioną w 1954 roku gminę Kórnik (od 1999 gmina Kórnik należy do powiatu poznańskiego).

</doc>
<doc id="4202883" url="https://pl.wikipedia.org/wiki?curid=4202883" title="Turek (gromada)">
Turek (gromada)

Turek – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Turek z siedzibą GRN w mieście Turku (nie wchodzącym w skład gromady) utworzono 31 grudnia 1971 w powiecie tureckim w woj. poznańskim z obszarów zniesionych gromad Słodków i Szadów Pański w tymże powiecie.
Gromada przetrwała jeden rok, do końca 1972 roku, czyli do kolejnej reformy gminnej. 1 stycznia 1973 w powiecie tureckim utworzono gminę Turek.

</doc>
<doc id="4202888" url="https://pl.wikipedia.org/wiki?curid=4202888" title="Grzegorz Wierczyński">
Grzegorz Wierczyński

Grzegorz Stanisław Wierczyński (ur. 1976) – polski prawnik, doktor habilitowany nauk prawnych, profesor nadzwyczajny Uniwersytetu Gdańskiego, specjalista w zakresie teorii prawa.
Życiorys.
W 2007 na podstawie napisanej pod kierunkiem Jerzego Zajadło rozprawy pt. "Urzędowa publikacja aktu prawnego jako realizacja zasady jawności prawa" uzyskał na Wydziale Prawa i Administracji Uniwersytetu Gdańskiego stopień naukowy doktora nauk prawnych w zakresie prawa, specjalność: teoria prawa. Tam też na podstawie dorobku naukowego oraz rozprawy pt. "Udostępnianie informacji o prawie jako warunek skutecznej działalności prawotwórczej" otrzymał w 2016 stopień doktora habilitowanego nauk prawnych w zakresie prawa, specjalność: teoria prawa.
Został profesorem nadzwyczajnym Uniwersytetu Gdańskiego na Wydziale Prawa i Administracji, gdzie od 2012 roku pełni funkcję kierownika Pracowni Informatyki Prawniczej. Wszedł w skład Komisji Dyscyplinarnej do spraw nauczycieli akademickich przy Radzie Głównej Nauki i Szkolnictwa Wyższego na kadencje 2017-2020 oraz 2021-2024. W styczniu 2020 został wybrany do Komitetu Nauk Prawnych PAN na kadencję 2020–2023.
Jest autorem publikacji na temat informatyki prawniczej oraz zasad tworzenia i ogłaszania prawa, w tym m.in. monografii "Urzędowe ogłoszenie aktu normatywnego" i "Udostępnianie informacji o prawie jako warunek skutecznej działalności prawotwórczej", współautor podręczników "System informacji prawnej w pracy sędziego" oraz "Informatyka prawnicza". Jest też autorem książki o Roscoe Poundzie. ("Pound", Arche 2018). W latach 1999–2006 był członkiem zespołu redakcyjnego Systemu Informacji Prawnej LEX.
W 2016 otrzymał od prezydenta Miasta Sopotu nagrodę „Sopocka Muza” w dziedzinie nauka.

</doc>
<doc id="4202890" url="https://pl.wikipedia.org/wiki?curid=4202890" title="Polityka ukrainizacji w USRR w latach 1923-1929">
Polityka ukrainizacji w USRR w latach 1923-1929



</doc>
<doc id="4202894" url="https://pl.wikipedia.org/wiki?curid=4202894" title="Pakt o nieagresji Polska - ZSRR (1932)">
Pakt o nieagresji Polska - ZSRR (1932)



</doc>
<doc id="4202896" url="https://pl.wikipedia.org/wiki?curid=4202896" title="Buk (gromada)">
Buk (gromada)

Buk (do 31 XII 1971 "Wielka Wieś") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Buk z siedzibą GRN w mieście Buku (nie wchodzącym w skład gromady) utworzono 1 stycznia 1972 w powiecie nowotomyskim w woj. poznańskim w związku z przeniesieniem siedziby GRN gromady Wielka Wieś z Wielkiej Wsi do Buku i zmianą nazwy jednostki na "gromada Buk".
Gromada przetrwała jeden rok, do końca 1972 roku, czyli do kolejnej reformy gminnej. 1 stycznia 1973 w powiecie nowotomyskim reaktywowano zniesioną w 1954 roku gminę Buk.

</doc>
<doc id="4202902" url="https://pl.wikipedia.org/wiki?curid=4202902" title="Videodisc">
Videodisc



</doc>
<doc id="4202903" url="https://pl.wikipedia.org/wiki?curid=4202903" title="Andrzej Topczyj">
Andrzej Topczyj

Andrzej Topczyj (ur. 1962, zm. 30 listopada 2020) – polski poeta i pedagog. Był nauczycielem języka polskiego w Zespole Szkół Ogólnokształcących w Bieczu. Działał jako lokalny animator kultury. Był założycielem Klubu Inteligencji Twórczej. Ukończył filologię polską w WSP w Rzeszowie, gdzie wchodził w skład grupy literackiej Draga. Został wyróżniony w Konkursie Poetyckim im. R.M. Rilkego w 1999. Jego wiersze opublikowane zostały w antologii wspomnianej grupy Draga "Ślepcy pod słońcem". Ogłosił również autorskie tomiki wierszy "Wieczorny chłód" (1999) i "W stronę ulicy Parkowej" (2009). Został także uhonorowany Nagrodą Starosty Powiatu Gorlickiego. Korespondował z Czesławem Miłoszem. Posługiwał się klasycznymi formami wersyfikacyjnymi, w tym trzynastozgłoskowcem i czterostopowym jambem. Do znanych wierszy poety należy "Oda na cześć kanapy".
Fragment wiersza poety pt. "Wyświetlenie" stał się mottem wystawy malarstwa Ewy Słobodzian zorganizowanej przez Klub Profesora AGH w Krakowie.

</doc>
<doc id="4202907" url="https://pl.wikipedia.org/wiki?curid=4202907" title="Ekshumacje ofiar terroru komunistycznego z lat 1944–1956">
Ekshumacje ofiar terroru komunistycznego z lat 1944–1956

Ekshumacje ofiar terroru komunistycznego z lat 1944–1956 – przeprowadzone w latach 2012–2017 na terenach kwatery N45 Cmentarza Bródnowskiego, kwatery Ł i Ł II Cmentarza Wojskowego na Powązkach i Nowym cmentarzu na Służewie przy ul. Wałbrzyskiej przez Instytut Pamięci Narodowej, Rada Ochrony Pamięci Walk i Męczeństwa i Ministerstwo Sprawiedliwości.
Celem poszukiwań było odnalezienie szczątków żołnierzy wyklętych zamordowanych m.in. w więzieniu na Rakowieckiej, więzienie karno-śledczym nr III tzw. „Toledo.
Wśród pooszukiwanych było ponad 300 osób między innymi rotmistrz Witold Pilecki, Stanisław Abramowski, Bolesław Budelewski, Stanisław Kasznica Tadeusz Pela. Osoby których szczątki zidentyfikowano do tej pory z pomocą Polskiej Bazy Genetycznej Ofiar Totalitaryzmów.

</doc>
<doc id="4202912" url="https://pl.wikipedia.org/wiki?curid=4202912" title="Simon Shelton">
Simon Shelton

Simon Shelton (ur. 13 stycznia 1966 w Londynie, zm. 17 stycznia 2018 w Liverpoolu) – angielski aktor filmowy i telewizyjny. Znany przede wszystkim z roli Tinky Winky’ego w brytyjskim serialu dla dzieci pt. "Teletubisie". 

</doc>
<doc id="4202916" url="https://pl.wikipedia.org/wiki?curid=4202916" title="Zasłonak przydrożny">
Zasłonak przydrożny

Zasłonak przydrożny ("Cortinarius urbicus" (Fr.) Fr.) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Cortinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go w 1821 r. Elias Fries nadając mu nazwę "Agaricus urbicus". Obecną, uznaną przez Index Fungorum nazwę nadał mu ten sam autor w 1838 r., przenosząc go do rodzaju "Cortinarius".
Synonimy:
Nazwę polską nadał Andrzej Nespiak w 1975 r.
Morfologia.
Średnica 3–7 cm, za młodu stożkowaty, później łukowaty, w końcu płaski z tępym garbem. Powierzchnia gładka, jedwabiście błyszcząca, biaława z promienistymi włóknami. Brzeg podwinięty, często z resztkami białej zasnówki. Jest słabo higrofaniczny. W stanie suchym ma barwę jasnoochrową, w stanie wilgotnym czerwoną do szarobrązowej.
Szerokie, wąsko przyrośnięte, początkowo białawoochrowe, szare, w końcu czerwonobrązowe. Po uciśnięciu ciemnieją. Ostrza jaśniejsze.
Wysokość 3–7 cm, grubość 5–12 mm, walcowaty lub maczugowaty, kruchy, pełny. Powierzchnia początkowo białobrązowa z resztkami białej zasnówki, potem naga i szarobrązowa ze słabo widoczną strefą pierścieniową.
Kremowy do jasnobrązowego. Zapach rzodkiewkowy, smak łagodny.
Cytrynowate, drobno i gęsto brodawkowate, o rozmiarach 7,5–10,5 × 4,5–6 μm.
Występowanie i siedlisko.
Znane są jego stanowiska głównie w Europie. Ponadto podano dwa stanowiska w Kanadzie. O występowaniu tego gatunku w Polsce pisał Andrzej Nespiak w 1975 r., ale nie podał stanowisk. Po raz pierwszy stanowiska tego grzyba w Polsce podają Karasiński i inni w 2015 r. Aktualne stanowiska podaje także internetowy atlas grzybów.
Rośnie na ziemi w lasach i poza lasami, szczególnie przy ciekach wodnych w wierzbowych zaroślach, czasami także w zaroślach leszczynowych. Owocniki tworzy od sierpnia do listopada.
Grzyb niejadalny.

</doc>
<doc id="4202917" url="https://pl.wikipedia.org/wiki?curid=4202917" title="Cortinarius urbicus">
Cortinarius urbicus



</doc>
<doc id="4202922" url="https://pl.wikipedia.org/wiki?curid=4202922" title="Krzyż Wojenny Czechosłowacki (1914-1918)">
Krzyż Wojenny Czechosłowacki (1914-1918)



</doc>
<doc id="4202927" url="https://pl.wikipedia.org/wiki?curid=4202927" title="Parafia św. Izydora w Smolanach">
Parafia św. Izydora w Smolanach

Parafia św. Izydora w Smolanach – rzymskokatolicka parafia należąca do dekanatu Sejny, diecezji ełckiej.

</doc>
<doc id="4202929" url="https://pl.wikipedia.org/wiki?curid=4202929" title="Marina Vujović">
Marina Vujović

Marina Vujović (ur. 23 stycznia 1984 w Lublanie) – serbska siatkarka, grająca na pozycji libero. 
Sukcesy klubowe.
Puchar Serbii i Czarnogóry:
Mistrzostwo Serbii i Czarnogóry:
Superpuchar Szwajcarii:
Puchar Szwajcarii:
Mistrzostwo Szwajcarii:
Mistrzostwo Grecji:
Mistrzostwo Rumunii:
Puchar Rumunii:
Liga Mistrzyń:
Puchar CEV:
Puchar Serbii:
Mistrzostwo Serbii:

</doc>
<doc id="4202935" url="https://pl.wikipedia.org/wiki?curid=4202935" title="Achacy Ligęza">
Achacy Ligęza

Achacy Ligęza z Bobrku herbu Półkozic (zm. przed 26 marca 1672 roku) – kasztelan czechowski w latach 1654-1672.
Jako senator wziął udział w sejmach: 1655, 1668 (II) i 1669 (I).

</doc>
<doc id="4202937" url="https://pl.wikipedia.org/wiki?curid=4202937" title="Léa Soldner">
Léa Soldner

Léa Soldner (ur. 10 lutego 1996) – francuska siatkarka, grająca na pozycji libero. Od sezonu 2014/2015 występuje w drużynie ASPTT Miluza.
Sukcesy klubowe.
Mistrzostwo Francji:
Superpuchar Francji:
Puchar Francji:

</doc>
<doc id="4202942" url="https://pl.wikipedia.org/wiki?curid=4202942" title="Simon Jeppsson">
Simon Jeppsson

Simon Jeppsson (ur. 15 lipca 1995 w Lund) – szwedzki piłkarz ręczny, lewy rozgrywający, od 2017 zawodnik SG Flensburg-Handewitt.
Reprezentant Szwecji, srebrny medalista mistrzostw Europy w Chorwacji (2018).
Kariera sportowa.
Wychowanek Lugi Handboll, w którym trenował od 2005, a w pierwszym zespole zadebiutował w 2012. W sezonie 2015/2016 rozegrał w szwedzkiej ekstraklasie 32 mecze i zdobył 142 gole. W sezonie 2016/2017, w którym wystąpił w 35 spotkaniach i rzucił 237 bramek, został królem strzelców ligi szwedzkiej. W 2017 przeszedł do niemieckiego SG Flensburg-Handewitt. W sezonie 2017/2018, w którym rozegrał w Bundeslidze 31 meczów i zdobył 34 gole, wywalczył mistrzostwo Niemiec. Ponadto w sezonie 2017/2018 wystąpił w 17 spotkaniach Ligi Mistrzów, w których rzucił 31 bramek.
W 2013 uczestniczył w mistrzostwach świata U-19 na Węgrzech, w których rzucił 15 bramek w dziewięciu meczach. W 2015 wystąpił w mistrzostwach świata U-21 w Brazylii, podczas których zdobył 24 gole i miał 13 asyst.
W reprezentacji Szwecji zadebiutował 3 listopada 2016 w spotkaniu z Czarnogórą (36:21), w którym zdobył dwa gole. W 2017 uczestniczył w mistrzostwach świata we Francji, podczas których rozegrał siedem meczów i rzucił 10 bramek. W 2018 zdobył srebrny medal mistrzostw Europy w Chorwacji, w których rozegrał siedem spotkań i rzucił 22 gole.

</doc>
<doc id="4202945" url="https://pl.wikipedia.org/wiki?curid=4202945" title="Braunschweig Lions">
Braunschweig Lions

Braunschweig Lions – niemiecki klub futbolu amerykańskiego z Brunszwiku. Założony w 1987 roku, gra w German Football League pod nazwą sponsora New Yorker Lions.
Historia.
Lwy sześciokrotnie wygrały Eurobowl, 12 razy drużyna zdobyła mistrzostwo kraju. Lions są najbardziej utytułowanym klubem futbolu amerykańskiego w Niemczech.
Linki zewnętrzne.
Oficjalna strona

</doc>
<doc id="4202946" url="https://pl.wikipedia.org/wiki?curid=4202946" title="Dynastia sławieńska">
Dynastia sławieńska



</doc>
<doc id="4202948" url="https://pl.wikipedia.org/wiki?curid=4202948" title="Cerkiew św. Paraskiewy Piatnicy w Czarnawczycach">
Cerkiew św. Paraskiewy Piatnicy w Czarnawczycach



</doc>
<doc id="4202960" url="https://pl.wikipedia.org/wiki?curid=4202960" title="Trąbkouch">
Trąbkouch

Trąbkouch ("Phoniscus") – rodzaj ssaka z podrodziny wełniaczków (Kerivoulinae) w rodzinie mroczkowatych (Vespertilionidae).
Zasięg występowania.
Rodzaj obejmuje gatunki występujące w południowo-wschodniej Azji i Australii. "P. aerosa" znany jest tylko z dwóch syntypów, których lokalizację określono jako „Południowa Afryka”, jednak mogły być one nieprawidłowo zlokalizowane i faktycznym miejscem występowania "P. aerosa" jest południowo-wschodnia Azja.
Morfologia.
Długość ciała (bez ogona) 39,8–53 mm, długość ogona 29,5–45 mm, długość ucha 12–17 mm, długość tylnej stopy 7–11 mm, długość przedramienia 31–42,5 mm; masa ciała 3–11,2 g.
Systematyka.
Etymologia.
"Phoniscus": "phōnē" „dźwięk, ton”; łac. przyrostek zdrabniający "-iscus".
Podział systematyczny.
Do rodzaju należą następujące gatunki:

</doc>
<doc id="4202961" url="https://pl.wikipedia.org/wiki?curid=4202961" title="Phoniscus">
Phoniscus



</doc>
<doc id="4202962" url="https://pl.wikipedia.org/wiki?curid=4202962" title="Juha Metsola">
Juha Metsola

Juha Metsola (ur. 24 lutego 1989 w Tampere) – fiński hokeista, reprezentant Finlandii, olimpijczyk.
Kariera.
Wychowanek klubu Ilves, w którym rozwijał karierę w zespołach juniorskich. Od 2007 do 2009 grał w barwach Lethbridge Hurricanes w kanadyjskiej lidze WHL w ramach rozgrywek CHL. W 2009 powrócił do Finlandii i został zawodnikiem HPK, skąd był wypożyczany do innych zespołów, m.in. w 2011 do macierzystego Ilves, w którym na pocuątku kariery nie zdążył zagrać w drużynie seniorskiej. W marcu 2011 został zawodnikiem Tappara, z którym w maju 2015 przedłużył kontrakt o dwa lata. W czerwcu 2015 został zawodnikiem rosyjskiego klubu Amur Chabarowsk w rozgrywkach KHL. W styczniu 2016 przedłużył umowę z Amurem o dwa lata. Od maja 2017 zawodnik Saławatu Jułajew Ufa. W maju 2019 przedłużył kontrakt z klubem o trzy lata. Po rozpoczęciu inwazji Rosji na Ukrainę na początku marca 2022 tj. na początku fazy play-off w sezonie KHL (2021/2022) odszedł z klubu (podobnie jak wszyscy nierosyjscy zawodnicy drużyny), a jego kontrakt został rozwiązany za obopólną zgodą. W czerwcu 2022 ogłoszono jego zaangażowanie w szwajcarskim zespole .
W barwach juniorskich Finlandii uczestniczył w turniejach mistrzostw świata juniorów do lat 18 edycji 2007 oraz mistrzostw świata juniorów do lat 20 edycji 2009. W sezonie 2012/2013 został kadrowiczem reprezentacji seniorskiej, w barwach której występował od tego czasu w turniejach z cyklu Euro Hockey Tour. Brał udział w turnieju zimowych igrzysk olimpijskich 2018

</doc>
<doc id="4202963" url="https://pl.wikipedia.org/wiki?curid=4202963" title="Responsive Web Design">
Responsive Web Design



</doc>
<doc id="4202969" url="https://pl.wikipedia.org/wiki?curid=4202969" title="Rafał Pankowski">
Rafał Pankowski



</doc>
<doc id="4202972" url="https://pl.wikipedia.org/wiki?curid=4202972" title="Jerzy Gidziński">
Jerzy Gidziński



</doc>
<doc id="4202974" url="https://pl.wikipedia.org/wiki?curid=4202974" title="Język ulczyjski">
Język ulczyjski

Język ulczyjski (olcza) – zagrożony wymarciem język z rodziny tunguskiej, używany w Kraju Chabarowskim w Rosji.
Alfabet.
Alfabet ulczyjski został wprowadzony w końcu lat 80. XX wieku i od tamtego czasu nie uległ zmianom:
W nawiasach zawarto litery nieuwzględnione w alfabecie, ale używane w piśmie.

</doc>
<doc id="4202979" url="https://pl.wikipedia.org/wiki?curid=4202979" title="Tommi Kivistö">
Tommi Kivistö

Tommi Kivistö (ur. 7 czerwca 1991 w Vantaa) – fiński hokeista, reprezentant Finlandii, olimpijczyk.
Kariera.
Wychowanek klubu TJV. Karierę rozwijał w zespołach juniorskich Jokeritu. W 2008 został wybrany w drafcie do kanadyjskich rozgrywek juniorskich CHL przez klub Red Deer Rebels, w barwach którego grał w lidze WHL w sezonie 2008/2009. Po jego zakończeniu w NHL Entry Draft 2009 został wybrany przez amerykański klub Carolina Hurricanes. W 2009 powrócił do Finlandii i przez trzy sezony był zawodnikiem seniorskiej drużyny Jokeritu. W tym czasie, w połowie podpisał kontrakt wstępujący z Carolina Hurricanes, jednak na zasadzie wypożyczenia nadal pozostawał graczem Jokeritu. W sezonie 2012/2013 przebywał w USA, grając wówczas w zespołach farmerskich Carolina Hurricanes, dwóch drużynach z lig AHL i ECHL. Na sezon 2013/2014 został wypożyczony z Caroliny do fińskiej drużyny Ilves, a w sezonie 2013/2014 został jego pełnoprawnym zawodnikiem. W maju 2015 został graczem w rosyjskich rozgrywkach KHL. W maju 2017 ponownie został graczem Jokeritu, także w lidze KHL. Po wycofaniu się Jokeritu z KHL w sezonie 2021/2022 pod koniec lutego 2022 został graczem szwajcarskiego ZSC Lions. W maju 2022 został zaangażowany w zespole Kärpät.
W barwach juniorskich Finlandii uczestniczył w turniejach mistrzostw świata edycji 2008, mistrzostw świata juniorów do lat 18 edycji 2008, 2009 oraz mistrzostw świata juniorów do lat 20 edycji 2009, 2010, 2011. W barwach reprezentacji seniorskiej uczestniczył w turniejach mistrzostw świata edycji 2014, 2016, 2018 oraz zimowych igrzysk olimpijskich 2018.

</doc>
<doc id="4202980" url="https://pl.wikipedia.org/wiki?curid=4202980" title="Język orokański">
Język orokański

Język orokański (orok, oroki, ulta) – poważnie zagrożony wymarciem język tunguski z obszaru Sachalinu w Rosji.

</doc>
<doc id="4202983" url="https://pl.wikipedia.org/wiki?curid=4202983" title="Władimir Stienin">
Władimir Stienin

Władimir Filippowicz Stienin (ros. Владимир Филиппович Стенин, ur. we wsi Bolszyje Mocziły w guberni tambowskiej (obecnie w obwodzie riazańskim), zm. 29 maja 1952 w Saratowie) – radziecki generał major, Bohater Związku Radzieckiego (1945).
Życiorys.
Urodził się w rodzinie chłopskiej. W 1912 skończył szkołę wiejską, pracował jako marynarz żeglugi śródlądowej na Wołdze w Kostromie, w grudniu 1917 wstąpił do Czerwonej Gwardii. W marcu 1919 wstąpił ochotniczo do Armii Czerwonej, ukończył kursy dowódcze w Kostromie, uczestniczył w wojnie domowej na Froncie Petersburskim, w walce z armią Judenicza 23 sierpnia 1919 został ranny. Po wyleczeniu ponownie pracował jako marynarz, w sierpniu 1920 ponownie wstąpił do Armii Czerwonej, służył jako dowódca plutonu i kompanii w batalionie Czeki w Kostromie, od 1921 należał do RKP(b), skończył wyższą szkołę wojskową w Kazaniu i wyższą zjednoczoną szkołę w Kijowie i w sierpniu 1923 został pomocnikiem dowódcy pułku. Później dowodził kompanią, od stycznia do października 1931 był komendantem miasta Dniepropietrowsk, później naczelnikiem szkoły pułkowej i szefem sztabu pułku w Bałaszowie, a w 1937 dowódcą pułku w Nikopolu. W 1938 z wyróżnieniem ukończył Akademię Wojskową im. Frunzego i został szefem sztabu 101 Dywizji 2 Samodzielnej Armii Czerwonego Sztandaru na Kamczatce, w maju 1940 szefem piechoty 35 Dywizji Piechoty w Bikinie, a w styczniu 1941 zastępcą dowódcy 69 Dywizji Zmotoryzowanej na Dalekim Wschodzie. Od lipca 1941 w składzie 30 Armii Frontu Zachodniego walczył w wojnie z Niemcami, od sierpnia do października 1941 dowodził 261 Dywizją Piechoty tej armii, brał udział w walkach pod Smoleńskiem i Wiaźmą, potem został zastępcą dowódcy 5 Armii i uczestniczył w bitwie pod Moskwą i operacji rżewsko-wiaziemskiej, 4 sierpnia 1942 otrzymał stopień generała majora.
Od października 1942 do czerwca 1943 był zastępcą dowódcy 66 Armii ds. tyłów na Froncie Stalingradzkim i Dońskim, uczestniczył w bitwie pod Stalingradem, w czerwcu 1943 został dowódcą 8 Dywizji Powietrznodesantowej na Froncie Stepowym i Woroneskim, biorąc udział w ciężkich walkach pod Ochtyrką, później w bitwie o Dniepr i wyzwoleniu miasta Pryłuki. Od końca października 1943 do kwietnia 1944 dowodził 68 Dywizją Piechoty Gwardii w składzie 38 Armii, później 60 Armii 1 Frontu Ukraińskiego, biorąc udział w uchwyceniu przyczółku na Dnieprze, operacji żytomiersko-berdyczowskiej i proskurowsko-czerniowieckiej i zajmując Koziatyn, Starokonstantynów i Proskurow, a latem 1944 w operacji lwowsko-sandomierskiej i forsowaniu Wisłoka w rejonie Rzeszowa (29 lipca 1944), w sierpniu 1944 został odsunięty od stanowiska. W październiku 1944 objął dowództwo 4 Dywizji Piechoty 1 Frontu Białoruskiego, a w grudniu 1944 134 Dywizji Piechoty 69 Armii, na czele której w styczniu 1945 brał udział w operacji wiślańsko-odrzańskiej. 14 stycznia 1945 dowodzona przez niego dywizja przełamała obronę przeciwnika w rejonie Zwolenia, następnego dnia wdarła się do Radomia, później sforsowała Pilicę i Wartę i 4 lutego doszła do Odry. W kwietniu 1945 na czele dywizji uczestniczył w operacji berlińskiej, 5 maja dotarł do Łaby, w rejonie Magdeburga spotkał się z amerykańskimi oddziałami. Po wojnie dowodził dywizją w Grupie Wojsk Radzieckich w Niemczech, od maja 1947 do października 1951 był naczelnikiem szkoły piechoty w Saratowie, później został zwolniony z powodu złego stanu zdrowia.
Odznaczenia.
I medale ZSRR oraz dwa polskie medale.

</doc>
<doc id="4202985" url="https://pl.wikipedia.org/wiki?curid=4202985" title="Ksenia Romanowa">
Ksenia Romanowa



</doc>
<doc id="4202986" url="https://pl.wikipedia.org/wiki?curid=4202986" title="Ksenia Gieorgijewna Romanowa">
Ksenia Gieorgijewna Romanowa



</doc>
<doc id="4202988" url="https://pl.wikipedia.org/wiki?curid=4202988" title="La Courneuve Flash">
La Courneuve Flash

La Courneuve Flash – francuski klub futbolu amerykańskiego z La Courneuve. Założony w 1984 roku, gra w Ligue Élite de Football Américain.
Historia.
Flash 11 razy zdobywał mistrzostwo kraju, 3 razy drużyna dostała się do Eurobowl. Flash jest najbardziej utytułowanym klubem futbolu amerykańskiego we Francji.
Linki zewnętrzne.
Oficjalna strona

</doc>
<doc id="4202991" url="https://pl.wikipedia.org/wiki?curid=4202991" title="Katastrofa kolejowa w Pioltello">
Katastrofa kolejowa w Pioltello

Katastrofa kolejowa w Pioltello – 25 stycznia 2018 roku o godz. 6:57 pomiędzy stacjami Segrate a Pioltello-Limito wykoleiły się 4 wagony pociągu podmiejskiego nr 10452 przewoźnika "Trenord". Zginęły 3 osoby, a ponad 100 zostało rannych, w tym ponad 10 ciężko. Dwa z wagonów zupełnie zjechały z torów i zostały częściowo zmiażdżone.
Wstępnie jako przyczynę wypadku podaje się awarię zwrotnicy.

</doc>
<doc id="4202992" url="https://pl.wikipedia.org/wiki?curid=4202992" title="Wiktor Adamiszyn">
Wiktor Adamiszyn

Wiktor Michajłowicz Adamiszyn (ros. Виктор Михайлович Адамишин, ur. 25 marca 1962 w Murmańsku, zm. 7 kwietnia 1995 we wsi Samaszki w rejonie aczchoj-martanowskim w Czeczenii) – rosyjski kapitan milicji, Bohater Federacji Rosyjskiej.
Życiorys.
W 1979 ukończył szkołę średnią, w 1980 został powołany do służby wojskowej, po dwóch latach zwolniono go do rezerwy. Później podjął pracę w milicji, do listopada 1987 był dowódcą oddziału i dowódcą plutonu milicji Miejskiego Zarządu Spraw Wewnętrznych Moskiewskiego Miejskiego Komitetu Wykonawczego, w listopadzie 1987 został zastępcą dowódcy 1 kompanii w 2 batalionie operacyjnym oddziału milicji specjalnego przeznaczenia przy Miejskim Zarządzie Spraw Wewnętrznych Moskwy. W 1993 został odznaczony Orderem Za Osobiste Męstwo. Po wybuchu I wojny czeczeńskiej został skierowany do działań operacyjnych, zginął we wsi Samaszki. Pochowano go w Moskwie. 25 sierpnia 1995 pośmiertnie nadano mu tytuł Bohatera Federacji Rosyjskiej.

</doc>
<doc id="4202994" url="https://pl.wikipedia.org/wiki?curid=4202994" title="Język orocki">
Język orocki

Język orocki – poważnie zagrożony wyginięciem (wg Ethnologue prawie wymarły) język z rodziny tunguskiej, z grupy północnej, używany głównie w chińskiej prowincji Heilongjiang. Brak pisma.

</doc>
<doc id="4202998" url="https://pl.wikipedia.org/wiki?curid=4202998" title="Wiesław Koszela (koszykarz)">
Wiesław Koszela (koszykarz)

 
Wiesław Koszela (ur. 1957) – polski koszykarz występujący na pozycji skrzydłowego, wielokrotny medalista mistrzostw Polski.

</doc>
<doc id="4202999" url="https://pl.wikipedia.org/wiki?curid=4202999" title="Miika Koivisto">
Miika Koivisto

Miika Koivisto (ur. 20 lipca 1990 w Vaasa) – fiński hokeista, reprezentant Finlandii, olimpijczyk.
Kariera.
Karierę rozwijał w zespołach juniorskich klubu Vaasan Sport. Od 2010 do 2012 w barwach seniorskiego zespołu Sport grał w lidze Mestis. Od 2012 do 2015 był zawodnikiem klubu KalPa w rozgrywkach Liiga. W sezonie 2015/2016 grał w barwach Lukko. W kwietniu 2016 został zawodnikiem Jukuritu, a w kwietniu 2017 zawodnikiem Kärpät. W maju 2018 został zawodnikiem Dinama Moskwa.
W sezonie 2016/2017 został kadrowiczem seniorskiej kadry Finlandii, w barwach której podjął występy w meczach z cyklu Euro Hockey Tour. Uczestniczył w turniejach zimowych igrzysk olimpijskich 2018, mistrzostw świata edycji 2018, 2019, 2021.

</doc>
<doc id="4203002" url="https://pl.wikipedia.org/wiki?curid=4203002" title="Veli Lehtelä">
Veli Lehtelä

Veli Veikko Valtteri Lehtelä (ur. 6 września 1935, zm. 3 czerwca 2020) – fiński wioślarz. Dwukrotny medalista olimpijski.
Brał udział w trzech igrzyskach olimpijskich (IO 56, IO 60, IO 64). W 1956 sięgnął po brąz w czwórce ze sternikiem (tworzyli ją także Kauko Hänninen, Reino Poutanen, Toimi Pitkänen i Matti Niemi), w 1960 wywalczył brąz w dwójce bez sternika w parze z Pitkänenem. Na mistrzostwach Europy sięgał po złoto w 1956 w czwórce ze sternikiem i w 1958 w dwójce bez sternika oraz po srebro w 1955 w dwójce ze sternikiem i w 1961 w dwójce bez sternika.
Jego córka Jorma również była wioślarką i olimpijką.

</doc>
<doc id="4203003" url="https://pl.wikipedia.org/wiki?curid=4203003" title="Veli Lehtela">
Veli Lehtela



</doc>
<doc id="4203006" url="https://pl.wikipedia.org/wiki?curid=4203006" title="José Eduardo Velásquez Tarazona">
José Eduardo Velásquez Tarazona

José Eduardo Velásquez Tarazona (ur. 2 września 1947 w Caraz) – peruwiański duchowny katolicki, biskup Huaraz od 2004.
Życiorys.
Święcenia kapłańskie przyjął 1 lipca 1973. Był m.in. rektorem Wyższego Seminarium Duchownego diecezji Huaraz i prowikariuszem generalnym tejże diecezji.
Episkopat.
15 marca 1994 został mianowany przez papieża Jana Pawła II biskupem pomocniczym diecezji Huaraz ze stolicą tytularną "Obba". Sakry biskupiej udzielił mu 14 maja tegoż roku ówczesny biskup tejże diecezji, bp José Gurruchaga Ezama.
1 lipca 2000 został mianowany biskupem koadiutorem diecezji Tacna y Moquegua.
4 lutego 2004 został biskupem diecezjalnym Huaraz.

</doc>
<doc id="4203008" url="https://pl.wikipedia.org/wiki?curid=4203008" title="Język negidalski">
Język negidalski

Język negidalski – poważnie zagrożony wymarciem język północnotunguski używany w dalekowschodniej Rosji.

</doc>
<doc id="4203009" url="https://pl.wikipedia.org/wiki?curid=4203009" title="Willard Cantrell">
Willard Cantrell

Willard „Bill” Cantrell (ur. 6 grudnia 1914 w Mount Vernon, zm. 6 lutego 1986 w Anaheim) – amerykański kierowca wyścigowy.
Życiorys.
Przed II wojną światową przeprowadził się z Missouri do Południowej Kalifornii. Rozpoczął ściganie w 1936 roku, a w 1939 roku rywalizował midgetami w wyścigach UMA. W latach 1940–1941 ścigał się ponad 50 różnymi midgetami. W roku 1942 wygrał 15 razy i zajął drugie miejsce w klasyfikacji UMA.
W latach 1945–1964 wygrał ponad 120 wyścigów organizowanych przez URA, AAA i USAC. Zdobył mistrzostwo URA w latach 1951–1952. W 1953 roku podjął nieudaną próbę zakwalifikowania się do Indianapolis 500. W 1962 roku zwyciężył w Turkey Night Grand Prix. Wygrał również 18 wyścigów typu sprint car w ramach California Racing Association.
Wystartował w dwóch wyścigach NASCAR, w sezonach 1957 (Willow Springs Speedway) i 1965 (Riverside International Raceway).
Po zakończeniu kariery wyścigowej był kierownikiem sekcji USAC znajdującej się na zachodnim wybrzeżu, a także starterem midgetów USRC. Zmarł w 1986 roku.
Wyniki w Formule 1.
"W latach 1950–1960 wyścig Indianapolis 500 był eliminacją Mistrzostw Świata Formuły 1".

</doc>
<doc id="4203016" url="https://pl.wikipedia.org/wiki?curid=4203016" title="Jan Markiewicz (koszykarz)">
Jan Markiewicz (koszykarz)

Jan Markiewicz (ur. 10 lipca 1955 w Rzeszowie) – polski koszykarz występujący na pozycji środkowego, wielokrotny medalista mistrzostw Polski.

</doc>
<doc id="4203021" url="https://pl.wikipedia.org/wiki?curid=4203021" title="Marcel Lux">
Marcel Lux

Marcel Lux (ur. 27 lipca 1994 w Preszowie) – słowacki siatkarz, grający na pozycji przyjmującego, reprezentant Słowacji. 
Sukcesy klubowe.
Mistrzostwo Słowacji:
Puchar Słowacji:
Mistrzostwo Czech:
Puchar Czech: 

</doc>
<doc id="4203025" url="https://pl.wikipedia.org/wiki?curid=4203025" title="Jewgienij Fominych">
Jewgienij Fominych

Jewgienij Iwanowicz Fominych (ros. Евгений Иванович Фоминых; ur. w Kojdanowie, zm. 22 maja 1977 w Moskwie) – radziecki generał porucznik wojsk pancernych, Bohater Związku Radzieckiego (1945).
Życiorys.
Urodził się w rosyjskiej rodzinie robotniczej. Od 1914 mieszkał w Złatouście, skończył 6 klas szkoły kolejowej i został pomocnikiem ślusarza kolejowego, później pomocnikiem maszynisty parowozu, od 1925 należał do partii komunistycznej. Był sekretarzem komórki Komsomołu, w 1926 został sekretarzem rejonowego komitetu Komsomołu.
Od listopada 1928 do września 1930 odbywał służbę w pułku kolejowym, ukończył szkołę pułkową. Od maja 1931 ponownie służył w armii, w 1932 ukończył szkołę wojsk pancernych w Saratowie i został dowódcą plutonu, w 1941 ukończył Wojskową Akademię Mechanizacji i Motoryzacji Armii Czerwonej (wydział inżynieryjny) i został dowódcą batalionu czołgów ciężkich w 23 Dywizji Pancernej Nadbałtyckim Specjalnym Okręgu Wojskowym.
Od czerwca 1941 walczył w wojnie z Niemcami na Froncie Północno-Zachodnim, od końca sierpnia do grudnia 1941 z powodu ciężkiej choroby przebywał w szpitalu, po wyzdrowieniu w grudniu 1941 został wykładowcą w charkowskiej szkole wojskowej. W kwietniu 1942 powrócił na front jako zastępca szefa sztabu 25 Brygady Pancernej Frontu Zachodniego, uczestniczył w operacji rżewsko-syczewskiej, w sierpniu 1942 został ranny, od listopada 1942 do marca 1943 dowodził pułkiem czołgów.
Od marca 1943 do marca 1944 był szefem sztabu, potem p.o. dowódcy i od lipca 1944 dowódcą 29 Korpusu Pancernego w składzie 5 Gwardyjskiej Armii Pancernej Frontu Stepowego i 2 Ukraińskiego, brał udział w bitwie pod Kurskiem, operacji biełgorodzko-charkowskiej, kirowohradzkiej, korsuń-szewczenkowskiej, humańsko-botoszańskiej, wileńskiej, mińskiej i kowieńskiej, 11 marca 1944 otrzymał stopień generała majora wojsk pancernych. Od 10 listopada 1944 do końca wojny dowodził 25 Korpusem Pancernym w składzie 3 Gwardyjskiej Armii 1 Frontu Białoruskiego i 1 Frontu Ukraińskiego, wyróżnił się w operacji wiślańsko-odrzańskiej, dolnośląskiej i berlińskiej, m.in. przy zajmowaniu Ostrowa Wielkopolskiego, Kożuchowa, Głogowa, Chociebuża i Lubina oraz w forsowaniu Odry. W czasie wojny był czterokrotnie ranny. 12 maja 1945 w rejonie Pragi wziął do niewoli generała proniemieckich kolaborantów, Andrieja Własowa.
27 czerwca 1945 otrzymał stopień generała porucznika wojsk pancernych, od lipca 1945 do stycznia 1947 dowodził 25 Dywizją Pancerną w Centralnej Grupie Wojsk.
W 1948 ukończył z wyróżnieniem i złotym medalem Wyższą Akademię Wojskową im. Woroszyłowa i został dowódcą wojsk pancernych i zmechanizowanych Zakaukaskiego Okręgu Wojskowego. Od marca 1953 do lutego 1958 był I zastępcą komendanta Wojskowej Akademii Wojsk Pancernych, potem dowódcą 6 Gwardyjskiej Armii Pancernej.
We wrześniu 1960 został zwolniony do rezerwy. Jego imieniem nazwano ulicę w Dzierżyńsku.
Odznaczenia.
I medale ZSRR i odznaczenia zagraniczne.

</doc>
<doc id="4203028" url="https://pl.wikipedia.org/wiki?curid=4203028" title="System S24">
System S24

System S24 (S24) – system teleinformatyczny umożliwiający elektroniczną rejestrację podmiotów gospodarczych, takich jak np. spółka z o.o., spółka komandytowa, spółka jawna za pomocą Internetu. Opcja ta jest dostępna od 1 stycznia 2012 roku i jej funkcjonowanie regulują przepisy zawarte w Kodeksie Spółek Handlowych. Całokształt procedury rejestracyjnej jest prosty, ponieważ wymaga zwykle jedynie posługiwania się dostępnymi na platformie wzorami dokumentów i wniosków. Istnieje też możliwość wczytania dokumentów zewnętrznych. Nazwa systemu wywodzi się od czasu trwania owej rejestracji przez Internet, ponieważ trwa ona zaledwie 24 godziny i nie generuje żadnych dodatkowych opłat oprócz opłaty sadowej i za ogłoszenie w MSiG, która jest jednak niższa, niż w przypadku tradycyjnej rejestracji .
Dokonanie wpisu.
Do złożenia wniosku rejestracyjnego za pośrednictwem systemu S24 niezbędne jest posiadanie konta na platformie teleinformatycznej ePUAP, jak również elektronicznego podpisu. Należy pamiętać, iż do przeprowadzenia procesu rejestracji za pomocą systemu S24 nie jest wymagane wcześniejsze wniesienie wkładów na pokrycie wymaganego minimalnego kapitału zakładowego, ponieważ czynność ta może nastąpić do 7 dni od chwili wpisania zakładanej spółki do rejestru. 
W przypadku zdecydowania się na zawarcie umowy spółki za pomocą systemu S24, ewentualne uzupełnienie braków formalnych wniosku (które skutkuje jego zwrotem) może być niemożliwe. Natomiast w przypadku tradycyjnego zgłoszenia spółki, co do zasady wnioskodawca ma pewien czas na uzupełnienie dokumentów, które sprawia, że wniosek wywiera skutek od daty pierwotnego wniesienia. 
Umowa spółki w systemie S24.
Umowa dla spółki zakładanej za pośrednictwem systemu S24 jest ściśle powiązana z następnymi czynnościami, które są niezbędne do tego, aby został utworzony podmiot gospodarczy wraz z wpisem do Krajowego Rejestru Sądowego. Wszystkie wymagane czynności mogą zostać wykonane za pośrednictwem systemu. Formułowanie treści umowy zakładanej spółki, a także wniosku o dokonanie wpisu w KRS następuje automatycznie poprzez wypełnianie kolejno pojawiających się okien z informacjami do uzupełnienia. System S24 samodzielnie generuje wszelkie dokumenty oraz wnioski wymagane do przedłożenia w Sądzie Rejestrowym. 
Udostępnionego w systemie wzorca umowy nie można edytować. Oznacza to, że umowa spółki może być złożona tylko i wyłącznie z udostępnionych w systemie postanowień. 

</doc>
<doc id="4203030" url="https://pl.wikipedia.org/wiki?curid=4203030" title="Dekanat Lublin - Wschód">
Dekanat Lublin - Wschód



</doc>
<doc id="4203031" url="https://pl.wikipedia.org/wiki?curid=4203031" title="Malkhed (J)">
Malkhed (J)



</doc>
<doc id="4203034" url="https://pl.wikipedia.org/wiki?curid=4203034" title="Dekanat Lublin - Południe">
Dekanat Lublin - Południe



</doc>
<doc id="4203036" url="https://pl.wikipedia.org/wiki?curid=4203036" title="Dekanat Lublin - Północ">
Dekanat Lublin - Północ



</doc>
<doc id="4203037" url="https://pl.wikipedia.org/wiki?curid=4203037" title="Dekanat Lublin - Śródmieście">
Dekanat Lublin - Śródmieście



</doc>
<doc id="4203038" url="https://pl.wikipedia.org/wiki?curid=4203038" title="Jukka Peltola">
Jukka Peltola

Jukka Peltola (ur. 26 sierpnia 1987 w Tampere) – fiński hokeista, reprezentant Finlandii, olimpijczyk.
Kariera.
Wychowanek klubu Ilves. Karierę rozwijał w innych klubach z rodzinnego Tampere: w KOOVEE i Tappara, którego został zawodnikiem w drużynie seniorskiej w rozgrywkach Liiga. Przedłużał kontrakt z tym klubem w marcu 2009 o trzy lata, w styczniu 2011 o trzy lata, w listopadzie 2013 o dwa lata, w maju 2016 o trzy lata. Od sezonu Liiga (2014/2015) kapitan drużyny Tappara. Pod koniec kwietnia 2018 został zawodnikiem rosyjskiej drużyny Sibir Nowosybirsk. W maju 2019 przedłużył tam kontrakt. W maju 2020 ponownie trafił do Tappara. W maju 2022 ogłosił zakończenie kariery.
Został reprezentantem Finlandii. W barwach kraju podjął występy w turniejach z cyklu Euro Hockey Tour. Uczestniczył w turnieju zimowych igrzysk olimpijskich 2018.
W trakcie kariery określany pseudonimami "Peltsi, Jugi, Le Chef".

</doc>
<doc id="4203040" url="https://pl.wikipedia.org/wiki?curid=4203040" title="Kamieniołom skał wapniowo-krzemianowych na wzgórzu Rokitki">
Kamieniołom skał wapniowo-krzemianowych na wzgórzu Rokitki

Kamieniołom skał wapniowo-krzemianowych na wzgórzu Rokitki – nieczynny kamieniołom skał metamorficznych (wieku proterozoicznego zwanych skałami wapniowo-krzemianowymi znajdujący się na wzgórzu Rokitki 1,3 km na północny zachód od wsi Samborowiczki, przy żółtym szlaku.
Położenie.
&lt;br&gt;
Nieczynny już kamieniołom znajduje się na obszarze Wzgórz Niemczańsko-Strzelińskich, czyli mezoregionu który wchodzi w skład Przedgórza Sudeckiego. Długość pakietu skalnego w tym kamieniołomie wynosi 30 m, natomiast wysokość to jedynie 2-3 m.
Geneza.
&lt;br&gt;
Skały budujące wzgórze Rokitki to skały metamorficzne; zaznacza się wpływ termiczny granitów i tonalitów Gromnika. Metamorfizm kontaktowy jest nałożony na metamorfizm regionalny.&lt;br&gt;
Litologia.
&lt;br&gt;
Skały wapniowo-krzemianowe można obserwować na ścianie północnej i wschodniej kamieniołomu. Skały wapniowo-krzemianowe z Rokitek mają biało-zielonawą barwę, na którą nakładają się smugi barwy beżowej z pomarańczowym odcieniem i brunatne plamki o średnicy 0,5 cm. Skała wapniowo-krzemianowa z Rokitek jest zbudowana z piroksenu (diopsyd), który nadaje jej zielonawe zabarwienie, wollastonitu, plagioklazu, kwarcu i kalcytu. Udział granatu (hessonit) waha się od 0 do 23,6%. Smugi barwy beżowej oznaczają, że skała jest wzbogacona w wezuwian, a brunatne plamki odpowiadają większym kryształom tego minerału, które mogą osiągać kilka cm. (. Skały wapniowo-krzemianowe ze wzgórza Rokitki powstały z osadów wapiennych oraz margli, wzbogaconych w pewnych poziomach w Ca, Al, Mg, Fe i krzemionkę, które zostały zmetamorfizowane w warunkach metamorfizmu regionalnego. W warunkach metamorfizmu kontaktowego wykrystalizował wezuwian i granat. Łączna grubość skał wapniowo-krzemianowych wynosi 142 m, a najgrubszy pakiet ma 137 m (. 
Historia badań naukowych.
&lt;br&gt;
Skały wapniowo-krzemianowe z Rokitek zostały szczegółowo zbadane przez Borkowską . Podała ona dokładny opis petrograficzny skał. Zanalizowała również ich skład chemiczny. Problematyką skałek z Rokitek zainteresowała się również Wojnar . Jej praca dotyczy głównie rodzaju materiału pierwotnie występującego oraz warunków metamorfizmu, jaki działał na skały.
Walory edukacyjne.
&lt;br&gt;
Kamieniołom na Wzgórzu Rokitki jest bardzo ciekawym obiektem o walorach edukacyjnych. Wzgórze to zbudowane jest bowiem z rzadkich skał wapniowo-krzemianowych. Odnaleźć można także kryształy wezuwianu – który jest rzadkim minerałem.

</doc>
<doc id="4203041" url="https://pl.wikipedia.org/wiki?curid=4203041" title="Bogdan Rożek">
Bogdan Rożek

 
Bogdan Rożek (ur. 1958) – polski koszykarz występujący na pozycji skrzydłowego, wielokrotny medalista mistrzostw Polski.

</doc>
<doc id="4203042" url="https://pl.wikipedia.org/wiki?curid=4203042" title="José Crispiano Clavijo Méndez">
José Crispiano Clavijo Méndez

José Crispiano Clavijo Méndez (ur. 13 czerwca 1951 w Tocacipá) – kolumbijski duchowny rzymskokatolicki, od 2015 biskup Sincelejo.
Życiorys.
Święcenia prezbiteratu otrzymał 12 listopada 1988 i został inkardynowany do diecezji Valledupar. Był m.in. kanclerzem kurii i wikariuszem generalnym, dyrektorem Centrum Ewangelizacyjnego w Valledupar, delegatem biskupim ds. duszpasterstwa kapłanów oraz ds. katechezy, a także rektorem diecezjalnego seminarium duchownego.
19 lutego 2015 otrzymał nominację na biskupa Sincelejo. Sakry biskupiej udzielił mu 14 marca 2015 abp Ettore Balestrero, ówczesny nuncjusz apostolski w Kolumbii.

</doc>
<doc id="4203046" url="https://pl.wikipedia.org/wiki?curid=4203046" title="Dekanat korelicki">
Dekanat korelicki

Dekanat korelicki – jeden z czterech dekanatów wchodzących w skład eparchii nowogródzkiej Egzarchatu Białoruskiego Patriarchatu Moskiewskiego.

</doc>
<doc id="4203048" url="https://pl.wikipedia.org/wiki?curid=4203048" title="Karol Olbracht Habsburg-Lotaryński">
Karol Olbracht Habsburg-Lotaryński



</doc>
<doc id="4203051" url="https://pl.wikipedia.org/wiki?curid=4203051" title="Krzysztof Wysocki (koszykarz)">
Krzysztof Wysocki (koszykarz)

 
Krzysztof Wysocki (ur. 1956) – polski koszykarz występujący na pozycji środkowego, wielokrotny medalista mistrzostw Polski.

</doc>
<doc id="4203053" url="https://pl.wikipedia.org/wiki?curid=4203053" title="Parafia św. Andrzeja Apostoła w Wójcicach">
Parafia św. Andrzeja Apostoła w Wójcicach



</doc>
<doc id="4203057" url="https://pl.wikipedia.org/wiki?curid=4203057" title="Miro Heiskanen">
Miro Heiskanen

Miro Heiskanen (ur. 18 lipca 1999 w Espoo) – fiński hokeista, reprezentant Finlandii, olimpijczyk.
Kariera.
Wychowanek klubu Espoo Blues. Karierę rozwijał w zespołach juniorskich klubu HIFK Hockey. W KHL Junior Draft w 2016 został wybrany przez rosyjski klub Saławat Jułajew Ufa (runda 2, numer 52). W maju 2016 podpisał trzyletni kontrakt z klubem HIFK. Został zawodnikiem jego drużyny seniorskiej w rozgrywkach Liiga i grał w sezonie Liiga (2016/2017). W drafcie NHL z 2017 został wybrany przez amerykański klub Dallas Stars w pierwszej rundzie z numerem 3 jako najwyższej wskazany obrońca. W lipcu 2017 podpisał kontrakt wstępujący z Dallas Stars, po czym nadal występował w zespole HIFK na zasadzie wypożyczenia. Po sezonie Liiga (2017/2018) przeszedł do drużyny Dallas Stars.
Został reprezentantem Finlandii. Uczestniczył w turniejach mistrzostw świata do lat 17 edycji 2016, mistrzostw świata do lat 18 edycji 2016, 2017, mistrzostw świata do lat 20 edycji 2017, 2018. W sezonie 2017/2018 w wieku 18 lat został reprezentantem seniorskiej kadry kraju występując w turniejach z cyklu Euro Hockey Tour. Uczestniczył w turniejach zimowych igrzysk olimpijskich 2018, mistrzostw świata 2018, 2022.
W trakcie kariery zyskał pseudonimy "Hessu", "Heiska".

</doc>
<doc id="4203060" url="https://pl.wikipedia.org/wiki?curid=4203060" title="Arvanitika">
Arvanitika



</doc>
<doc id="4203063" url="https://pl.wikipedia.org/wiki?curid=4203063" title="Mamo to ja">
Mamo to ja



</doc>
<doc id="4203064" url="https://pl.wikipedia.org/wiki?curid=4203064" title="Europejska Sieć Wdrażania i Egzekwowania Prawa Ochrony Środowiska">
Europejska Sieć Wdrażania i Egzekwowania Prawa Ochrony Środowiska

Europejska Sieć Wdrażania i Egzekwowania Prawa Ochrony Środowiska (ang. "The European Union Network for the Implementation and Enforcement of Environmental Law", IMPEL) – międzynarodowe stowarzyszenie zrzeszające organy administracji państwowej zajmujące się sprawami środowiska w państwach członkowskich i kandydujących do Unii Europejskiej, Europejskiego Obszaru Gospodarczego oraz Europejskiego Stowarzyszenia Wolnego Handlu. Jest to stowarzyszenie "non-profit".
Historia i członkowie.
Stowarzyszenie działa od 1992 roku, zarejestrowane jest w Belgii. Jego główna siedziba mieści się w Brukseli. Od momentu powstania stowarzyszenie współpracuje z Komisją Europejską. Na początku 2018 IMPEL liczyło 51 członków z 36 krajów, w tym wszystkich państw członkowskich Unii Europejskiej, a ponadto z Macedonii, Serbii, Turcji, Islandii, Kosowa, Albanii, Szwajcarii i Norwegii. 
Cele i zakres działań.
Celem stowarzyszenia jest „utrzymanie postępu w procesie efektywnego stosowania regulacji prawnych w zakresie ochrony środowiska”. IMPEL prowadzi międzynarodowe projekty, dzięki którym członkowie wymieniają się informacjami i wspierają praktyczne stosowanie unijnego prawa dotyczącego środowiska.
Do końca 2014 roku projekty były realizowane za pomocą podziału na Grupy Robocze (Clusters). Podczas XIII Zgromadzenia Ogólnego IMPEL (IMPEL General Assembly) Grupy Robocze zostały zastąpione przez pięć Zespołów Eksperckich (Expert Teams) działających w następujących obszarach:
W projektach realizowanych przez IMPEL biorą udział przedstawiciele Inspekcji Ochrony Środowiska (zarówno inspektoratów wojewódzkich, jak i Głównego Inspektoratu Ochrony Środowiska). W Polsce Minister Środowiska powierzył funkcję Krajowego Koordynatora IMPEL przedstawicielowi GIOŚ.
IMPEL każdego roku prowadzi projekty, w tym w warsztaty, sesje plenarne, konferencje i wizyty terenowe. Aktualne oraz archiwalne wydarzenia można znaleźć w kalendarzu dostępnym na stronie IMPEL.

</doc>
<doc id="4203065" url="https://pl.wikipedia.org/wiki?curid=4203065" title="Dekanat nowogródzki">
Dekanat nowogródzki

Dekanat nowogródzki – jeden z czterech dekanatów wchodzących w skład eparchii nowogródzkiej Egzarchatu Białoruskiego Patriarchatu Moskiewskiego.

</doc>
<doc id="4203067" url="https://pl.wikipedia.org/wiki?curid=4203067" title="Julius Junttila">
Julius Junttila

Julius Junttila (ur. 15 sierpnia 1991 w Oulu) – fiński hokeista, reprezentant Finlandii, olimpijczyk.
Kariera.
Wychowanek klubu Kärpät. W KHL Junior Draft w 2010 został wybrany przez rosyjski klub Sibir Nowosybirsk. W drużynie grał do 2016, po czym przez rok występował w lidze szwedzkiej w drużynie Luleå HF. W czerwcu 2017 ponownie został zawodnikiem macierzystego klubu. Pod koniec kwietnia 2018 został zawodnikiem rosyjskiej drużyny Sibir Nowosybirsk. W połowie września 2018, po rozegraniu pięciu meczów na początku sezonu KHL (2018/2019) i mając zerowy dorobek punktowy indywidualnie, został zwolniony z klubu. Wkrótce potem został zawodnikiem szwedzkiego Växjö Lakers. W październiku 2019 ponownie został graczem Kärpät. Od maja 2020 zawodnik Jokeritu. Po wycofaniu się Jokeritu z KHL w sezonie 2021/2022 pod koniec lutego 2022 został ponownie graczem macierzystego Kärpät.
Został reprezentantem kadr juniorskich Finlandii. Uczestniczył w turnieju mistrzostw świata juniorów do lat 20 edycji 2011. W barwach seniorskiej reprezentacji kraju podjął występy w turniejach z cyklu Euro Hockey Tour. Uczestniczył w turnieju zimowych igrzysk olimpijskich 2018.
W trakcie kariery zawodnik zyskał przydomki "Julle", "Julius Caesar".

</doc>
<doc id="4203076" url="https://pl.wikipedia.org/wiki?curid=4203076" title="Höytiäinen">
Höytiäinen

Höytiäinen – jezioro we wschodniej Finlandii, w regionie Karelia Północna. Leży na terenie gmin Polvijärvi, Juuka i Kontiolahti i należy do zlewni rzeki Vuoksi. Jego powierzchnia wynosi 282,64 km², co daje mu piętnaste miejsce w kraju. Na jeziorze znajduje się 606 wysp i wysepek. Jest atrakcyjnym celem dla wędkarzy, występują tu następujące gatunki ryb: jaź, leszcz, lipień, miętus, okoń, płoć, sandacz, sieja, szczupak, troć jeziorowa, łosoś.
Historia.
Dawniej jezioro było znacznie większe. Aby powiększyć areał okolicznych pól uprawnych oraz zapobiec corocznym powodziom, w połowie XIX wieku zdecydowano obniżyć poziom wody poprzez spuszczenie części wód do niżej położonego pobliskiego jeziora Pyhäselkä – części systemu jeziornego Saimaa. Prace rozpoczęto w 1854. Przekopano kanał pomiędzy jeziorami wyposażony w dwie tamy u szczytu kontrolujące prędkość przepływu wody. Na początku sierpnia 1859 konstrukcja zbudowanych na piaszczystym podłożu tam została naruszona przez wodę, wskutek czego uległy one zniszczeniu i doszło do katastrofy. Wody jeziora Höytiäinen w sposób gwałtowny i niekontrolowany zaczęły przelewać się do Pyhäselki, niszcząc wszystko po drodze. Prędkość przelewu sięgała 4000–5000 m³/s. Do połowy sierpnia woda w jeziorze opadła o 7,5 m, po czym poziom wód się wyrównał. W następnym roku dokonano dodatkowego zabiegu obniżenia o dalsze 2 m. Mimo gwałtownego przebiegu wydarzeń, populacja ryb nie poniosła większego uszczerbku.
Ostatecznie obszar całkowity akwenu zmniejszył się o jedną trzecią, a objętość wody spadła o ponad połowę. Uzyskano 15 700 hektarów ziemi, której osuszenie potrwało jednak wiele lat.

</doc>
<doc id="4203077" url="https://pl.wikipedia.org/wiki?curid=4203077" title="Antonina Zubkowa">
Antonina Zubkowa

Antonina Leontjewna Zubkowa (ros. Антонина Леонтьевна Зубкова, ur. 12 października 1920 we wsi Siemion w obwodzie riazańskim, zm. 13 listopada 1950) – radziecka lotniczka wojskowa, Bohater Związku Radzieckiego (1945).
Życiorys.
Urodziła się w rodzinie chłopskiej. Po ukończeniu szkoły studiowała na Wydziale Mechaniczno-Matematycznym Moskiewskiego Uniwersytetu Państwowego, w październiku 1941 została nawigatorką w 125 lotniczym pułku bombowców, od kwietnia 1943 uczestniczyła w walkach wojny z Niemcami. Latała w składzie załogi Nadieżdy Fiedutienko w 4 Gwardyjskiej Dywizji Lotnictwa Bombowego 1 Korpusu Lotnictwa Bombowego 3 Armii Powietrznej 1 Frontu Nadbałtyckiego, otrzymała stopień starszego porucznika, do końca wojny wykonała ponad 50 lotów bojowych. Po wojnie ukończyła z wyróżnieniem Moskiewski Uniwersytet Państwowy i później aspiranturę w Instytucie Mechaniki, po czym została wykładowcą mechaniki w Wojskowo-Powietrznej Akademii Inżynieryjnej im. Żukowskiego. Zginęła tragicznie. Została pochowana na Cmentarzu Wagańkowskim. Jej imieniem nazwano ulicę w Riazaniu.
Odznaczenia.
I medale.

</doc>
<doc id="4203088" url="https://pl.wikipedia.org/wiki?curid=4203088" title="Karel Finek">
Karel Finek

Karel Finek (ur. 12 września 1913 w Zabořicach lub 27 maja 1920 w Hradcu Královém, zm. 8 września 1989) – czechosłowacki piłkarz występujący na pozycji bramkarza oraz trener piłkarski.
Kariera klubowa.
Finek karierę rozpoczynał jako junior w drużynie Olympii Hradec Králové. W wieku 18 lat zmienił klub na SK Baťov a następnie przeniósł się do Pragii, gdzie reprezentował barwy Slavii. W drużynie ze stolicy rozegrał sześć sezonów, zdobywając dwa tytuły mistrzowskie. Podczas meczu reprezentacji Czechosłowacji z Francją, mimo przegranej, pokazał się z na tyle dobrej strony, że został zaangażowany przez francuską drużynę AS Saint-Étienne, w której rozegrał 28 spotkań. Karierę zawodniczą skończył w 1949 roku w zespole Le Mans FC.
Kariera reprezentacyjna.
Finek rozegrał dwa spotkania towarzyskie w reprezentacji Czechosłowacji. Zadebiutował 7 kwietnia 1946 na stadionie Stade Colombes w Paryżu, w przegranym 0:3 meczu z Francją. Wystąpił jeszcze w również przegranym spotkaniu z Jugosławią 9 maja 1946 w Pradze.
Kariera trenerska.
Po zakończeniu kariery piłkarskiej we Francji powrócił do Czechosłowacji gdzie zrobił kurs trenerski. W 1956 rozpoczął pracę w drugoligowej Cracovii, którą trenował przez dwa sezony. Później pracował również w Śląsku Wrocław, w 1959 powrócił w roli trenera do praskiej Slavii, w której pracował do 1960. Następnie przyjechał do Krakowa, gdzie trenował: Wisłę, przez pół roku Cracovię, później Garbarnię. Następnie wrócił z powrotem do Pragi, gdzie ponownie został trenerem Slavii. W 1965 Finek wyemigrował do RFN, gdzie trenował jeszcze drużyny:SpVgg Weiden i FC Amberg.

</doc>
<doc id="4203094" url="https://pl.wikipedia.org/wiki?curid=4203094" title="Piotr Bieriestow">
Piotr Bieriestow

Piotr Filippowicz Bieriestow (ros. Пётр Филиппович Берестов, ur. we wsi Bieriestowo w guberni wiackiej (obecnie w Udmurcji), zm. 26 listopada 1961 w Zaporożu) – radziecki generał major, Bohater Związku Radzieckiego (1945).
Życiorys.
Urodził się w rodzinie chłopskiej. Pracował jako robotnik rolny, w lutym 1917 został powołany do rosyjskiej armii, służył jako podoficer w guberni symbirskiej, w lutym 1918 zdemobilizowany. W listopadzie 1918 został powołany do Armii Czerwonej, służył w pułku w Głazowie, od grudnia 1918 brał udział w walkach wojny domowej z Kołczakiem na Froncie Wschodnim, 1919-1920 uczył się na kursach piechoty czerwonych dowódców w Kazaniu i potem został dowódcą kompanii. Uczestniczył w wojnie z Polską 1920, w 1921 skończył kursy dowódców batalionów w Witebsku, a w 1924 Wyższą Szkołę Wychowania Fizycznego, w grudniu 1939 został dowódcą pułku. Walczył w wojnie z Finlandią 1939-1940, był ranny 28 lutego 1940, później szkolił się na kursach „Wystrieł”. Po ataku Niemiec na ZSRR został dowódcą pułku pospolitego ruszenia rejonu lenińskiego Moskwy, później 1281 pułku 60 Dywizji Piechoty, z którym brał udział w walkach pod Jelnią i Spas-Diemieńskiem, później dowodził 82 Dywizją 5 Armii, w 1942 został członkiem WKP(b). 10 kwietnia 1942 objął dowództwo 331 Dywizji Piechoty, którą dowodził do końca wojny, 1 września 1943 otrzymał stopień generała majora, walczył w bitwie pod Moskwą i operacjach w obwodzie smoleńskim, uczestniczył w forsowaniu Berezyny, wyzwalaniu Białorusi i Polski i zajmowaniu Prus Wschodnich w składzie 31 Armii 3 Frontu Białoruskiego, następnie wraz z dywizją został przeniesiony na 1 Front Ukraiński i wziął udział w operacji praskiej i zdobywaniu miasta Görlitz i innych niemieckich miast. Po wojnie dowodził 72 Dywizją Piechoty Gwardii w Centralnej Grupie Wojsk (Węgry), później w Kijowskim Okręgu Wojskowym, od stycznia do grudnia 1947 dowodził dywizją w Odeskim Okręgu Wojskowym, od grudnia 1948 do października 1953 dowodził brygadą, a od października 1953 do grudnia 1955 dywizją w Taurydzkim Okręgu Wojskowym, następnie został zwolniony do rezerwy.
Odznaczenia.
I medale.

</doc>
<doc id="4203097" url="https://pl.wikipedia.org/wiki?curid=4203097" title="Milena Suszyńska">
Milena Suszyńska

Milena Suszyńska (ur. 8 stycznia 1986 w Warszawie) – polska aktorka filmowa i teatralna. Od 2011 roku związana z Teatrem Narodowym w Warszawie.
W 2009 ukończyła warszawską Akademię Teatralną im. Aleksandra Zelwerowicza.
Współpracowała z Teatrem Wytwórnia, Teatrem la M.ort, a także z Narodowym Centrum Kultury w Warszawie, Teatrem Polskiego Radia i Teatrem Telewizji Polskiej.
Kariera filmowa.
Zagrała m.in. w serialach "Przyjaciółki", "Czas honoru", "Ojciec Mateusz", "Sama słodycz", "Bodo".
Na dużym ekranie wystąpiła w filmie Łukasza Palkowskiego "Bogowie", który w 2014 roku dostał Grand Prix na Festiwalu Polskich Filmów Fabularnych w Gdyni, "Warsaw by Night" w reżyserii Natalii Korynckiej-Gruz oraz komedii "Dzień dobry, kocham cię!" Ryszarda Zatorskiego.
Aktorka występuje w serialach: "O mnie się nie martw", "Barwy szczęścia", "Druga szansa", "Leśniczówka".
Kariera teatralna.
Aktorka zagrała m.in. w spektaklach "Pożegnanie" w reżyserii Agnieszki Glińskiej, "Tartuffe albo Szalbierz" w reżyserii Jacques Lassalle czy "Madame de Sade" Macieja Prusa w Teatrze Narodowym, a także gościnnie w przedstawieniu "Dobry Wojak Szwejk idzie na wojnę" w reżyserii Andrzeja Domalika w Och-Teatrze.
Za rolę Jennifer w spektaklu "W mrocznym mrocznym domu" w reżyserii Grażyny Kani nominowana była do Feliksów Warszawskich w kategorii "Młody aktor".
Życie prywatne.
Córka aktora Zbigniewa Suszyńskiego. W 2014 roku wyszła za mąż za aktora Karola Dziubę.
Nagrody i wyróżnienia.
W 2016 roku wyróżniona nagrodą za najlepszą rolę kobiecą w przedstawieniu Teatru Telewizji, za rolę Justysi w "Mężu i żonie" Aleksandra Fredry w reżyserii Jana Englerta na 16. Festiwalu Teatru Polskiego Radia i Telewizji Polskiej „Dwa Teatry” w Sopocie.

</doc>
<doc id="4203099" url="https://pl.wikipedia.org/wiki?curid=4203099" title="Dekanat słonimski">
Dekanat słonimski

Dekanat słonimski – jeden z czterech dekanatów wchodzących w skład eparchii nowogródzkiej Egzarchatu Białoruskiego Patriarchatu Moskiewskiego.
Klasztory.
Na terenie dekanatu znajduje się też stauropigialny monaster Zaśnięcia Matki Bożej w Żyrowiczach.

</doc>
<doc id="4203102" url="https://pl.wikipedia.org/wiki?curid=4203102" title="Lista stadionów piłkarskich w Macedonii Północnej">
Lista stadionów piłkarskich w Macedonii Północnej

Lista stadionów piłkarskich w Macedonii Północnej. Uwzględniono stadiony o pojemności co najmniej 5000.

</doc>
<doc id="4203105" url="https://pl.wikipedia.org/wiki?curid=4203105" title="Jean-Marie Aubin">
Jean-Marie Aubin

Jean-Marie Aubin SM (ur. 29 grudnia 1882 w Châteaubriant, zm. 28 sierpnia 1967) – francuski duchowny rzymskokatolicki, marista, misjonarz, wikariusz apostolski Południowych Wysp Salomona.
Biografia.
Jean-Marie Aubin urodził się 29 grudnia 1882 w Châteaubriant we Francji. 29 czerwca 1906 otrzymał święcenia prezbiteriatu i został kapłanem Towarzystwa Maryi (marystów).
8 kwietnia 1935 papież Pius XI mianował go wikariuszem apostolskim Południowych Wysp Salomona oraz biskupem tytularnym Antiphellusu. 20 października 1935 przyjął sakrę biskupią z rąk arcybiskupa Wellington Thomasa O’Shea SM. Współkonsekratorami byli biskup Christchurch Matthew Joseph Brodie oraz biskup Dunedinu James Whyte.
W 1958 zrezygnował z wikariatu i przeszedł na emeryturę. Nie wziął udziału w soborze watykańskim II. Zmarł 28 sierpnia 1967.

</doc>
<doc id="4203110" url="https://pl.wikipedia.org/wiki?curid=4203110" title="Kościół Narodzenia Najświętszej Maryi Panny w Krakowie (stary)">
Kościół Narodzenia Najświętszej Maryi Panny w Krakowie (stary)

Kościół Narodzenia Najświętszej Maryi Panny – rzymskokatolicki kościół filialny należący do parafii Narodzenia Najświętszej Maryi Panny w Krakowie. Znajduje się w historycznej dzielnicy Bieżanów.
Obecna murowana świątynia została ufundowana w 1636 roku przez archidiakona katedry krakowskiej księdza Jana Foxa, sekretarza króla Zygmunta III Wazy, który w testamencie przekazał na ten cel cały swój majątek. Kościół powstał na miejscu poprzedniej budowli zniszczonej przez pożar. W dniu 3 września 1671 roku świątynia została konsekrowana (poświęcona) przez krakowskiego biskupa pomocniczego Mikołaja Oborskiego. kościół został zbudowany z kamienia. Pierwotnie w prezbiterium znajdowały się trzy ołtarze, a sama budowla nie posiadała wieży.
W latach 1881-1889 do świątyni zostały dobudowane dwie kaplice boczne oraz wieża w stylu neogotyckim o wysokości 27 metrów, na której zostały umieszczone zegar i dzwony. Projektantem był architekt Karol Knaus. W tym czasie proboszczem był ksiądz Józef Kufel.
Podczas I wojny światowej Austriacy zburzyli wieżę, równając ją ze szczytem świątyni (dachu). Kiedy front zbliżył się pod Kraków, a Rosjanie zajęli pozycję na wzgórzach Bogucice - Kaim, pociski artyleryjskie austriackie zniszczyły dach świątyni i resztkę wieży. Po zakończeniu wojny ksiądz M. Jacaszek nakrył wieżę prowizorycznie, a dach świątyni uzupełnił i pokrył dachówką. Wieża została podwyższona do wysokości dawnego zegara i została zakończona dachem hełmowym.

</doc>
<doc id="4203113" url="https://pl.wikipedia.org/wiki?curid=4203113" title="Dekanat zdzięcielski">
Dekanat zdzięcielski

Dekanat zdzięcielski – jeden z czterech dekanatów wchodzących w skład eparchii nowogródzkiej Egzarchatu Białoruskiego Patriarchatu Moskiewskiego.

</doc>
<doc id="4203118" url="https://pl.wikipedia.org/wiki?curid=4203118" title="Louis-Marie Raucaz">
Louis-Marie Raucaz

Louis-Marie Raucaz SM (ur. 1 lutego 1879 w Verrens-Arvey, zm. 22 lipca 1934) – francuski duchowny rzymskokatolicki, marista, misjonarz, wikariusz apostolski Południowych Wysp Salomona.
Biografia.
Louis-Marie Raucaz urodził się 1 lutego 1879 w Verrens-Arvey we Francji. 7 czerwca 1903 otrzymał święcenia prezbiteriatu i został kapłanem Towarzystwa Maryi (marystów).
13 lipca 1920 papież Benedykt XV mianował go wikariuszem apostolskim Południowych Wysp Salomona oraz biskupem tytularnym Thelepte. 27 grudnia 1920 przyjął sakrę biskupią z rąk delegata apostolskiego w Australii abpa Bartolomeo Cattaneo. Współkonsekratorem był wikariusz apostolski Nowej Kaledonii Claude-Marie Chanrion SM. Przy konsekracji asystował ks. John Barry.
Bp Raucaz zmarł 22 lipca 1934.

</doc>
<doc id="4203122" url="https://pl.wikipedia.org/wiki?curid=4203122" title="Pieśń o Generale Kim Ir Senie">
Pieśń o Generale Kim Ir Senie



</doc>
<doc id="4203125" url="https://pl.wikipedia.org/wiki?curid=4203125" title="Reginald Marsh">
Reginald Marsh

Reginald Marsh (ur. 14 marca 1898 w Paryżu, zm. 3 lipca 1954 w Dorset) – amerykański malarz realistyczny, najbardziej znany ze swoich impresyjnych, satyrycznych obrazów o erotycznych podtekstach, przedstawiających kiczowate życie w Nowym Jorku w latach 30. i 40. XX wieku.
Życiorys i twórczość.
Dzieciństwo i młodość.
Reginald Marsh był synem dwojga artystów: Frederica Dany Marsha, malarza specjalizującego się w tematyce przemysłowej i Alice Randall, malarki miniatur. Dwa lata po jego narodzinach rodzina postanowiła wyjechać z Francji do Ameryki, osiedlając się w Nutley, w stanie New Jersey. Marsh już w dzieciństwie przejawiał skłonności do rysowania ilustrując swoje pamiętniki czy szkolne księgi pamiątkowe. W latach 1916–1920 uczęszczał, dzięki wsparciu zamożnego dziadka, na zajęcia na Uniwersytecie Yale. Pracował też jako ilustrator jednego z czasopism studenckich, The Yale Record. Wśród jego kolegów z uczelnianej ławy znajdowali się: William Benton, przyszły senator ze stanu Connecticut i Henry Luce, założyciel magazynu Life. Po ukończeniu Uniwersytetu Yale w 1920 Marsh przeniósł się do Nowego Jorku, gdzie w Art Students League studiował malarstwo i rysunek pod kierunkiem takich wykładowców jak: John French Sloan, George Bridgman, George Luks i Kenneth Hayes Miller. Sprzedawał swoje rysunki różnym gazetom i czasopismom. W latach 1922–1925 pracował jako etatowy ilustrator w New York Daily News. Zainteresował się wówczas bliżej intensywnym życiem Nowym Jorku eksplorując jego mniej znane strony. Przechadzając się ulicami Dolnego Manhattanu, czerpał inspirację z burlesek Bowery, wystaw sklepowych i reklam oraz plaż Coney Island. Charakterystyczną cechą jego twórczości stało się satyryczne podejście do portretowania. Kenneth Hayes Miller zachęcał go, aby poświęcił uwagę pulchnym kobietom z okolic Bowery, mówiąc mu „seks to twój temat”. Prawie jedna trzecia twórczości artysty miała za temat postacie burleskowych tancerek. W 1922 Marsh poznał Betty Burroughs, której ojciec był kustoszem w Metropolitan Museum of Art. Oboje pobrali się rok później. Był to punkt zwrotny w jego karierze, ponieważ wówczas zajął się na poważnie malowaniem. W 1924 miał swoją pierwszą, indywidualną wystawę w Whitney Studio Club.
Kariera malarska.
Lata 20..
W 1925 Marsh z żoną wyjechał do Europy. Zetknięcie się we Francji ze sztuką baroku spowodowało radykalną zmianę w jego artystycznym nastawieniu. Jego prace zaczęły wypełniać postacie, z których emanowały: chaos, zamieszanie i eksces, dodające im nieodpartej witalności. Jego obrazy cechowały intensywne, przypominające szkicowanie, pociągnięcia pędzlem, a akwaforty zaczęły wykazywać obsesyjną dbałość o szczegóły fizyczne i architektoniczne. Po powrocie do Ameryki Marsh odnowił znajomość ze swoim byłym wykładowcą, Kennethem Hayesem Millerem, którego wpływ dopomógł mu w dokonaniu syntezy form i stylów, typowych dla epoki baroku z bezpośrednim, wulgarnym życiem Nowego Jorku. Na przełomie XIX i XX wieku Union Square poruszał wyobraźnię wielu przedstawicieli rozwijającego się na Manhattanie mieszczaństwa, a sam Marsh w 1926 dołączył do licznej grupy artystów pracujących przy 14th Street. Punktem zbiorczym grupy, znanej odtąd jako 14th Street School stała się pracownia Kennetha Hayesa Millera przy Union Square. W skład grupy wchodzili, oprócz Marsha, także Isabel Bishop, bracia Soyer i Edward Laning. Marsh eksperymentował z malarstwem olejnym, ale stwierdził, że jego nieprzejrzystość stanowi dla niego zbytnie ograniczenie, ponieważ utrudnia mu budowanie obrazów poprzez kolejne etapy rysowania i nakładania barw. Akwarela natomiast, w połączeniu z podkładem rysunkowym pozwalała mu na lepsze oddanie ruchu i wyrazistych szczegółów. Odkrycie przez niego w 1929 tempery przyspieszyło jego rozwój.
W 1929 miał miejsce krach na giełdzie, w efekcie którego załamał się rynek. Marsha urzekła dojmująca bieda, rozprzestrzeniająca się wówczas w Nowym Jorku; swoją artystyczną koncentrację na tych, którzy przetrwali załamanie giełdowe wyjaśniał tym, że świat biedy przedstawiał dla niego większą wartość, tak ludzką jak i malarską, niż szacowne społeczeństwo. Malował Bowery, 14th Street, Coney Island i metro, maratony taneczne i sale z fordanserkami, królowe burlesek oraz włóczęgów z Bowery. Jego obrazy zyskiwały natychmiastową popularność, ponieważ były swojskie, zawierały charakterystyczne dla Nowego Jorku szczegóły, takie jak: pośpiech, sterty gazet i czasopism w koszach na śmieci, orgie ubiorów, tłumy ludzi na plaży, w kinach, na ulicach, prowadzących mimo katastrofy gospodarczej próżniacze życie lub – jak włóczędzy z Bowery – spędzających czas na niekończącym się czekaniu. W przeciwieństwie do wielu malarzy-regionalistów, takich jak Thomas Hart Benton, John Steuart Curry czy Grant Wood, którzy tematykę do swoich uduchowionych murali czerpali z amerykańskiej historii, Marsh był bardziej zainteresowany tematyką współczesną.
Lata 30..
Sprzedaż dzieł Marsha była początkowo niewielka. Począwszy od 1930 jego obrazy regularnie nabywał tylko senator William Benton. Później jednak sprzedaż jego prac zaczęła powoli rosnąć. W 1932 Marsh rozwiódł się z Betty Burroughs, a rok później ożenił się ponownie, z młodszą o 15 lat Felicią Meyer. W tym czasie rząd Stanów Zjednoczonych zaczął zamawiać dzieła sztuki do budynków federalnych, a Marsh znalazł się w grupie 12 artystów, wybranych do realizacji dwóch ważnych zamówień: pierwszego, dotyczącego pary fresków do budynku Amerykańskiego Urzędu Pocztowego i drugiego, obejmującego cykl 8 obrazów do New York Customs House, mających za temat transatlantyk, przybywający do nowojorskiego portu. Prace te były stylistyczne odlegle od twórczości Marsha, więc artysta szybko powrócił do swoich tradycyjnych żywiołów, takich jak: jaskrawe barwy, obfitość szczegółów, ograniczona przestrzeń, niezgrabne pozy i groteskowe ubiory modeli, tak typowe dla jego stylu. Łącząc zdobycze modernizmu z początku XX wieku z technikami Rubensa, Tycjana, Rembrandta i innych artystów dawnych epok tworzył urokliwe obrazy, przedstawiające najbarwniejsze miejsca Nowego Jorku z ich ekstrawaganckimi postaciami. Przenosił na papier zarówno zmysłowe, kobiece wdzięki jak i agresywną męskość przedstawiając Nowy Jork jako miasto pełne życia, witalności i seksualności. Jego inspiracją były:Bowery, 14th Street, sale burleskowe, saloony, stacje metra, kina i plaże, a szczególnie Coney Island. Krytycy opisywali jego prace jako: „pełne przepychu i seksu”, „wibrujące”, „rzeczy o osobliwym wdzięku”, „burzliwe” i „ordynarnie satyryczne obrazy o wyuzdanej seksualności”.
Do jego najważniejszych, stworzonych wówczas obrazów, należą: "Why Not Use the “L”?" (1930), "Tattoo and Haircut" (1932) i "Twenty-cent Movie" (1936).
W latach 1930–1953 Marsh miał 15 wystaw indywidualnych w nowojorskiej Frank K. M. Rehn Gallery. Jego prace na indywidualnych wystawach prezentowały też, między innymi: Yale University Art Gallery, Carnegie Museum of Art i Whitney Museum of American Art.
W 1933 Marsh został wybrany członkiem stowarzyszonym National Academy of Design, stając się jej pełnoprawnym członkiem w 1943.
Lata 40. i 50..
Pod koniec lat 40. Nowy Jork Reginalda Marsha zanikł. Burmistrz Fiorello La Guardia zmusił organizatorów burlesek do opuszczenia miasta, rozebrano też biegnącą wzdłuż Bowery St. linię kolei nadziemnej. Choć Nowy Jork szybko się zmieniał, Marsh kontynuował jego malowanie aż do swej przedwczesnej śmierci. Zajmował się także działalnością pedagogiczną; latem 1946 prowadził zajęcia letnie w Art Students League, a w 1949 został kierownikiem działu malarstwa w Moore Institute of Art, Science and Industry. W 1954 został odznaczony złotym medalem w dziedzinie grafiki przez American Academy i National Institute of Arts and Letters. Zmarł wskutek ataku serca.
Spuścizna.
Spuścizną artystyczną Marsha zajmowała się (aż do śmierci w 1978) wdowa po nim. Ponieważ jej intencją było udostępnienie prac zmarłego męża jak najszerszym kręgom społeczeństwa, przekazała je w darze ponad 100 muzeom w całym kraju. Pewne instytucje stały się ośrodkami badań twórczości artysty. Niemal wszystkie obrazy męża, będące w jej posiadaniu, namalowane przed rokiem 1930, jak również setki jego rysunków i szkiców przekazała na rzecz Whitney Museum of American Art. Znaczącą część materiału archiwalnego muzeum przekazało następnie na rzecz Archives of American Art.

</doc>
<doc id="4203140" url="https://pl.wikipedia.org/wiki?curid=4203140" title="Pod Górą">
Pod Górą



</doc>
<doc id="4203148" url="https://pl.wikipedia.org/wiki?curid=4203148" title="Major’s Green">
Major’s Green

Major’s Green – osada w Anglii, w hrabstwie Worcestershire. Leży 10,2 km od miasta Redditch, 33,2 km od miasta Worcester i 155,6 km od Londynu. W 2016 miejscowość liczyła 990 mieszkańców.

</doc>
<doc id="4203150" url="https://pl.wikipedia.org/wiki?curid=4203150" title="Majors Green">
Majors Green



</doc>
<doc id="4203158" url="https://pl.wikipedia.org/wiki?curid=4203158" title="In Distortion We Trust">
In Distortion We Trust

In Distortion We Trust – debiutancki album studyjny szwedzkiej grupy heavymetalowej Crucified Barbara wydany 30 maja 2005 roku przez GMR Music Group.

</doc>
<doc id="4203159" url="https://pl.wikipedia.org/wiki?curid=4203159" title="Wydawnictwo Ludowe">
Wydawnictwo Ludowe



</doc>
<doc id="4203160" url="https://pl.wikipedia.org/wiki?curid=4203160" title="Chłopski Świat">
Chłopski Świat



</doc>
<doc id="4203162" url="https://pl.wikipedia.org/wiki?curid=4203162" title="Luis da Cunha">
Luis da Cunha



</doc>
<doc id="4203164" url="https://pl.wikipedia.org/wiki?curid=4203164" title="Lucjusz czyli Osioł">
Lucjusz czyli Osioł

Lucjusz czyli osioł (gr.ː "Λούκιος ἢ ὄνος", łac.ː "Asinus") – opowiadanie Lucjana z Samosat z II w. n. e.
Okoliczności powstania utworu.
Pierwotnym źródłem utworu Lukiana były "Historie milezyjskie" ("Milesiaka") Arystydesa z I w. p.n.e., które zachowały się jedynie we fragmentach. Na "Historiach milezyjskich" oparł się Lucjusz (Lukios) z Patraj, żyjący prawdopodobnie w II w., autor zaginionego greckiego romansu w kilku księgach. Istnienie utworu Lucjusza potwierdza bizantyński filolog z IX wieku, Focjusz w 129 kodeksie "Biblioteki". Lukian dokonał skrótu tego dzieła, streszczając jego dwie pierwsze księgi.
Treść.
Lucjusz syn sofisty Dekriana z Patrai udaje się w interesach do Tesalii. W Hypacie zatrzymuje się u bogatego, choć skąpego Hypparchosa, znajomego ojca. Spotkana na ulicy znajoma matki, Abroja, ostrzega go przed żoną Hypparchosa, która jest czarownicą. Zafascynowany tym Lucjusz uwodzi służącą Palestrę, aby się czegoś więcej dowiedzieć. Po upojnej nocy błaga Palestrę, by umożliwiła mu zobaczenie przemiany jej pani w ptaka. Zaspokoiwszy swą ciekawość prosi z kolei Palestrę o maść, której użyła jej pani. Palestra myli jednak maści i Lucjusz przemienia się w osła. Kochanka obiecuje, że przyniesie mu następnego dnia wiązankę róż, której zjedzenie go odczaruje. W nocy jednak do domu Hypparchosa włamują się złodzieje. Kradną jego dobytek i uwożą go na osłach i koniu stojących w stajni.
Po drodze Lucjusz zbiera razy od zbójów za swą niesubordynację. Podczas kolejnego wypadu zbóje przyprowadzają młodą dziewczynę, za którą spodziewają się wziąć okup. Ponieważ Lucjusz okulał roztrząsają zrzucenie go do przepaści. W tej sytuacji Lucjusz z dziewczyną na grzbiecie uciekają z jaskini zbójców. Zostają jednak złapani, a zbóje postanawiają wypatroszyć Lucjusza i zaszytą w jego skórze dziewczynę rzucić sępom na pożarcie. Nad ranem zaskakuje ich jednak oddział wojska przyprowadzony przez narzeczonego dziewczyny.
Po ślubie wdzięczna panna młoda wysyła Lucjusza na wieś. Tam najpierw trafia w ręce wyzyskującej go pracą w młynie gospodyni, a potem parobka, który znęca się nad nim przy zwózce drewna, a w końcu oskarża go o napadanie na kobiety. Gospodarz chce go wykastrować. Tymczasem mieszkańcy gospodarstwa dowiadują się o śmierci ich państwa. Pakują dobytek i uciekają do Beroi. Tam Lucjusz zostaje sprzedany kapłanowi bogini syryjskiej. Odtąd wędruje z posążkiem bogini na grzbiecie po okolicy. Za ujawnienie rykiem bezeceństw towarzyszy kapłana zostaje ciężko oćwiczony. Potem omal nie zostaje zarżnięty przez kucharza, który chce z niego przyrządzić obiad swemu panu. Ostatecznie kapłani bogini za kradzież złotej czary ze świątyni zostają wtrąceni do więzienia, a Lucjusz sprzedany piekarzowi.
Wyczerpanego pracą nad siły piekarz sprzedaje ubogiemu ogrodnikowi. Ten zaczepiony przez żołnierza, który chce mu zabrać osła, w walce zadaje żołnierzowi razy i ucieka. Ukrytego w domu przyjaciela żołnierz odnajduje dzięki ciekawości Lucjusza, który wychyla łeb przez dach i oddaje pod sąd. Lucjusz zostaje sprzedany piekarzowi, służącego wraz z bratem u bogatego arystokraty Meneklesa. Bracia znoszą do domu resztki z uczt, które Lucjusz regularnie im wyjada. W końcu bracia orientują się, że jęczmienia ze żłobu nie ubywa, a osioł jest coraz grubszy, odkrywają jego tajemnicę i ujawniają ją swemu panu.
Menekles odkupuje od nich osła za podwójną cenę i przyucza go do wykonywania różnych sztuczek, które ludzie tłumnie przychodzą oglądać. Sługa Meneklesa za możliwość pooglądania osła pobiera osobno opłatę. Któregoś razu jakaś kobieta oferuje mu znaczne wynagrodzenie za umożliwienie jej współżycia z osłem. Sługa ujawnia ten fakt panu, a ten postanawia obsadzić Lucjusza w przygotowywanych właśnie w Tesalonice igrzyskach w scenie z bykiem i Pazyfae. Oczekując na przedstawienie Lucjusz zjada kilka róż i odzyskuje ludzką postać. Przedstawia się Meneklesowi jako Lucjusz z Patrai pisarz historyczny i sofista i opowiada mu swoje przygody. Przed powrotem do domu odwiedza swoją niedawną kochankę. Ta jednak zawiedziona, że przychodzi do niej w postaci małpy, a nie dorodnego osła wyrzuca go z domu.
Analiza utworu.
Stan zachowanych fragmentów "Historii milezyjskich" nie pozwala ocenić ich stosunku do utworu Lukiana. Z kolei o "Metamorfozach" Lucjusza z Patraj wiadomo tylko tyle ile przekazał Focjusz w swojej "Bibliotece". Pisze onː "Lucjusz uwierzył zupełnie poważnie w metamorfozy jednych ludzi w drugich, zwierząt w ludzi i odwrotnie i w te wszystkie bzdury i banialuki mitów starożytnych, i z tego wszystkiego utkał swoje opowiadanie i je napisał""." Lucjusz w swym budującym, pitagorejskim, romansie, przedstawił całkiem poważnie własny upadek moralny z powodu nadmiernej lubieżności najpierw jako przemianę w osła, a następnie za pomocą kolejnych przemian. Lukian z obszernego dzieła Lucjusza wybrał dwie księgi z których stworzył krótką nowelę, zdaniem Focjusza o charakterze parodystycznym, o której sensie stanowi jej finał. Lukian bawi się drastyczną sceną wyuzdanej sceny amorów wyuzdanej damy z osłem. Bolesne przygody głównego bohatera, kilkakrotnie ocierającego się o śmierć, kończy zaskakującą puentą, Po wszystkich swych trudach Lucjusz-osioł znajduje dobre warunki życia, wyżywienie, uznanie i kochankę, a gdy wreszcie powraca do ludzkiej postaci, okazuje się, że jego kochanka wolała go jako osła.
Ten sam fragment utworu Lucjusza z Patraj stał się kanwą "Metamorfoz", współczesnego Lukianowi, łacińskiego autora, Apulejusza.

</doc>
<doc id="4203177" url="https://pl.wikipedia.org/wiki?curid=4203177" title="Krystyna Gorazdowska">
Krystyna Gorazdowska

Krystyna Gorazdowska (ur. 18 czerwca 1912 w Warszawie, zm. 2 września 1998 w Krakowie) – polska artystka fotograf, uhonorowana tytułem Artiste FIAP (AFIAP). Członkini rzeczywista i członkini honorowa Związku Polskich Artystów Fotografików. Członkini Fotoklubu Warszawskiego. Członkini założycielka ówczesnego Wrocławskiego Towarzystwa Fotograficznego (obecnie Dolnośląskie Stowarzyszenie Artystów Fotografików i Twórców Audiowizualnych).
Życiorys.
Krystyna Gorazdowska (z domu Chróścicka, w latach 1937–1947 Neumanowa – była żoną Jana Alojzego Neumana) fotografowała od 1935 roku. Do 1944 roku była związana z warszawskim środowiskiem fotograficznym. W latach 1945–1952 była związana z wrocławskim środowiskiem fotograficznym, mieszkała i pracowała we Wrocławiu. W tym czasie współpracowała jako fotograf z gazetą (dziennikiem) "Naprzód Dolnośląski". Szczególne miejsce w jej pracy zajmowało (od 1945 roku) sporządzanie dokumentacji fotograficznej zniszczeń wojennych we Wrocławiu. W latach 1946–1947 sporządziła fotograficzną dokumentację odbudowy Ratusza we Wrocławiu. W 1948 roku fotografowała odbudowę archikatedry św. Jana Chrzciciela we Wrocławiu oraz w 1951 jej odrestaurowane wnętrze. W 1947 roku była współzałożycielką Wrocławskiego Towarzystwa Fotograficznego.
W 1950 roku została przyjęta w poczet członków Związku Polskich Artystów Fotografików (legitymacja nr 065). W 1952 roku zamieszkała w Zakopanem. W tym samym roku brała aktywny udział we współtworzeniu Towarzystwa Fotograficznego w Zakopanem. Do 1974 roku prowadziła pracownię fotograficzną, działającą przy Muzeum Tatrzańskim w Zakopanem. W 1982 roku została członkiem honorowym Wrocławskiego Towarzystwa Fotograficznego. W 1988 roku została członkiem honorowym ZPAF.
Krystyna Gorazdowska jest autorką i współautorką wielu wystaw fotograficznych; indywidualnych, zbiorowych, poplenerowych, pokonkursowych. Brała aktywny udział w Międzynarodowych Salonach Fotograficznych, organizowanych m.in. pod patronatem FIAP, zdobywając wiele medali, nagród, wyróżnień, dyplomów, listów gratulacyjnych. Pokłosiem udziału w Międzynarodowych Salonach Fotograficznych (pod patronatem FIAP) było przyznanie jej (w 1957 roku) tytułu honorowego Artiste FIAP (AFIAP) - przez Międzynarodową Federację Sztuki Fotograficznej FIAP, obecnie z siedzibą w Luksemburgu.
Fotografie Krystyny Gorazdowskiej znajdują się m.in. w zbiorach Muzeum Narodowego w Warszawie, Muzeum Architektury we Wrocławiu, Zakładu Narodowego im. Ossolińskich we Wrocławiu oraz Muzeum Historycznym we Wrocławiu. W 2008 roku w warszawskiej Zachęcie Narodowej Galerii Sztuki, zaprezentowano wystawę fotografii "Dokumentalistki – polskie fotografki XX wieku", na której pokazano (m.in.) fotografie Krystyny Gorazdowskiej.
Został pochowany na Nowym Cmentarzu w Zakopanem (kw. M1-6-10).
Wybrane wystawy indywidualne.
Źródło.
Publikacje (albumy).
Źródło.

</doc>
<doc id="4203179" url="https://pl.wikipedia.org/wiki?curid=4203179" title="’Til Death Do Us Party">
’Til Death Do Us Party

'Til Death Do Us Party – drugi album studyjny szwedzkiej grupy heavymetalowej Crucified Barbara wydany 11 lutego 2009 roku przez GMR Music Group.

</doc>
<doc id="4203189" url="https://pl.wikipedia.org/wiki?curid=4203189" title="Puroresu">
Puroresu



</doc>
<doc id="4203190" url="https://pl.wikipedia.org/wiki?curid=4203190" title="Hardcore wrestling">
Hardcore wrestling



</doc>
<doc id="4203191" url="https://pl.wikipedia.org/wiki?curid=4203191" title="Mask vs. Mask">
Mask vs. Mask



</doc>
<doc id="4203192" url="https://pl.wikipedia.org/wiki?curid=4203192" title="Inferno match">
Inferno match



</doc>
<doc id="4203193" url="https://pl.wikipedia.org/wiki?curid=4203193" title="First Blood match">
First Blood match



</doc>
<doc id="4203194" url="https://pl.wikipedia.org/wiki?curid=4203194" title="The Midnight Chase">
The Midnight Chase

The Midnight Chase – trzeci album studyjny szwedzkiej grupy heavymetalowej Crucified Barbara wydany 22 maja 2012 roku przez Verycords.

</doc>
<doc id="4203195" url="https://pl.wikipedia.org/wiki?curid=4203195" title="Barbed Wire match">
Barbed Wire match



</doc>
<doc id="4203196" url="https://pl.wikipedia.org/wiki?curid=4203196" title="Relevos Australianos">
Relevos Australianos



</doc>
<doc id="4203198" url="https://pl.wikipedia.org/wiki?curid=4203198" title="Death Match">
Death Match



</doc>
<doc id="4203199" url="https://pl.wikipedia.org/wiki?curid=4203199" title="Piotr Durnowo">
Piotr Durnowo



</doc>
<doc id="4203200" url="https://pl.wikipedia.org/wiki?curid=4203200" title="Wsiewołod Siergiejew">
Wsiewołod Siergiejew

Wsiewołod Nikołajewicz Siergiejew, ros. Всеволод Николаевич Сергеев (ur. we wsi Prigorodnaja, zm. 11 grudnia 1962 w Moskwie) – radziecki wojskowy, generał porucznik.
Życiorys.
Urodził się we wsi Prigoradnaja w obwodzie saratowskim w rodzinie chłopskiej.
W 1911 roku ukończył I rok Instytutu Rolniczego w Saratowie, a następnie wstąpił do wojska, gdzie w 1913 roku ukończył Kazańską Szkołę Wojskową, zostając oficerem.
Uczestniczył w I wojnie światowej w armii rosyjskiej uzyskując stopień kapitana.
W 1918 roku wstąpił do Armii Czerwonej i uczestniczył w wojnie domowej w Rosji. Walczył na Froncie Południowym, Południowo-Wschodnim i Kaukaskim. Pełnił kolejno funkcję: dowódcy pułku strzeleckiego, dywizjonu wojsk kolejowych, grupy wojsk kolejowych Frontu Południowego, dowódcy samodzielnej brygady wojsk kolejowych Frontu Południowo-Wschodniego, a potem Kaukaskiego i następnie dowódcy brygady strzeleckiej.
Po zakończeniu wojny domowej w sierpniu 1921 roku został mianowany szefem wydziału operacyjnego sztabu Północnokaukaskiego Okręgu Wojskowego. Następnie kolejno zajmował stanowiska: pomocnika dowódcy 65 Brygady Strzeleckiej, dowódcy 64, 27 a następnie 37 pułku strzeleckiego 22 Dywizji Strzeleckiej.
W 1924 roku ukończył wyższy kurs dowódco-taktyczny „Wystrieł”, po czym został dowódcą 95 pułku strzeleckiego 32 Dywizji Strzeleckiej. W listopadzie 1926 roku został pomocnikiem i zastępcą szefa wydziału wyszkolenia bojowego sztabu Nadwołżańskiego Okręgu Wojskowego.
W 1930 roku ukończył wyższy kurs dowódców Armii Czerwonej w Akademii Wojskowej im Frunzego, po czym został mianowany zastępcą naczelnika wydziału wyszkolenia bojowej sztabu Nadwołżańskiego Okręgu Wojskowego.
Następnie pełnił kolejno stanowiska: szefa sztabu 31 Dywizji Strzeleckiej a potem 53 Dywizji Strzeleckiej, następnie został zastępcą dowódcy 22 Dywizji Strzeleckiej.
W 1938 roku został mianowany dowódcą 9 Dywizji Strzeleckiej, po czym w czerwcu 1939 roku został dowódcą 39 Korpusu Strzeleckiego. Dowodził nim od czerwca do sierpnia 1939 w walkach nad jeziorem Chasan, po czym został odwołany.
W dniu 22 czerwca 1940 roku został dowódcą 2 Armii i zajmował to stanowisko do 11 marca 1941 roku. Po zwolnieniu z tego stanowiska został wykładowcą w Akademii Wojskowej im. Frunzego.
Po ataku Niemiec na ZSRR został pomocnikiem dowódcy Północnokaukaskiego Okręgu Wojskowego do spraw obrony przeciwlotniczej, jednocześnie od grudnia 1941 roku był dowódcą Północnokaukaskiej Strefy Obrony Przeciwlotniczej. W okresie od 18 listopada 1941 do 14 lutego 1942 roku pełnił obowiązki dowódcy Północnokaukaskiego Okręgu Wojskowego. Od września 1942 roku był zastępcą szefa wydziału mobilizacji sztabu Frontu Zakaukaskiego, a następnie od grudnia 1942 roku był zastępcą dowódcy 45 Armii, a od lipca 1943 roku zastępcą dowódcy Północnokaukaskiego Okręgu Wojskowego i funkcję tę pełnił do końca wojny.
W sierpniu 1945 roku został zastępcą dowódcy Kubańskiego Okręgu Wojskowego i pełnił ją do kwietnia 1946 roku kiedy został pomocnikiem dowódcy Północnokaukaskiego Okręgu Wojskowego do spraw wyszkolenia. Z tej funkcji został zwolniony w lipcu 1948 roku i pozostawał do października 1948 roku w dyspozycji Dowództwa Wojsk Lądowych. Po czym zwolniony został do rezerwy.
Po zwolnieniu do rezerwy mieszkał w Moskwie, gdzie zmarł w 1962.

</doc>
<doc id="4203201" url="https://pl.wikipedia.org/wiki?curid=4203201" title="Lista gal wrestlingu w Polsce">
Lista gal wrestlingu w Polsce

Poniżej znajduje się lista gal wrestlingu, które odbyły się na terenie Polski.

</doc>
<doc id="4203204" url="https://pl.wikipedia.org/wiki?curid=4203204" title="Piotr Dubrowski">
Piotr Dubrowski



</doc>
<doc id="4203207" url="https://pl.wikipedia.org/wiki?curid=4203207" title="Mistrzostwa Europy U-18 w Rugby 7 Kobiet 2014">
Mistrzostwa Europy U-18 w Rugby 7 Kobiet 2014

Mistrzostwa Europy U-18 w Rugby 7 Kobiet 2014 – pierwsze mistrzostwa Europy U-18 w rugby 7 kobiet, oficjalne międzynarodowe zawody rugby 7 o zasięgu kontynentalnym organizowane przez Rugby Europe mające na celu wyłonienie najlepszej w Europie żeńskiej reprezentacji narodowej złożonej z zawodników do lat osiemnastu. Odbyły się w formie dziesięciozespołowego turnieju rozegranego w dniach 13–14 września 2014 roku w Enköping.
Inauguracyjne zawody zostały rozegrane w dziesięciozespołowej obsadzie, a mistrzem Europy została reprezentacja Anglii.

</doc>
<doc id="4203208" url="https://pl.wikipedia.org/wiki?curid=4203208" title="Piotr Pawłowicz Dubrowski">
Piotr Pawłowicz Dubrowski



</doc>
<doc id="4203216" url="https://pl.wikipedia.org/wiki?curid=4203216" title="In the Red">
In the Red

In the Red – czwarty album studyjny szwedzkiej grupy heavymetalowej Crucified Barbara wydany 10 września 2014 roku przez Despots Records. Album wydano także na płycie winylowej w limitowanej edycji, 500 sztuk.

</doc>
<doc id="4203230" url="https://pl.wikipedia.org/wiki?curid=4203230" title="Simon Antoine Jean L'Huillier">
Simon Antoine Jean L'Huillier



</doc>
<doc id="4203231" url="https://pl.wikipedia.org/wiki?curid=4203231" title="Piotr (L'Huillier)">
Piotr (L'Huillier)



</doc>
<doc id="4203250" url="https://pl.wikipedia.org/wiki?curid=4203250" title="Toimi Pitkänen">
Toimi Pitkänen

Toimi Johannes Pitkänen (ur. 23 maja 1928, zm. 17 września 2016) – fiński wioślarz. Dwukrotny medalista olimpijski.
Brał udział w czterech igrzyskach olimpijskich (IO 52, IO 56, IO 60, IO 64). W 1956 sięgnął po brąz w czwórce ze sternikiem (tworzyli ją także Kauko Hänninen, Reino Poutanen, Veli Lehtelä i Matti Niemi), w 1960 wywalczył brąz w dwójce bez sternika w parze z Lehtelą. Na mistrzostwach Europy sięgał po złoto w 1956 w czwórce ze sternikiem i w 1958 w dwójce bez sternika oraz po srebro w 1955 w dwójce ze sternikiem i w 1961 w dwójce bez sternika. W dorobku miał również 29 tytułów mistrza Finlandii.

</doc>
<doc id="4203251" url="https://pl.wikipedia.org/wiki?curid=4203251" title="Toimi Pitkanen">
Toimi Pitkanen



</doc>
<doc id="4203257" url="https://pl.wikipedia.org/wiki?curid=4203257" title="Władimir Mazałow">
Władimir Mazałow

Władimir Mazałow (ur. 1954 w Magnitogorsku) – rosyjski matematyk, profesor, doktor nauk fizycznych i matematycznych.
Życiorys.
W 1976 roku ukończył studia na Wydziale Matematyki Stosowanej Petersburskiego Uniwersytetu Państwowego. W 1981 r. obronił pracę magisterską na temat zastosowań optymalnego zatrzymywania procesów stochastycznych. W latach 1980-84 pracował w Katedrze Matematyki Stosowanej Politechniki w Czycie (Syberia), a następnie od 1984-1994 r. był dyrektorem laboratorium modelowania matematycznego w Instytucie Zasobów Naturalnych Rosyjskiej Akademii Nauk w Czycie. W 1991 r. obronił pracę doktorską pt. „Metody optymalnego zatrzymania w optymalizacji i minimaxu”. Od 1999 roku pracuje w Karelskim Centrum Badań Rosyjskiej Akademii Nauk gdzie jest dyrektorem Instytutu Metod Matematycznych.
Zajmuje się teorią gier i badaniami operacyjnymi.
Jest zastępcą redaktora naczelnego międzynarodowego czasopisma „The Game Theory and Applications” (Nova sci. Pbl. NY, USA), członkiem komitetu redakcyjnego czasopism matematycznych: „Scientiae Mathematicae Japonica” (Mathematical Association of Japan), „International Game Theory Review” (WS Pbl., Singapur, Londyn). Od 2016 jest prezydentem Międzynarodowego Towarzystwa Gier Dynamicznych (ISDG).

</doc>
<doc id="4203259" url="https://pl.wikipedia.org/wiki?curid=4203259" title="Annikki Tähti">
Annikki Tähti

Airi Annikki Tähti (ur. 5 grudnia 1929 w Helsinkach, zm. 19 czerwca 2017 w Vantaa) – fińska piosenkarka.
Kariera.
Śpiewać zaczęła w wieku 14 lat. W 1950 roku zaczęła pobierać nauki u George′a de Godzinskiego. W 1952 rozpoczęła zawodową karierę. W 1955 wydała singel "Muistatko Monrepos’n", który sprzedał się w 38 000 egzemplarzy i jako pierwszy fiński utwór został złotą płytą. Ponadto złotem pokryły się jeszcze dwa jej single: "Balladi Olavinlinnasta" i "Kuningaskobra". Sukces sprzedażowy odniosły również "Kuiskaten" (1956), "Budapestin yössä" (1958), "Kaunis on luoksesi kaipuu" (1958), "Pustan sävel" (1959) i "Tummat silmät" (1959). W latach 60. wydała także "Laulu kahdesta pennistä" i "Pieni sydän". W 1957 wydała płytę "Annikki Tähti".
W latach 1954–1956 śpiewała w orkiestrze Onniego Gideona, w latach 1956–1957 była solistką orkiestry Erika Lindströma, a w latach 1957–1967 śpiewała w zespole Penttiego Tiensuu. Od 1967 była niezależną piosenkarką. Współpracowała także z Britą Koivunen.
Wystąpiła w kilku filmach: "2 hauskaa vekkulia" (1953), "Iskelmäkuvia" (1959), "Suuri sävelparaati" (1959), "Iskelmäkaruselli pyörii" (1960), "Toivelauluja" (1961) i "Człowiek bez przeszłości" (2002).
Życie prywatne.
Pod koniec lat 50. poślubiła dyrygenta Penttiego Tiensuu, z którym miała syna Jukkę (ur. 1960). Małżeństwo zakończyło się na przełomie lat 80., a Tiensuu zmarł na raka w 1982. W maju 2008 doznała udaru mózgu, po którym już nie wróciła do śpiewania. Zmarła 19 czerwca 2017 w domu opieki w Vantaa. Została pochowana na cmentarzu Hietaniemi.
Wyróżnienia.
W 1992 zdobyła nagrodę miasta Vantaa, w 1998 otrzymała nagrodę specjalną Emma-gaala, a w 2003 – nagrodę Anny-Liisy. W 2004 zajęła 89. miejsce na liście najwybitniejszych Finów. Odznaczona orderem Lwa Finlandii.

</doc>
<doc id="4203260" url="https://pl.wikipedia.org/wiki?curid=4203260" title="Tadeusz Radzik (ujednoznacznienie)">
Tadeusz Radzik (ujednoznacznienie)



</doc>
<doc id="4203266" url="https://pl.wikipedia.org/wiki?curid=4203266" title="Miejska i Powiatowa Biblioteka Publiczna w Zawierciu">
Miejska i Powiatowa Biblioteka Publiczna w Zawierciu

Miejska i Powiatowa Biblioteka Publiczna – biblioteka, znajdująca się w Zawierciu przy ulicy Szymańskiego.
Historia.
Miejska Biblioteka Publiczna została powołana 27 września 1947 roku. Właściwą pracę placówka podjęła w kwietniu 1948 roku. Na początku działalności księgozbiór liczył 402 tomy, będące darami mieszkańców miasta. Początkową lokalizację – Dom Kultury „Włókniarz” – w 1950 zmieniono, przenosząc bibliotekę do lokalu przy ul. 3 Maja 5. Rok później biblioteka zajęła lokal przy ul. 3 Maja 9, natomiast w 1961 roku przeniesiono ją do Pałacyku Szymańskiego.
W 1955 roku uruchomiono pierwszą filię, a kolejne filie otwierano w latach: 1960 (Blanowice), 1961 (Bzów), 1968 (przy ul. Piłsudskiego), 1972 (w Szpitalu Miejskim), 1974 (przy ul. Mylnej), 1975 (Oddział dla dzieci), 1976 (w Marciszowie).
W 1971 roku połączono Bibliotekę Powiatową oraz Miejską, powołując placówkę pod nazwą Powiatowa i Miejska Biblioteka Publiczna. W 1975 roku dokonano zmiany nazwy na Miejską Bibliotekę Publiczną.
W 1986 roku powołano filię w Kromołowie. Rok później biblioteka otrzymała budynek przy ul. Powstańców Śląskich, który w 1989 roku został oddany do użytku, obejmując Filię nr 2, Filię nr 4 oraz Dział Gromadzenia i Opracowania Zbiorów. W 1990 roku przejęto bibliotekę Zakładów Przemysłu Bawełnianego, a dwa lata później – bibliotekę Przędzalni Bawełny „Przyjaźń”.
W 1997 roku w ramach biblioteki otwarto Miejską Izbę Muzealną.

</doc>
<doc id="4203267" url="https://pl.wikipedia.org/wiki?curid=4203267" title="Romuald Lenczewski (ujednoznacznienie)">
Romuald Lenczewski (ujednoznacznienie)



</doc>
<doc id="4203269" url="https://pl.wikipedia.org/wiki?curid=4203269" title="Kauko Hänninen">
Kauko Hänninen

Kauko Antero Hänninen (ur. 28 stycznia 1930, zm. 26 sierpnia 2013) – fiński wioślarz. Brązowy medalista olimpijski z Melbourne.
Brał udział w czterech igrzyskach olimpijskich (IO 56, IO 60, IO 64, IO 68). W 1956 sięgnął po brąz w czwórce ze sternikiem. Tworzyli ją także Toimi Pitkänen, Reino Poutanen, Veli Lehtelä i Matti Niemi. Na mistrzostwach Europy sięgał po złoto w 1956 w czwórce ze sternikiem oraz po brąz w 1955 zarówno w czwórce ze sternikiem jak i bez sternika. W dorobku miał również 23 tytuły mistrza Finlandii.

</doc>
<doc id="4203270" url="https://pl.wikipedia.org/wiki?curid=4203270" title="Kapa z Piotrawina">
Kapa z Piotrawina

Kapa z Piotrawina – zabytkowa kapa liturgiczna, cenny obiekt kultowy i historyczny, w którym, według tradycji (zapisanej m.in. w niektórych XIX-wiecznych inwentarzach wizytacyjnych) św. Stanisław Szczepanowski wskrzesił Piotrowina. 
Opis.
Mimo podań łączących kapę z wskrzeszeniem Piotrowina jest mało prawdopodobne, by rzeczywiście związek taki miał miejsce. Tkaninę łączyć natomiast należy z Piotrem Tylickim, biskupem krakowskim i fundatorem kościołów w tym mieście, którego herb (Lubicz) jest powtarzalnym motywem zdobniczym szaty. 
Sama kapa powstała najpewniej w początku XVII wieku w nieznanym warsztacie. Jest cennym przykładem technik tkackich późnego renesansu, reprezentując jeden z bogatszych włoskich brytów brokatowych (złotogłów). Została wykonana na indywidualne zamówienie biskupa Tylickiego. Jej osnowa jest jedwabna, a wątek pętelkowy, wykonany złotą nicią. Na czterech brytach, symetrycznie, rozmieszczono koliste kartusze herbowe (Lubicz) pod infułą. Dopełnieniem warstwy zdobniczej szaty jest motyw kwiatu ostu, wplecionego w grube łodygi roślinne z liśćmi. Łodygi pospinane są klamrami (pierścieniami). Bryty włoskie dopełniono w polskim warsztacie hafciarskim pasem-pretekstą, nawiązującym do stylistyki weneckiej powtarzalnym motywem herbowym. Ornament rollwerkowy i wstęgowo-cęgowy wypełnia dekorację obramiającą kartusze. Uzupełniony jest stylizowanymi elementami kwiatowymi i liściastymi. Całość obramia bordiura z kwiatami. Kaptur zawieszony na zapinkach wypełnia scena przedstawiająca Chrystusa wręczającego Świętemu Piotrowi klucze do Królestwa Niebieskiego, a pole z tym wizerunkiem obramia motyw wstęgowo-cęgowy wraz ze stylizowanymi wizerunkami kwiatowymi. Bordiura i galon z plecionką zakończone są za pomocą frędzli. Zarówno kaptur, jak i pas są bogato i barwnie haftowane nićmi złotymi, srebrnymi i jedwabnymi, ściegiem płaskim i na podkładzie. Polskie elementy kapy są osadzone we wzornictwie europejskim i wykonane na dobrym poziomie warsztatowym.
Historia.
Do 1939 kapa była przechowywana w metalowej, przeszklonej szafie w kościele św. Stanisława Biskupa i św. Tomasza Apostoła w Piotrawinie (województwo lubelskie). W czasie II wojny światowej zaginęła. Odnalazła się w 1990 podczas remontu dachu kościoła pod warstwą gruzu i śmieci wraz z pewną ilością darów wotywnych. Z uwagi na wilgoć i warunki, w jakich szata przebywała, jej zniszczenia sięgały 70%. Renowację przeprowadziło Centralne Muzeum Włókiennictwa z Łodzi. Pracami kierowała Ewa Weigt. 
Wcześniej kapa w 1859 poddawana była reperacji w Warszawie, co sfinansował Aleksander Narcyz Przezdziecki z inicjatywy księdza Mikołaja Bojarskiego, ówczesnego proboszcza piotrawińskiego. Z tego okresu pochodzą podszewka i galon.
Mimo że badania naukowe przeprowadzone przez konserwatorów nie potwierdziły związku kapy z legendą o wskrzeszeniu Piotrowina, to wierni traktują ją nadal jako świętą relikwię. Szatę wypożyczono na Wawel, na wystawę "Wawel 1000 - 2000", która trwała od 5 maja do 30 lipca 2000.

</doc>
<doc id="4203272" url="https://pl.wikipedia.org/wiki?curid=4203272" title="Kauko Haenninen">
Kauko Haenninen



</doc>
<doc id="4203273" url="https://pl.wikipedia.org/wiki?curid=4203273" title="Druga liga SR Јugoslavije u fudbalu (1996/1997)">
Druga liga SR Јugoslavije u fudbalu (1996/1997)

Sezon 1996/97 Drugiej ligi SR Јugoslavije – 5. edycja rozgrywek jugosłowiańskiej Drugiej ligi (srb. Дpугa caвeзнa лига – Druga savezna liga) w piłce nożnej.
Rozgrywki toczyły się w dwóch grupach: Zapad (Zachód) oraz Istok (Wschód) i występowało w nich łącznie 36 drużyn. Po zakończeniu sezonu mistrzowie każdej grupy awansowali bezpośrednio do Prvej ligi SR Јugoslavije, a drużyny z 2. miejsca w tabeli zagrają w barażu o awans z 9. i 10. drużyną grupy B Prvej ligi. Ostatnie drużyny spadły do Srpskiej ligi lub Crnogorskiej ligi.
Zapad (Zachód).
Drużyny.
W Drugiej lidze w grupie Zapad w sezonie 1996/97 występowało 18 drużyn.
Istok (Wschód).
Drużyny.
W Drugiej lidze w grupie Istok w sezonie 1996/97 występowało 18 drużyn.

</doc>
<doc id="4203286" url="https://pl.wikipedia.org/wiki?curid=4203286" title="Sigismund von Kollonitz">
Sigismund von Kollonitz

Sigismund von Kollonitz (ur. 28 maja 1676 w Wiedniu, zm. 12 kwietnia 1751 tamże) – austriacki duchowny rzymskokatolicki, biskup Waitzen, biskup i pierwszy arcybiskup wiedeński, kardynał, graf.
Biografia.
Sigismund von Kollonitz urodził się 28 maja 1676 w Wiedniu w Austrii jako syn grafa Johanna Sigismunda von Kollonitza. Kuzynem jego dziadka był kard. Leopold Karl von Kollonitsch. Kształcił u jezuitów w Neuhaus. Następnie odbył studia teologiczne i filozoficzne w Rzymie, zakończone doktoratem. 22 października 1699 w Wiedniu otrzymał święcenia prezbiteriatu. Prymicje odbył w obecności cesarza Leopolda I. Karierę rozpoczął od godności kanonika ostrzyhomskiego. Następnie powołany został w skład rady cesarskiej.
14 października 1709 został biskupem Waitzen na Węgrzech. 7 grudnia 1709 przyjął sakrę biskupią (brak informacji kto jej udzielił). 16 kwietnia 1716 obrany biskupem Wiednia, co potwierdził papież Klemens XI 1 lipca 1716.
Zabiegał wraz z cesarzem Karolem VI o podniesienie wiedeńskiego biskupstwa do rangi archidiecezji. Zabiegi te odniosły skutek i 1 czerwca 1722 papież Innocenty XIII utworzył archidiecezję wiedeńską. Tym samym bp von Kollonitz został arcybiskupem. Papież powiększył również terytorium wiedeńskiego arcybiskupstwa.
26 listopada 1727 papież Benedykt XIII kreował abpa von Kollonitza kardynałem prezbiterem. 14 sierpnia 1730 otrzymał kościół tytularny śś. Marcelina i Piotra (29 sierpnia 1740 zmieniony na św. Chryzogona). W 1738 cesarz mianował go kardynałem-protektorem Rzeszy Niemieckiej oraz w 1743 Austrii i Węgier. Ponadto był kardynałem-protektorem paulinów.
Wziął udział w konklawe w 1730 i w 1740.
Podczas jego pontyfikatu powstały liczne kościoły w Wiedniu (m.in. kościół św. Piotra i kościół św. Karola Boromeusza) oraz w innych miejscowościach archidiecezji. Wybudował również przytułek, szpital dla Hiszpanów mieszkających w Wiedniu oraz letnią rezydencję arcybiskupów w Ober Sankt Veit.
7 grudnia 1750 na jego prośbę przydzielono mu koadiutora abpa Johanna Josepha von Trautsona. Kard. von Kollonitz zmarł 12 kwietnia 1751. Został pochowany w katedrze św. Szczepana.

</doc>
<doc id="4203287" url="https://pl.wikipedia.org/wiki?curid=4203287" title="Christophe Point">
Christophe Point

Christophe Point (ur. 26 maja 1965) – francuski piłkarz grający w latach 1981–1995 w klubie SM Caen na pozycji obrońcy. W latach 2002–2005 był trenerem klubu US Avranches. Urodził się w Nantes we Francji.

</doc>
<doc id="4203288" url="https://pl.wikipedia.org/wiki?curid=4203288" title="Sigismund von Kollonitsch">
Sigismund von Kollonitsch



</doc>
<doc id="4203293" url="https://pl.wikipedia.org/wiki?curid=4203293" title="Pole znaku">
Pole znaku

Pole znaku, kegel (niem. "Kegel", ang. "body") – w zecerstwie górna powierzchnia czcionki z odlanym na niej obrazem znaku pisma (oczkiem); w fotoskładzie i krojach cyfrowych prostokątna płaszczyzna zajmowana przez kształt znaku wraz z przylegającymi do niego światłami (górnym, dolnym i oboma bocznymi).
Zarówno w metalowej czcionce, jak i w znaku (glifie) zaprojektowanym dla fotoskładu lub składu cyfrowego wysokość pola znaku określana jest jako stopień pisma, który jest stały dla wszystkich znaków wchodzących w skład określonego kroju. O stosunku wysokości pola znaku do wysokości wpisanych w nie znaków pisma decyduje projektant kroju. Szerokość pola znaku (zwana dyktą) jest inna dla każdego znaku – szersze znaki, takie jak M, będą miały większą dyktę niż wąskie, np. I. Pole znaku zwykle zawiera także odsadki boczne – dodatkowe odstępy po obu stronach znaku tworzące jego światło zewnętrzne, stąd dykta jest zwykle nieco większa od szerokości samego znaku. Maksymalną powierzchnię zajmowaną przez znaki pisma w danym kroju określa się mianem teoretycznego oczka pisma. Wysokość teoretycznego oczka pisma stanowi odległość między dolną linią pisma (linią wydłużeń dolnych) a górną linią pisma (linią wydłużeń górnych). Szerokością teoretycznego oczka pisma jest szerokość najszerszego znaku pisma w danym kroju. O piśmie na pełnym keglu mówi się, gdy wysokość teoretycznego oczka pisma jest równa wysokości pola znaku, o piśmie na niepełnym keglu – gdy jest mniejsza.
W przypadku fontów pole znaku jest jednocześnie wielkością pozwalającą dobrać odpowiednie parametry typograficzne dla składanego tekstu. Szerokość pola znaku, mimo że zmienna, nie jest w fontach przypadkowa – zawiera określoną liczbę jednostek szerokości. W krojach cyfrowych teoretyczne oczko pisma określa się mianem "bounding box" (ang.). Wysokość "bounding box" nie musi się stykać z liniami wydłużeń górnych i dolnych; projektant kroju ustala te wielkości oddzielnie.

</doc>
<doc id="4203299" url="https://pl.wikipedia.org/wiki?curid=4203299" title="Francisco Rodríguez Gaitán">
Francisco Rodríguez Gaitán

Francisco José Rodríguez Gaitán (ur. 22 maja 1995 w Almuñécar) – hiszpański piłkarz występujący na pozycji obrońcy w Almeríi.

</doc>
<doc id="4203300" url="https://pl.wikipedia.org/wiki?curid=4203300" title="Skałka Goethego">
Skałka Goethego

Skałka Goethego – wyrobisko na północno-wschodnim stoku wzgórza Wiktorii koło miejscowości Krzywina w gminie Przeworno. Odsłania ono unikatowe skały określane jako kwarcyty daktylowe. Są to jasnokremowe, drobnoziarniste skały krzemionkowe, w których występują wydłużone agregaty mineralne przypominające kształtem daktyle. W odsłonięciu występuje też bezbarwna odmiana kwarcu nazywana kryształem górskim.
Nazwa.
Nazwa stanowiska pochodzi od Johanna Wolfganga Goethego, niemieckiego poety i badacza, który jako pierwszy opisał tę nietypową skałę w swoim traktacie z 1823 r., gdzie porównuje go do utworów odkrytych w Brazylii przez Ludwiga von Eschwege. Goethe odwiedził Krzywinę 26 sierpnia 1790 w trakcie podróży po Kotlinie Kłodzkiej w celu poznania lokalnych technik górskich i minerałów. Właśnie tutaj zwrócił uwagę na kwarcyty daktylowe.
Lokalizacja.
Skałka Goethego znajduje się w miejscowości Krzywina. Obiekt zlokalizowany jest przy niebieskim szlaku, ok. 1300 m na północny zachód od ruin kościoła. W terenie należy szukać nieczynnego kamieniołomu o długości 80 m, szerokości 20 m i wysokości ścian ok. 3 m. Obok obiektu znajduje się mała infrastruktura turystyczna oraz tablica informacyjna.
Geneza.
Geneza kwarcytów daktylowych, z których zbudowana jest Skałka Goethego, nie jest do końca wyjaśniona. Uznaje się, że skały te są produktem deformacji oligomiktycznych zlepieńców kwarcowych lub powstałym w wyniku deformacji kwarcytów tektonitem zlepieńcopodobnym.

</doc>
<doc id="4203301" url="https://pl.wikipedia.org/wiki?curid=4203301" title="Witajcie w Wayne">
Witajcie w Wayne

Witajcie w Wayne (ang. "Welcome to the Wayne", 2017-2019) – amerykańsko-kanadyjski serial animowany stworzony przez Billy’ego Lopeza oraz wyprodukowany przez wytwórnie kanadyjskie studio Yowza! Animation i Nickelodeon Animation Studio.
Premiera serialu odbyła się w Stanach Zjednoczonych 24 lipca 2017 na amerykańskim Nickelodeon. Trzy lata wcześniej, od 14 listopada do 26 grudnia 2014 emitowana była seria internetowa, której odcinki pojawiały się na oficjalnej stronie Nick.com. W Polsce premiera serialu odbyła się 15 lutego 2018 na antenie Nicktoons Polska, a jedenaście dni później, 26 lutego na kanale Nickelodeon Polska.
Fabuła.
Serial opisuje perypetie Ansiego Molina, który przeprowadza się do nowojorskiego wieżowca o nazwie Wayne. Główny bohater zaprzyjaźnia się z dwójką rodzeństwa – Ollym i Saraline Timbersami, którzy wspólnie wyruszą w niesamowitą podróż i rozwiążą zagadki, aby odkryć pozostałości po wieżowcu.
Wersja polska.
Wersja polska: na zlecenie Nickelodeon Polska – Start International Polska
Reżyseria: Marek Klimczuk
Dialogi polskie: Jakub Osiński
Dźwięk i montaż: Monika Szuszkiewicz 
Kierownictwo produkcji: Anna Kuszewska 
Nadzór merytoryczny: Aleksandra Dobrowolska
Wystąpili:
W pozostałych rolach:
i inni
Lektor: Paweł Bukrewicz

</doc>
<doc id="4203315" url="https://pl.wikipedia.org/wiki?curid=4203315" title="Józef Raszka">
Józef Raszka

Józef Raszka (ur. 25 lutego 1875 w Bystrzycy, zm. 1 września 1929 w Cieszynie) – polski malarz, fotografik i zielarz.
Biografia.
Józef Raszka urodził się 1875 w Bystrzycy na Śląsku Cieszyńskim. W Cieszynie nauczył się zawodu malarza pokojowego. Pracował w Grazu, Linzu i Wiedniu, gdzie po pracy uczęszczał na kursy artystyczne. Pod koniec XIX w. osiadł w Ostrawie. Od 1903, po powrocie na stałe do Cieszyna, tworzył już wyłącznie obrazy. Był członkiem miejskiego klubu fotoamatorów. Podczas I wojny światowej zdezerterował z armii austriackiej, ukrywając się na Śląsku w Koszarzyskach. Po wojnie trudnił się ziołolecznictwem, nigdy nie przestając malować. Tworzył zwykle pejzaże, używając akwarel. Zmarł w Koszarzyskach lub Cieszynie w 1929 roku. Obrazy Józefa Raszki znajdują się w zbiorach Muzeum Śląska Cieszyńskiego w Cieszynie.

</doc>
<doc id="4203318" url="https://pl.wikipedia.org/wiki?curid=4203318" title="Fernando José Penteado">
Fernando José Penteado

Fernando José Penteado (ur. 7 lipca 1934 w São Paulo) – brazylijski duchowny katolicki, biskup Jacarezinho w latach 2000-2010.
Życiorys.
Święcenia kapłańskie przyjął 8 grudnia 1960. Był m.in. profesorem
w seminarium "São Roque" i wikariuszem biskupim w regionie Santo Amaro.
Episkopat.
2 kwietnia 1979 został mianowany przez papieża Jana Pawła II biskupem pomocniczym archidiecezji São Paulo ze stolicą tytularną "Turres Ammeniae". Sakrę biskupią otrzymał z rąk samego papieża 27 maja 1979 w bazylice św. Piotra w Rzymie.
5 lipca 2000 został biskupem diecezjalnym Jacarezinho. Diecezję objął 16 września tegoż roku.
23 czerwca 2010 przeszedł na emeryturę.

</doc>
<doc id="4203324" url="https://pl.wikipedia.org/wiki?curid=4203324" title="Leon Pietrosian">
Leon Pietrosian

Leon Aganiesowicz Pietrosian (; ur. 18 grudnia 1940) – rosyjski matematyk, profesor matematyki stosowanej i kierownik Katedry Matematycznej Teorii Gier i Teorii Decyzji Petersburskiego Uniwersytetu Państwowego w Petersburgu.
Jest redaktorem czasopism: „International Game Theory Review”, międzynarodowego czasopisma „The Game Theory and Applications”, naczelnym redaktorem czasopisma „Vestnik Peterburgskogo Universiteta, seria 10: Applied Mathematics, Control, Informatics” i redaktorem naczelnym czasopisma „Mathematical Game Theory and Applications”.
Zainteresowania naukowe Leona Petrosjana leżą głównie w zakresie badań operacyjnych, teorii gier, gier różniczkowych i teorii sterowania.

</doc>
<doc id="4203326" url="https://pl.wikipedia.org/wiki?curid=4203326" title="Salesio Lui">
Salesio Lui

Salesio Lui (ur. prawdopodobnie 1951 roku) – polityk Tokelau, terytorium zależnego Nowej Zelandii, dwukrotny szef jego rządu w latach 1993–1994 i 2013–2014.
Od stycznia 1990 do stycznia 1996 był wodzem (Faipule) klanu na atolu Nukunonu, po czym zastąpił go Pio Tuia. Powrócił na to stanowisko ponownie od stycznia 2011 do 2014, kiedy zastąpił go Siopili Perez.

</doc>
<doc id="4203330" url="https://pl.wikipedia.org/wiki?curid=4203330" title="Juan Pina">
Juan Pina

Juan Pedro Pina Martínez (ur. 29 czerwca 1985 w Murcji) – hiszpański piłkarz występujący na pozycji obrońcy w Lorce.

</doc>
<doc id="4203333" url="https://pl.wikipedia.org/wiki?curid=4203333" title="Vilho Ylönen">
Vilho Ylönen

Vilho Ilmari Ylönen (ur. 31 maja 1918 w Hankasalmi, zm. 8 marca 2000 w Konnevesi) – fiński strzelec sportowy. Dwukrotny medalista olimpijski.
Brał udział w czterech letnich igrzyskach olimpijskich (IO 52, IO 56, IO 60, IO 64). Specjalizował się w strzelaniu karabinowym. W 1952 zdobył srebro w trzech pozycja w karabinie małokalibrowym na dystansie 50 metrów, w 1956 był trzeci w trzech postawach w karabinie dowolnym na dystansie 300 metrów. Wywalczył osiem indywidualnych medali mistrzostw świata, w tym trzy złote (karabin dowolny klęcząc 300 m w 1952; karabin dowolny klęcząc 50 m i karabin dowolny trzy postawy 300 m w 1958) oraz trzy indywidualne medale mistrzostw Europy.
W 1948 wystartował w zimowych igrzyskach olimpijskich w Sankt Moritz i wspólnie z kolegami zajął drugie miejsce patrolu wojskowym, jednak była to dyscyplina pokazowa.

</doc>
<doc id="4203337" url="https://pl.wikipedia.org/wiki?curid=4203337" title="Lady Bird (film)">
Lady Bird (film)

Lady Bird – amerykański komediodramat z 2017 roku w reżyserii Grety Gerwig. Jego premiera odbyła się 1 września 2017 roku podczas Festiwalu Filmowego Telluride.
Film otrzymał liczne nominacje i nagrody m.in. zdobył Złoty Glob za najlepszy film komediowy lub musical i 5 nominacji do Oscara w tym do najlepszego filmu, najlepszej aktorki i najlepszego reżysera. Organizacje National Board of Review i American Film Institute uznały go za jeden z dziesięciu najlepszych filmów 2017 roku.
Fabuła.
Siedemnastoletnia Christine McPherson zwana „Lady Bird” jest uczennicą katolickiej szkoły w Sacramento. Ponieważ nie układa jej się z rodzicami, a zwłaszcza z matką, pragnie opuścić dom i przenieść się na wschodnie wybrzeże USA. Na ostatnim roku nauki razem ze swoją najlepszą przyjaciółką Julie, dołącza do szkolnej grupy teatralnej, gdzie poznaje Danny’ego. Znajomość ta jednak szybko się kończy. „Lady Bird” wikła się w kolejne związki, między innymi z Kyle’m, którego uważa za świetnego i przystojnego. Znajomość ta nie spełnia jej oczekiwań i postanawia ją zakończyć. Christine w końcu spełnia swoje marzenie i pomimo sceptycyzmu matki wyjeżdża do Nowego Jorku na studia.
Produkcja.
Prace nad scenariuszem, reżyserka i scenarzystka Greta Gerwig prowadziła przez kilka lat. Początkowo nosił on roboczy tytuł "Mothers and Daughters" i liczył ponad 350 stron. W 2015 roku projekt zdecydowało się sfinansować IAC Films wraz ze Scott Rudin Productions. Współproducentką filmu została także menedżerka Gerwig, Evelyn O’Neill.
Główne zdjęcia początkowo miały rozpocząć się w marcu 2016 roku, ale z powodu innych zobowiązań odtwórczyni głównej roli, zostały przesunięte na sierpień. Ostatecznie rozpoczęły się 30 sierpnia 2016 roku w Sacramento w Kalifornii. Później realizowano je także w Los Angeles i Nowym Jorku.
Aby odpowiednio przygotować obsadę i ekipę filmową, Gerwig podarowała im swoje stare roczniki szkolne, zdjęcia oraz czasopisma, a także fragmenty tekstów napisane przez Joan Didion. Zorganizowała też podróż do jej rodzinnego miasta. Z kolei autorowi zdjęć, którym został Sam Levy powiedziała, że chce, aby film był „jak wspomnienie”.

</doc>
<doc id="4203339" url="https://pl.wikipedia.org/wiki?curid=4203339" title="Bożena Janerka">
Bożena Janerka

Bożena Maria Janerka – polska wiolonczelistka i autorka tekstów piosenek, żona Lecha Janerki i członkini jego zespołu.
Życiorys.
Bożena Janerka poznała swojego przyszłego męża w 1975 roku w architektonicznej szkole pomaturalnej i założyła z nim zespół. Towarzyszyła początkom kariery Lecha Janerki grając razem z nim na festiwalach piosenki studenckiej w latach 70. XX wieku. W 1975 roku wystąpili razem na Studenckim Festiwalu Piosenki z utworem "Ta zabawa nie jest dla dziewczynek" (który znalazł się później w innej aranżacji na płycie "Historia podwodna"), Bożena Janerka zagrała wówczas na skrzypcach. Wystąpili również razem np. na festiwalu w Jarocinie w 1985 roku.
Artystka gra w zespole Lecha Janerki na wiolonczeli, której przetworzone elektronicznie brzmienie jest cechą charakterystyczną dla muzyki grupy; grała również na keyboardzie.
Uczestniczyła we wszystkich solowych nagraniach płytowych męża od "Historii podwodnej" (zob. dyskografia Lecha Janerki), jest ponadto współautorką książki dla dzieci "Puszka-Cacuszko", wydanej w 2001 roku. Mieszka z mężem we Wrocławiu.

</doc>
<doc id="4203344" url="https://pl.wikipedia.org/wiki?curid=4203344" title="Oskar Stoczyński">
Oskar Stoczyński

Oskar Stoczyński (ur. 11 maja 1991 w Sosnowcu) – polski aktor teatralny, filmowy, dubbingowy. Absolwent Wydziału Aktorskiego PWSFTViT w Łodzi.
Za rolę w spektaklu dyplomowym "Laleczka" (reż. Jacek Poniedziałek) oraz "Iwona. Księżniczka Burgunda" (reż. Anna Augustynowicz) otrzymał wyróżnienie na 34. Festiwalu Szkół Teatralnych w Łodzi.
Ma na koncie udział w kilkunastu etiudach filmowych, a także filmach fabularnych takich jak
"Miasto 44" w reżyserii Jana Komasy, "Powrót" w reżyserii Pawła Siedlika, "Kryształowa dziewczyna" w reżyserii Artura Urbańskiego oraz "Moje córki krowy" Kingi Dębskiej.
Serialowo pojawił się m.in. w produkcji "Przyjaciółki", "M jak miłość", "O mnie się nie martw". W serialu "Barwy szczęścia" występuje jako podkomisarz Kodur.
W teatrze współpracował z takimi reżyserami jak Agata Duda-Gracz "Śmierć przyjeżdża w środę" (Teatr im. Jana Kochanowskiego w Opolu), Wojciech Faruga "Mewa" (Teatr Powszechny w Warszawie), Paweł Łysak "Kuroń. Pasje według Św. Jacka" (Teatr Powszechny).
Od 2017 roku współpracuje na stałe z Teatrem Powszechnym w Warszawie.
Wiosną 2018 roku na ekranach kin pojawi się film "Krew Boga" w reżyserii Bartosza Konopki z udziałem aktora.

</doc>
<doc id="4203349" url="https://pl.wikipedia.org/wiki?curid=4203349" title="Flame of Love">
Flame of Love

Flame of Love – drugi japoński minialbum Taemina, wydany 18 lipca 2017 roku przez Universal Music. Został wydany w trzech wersjach: regularnej i dwóch limitowanych. Osiągnął 2 pozycję w rankingu Oricon i pozostał na liście przez 6 tygodni, sprzedał się w nakładzie egzemplarzy w Japonii.

</doc>
<doc id="4203350" url="https://pl.wikipedia.org/wiki?curid=4203350" title="Patuki Isaako">
Patuki Isaako

Patuki Isaako – polityk Tokelau, terytorium zależnego Nowej Zelandii, szef jego rządu w latach 2004–2005.
Od 2003 do 2005 roku był wodzem (Faipule) klanu na atolu Atafu. W lutym 2004 objął władzę nad Tokelau na roczną kadencję. W maju 2004 na spotkaniu Komitetu ds. Dekolonizacji Organizacji Narodów Zjednoczonych wypowiedział się przeciwko odłączeniu terytorium od Nowej Zelandii. Jeszcze przed końcem kadencji, w 2004 roku, jego obowiązki przejął Pio Tuia, który został też jego następcą.

</doc>
<doc id="4203351" url="https://pl.wikipedia.org/wiki?curid=4203351" title="Dopłata">
Dopłata

Dopłata – uzupełnienie sumy, zapłata brakującej należności lub długu.
W polskim Kodeksie spółek handlowych nazwą „dopłata” określa się przewidzianą wyłącznie dla spółek z ograniczoną odpowiedzialnością (a niedostępną dla spółek akcyjnych) formę dodatkowego finansowania tych spółek przez wspólników. Zasady wnoszenia dopłat do spółki oraz ich zwrotu wspólnikom opisane są zasadniczo w art. 177–179 ksh (w Rozdziale 2 – „Prawa i obowiązki wspólników”) oraz mogą być uszczegółowione w umowie spółki.
Nazwy „dopłata” (albo „dopłata bezpośrednia”) używa się także w odniesieniu do dotacji Unii Europejskiej, wypłacanych rolnikom (w Polsce – za pośrednictwem Agencji Restrukturyzacji i Modernizacji Rolnictwa). Suma dopłat bezpośrednich wypłaconych w roku 2017 za pośrednictwem ARiMR wyniosła – do 2 stycznia 2018 r. – 9,47 mld zł, przy czym przewiduje się, że wyniesie łącznie niespełna 14,7 mld zł.

</doc>
<doc id="4203352" url="https://pl.wikipedia.org/wiki?curid=4203352" title="Patuki Issako">
Patuki Issako



</doc>
<doc id="4203355" url="https://pl.wikipedia.org/wiki?curid=4203355" title="Długowąs angolski">
Długowąs angolski

Długowąs angolski ("Clarias angolensis") – gatunek drapieżnej ryby sumokształtnej z rodziny długowąsowatych (Clariidae). Poławiana w celach konsumpcyjnych i akwarystycznych.
Zasięg występowania.
Tropikalna Afryka – dolne i środkowe dorzecze rzeki Kongo. Zgłoszono występowanie również w Maiko-Loboya, a także na dolnym odcinku rzeki Ogooué w Gabonie oraz w Kouilou i Chiloango w Republice Konga. Zasiedla rzeki, jeziora i bagna.
Morfologia.
Ciało długie do około 70 cm. Ma długie wąsy i długą płetwę grzbietową, co odróżnia go od innych sumokształtnych. Dzięki narządowi nadskrzelowemu umożliwiającemu oddychanie powietrzem atmosferycznym, ryba ta może przetrwać okres suszy w mule lub w wilgotnych zagłębieniach. Ma spłaszczoną głowę, zaokrąglony pysk, oczy umieszczone są na górnej stronie głowy. Płetwy: grzbietowa i odbytowa są długie (sięgają do płetwy ogonowej, ale się z nią nie zlewają). Najczęściej spotykane są okazy o jednolitym ubarwieniu; grzbiet, boki i części grzbietowe połączonych płetw mają kolor ciemnobrązowy, natomiast od strony brzusznej kolor jest jasnobrązowy do szarego. Niektóre osobniki mają nieregularne małe, białe plamy na ciele.
Hodowla w akwarium.
Ten gatunek najlepiej czuje się w czystej, dobrze natlenionej wodzie. Niezmiernie ważne jest wydajne filtrowanie wody. Akwarium przeznaczone dla długowąsów angolskich powinno mieć miękkie podłoże, liczne kryjówki w postaci różnych jamek oraz kępy mocno zakorzenionych roślinek wodnych. Ryby te prowadzą nocny, drapieżny tryb życia, są bardzo żarłoczne. Łatwo je przekarmić zbyt częstym podawaniem pokarmu. Długowąsy powinny przebywać wyłącznie w zbiornikach jednogatunkowych o dużej pojemności. Lubią ryć w dnie, dlatego w akwarium należy zapewnić im miękkie podłoże.
Woda.
Temperatura wody: 20-28 stopni Celsjusza, pH: 6,0-7,8 Twardość wody 4-18°n.
Pokarm.
Duże dżdżownice, chude filety z ryb oraz tabletki pokarmowe.

</doc>
<doc id="4203358" url="https://pl.wikipedia.org/wiki?curid=4203358" title="Cerkiew Przemienienia Pańskiego w Zdzięciole">
Cerkiew Przemienienia Pańskiego w Zdzięciole



</doc>
<doc id="4203361" url="https://pl.wikipedia.org/wiki?curid=4203361" title="Osiniec (strumień)">
Osiniec (strumień)



</doc>
<doc id="4203369" url="https://pl.wikipedia.org/wiki?curid=4203369" title="China Open 2018">
China Open 2018

China Open 2018 – dziewiętnasty rankingowy turniej snookerowy sezonu 2017/2018 rozegrany został w dniach 2–8 kwietnia 2018 roku.
Kwalifikacje.
Mecze zostały rozegrane w dniach 27-30 stycznia w Barnsley Metrodome, Barnsley (pary nr. 1, 2, 3, 4, 28, 30, 35, 61, 62 oraz 67 rozegrały swoje mecze kwalifikacyjne w trakcie fazy telewizyjnej). Wszystkie mecze były rozgrywane do 6 wygranych frame’ów.

</doc>
<doc id="4203371" url="https://pl.wikipedia.org/wiki?curid=4203371" title="Henryk Troszczyński">
Henryk Troszczyński

Henryk Troszczyński (ur. 28 lipca 1923 w Warszawie, zm. 8 grudnia 2019 tamże) – polski żołnierz Armii Krajowej, uczestnik powstania warszawskiego, porucznik rezerwy Wojska Polskiego.
Życiorys.
W czasie drugiej wojny światowej (jesienią 1942) jako przymusowy robotnik skierowany został przez Niemców do pracy w okolice Katynia. Tam dowiedział się, podobnie jak inni pracujący tam Polacy, o mogiłach polskich oficerów. Powiadomił o tym Niemców i właśnie po przekazanych przez niego informacjach ruszyło niemieckie śledztwo w tej sprawie. Po powrocie do Warszawy wziął udział w powstaniu warszawskim. Walczył w składzie Zgrupowania "Waligóry" Armii Krajowej. 
Po kapitulacji powstania trafił jako robotnik przymusowy w okolice Namysłowa, położonego wówczas w granicach III Rzeszy.
Następnie służył w ludowym Wojsku Polskim pracując jako telegrafista.

</doc>
<doc id="4203372" url="https://pl.wikipedia.org/wiki?curid=4203372" title="Soumeylou Boubèye Maïga">
Soumeylou Boubèye Maïga

Soumeylou Boubèye Maïga (ur. 8 czerwca 1954 w Gao, zm. 21 marca 2022 w Bamako) – malijski polityk, pełnił funkcje ministra spraw zagranicznych (od 5 kwietnia 2011 do zamachu stanu w marcu 2012) oraz ministra obrony (2013–2014). Stał na czele partii Sojusz dla Solidarności w Mali. W okresie od 31 grudnia 2017 do 18 kwietnia 2019 był premierem Mali.
18 kwietnia 2019 premier Soumeylou Boubèye Maïga złożył swoją dymisję prezydentowi Ibrahimowi Boubacarowi Keïcie, która została przyjęta.

</doc>
<doc id="4203399" url="https://pl.wikipedia.org/wiki?curid=4203399" title="Genival Saraiva de França">
Genival Saraiva de França

Genival Saraiva de França (ur. 3 kwietnia 1938 w Alcantil) – brazylijski duchowny katolicki, biskup Palmares w latach 2000-2014.
Życiorys.
święcenia kapłańskie przyjął 1 stycznia 1965 i został inkardynowany do diecezji Campina Grande. Był m.in. rektorem diecezjalnego seminarium (1965), proboszczem katedry i sekretarzem biskupim (1967) oraz koordynatorem duszpasterstwa diecezjalnego (1967-1970). W maju 1981 w związku z sediswakancją diecezji został jej wikariuszem kapitulnym. Funkcję tę pełnił do lipca tegoż roku.
Episkopat.
12 lipca 2000 został mianowany przez papieża Jana Pawła II biskupem diecezji Palmares. Sakry biskupiej udzielił 23 września tegoż roku bp Luís Gonzaga Fernandes.
19 marca 2014 przeszedł na emeryturę. Od 6 lipca 2016 do 20 maja 2017 pełnił funkcję administratora apostolskiego archidiecezji Paraíba.

</doc>
<doc id="4203402" url="https://pl.wikipedia.org/wiki?curid=4203402" title="MKOOpZ">
MKOOpZ



</doc>
<doc id="4203403" url="https://pl.wikipedia.org/wiki?curid=4203403" title="Rajd Monte Carlo 2018">
Rajd Monte Carlo 2018

Rajd Monte Carlo 2018 (86. Rallye Automobile de Monte-Carlo) – 86. Rajd Monte Carlo rozgrywany w Monaco od 25 do 28 stycznia 2018 roku. Była to pierwsza runda Rajdowych Mistrzostw Świata w roku 2018. Rajd został rozegrany na asfalcie i śniegu. Baza imprezy była zlokalizowana we Francji w miejscowości Gap. W rajdzie zawodnicy startowali między innymi w kategoriach WRC, WRC2 i WRC3. W porównaniu do ubiegłorocznego rajdu, w tym roku pięćdziesiąt procent trasy rajdu przebiegało nowymi drogami.
Rajd po raz piąty z rzędu wygrał obrońca tytuł mistrzowskiego Francuz Sébastien Ogier jadący Fordem Fiestą WRC, prowadząc od startu do mety, było to jego 41. zwycięstwo i 66. podium w 124 starcie w rajdowych mistrzostwach świata. Ogier w rajdzie tym wygrał cztery odcinki specjalne, co deje mu liczbę 505 odcinków wygranych od początku kariery w WRC. Drugie miejsce zajął Estończyk Ott Tänak, który debiutował za kierownicą Toyoty Yaris WRC, Tanak również wygrał cztery odcinki specjalne. Było to dla niego dwunaste podium w 80 starcie w mistrzostwach świata. Trzecie miejsce zajął drugi kierowca zespołu Toyota GAZOO Racing WRT Fin Jari-Matti Latvala, było to dla niego 61. podium WRC w karierze. 
Z zawodników startujących w mistrzowskiej klasie WRC zawodów nie ukończył Dani Sordo, który zajmował trzecie miejsce w klasyfikacji generalnej Rajdu Monte Carlo, Hiszpan wypadł z trasy na 9. odcinku specjalnym. 
Lista startowa.
Poniższa lista startowa spośród 68 załóg biorących udział w rajdzie, przedstawia tylko zawodników, startujących w mistrzowskich klasach: WRC, WRC2 i WRC3. 
Wyniki po 1 rundzie.
WRC
Kierowcy
Zespoły
WRC 2
Kierowcy
WRC 3
Kierowcy
WWW.
Oficjalna strona Rajdu Monte Carlo

</doc>
<doc id="4203409" url="https://pl.wikipedia.org/wiki?curid=4203409" title="Miernik syntetyczny">
Miernik syntetyczny

Miernik syntetyczny (czy też wskaźnik syntetyczny) – wynik łączenia innych wartości statystycznych, które są pomiarami różnych parametrów (metryk).
Przykłady.
Ocena gospodarcza.
Miernik syntetyczny pozwala dokonać podziału różnych jednostek gospodarczych na grupy. Np. dla oceny poziomu kondycji finansowej gmin można wykorzystać zmienne cząstkowe (m.in. wartość dochodów i wydatków) do zbudowania zmiennej syntetycznej, która przybiera wartości z przedziału (0,1). Im wartości bliższe jedności, tym analizowane jednostki będą się charakteryzowały wyższym poziomem rozwoju.
W odróżnieniu od wielomiernikowej analizy, miernik syntetyczny opiera się na dużej agregacji mierników empirycznych i ma charakter ogólny.
Miernik syntetyczny może też pomóc ocenić kondycję finansową przedsiębiorstwa.
Jakość usługi.
Istnieje metoda pomiaru jakości usług w hotelach. W jednym z badań autorzy agregują opinie turystów, mierzone w skali od 1 do 10. Miernik syntetyczny (wskaźnik) jakości usług w każdym hotelu jest obliczany za pomocą operatora agregującego.
Wydajność projektu.
W innej pracy badawczej zaproponowano wykorzystanie klasycznych parametrów EV, PV i AC do syntetycznego miernika wydajności projektu.

</doc>
<doc id="4203410" url="https://pl.wikipedia.org/wiki?curid=4203410" title="Benedito Aparecido dos Santos">
Benedito Aparecido dos Santos



</doc>
<doc id="4203413" url="https://pl.wikipedia.org/wiki?curid=4203413" title="Benedito Custódio Ferreira">
Benedito Custódio Ferreira



</doc>
<doc id="4203415" url="https://pl.wikipedia.org/wiki?curid=4203415" title="Benedito Leopoldo da Silva">
Benedito Leopoldo da Silva



</doc>
<doc id="4203417" url="https://pl.wikipedia.org/wiki?curid=4203417" title="Carlos Germán Mesa Ruiz">
Carlos Germán Mesa Ruiz

Carlos Germán Mesa Ruiz (ur. 4 września 1943 w Duitama) – kolumbijski duchowny rzymskokatolicki, w latach 2010–2019 biskup Socorro y San Gil.
Życiorys.
Święcenia kapłańskie przyjął 11 listopada 1967 i został inkardynowany do archidiecezji Tunja. Przez kilka lat służył w duszpasterstwie parafialnym, a następnie wyjechał do Rzymu na studia licencjackie z teologii moralnej. Po powrocie w 1976 został wykładowcą w diecezjalnym seminarium, zaś w 1998 otrzymał nominację na rektora tejże uczelni.
20 marca 2003 papież Jan Paweł II mianował go biskupem Arauca. Sakry biskupiej udzielił mu 26 kwietnia tegoż roku ówczesny nuncjusz apostolski w Kolumbii, abp Beniamino Stella.
Prekonizowany 2 lutego 2010 biskupem Socorro y San Gil, objął urząd 17 kwietnia tegoż roku.
12 grudnia 2019 przeszedł na emeryturę.

</doc>
<doc id="4203421" url="https://pl.wikipedia.org/wiki?curid=4203421" title="Baltazar (piłkarz)">
Baltazar (piłkarz)



</doc>
<doc id="4203426" url="https://pl.wikipedia.org/wiki?curid=4203426" title="Baltazar Maria de Morais Júnior">
Baltazar Maria de Morais Júnior



</doc>
<doc id="4203431" url="https://pl.wikipedia.org/wiki?curid=4203431" title="Aírton Ferreira da Silva">
Aírton Ferreira da Silva



</doc>
<doc id="4203434" url="https://pl.wikipedia.org/wiki?curid=4203434" title="Aílton Corrêa Arruda">
Aílton Corrêa Arruda



</doc>
<doc id="4203436" url="https://pl.wikipedia.org/wiki?curid=4203436" title="Oscar José Vélez Isaza">
Oscar José Vélez Isaza

Oscar José Vélez Isaza CMF (ur. 4 listopada 1954 w Pensilvania) – kolumbijski duchowny rzymskokatolicki, od 2003 biskup Valledupar.
Życiorys.
Wstąpił do nowicjatu klaretynów i w tymże zgromadzeniu 8 grudnia 1975 złożył śluby wieczyste, zaś cztery dni później przyjął święcenia kapłańskie. Po święceniach rozpoczął pracę w nowicjacie, zaś w 1978 został proboszczem w Medellín. W latach 1984-1995 pracował w klaretyńskich placówkach w Cali, a w latach 1992-1995 pełnił także urząd prowincjalnego ekonoma. W 1995 został wybrany przełożonym środkowokolumbijskiej prowincji klaretynów.
10 czerwca 2003 został mianowany przez papieża Jana Pawła II biskupem diecezji Valledupar. Sakry biskupiej udzielił mu 19 lipca 2003 abp Alberto Giraldo Jaramillo.

</doc>
<doc id="4203439" url="https://pl.wikipedia.org/wiki?curid=4203439" title="Avâtenio Antônio da Costa">
Avâtenio Antônio da Costa



</doc>
<doc id="4203441" url="https://pl.wikipedia.org/wiki?curid=4203441" title="Auréo Agostinho Arruda Malinverni">
Auréo Agostinho Arruda Malinverni



</doc>
<doc id="4203444" url="https://pl.wikipedia.org/wiki?curid=4203444" title="Wskaźnik syntetyczny">
Wskaźnik syntetyczny



</doc>
<doc id="4203445" url="https://pl.wikipedia.org/wiki?curid=4203445" title="Teofil Kozłowski">
Teofil Kozłowski

Teofil Kozłowski (ur. 1884 w Rosji, zm. 13 maja 1961 w Gorlicach) – mistrz malarski, st. CRR, radny miejski międzywojnia, prezes Zrzeszenia Rzemieślników i Kupców, współinicjator i przewodniczący komitetu budowy Domu Rzemiosła w Gorlicach, pierwszy burmistrz po wojnie z ramienia Polskiej Partii Socjalistycznej.
Ożenił się w 1903 roku w Bochni z Emilią Stefanik, której rodzicami byli: Franciszka Obcążka i Kacper Stefanik. Oprócz Emilii mieli dwie córki. Teofil i Emilia przyjechali po ślubie do Gorlic. Wynajęli dom na ulicy Blich i w 1904 roku urodził im się syn Jan, a cztery lata później w 1908 roku Emilian. W roku 1910 urodziła się ich pierwsza córka – Jadwiga. Był weteranem I wojny światowej. W 1920 urodził mu się syn Mieczysław i 6 lat później córka Irena. Przed II wojną światową pełnił również funkcję Honorowego cechmistrza Rzemiosła.
Teofil Kozłowski był radnym w pierwszej Radzie Miejskiej po II wojnie światowej oraz burmistrzem Gorlic od 24 maja 1945 – stanowisko to piastował 3 lata, gdyż nie zgodził się podpisać deklaracji, mającej połączyć partię PPS z PPR i utworzyć jedną partię PZPR. Z powodu braku akceptacji tej deklaracji został usunięty z partii PPS. 
Zmarł na chorobę serca w wieku 77 lat 13 maja 1961. Spoczywa w rodzinnym grobowcu na cmentarzu parafialnym w Gorlicach.

</doc>
<doc id="4203448" url="https://pl.wikipedia.org/wiki?curid=4203448" title="Benji">
Benji

Benji – wieś w Indiach, w stanie Uttarakhand. W 2011 roku liczyła 128 mieszkańców.

</doc>
<doc id="4203449" url="https://pl.wikipedia.org/wiki?curid=4203449" title="Przełom Zuzanki">
Przełom Zuzanki

Przełom Zuzanki – przełom epigenetyczny, wycięty przez niewielką rzekę Zuzanka w litym podłożu skalnym, znajdujący się w gminie Ziębice.
Na odcinku przełomu dolina bardzo się zwęża – jej dno ma zaledwie 15–20 m szerokości, co mocno kontrastuje z niemal 220 m szerokością na odcinku położonym bardziej na południowy wschód. Przełom Zuzanki, o długości 320 m, charakteryzuje się ponadto wysokimi (ok. 20 m), stromymi stokami. Jest to jeden z obiektów planowanego Geoparku Wzgórz Niemczańsko-Strzelińskich.
Położenie.
Przełom Zuzanki administracyjnie przynależy do położonej w województwie dolnośląskim gminy Ziębice. Pod względem regionalizacji fizycznogeograficznej obiekt znajduje się na obszarze makroregionu Wzgórz Niemczańsko-Strzelińskich. Stanowisko znajduje się kilkaset metrów na południe od ostatnich zabudowań w miejscowości Skalice, przy zielonym szlaku, biegnącym wcześniej przez Skalickie Skałki. Obiekt jest bardzo łatwo dostępny, bez jakichkolwiek zagrożeń dla odwiedzających osób.
Budowa geologiczna.
Przełom Zuzanki wykształcił się w starych (proterozoicznych) gnejsach sillimanitowych (tzw. gnejsy z Nowolesia). Są to bardzo odporne na erozję skały metamorficzne. Skały te w przeszłości przykryte były mało odpornymi skałami osadowymi.

</doc>
<doc id="4203462" url="https://pl.wikipedia.org/wiki?curid=4203462" title="Ryan McDonald (aktor)">
Ryan McDonald (aktor)

Ryan James McDonald (ur. 5 sierpnia 1984 w New Westminster) – kanadyjski aktor filmowy i telewizyjny.

</doc>
<doc id="4203463" url="https://pl.wikipedia.org/wiki?curid=4203463" title="Sultan Bathery">
Sultan Bathery

Sultan Bathery – miasto w Indiach, w stanie Kerala. W 2011 roku liczyło 23 333 mieszkańców. Zamieszkuje je duża społeczność chrześcijan.

</doc>
<doc id="4203468" url="https://pl.wikipedia.org/wiki?curid=4203468" title="Geraldo de Freitas Nascimento">
Geraldo de Freitas Nascimento



</doc>
<doc id="4203470" url="https://pl.wikipedia.org/wiki?curid=4203470" title="Francisco Jezuíno Avanzi">
Francisco Jezuíno Avanzi



</doc>
<doc id="4203472" url="https://pl.wikipedia.org/wiki?curid=4203472" title="Axel Rodrigues de Arruda">
Axel Rodrigues de Arruda



</doc>
<doc id="4203474" url="https://pl.wikipedia.org/wiki?curid=4203474" title="Áttila de Carvalho">
Áttila de Carvalho



</doc>
<doc id="4203480" url="https://pl.wikipedia.org/wiki?curid=4203480" title="Alexandre da Silva Mariano">
Alexandre da Silva Mariano



</doc>
<doc id="4203483" url="https://pl.wikipedia.org/wiki?curid=4203483" title="João Justino Amaral dos Santos">
João Justino Amaral dos Santos



</doc>
<doc id="4203485" url="https://pl.wikipedia.org/wiki?curid=4203485" title="Luiz Bartholomeu de Souza Silva Filho">
Luiz Bartholomeu de Souza Silva Filho



</doc>
<doc id="4203488" url="https://pl.wikipedia.org/wiki?curid=4203488" title="Barthô">
Barthô



</doc>
<doc id="4203490" url="https://pl.wikipedia.org/wiki?curid=4203490" title="Placówka Straży Celnej „Lublinice”">
Placówka Straży Celnej „Lublinice”



</doc>
<doc id="4203504" url="https://pl.wikipedia.org/wiki?curid=4203504" title="Power (singel Little Mix)">
Power (singel Little Mix)

Power – piosenka brytyjskiej grupy Little Mix pochodząca z ich czwartego, studyjnego albumu, "Glory Days", wydanego w 2016 roku. Oficjalny remix utworu został wydany 26 maja 2017 roku wraz z gościnnym udziałem rapera gatunku grime, Stormzy'ego, jako czwarty singiel z krążka. Odnosząc się do słów, piosenka opowiada o wzmocnieniu kobiecości, oraz o tym, że kobiety mogą być tak samo silne, jak i mężczyźni. Singiel został notowany najwyżej na miejscu szóstym na liście UK Singles Chart, jako jedenasty singiel grupy znajdujący się w Top 10 tejże listy. Remix znajduje się też na reedycji ich albumu, "Glory Days: The Platinum Edition". "Power" w 2018 roku zostało piosenką przewodnią wydarzenia Royal Rumble, federacji WWE.
Teledysk.
Klip video do "Power" został wydany 9 czerwca 2017 roku na oficjalny kanał VEVO grupy. Był on nagrany na początku kwietnia 2017 roku w Los Angeles, jeszcze podczas bycia aktem supportującym amerykańską piosenkarkę, Arianę Grande, podczas jej drugiej, światowej trasy koncertowej.
Pojawiają się w nim członkinie grupy w różnych miejscach, tak samo jak i wokal gościnny:
Pod koniec klipu, cała grupa pojawia się ze swoimi matkami na tle transparentów dotyczących feminizmu.

</doc>
<doc id="4203506" url="https://pl.wikipedia.org/wiki?curid=4203506" title="CIEC">
CIEC



</doc>
<doc id="4203508" url="https://pl.wikipedia.org/wiki?curid=4203508" title="Oni (książka Teresy Torańskiej)">
Oni (książka Teresy Torańskiej)

Oni – książka, zawierająca zbiór wywiadów przeprowadzonych w latach 1980–1984 przez Teresę Torańską z komunistycznymi dygnitarzami okresu Polski Ludowej, sprawującymi władzę w latach 40. i 50. XX wieku.
Przetłumaczono ją na kilkanaście języków. Znajduje się wśród lektur dla studentów nauk społecznych i politycznych uczelni w kilku krajach.
Wydania.
Książka została wydana po raz pierwszy w 1985 r. (Copyright 1984) w tzw. drugim obiegu przez Wydawnictwo Przedświt. Słowo wstępne do książki, pt. "W oczach komunistów", pod pseudonimem Jan Bujnowski, napisała Krystyna Kersten. W tym samym roku w Londynie wydawnictwo Aneks opublikowało wydanie emigracyjne, przygotowane przez Ninę Smolar, w którym rozszyfrowano pseudonimy i dodano indeks nazwisk. Edycja ta stała się podstawą wydań zagranicznych.
W latach 1985-1988 ukazało się wiele kolejnych wydań podziemnych, opublikowanych m.in. przez Krakowskie Towarzystwo Wydawnicze, Wydawnictwo Myśl, Oficynę Wydawniczą Gdańsk.
W oficjalnym obiegu ukazała się w 1989 r. nakładem Agencji Omnipress. Wydanie to miało inną kolejność wywiadów i nowy wstęp prof. Kersten pt. "Kłopoty ze świadkami historii". Jako że istniał jeszcze Główny Urząd Kontroli Prasy, Publikacji i Widowisk, ocenzurowany został wywiad ze Stefanem Staszewskim, gdzie w dziesięciu miejscach tekstu oznaczono interwencję cenzury. Rok później, w drugim krajowym wydaniu, układ został zachowany, ale na końcu książki dodano wszystkie fragmenty wycięte przez cenzurę.
W wydaniu z 1997 r., opublikowanym nakładem Świata Książki, dodano następne dwa wywiady: z Celiną Budzyńską i Leonem Kasmanem. Książka została bogato zilustrowana zdjęciami, otrzymanymi od rodzin działaczy okresu PRL.
Geneza książki.
Pierwszym rozmówcą autorki był Wiktor Kłosiewicz, którego numer, jako jedynego, znalazła w warszawskiej książce telefonicznej. Następnie dziennikarz Wojciech Giełżyński przekazał Torańskiej numer telefonu Leona Chajna. Potem rozmówcy kontaktowali autorkę z kolejnymi interlokutorami.
Pierwsze wywiady Teresa Torańska przeprowadziła w okresie legalnego istnienia NSZZ „Solidarność” (1981): rozmowy z Wiktorem Kłosiewiczem, Edwardem Ochabem i Jerzym Morawskim (nie ukazał się w książce) opublikowane zostały jesienią 1981 w tygodniku „Polityka”, rozmowa z Leonem Chajnem ukazała się w miesięczniku „Kontrasty”. Pozostałe rozmowy zostały przeprowadzone podczas stanu wojennego.
Na rozmowy z Torańską nie zgodzili się Stanisław Radkiewicz i Zenon Kliszko. Mimo spotkania nie doszło do wywiadu z Mieczysławem Moczarem. Autorka z kolei nie zdecydowała się na rozmowę z Władysławem Gomułką.
Autorka skoncentrowała się na okresie do 1956, wobec czego część materiałów z wywiadów przeprowadzanych w tym czasie, a dotyczących okresu późniejszego, ukazało się w książce "Aneks", wydanej już po śmierci autorki, w 2015 r. Jej rozmówcami byli kolejni działacze okresu PRL: Jerzy Morawski, Artur Starewicz i Walenty Titkow oraz osoby niebędące prominentnymi członkami establishmentu: Artur Hajnicz, Jerzy Pomianowski i Samuel Sandler.
Kontynuacje.
Po sukcesie książki "Oni" Teresa Torańska wydała kilka kolejnych zbiorów rozmów z ważnymi osobami życia publicznego:
Nagrody.
Książka została nagrodzona Nagrodą Solidarności Pracowników Wydawnictw za najlepszą książkę polskiego autora wydaną w obiegu nieoficjalnym w 1986 oraz Nagrodą Polskiego PEN Clubu im. Ksawerego Pruszyńskiego w 1999.

</doc>
<doc id="4203511" url="https://pl.wikipedia.org/wiki?curid=4203511" title="Czarnokurz">
Czarnokurz

Czarnokurz – północna część Mosiny, położona po zachodniej stronie linii kolejowej Poznań - Wrocław.

</doc>
<doc id="4203515" url="https://pl.wikipedia.org/wiki?curid=4203515" title="Placówka Straży Celnej „Karf”">
Placówka Straży Celnej „Karf”



</doc>
<doc id="4203519" url="https://pl.wikipedia.org/wiki?curid=4203519" title="Klasztor Sióstr Sacré Coeur w Pobiedziskach (Polskiej Wsi)">
Klasztor Sióstr Sacré Coeur w Pobiedziskach (Polskiej Wsi)



</doc>
<doc id="4203522" url="https://pl.wikipedia.org/wiki?curid=4203522" title="Puchar Polski w Koszykówce Mężczyzn 2017/2018">
Puchar Polski w Koszykówce Mężczyzn 2017/2018

Puchar Polski w Koszykówce Mężczyzn 2017/2018 – 54. turniej Pucharu Polski w koszykówce mężczyzn w historii, który wyłonił zdobywcę Pucharu Polski w sezonie 2017/2018.
Zdobywcą Pucharu Polski został Polski Cukier Toruń, który w finale pokonał Stelmet Enea BC Zielona Góra 88:80. Najbardziej wartościowym zawodnikiem (MVP) został wybrany Karol Gruszecki.
System rozgrywek.
Rozgrywki odbędą się w systemie Final Eight. Udział w turnieju zapewniony miał gospodarz turnieju (2 stycznia 2018 roku w tej roli wybrano Legię Warszawa). Pozostałe 7 miejsc przypadło klubom zajmującym najwyższe miejsca w tabeli Polskiej Ligi Koszykówki w sezonie 2017/2018 na dzień 7 stycznia 2016 roku.
Drabinka turniejowa.
Losowanie drabinki turniejowej odbyło się 11 stycznia 2018 roku w stołecznym ratuszu. Legia i trzy najlepsze zespoły w tabeli (Anwil, Polski Cukier i MKS) były rozstawione i nie mogły się ze sobą spotkać w ćwierćfinałach..
Konkurs wsadów.
17 lutego pomiędzy półfinałami Pucharu Polski w Warszawie odbył się Konkurs wsadów, zorganizowany po czterech latach przerwy i po raz pierwszy nie podczas meczu gwiazd. W eliminacjach wzięło udział sześciu zawodników grających w PLK, każdy miał po dwie próby które oceniało czterech sędziów. Do finału awansowało 3 zawodników z najlepszymi rezultatami. Konkurs wygrał zawodnik Ryan Harrow, pokonując w dodatkowej próbie Chavaughna Lewisa.

</doc>
<doc id="4203524" url="https://pl.wikipedia.org/wiki?curid=4203524" title="Karolewo (Mosina)">
Karolewo (Mosina)

Karolewo – południowo-wschodnia część Mosiny, położona na wschód od linii kolejowej Poznań – Wrocław.
Karolewo jest osiedlem domów jednorodzinnych, patronami ulic są polscy poeci.

</doc>
<doc id="4203525" url="https://pl.wikipedia.org/wiki?curid=4203525" title="Kościół Narodzenia Najświętszej Maryi Panny w Psarach">
Kościół Narodzenia Najświętszej Maryi Panny w Psarach

Kościół Narodzenia Najświętszej Maryi Panny – rzymskokatolicki kościół filialny w Psarach, powiat oławski, województwo dolnośląskie. Świątynia należy do parafii św. Jakuba Apostoła w Małujowicach w dekanacie Brzeg południe, archidiecezji wrocławskiej. Dnia 20 października 1964 roku, pod numerem A/1294/1160 kościół został wpisany do rejestru zabytków województwa dolnośląskiego.
Historia kościoła.
Kościół w stylu klasyczystycznym, wybudowany został w latach 1695-1713.

</doc>
<doc id="4203541" url="https://pl.wikipedia.org/wiki?curid=4203541" title="Budzyń (Mosina)">
Budzyń (Mosina)

Budzyń – zachodnia część Mosiny, położona po zachodniej stronie linii kolejowej Poznań - Wrocław.
Budzyń dawniej był samodzielną wsią. W otoczeniu niewielkiego parku (2,7 ha), znajduje się zbudowany ok. 1870 dwór nawiązujący stylem do architektury francuskiej modnej w XIX w. w Wielkopolsce. W parku kilka pomnikowych drzew m.in. dęby o obwodzie 360 i 380 cm, lipa o obwodzie 420 cm, jesion o obwodzie 380 cm.

</doc>
<doc id="4203545" url="https://pl.wikipedia.org/wiki?curid=4203545" title="Francisco Antonio Nieto Súa">
Francisco Antonio Nieto Súa

Francisco Antonio Nieto Súa (ur. 17 września 1948 w Panqueba) – kolumbijski duchowny rzymskokatolicki, od 2015 biskup Engativá.
Życiorys.
Święcenia kapłańskie przyjął 30 listopada 1973 i został inkardynowany do archidiecezji Bogoty. Przez kilka lat pracował jako duszpasterz parafialny. W latach 1980-1983 studiował w Rzymie, zaś po powrocie do kraju został wykładowcą bogotańskiego seminarium duchownego. W 1995 objął probostwo w stołecznej parafii św. Józefa Kalasancjusza, zaś w 2000 otrzymał nominację na wikariusza biskupiego dla rejonu "Espíritu Santo".
22 października 2008 został mianowany biskupem pomocniczym Bogoty ze stolicą tytularną "Teglata in Numidia". Sakry biskupiej udzielił mu 17 listopada 2008 kard. Pedro Rubiano Sáenz.
2 lutego 2011 otrzymał nominację na biskupa San José del Guaviare, zaś 26 czerwca 2015 został mianowany biskupem diecezji Engativá.

</doc>
<doc id="4203548" url="https://pl.wikipedia.org/wiki?curid=4203548" title="Ulica Repecka w Tarnowskich Górach">
Ulica Repecka w Tarnowskich Górach

Ulica Repecka w Tarnowskich Górach – jedna z głównych ulic miasta Tarnowskie Góry. Łączy dzielnice Repty Śląskie i Stare Tarnowice, jest drogą powiatową klasy Z nr 3306S powiatu tarnogórskiego.
Przebieg.
Ulica Repecka rozpoczyna się na skrzyżowaniu typu „T” z inną tarnogórską drogą powiatową – ulicą Kardynała Stefana Wyszyńskiego. Po około 200 metrach krzyżuje się z ulicą Mieczysława Niedziałkowskiego, a następnie biegnie w kierunku południowym, wspinając się na wzniesienie, na którym położone są Repty Śląskie. Na szczycie tego wzniesienia mija staw Cegielnię, następnie biegnie skrajem wpisanego 30 grudnia 1966 do rejestru zabytków (nr A/660/66) parku krajobrazowego (dawnego zwierzyńca) oraz mija parking Sztolni Czarnego Pstrąga, na miejscu którego niegdyś znajdował się wybudowany ok. 1840 roku przez Karola Łazarza Henckla von Donnersmarcka zameczek myśliwski (niem. "Jagdschloss"). Ulica kończy się na skrzyżowaniu (również typu „T”) z kolejną drogą powiatową – ulicą Wincentego Witosa.
Historia.
Droga łącząca dwie najstarsze wsie ziemi tarnogórskiej – Repty oraz Tarnowice – istnieć musiała od zarania dziejów obu miejscowości. Pierwsza historyczna wzmianka na temat Rept pochodzi z 12 sierpnia 1201 roku (bulla papieża Innocentego III), natomiast pierwsza wzmianka na temat Tarnowic – z 25 kwietnia 1251 roku (kwestionowana przez historyków) lub 13 kwietnia 1338 roku.
Współczesna ulica Repecka pojawia się na mapach z końca XIX wieku, m.in. na pruskiej mapie ("Meßtischblatt") z 1882 roku czy na mapie zalegania złóż kruszcowych w rejonie Tarnowskich Gór z roku 1884.
Budynki.
Przy ulicy Repeckiej znajdują się przede wszystkim prywatne budynki mieszkalne; część z nich została wpisana do Gminnej Ewidencji Zabytków Miasta Tarnowskie Góry:
Ponadto obok domu przy ulicy Repeckiej 63 stoi krzyż kamienny z połowy XIX wieku na postumencie, natomiast przy skrzyżowaniu ulicy Repeckiej z ulicą Mieczysława Niedziałkowskiego zlokalizowana jest kapliczka z II połowy XIX wieku z figurką św. Jana Nepomucena w środku.
Komunikacja.
Ulica Repecka stanowi najkrótsze połączenie Starych Tarnowic z Reptami Śląskimi oraz z drogą krajową nr 78 prowadzącą do Zabrza i Gliwic. Jest głównie wykorzystywana przez mieszkańców wspomnianych dzielnic, a ponadto prowadzi do wpisanej na listę światowego dziedzictwa UNESCO Sztolni Czarnego Pstrąga oraz zabytkowego parku repeckiego, obsługuje więc również ruch turystyczny.
Ulicą Repecką nie została poprowadzona komunikacja zbiorowa.
Mieszkalnictwo.
Według danych Urzędu Stanu Cywilnego na dzień 31 grudnia 2022 roku przy ulicy Repeckiej zameldowanych na pobyt stały było 235 osób.

</doc>
<doc id="4203551" url="https://pl.wikipedia.org/wiki?curid=4203551" title="Juan Vicente Córdoba Villota">
Juan Vicente Córdoba Villota

Juan Vicente Córdoba Villota SJ (ur. 23 lipca 1951 w Quito) – ekwadorski duchowny rzymskokatolicki działający w Kolumbii, od 2012 biskup Fontibón.
Życiorys.
W 1969 wstąpił do Towarzystwa Jezusowego i w tymże zgromadzeniu złożył śluby zakonne 2 lutego 1988. Święcenia kapłańskie otrzymał 19 października 1979. Pracował początkowo jako wykładowca w jezuickim junioracie i wydziale filozoficznym, a następnie powierzano mu funkcje prowincjalnego dyrektora ds. duszpasterstwa powołań (1990-1994) oraz rektora kolegium jezuickiego w Bucaramanga (1994-2000). W latach 2000-2001 kierował kolumbijską organizacją zajmującą się edukacją katolicką, zaś w latach 2001-2004 był wykładowcą na katolickim uniwersytecie w Bogocie.
30 czerwca 2004 został mianowany biskupem pomocniczym Bucaramangi ze stolicą tytularną "Ausuccura". Sakry biskupiej udzielił mu 28 sierpnia 2004 ówczesny nuncjusz apostolski w Kolumbii, abp Beniamino Stella.
25 listopada 2011 ogłoszono jego nominację na biskupa Fontibón. Ingres odbył się 11 lutego 2012.

</doc>
<doc id="4203552" url="https://pl.wikipedia.org/wiki?curid=4203552" title="Leszek Chróst">
Leszek Chróst

Leszek Chróst, pseudonim „Sikorski”, „Jan Ski”, „Tramp” (ur. 21 października 1932 w Lesznie) – polski urzędnik, wicedyrektor departamentu w Ministerstwie Przemysłu Maszyn Ciężkich i Rolniczych w okresie PRL. W 1980 skazany na karę śmierci za szpiegostwo na rzecz CIA, a następnie oddany w ręce amerykańskich służb specjalnych w zamian za Mariana Zacharskiego.
Życiorys.
Od 1954 studiował w Szkole Głównej Służby Zagranicznej, przez większość kariery zawodowej pracował w Centrali Handlu Zagranicznego Metalexport. W latach 1961-1965 był pracownikiem Biura Delegata Polskich Central Handlu Zagranicznego w Bangkoku, w latach 1973-1977 kierował delegaturą Metalexportu w Finlandii, następnie był wicedyrektorem departamentu w Ministerstwie Przemysłu Maszyn Ciężkich i Rolniczych.
Leszka Chrósta zwerbowano do współpracy z CIA w 1964, w czasie jego pobytu w Tajlandii. Po podpisaniu zobowiązania przeszkolony został przez amerykańskie służby specjalne. Po powrocie do Polski utrzymywał z Centralną Agencją Wywiadowczą kontakt m.in. poprzez nadawane drogą radiową specjalne, zaszyfrowane depesze, system martwych skrzynek oraz osobiste spotkania z oficerami wywiadu podczas wyjazdów poza granice PRL.
W 1979 został rozpracowany i 22 czerwca 1979 zatrzymany przez Służbę Bezpieczeństwa. W 1980 został w I instancji skazany na karę 25 lat pozbawienia wolności, a w II instancji wyrokiem Izby Wojskowej Sądu Najwyższego na karę śmierci. W styczniu 1981 został ułaskawiony, w ten sposób, że karę śmierci zamieniono mu na karę 25 lat pozbawienia wolności. 11 czerwca 1985 Leszka Chrósta oddano w ręce Amerykanów w ramach wymiany szpiegów na moście Glienicke w Berlinie (m.in. razem z Bogdanem Walewskim, strona amerykańska wydała m.in. Mariana Zacharskiego). Następnie zamieszkał w USA, pracował w organizacji charytatywnej United Way of America w Baltimore w stanie Maryland.

</doc>
<doc id="4203562" url="https://pl.wikipedia.org/wiki?curid=4203562" title="Leon Petrosyan">
Leon Petrosyan



</doc>
<doc id="4203564" url="https://pl.wikipedia.org/wiki?curid=4203564" title="Franz Beckmann">
Franz Beckmann

Franz Beckmann (ur. 10 kwietnia 1810 w , zm. 27 sierpnia 1868 tamże) – niemiecki teolog katolicki i historyk, profesor w Królewskim Liceum Hosianum w Braniewie.
Życiorys.
Franz Beckmann urodził się 10 kwietnia 1810 roku w Schönholthausen w Westfalii. Wykształcenie zdobywał najpierw w progimnazjum w Attendorn (od 1825) oraz w gimnazjach w Arnsbergu (1827–1829) i Recklinghausen (1829–1830). W latach 1831–1836 studiował na Uniwersytecie w Bonn filologię, filozofię i historię. W następnych latach kontynuował studia w Berlinie, gdzie 4 kwietnia 1844 roku doktoryzował się, uzyskując stopień doktora filozofii. Do roku 1850 pracował jako nauczyciel domowy. Następnie złożył egzamin państwowy "pro facultate docendi" i rozpoczął od Wielkanocy 1850 roku okres próbny w gimnazjum w Münster. Już 11 września 1850 roku został powołany do Królewskiego Lyceum Hosianum w Braniewie w Prusach Wschodnich. Jeszcze 3 grudnia 1850 uzyskał na tej uczelni habilitację, wykładając jako privatdozent. Wykładał najpierw historię, następnie literaturę. 28 grudnia 1852 został mianowany profesorem nadzwyczajnym, a 13 czerwca 1855 roku profesorem zwyczajnym (po przejęciu w 1854 wykładów z filologii klasycznej po zmarłym prof. Carlu Biesterze). Każdego roku w czasie ferii jesiennych odbywał podróż do swojej miejscowości rodzinnej, skąd w roku 1868 nie dane mu było powrócić, gdzie zmarł i gdzie został pochowany. 
W roku 1856 wraz z Andreasem Thielem, Antonem Pohlmannem, Carlem Peterem Woelkym, Josephem Benderem i Johannem Saage był jednym z członków założycieli Warmińskiego Towarzystwa Historycznego ("Historischer Verein für Ermland").

</doc>
<doc id="4203569" url="https://pl.wikipedia.org/wiki?curid=4203569" title="Kurt Hager">
Kurt Hager

Kurt Leonhard Hager (ur. 24 lipca 1912 w Bietigheim, zm. 18 września 1998 w Berlinie) – wschodnioniemiecki filozof, funkcjonariusz partyjny SED, uważany za jej głównego ideologa, ortodoksyjny stalinista.
Życiorys.
Urodził się w rodzinie kelnera i sprzątaczki. Ukończył szkoły podstawową i średnią w Stuttgarcie (1920-1931). Pracował jako stażysta w radzieckiej spółce handlu produktami naftowymi „Derop” ("Deutsche Vertriebs-Gesellschaft für Russische Ölprodukte A. G.") w Stuttgarcie. Był członkiem Chrześcijańskiego Związku Młodych Mężczyzn ("Christlicher Verein Junger Menschen") i Socjalistycznej Ligi Studentów ("Sozialistischen Schülerbundes"). Pracował jako dziennikarz i wstąpił do KPD (1930) oraz do Czerwonego Związku Bojowników Frontowych ("Roter Frontkämpferbund") (1932). W lutym 1933 zakłócił pierwsze przemówienie Hitlera w radiu (Stuttgarter Kabelattentat), za co został 1 marca 1933 aresztowany i wysłany do obozu koncentracyjnego w Heuberg. Po krótkim uwięzieniu wyemigrował w 1934. Przebywał w Szwajcarii (Bazylea). Był kurierem Komunistycznego Związku Młodzieży Niemiec ("Kommunistischen Jugendverband Deutschlands" – KJVD) do Szwajcarii, Czechosłowacji i Francji (1934-1935). Przebywał dla KJVD w Berlinie i w Płn. Niemczech (1935-1936). Uwięziony w Szwajcarii (1936); następnie pracował dla KJVD i KPD na granicy francusko-szwajcarskiej. Przebywał w Paryżu (1936). W latach 1937-1939 brał udział w hiszpańskiej wojnie domowej jako dziennikarz m.in. w Walencji; pracował też dla niemieckiej sekcji Radia Madryt. W 1939 został internowany we Francji (obozy w Argelés, Gurs), a następnie wyemigrował do Wielkiej Brytanii. Wspierany przez czeski fundusz powierniczy uchodźców ("Czech Refugee Trust Fund"). Był aktywny w KPD, używając pseudonimu "Felix Albin" (1939-1940), następnie ponownie internowany jako niebezpieczny obcokrajowiec, najpierw w Huyton koło Liverpoolu (1940-1941), a później na Wyspie Man. Pracował w lesie (1941-1946), od 1943 spawacz i dziennikarz. Następnie był w Londynie członkiem zarządu Ruchu Wolne Niemcy ("Freien Deutschen Bewegung") i pracował dla organu Wolnej Młodzieży Niemieckiej ("Freie Deutsche Jugend"), „Freie Tribüne” w Londynie; jako współpracownik, od czerwca 1945 jako red. naczelny. W latach 1944-1946 kier. politycznym KPD w Wielkiej Brytanii.
Okres w Radzieckiej Strefie Okupacyjnej/Niemieckiej Republice Demokratycznej.
W lipcu 1946 powrócił do Berlina. Wstąpił do SED, gdzie był szefem szkolenia partyjnego i zastępcą red. naczelnego „Vorwärts” (1947-1948); Hager publikował swoje teksty pod pseudonimem „XYZ”. W 1948 ukończył kurs lektorów w Wyższej Szkole Partyjnej ("Parteihochschule") w Kleinmachnow, po ukończeniu którego otrzymał w 1949 tytuł profesora filozofii (materializmu dialektycznego i historycznego) na Uniwersytecie Humboldta w Berlinie.
W 1950 rozpoczął karierę w strukturze SED, m.in. został zastępcą członka Komitetu Centralnego SED, od 1952 kierownikiem Wydziału Nauki KC SED, w 1954 został członkiem KC, w 1955 sekretarzem KC SED, w której to roli był odpowiedzialny za naukę, edukację i kulturę. W 1959 został zastępcą, w 1963 członkiem Biura Politycznego KC SED i kier. Komisji Ideologicznej Biura Politycznego, w 1958 deputowanym Izby Ludowej, w 1967 przewodniczącym Komitetu Edukacji Ludowej ("Volksbildungsausschuss"). W latach 1976-1989 był członkiem Rady Państwa NRD i w latach 1979-1989 członkiem Rady Obrony Narodowej. W Biurze Politycznym SED Hager uważany był za głównego ideologa i głównego funkcjonariusza zajmującego się kulturą. W tej roli był np. odpowiedzialny za zakaz pojawiania się w NRD przez Udo Lindenberga. Wielokrotnie Hager zaprzeczał istnieniu zjednoczonego niemieckiego narodu kulturowego i wspólnej niemieckiej historii. Nie akceptował pierestrojki Gorbaczowa. Z racji sprawowanych funkcji był „skoszarowany” w partyjno-rządowym osiedlu kierownictwa NRD - Osiedlu Leśnym pod Bernau.
W listopadzie 1989 Hager zrezygnował ze stanowiska zaś w styczniu 1990 został wyrzucony z SED-PDS. W 1995 wstąpił do Niemieckiej Partii Komunistycznej. W 1995 Hager został oskarżony w procesie członków Biura Politycznego o strzelanie do własnych obywateli chcących przekroczyć nielegalnie granicę z Berlinem Zachodnim i niemiecko-niemiecką. Jednak rok później postępowanie te zostało zawieszone z powodu złego stanu zdrowia wielu z oskarżonych. Kurt Hager zmarł w 1998. Jego grób znajduje się na cmentarzu centralnym Friedrichsfelde.

</doc>
<doc id="4203571" url="https://pl.wikipedia.org/wiki?curid=4203571" title="Carlos Alberto Correa Martínez">
Carlos Alberto Correa Martínez

Carlos Alberto Correa Martínez (ur. 17 lipca 1968 w Medellin) – kolumbijski duchowny rzymskokatolicki, od 2014 wikariusz apostolski Guapi.
Życiorys.
Święcenia kapłańskie otrzymał 27 listopada 1993 i został inkardynowany do diecezji Sonsón-Rionegro. Należy do misyjnego Stowarzyszenia Kapłańskiego św. Pawła. Przez kilka lat pracował jako misjonarz na terenie Ekwadoru i Kolumbii. W 2005 został koordynatorem w Stowarzyszeniu Kapłańskim, a w latach 2007-2013 był jego przełożonym.
3 grudnia 2013 został mianowany wikariuszem apostolskim Guapi oraz biskupem tytularnym "Severiany". Sakry biskupiej udzielił mu 15 lutego 2014 abp Ettore Balestrero.

</doc>
<doc id="4203575" url="https://pl.wikipedia.org/wiki?curid=4203575" title="Dobromir Sośnierz">
Dobromir Sośnierz

Dobromir Andrzej Sośnierz (ur. 18 października 1976 w Katowicach) – polski polityk i przedsiębiorca, z wykształcenia teolog, w latach 2018–2019 poseł do Parlamentu Europejskiego VIII kadencji, od 2019 poseł na Sejm IX kadencji, w latach 2019–2022 wiceprezes partii KORWiN.
Życiorys.
Wykształcenie i działalność zawodowa.
Urodził się 18 października 1976 w Katowicach. W rodzinnym mieście uczęszczał do szkoły podstawowej oraz do VII Liceum Ogólnokształcącego im. Harcerzy Obrońców Katowic. Studiował na Uniwersytecie Śląskim w Katowicach – początkowo na Wydziale Prawa i Administracji, później ukończył studia zaoczne na Wydziale Teologicznym tej uczelni. Napisał pracę magisterską zatytułowaną "Wola Boża jako źródło moralności, czyli podstawowe argumenty pozytywizmu teonomicznego". Pracował jako informatyk, między innymi w przedsiębiorstwie archeologicznym, prowadził własne przedsiębiorstwo kolportujące prasę, pod firmą „Ą Dobromir Sośnierz”.
Działalność polityczna.
Na początku lat 90. związał się z Unią Polityki Realnej, której członkiem był od 1994 do drugiej połowy następnej dekady. Z listy tej partii kandydował do Sejmiku Województwa Śląskiego w 2002. Jako kandydat UPR ubiegał się o stanowisko prezydenta Katowic w wyborach samorządowych w 2006, uzyskując 1463 głosy (1,51%) i zajmując piąte miejsce wśród dziewięciu kandydatów, równocześnie kandydując do rady miasta. W 2005 startował do Sejmu RP z listy Platformy Janusza Korwin-Mikke. W wyborach parlamentarnych w 2007 kandydował do Senatu RP jako bezpartyjny z ramienia UPR w okręgu rybnickim. Zajął ostatnie, szóste miejsce, zdobywając 18 230 głosów (6%). Przez dwie kadencje był radnym jednostki pomocniczej Ligota-Panewniki w Katowicach.
Brał udział w przeszło 50 odcinkach programu telewizyjnego "Młodzież kontra... czyli pod ostrzałem" nadawanego ze studia TVP Kraków.
W wyborach do Parlamentu Europejskiego w 2014 bezskutecznie kandydował z czwartego miejsca na liście Kongresu Nowej Prawicy w okręgu śląskim. Uzyskał 1165 głosów, co stanowiło w ramach listy drugi wynik, za liderem KNP Januszem Korwin-Mikkem. Później przystąpił do partii KORWiN. W marcu 2018, w związku z oficjalną rezygnacją z mandatu przez Janusza Korwin-Mikkego, objął mandat posła do Parlamentu Europejskiego VIII kadencji.
W kwietniu 2019 znalazł się na 10. miejscu listy Konfederacji KORWiN Braun Liroy Narodowcy w wyborach do Parlamentu Europejskiego w okręgu nr 11 obejmującym województwo śląskie; komitet ten nie przekroczył progu wyborczego. W wyborach krajowych w październiku tegoż roku został natomiast wybrany do Sejmu IX kadencji w okręgu katowickim z ramienia Konfederacji Wolność i Niepodległość, otrzymując 22 191 głosów&lt;ref name="wybory.gov.pl/sejmsenat2019"&gt;&lt;/ref&gt;. W listopadzie 2019 wybrany na jednego z wiceprezesów partii KORWiN. W marcu 2022 opuścił partię KORWiN wraz z Arturem Dziamborem i Jakubem Kuleszą. W tym samym roku został jednym z liderów partii Wolnościowcy. W lutym 2023 ogłosił swoje wystąpienie z Konfederacji i współtworzenie koła poselskiego Wolnościowców.
Życie prywatne.
Jest synem Danuty oraz Andrzeja Sośnierza, lekarza i polityka, ma dwoje rodzeństwa. Był żonaty z Joanną, z którą ma dwie córki: Milenę i Jokastę. Małżeństwo zakończyło się rozwodem. Deklaruje się jako abstynent.

</doc>
<doc id="4203579" url="https://pl.wikipedia.org/wiki?curid=4203579" title="Louis-César-Constantin de Rohan-Guéménée-Montbazon">
Louis-César-Constantin de Rohan-Guéménée-Montbazon

Louis-César-Constantin de Rohan-Guémenée-Montbazon (ur. 24 marca 1697 w Paryżu, zm. 11 marca 1779 tamże) – francuski duchowny katolicki, biskup Strasburga, kardynał, stryj Louisa-René-Édouarda de Rohan-Guéménée.
Życiorys.
Pochodził z arystokratycznego rodu Rohan. W 1714 wstąpił do floty wojennej Zakonu Rycerzy Świętego Jana. W 1723 zakończył służbę w stopniu kapitana.
23 września 1756 został wybrany biskupem Strasburga, którym pozostał już do śmierci. 16 marca 1757 w Paryżu przyjął sakrę z rąk kardynała Frédérica-Jérôme'a de la Rochefoucaulda de Roye (współkonsekratorami byli biskupi Louis-Sextius de Jarente de la Bruyère i François de Brunes de Montlouet). 23 listopada 1761 Klemens XIII wyniósł go do godności kardynalskiej. Nie brał udziału w Konklawe 1769 (wybierającym Klemensa XIV) ani 1774–1775 (wybierającym Piusa VI).

</doc>
<doc id="4203582" url="https://pl.wikipedia.org/wiki?curid=4203582" title="Louis-César-Constantine de Rohan-Guéménée">
Louis-César-Constantine de Rohan-Guéménée



</doc>
<doc id="4203583" url="https://pl.wikipedia.org/wiki?curid=4203583" title="Krishna Kumari">
Krishna Kumari

Krishna Kumari (ur. 6 marca 1933 w Naihali, zm. 24 stycznia 2018 w Bengaluru) – indyjska aktorka filmowa. Aktorka kina Telugu. Wystąpiła w 150 filmach.
Życie prywatne.
Krishna Kumari urodziła się 6 marca 1933 w Naihali w bengalu zachodnim, ma starszą siostrę aktorkę Sowkar Janaki. Wyszła za Ajaya Mohana Khaitana redaktora "Indian Express", założyciela magazynu "Screen" i Biznesmena. Miała zdiagnozowanego raka, w marcu 2017 przechodziła chemioterapię. Zmarła 24 stycznia 2018 w swoim domu w Bengaluru w stanie Karnataka.

</doc>
<doc id="4203584" url="https://pl.wikipedia.org/wiki?curid=4203584" title="Louis-César-Constantin de Rohan-Guémené-Montbazon">
Louis-César-Constantin de Rohan-Guémené-Montbazon



</doc>
<doc id="4203586" url="https://pl.wikipedia.org/wiki?curid=4203586" title="Puttur">
Puttur

Puttur – miasto w Indiach, w stanie Karnataka. W 2011 roku liczyło 53 061 mieszkańców.

</doc>
<doc id="4203592" url="https://pl.wikipedia.org/wiki?curid=4203592" title="Włodzimierz Jarosławowicz (syn Jarosława Ośmiomysła)">
Włodzimierz Jarosławowicz (syn Jarosława Ośmiomysła)



</doc>
<doc id="4203594" url="https://pl.wikipedia.org/wiki?curid=4203594" title="Włodzimierz Jarosławowicz (syn Jarosława Mądrego)">
Włodzimierz Jarosławowicz (syn Jarosława Mądrego)



</doc>
<doc id="4203603" url="https://pl.wikipedia.org/wiki?curid=4203603" title="Muvattupuzha">
Muvattupuzha

Muvattupuzha – miasto w Indiach, w stanie Kerala. W 2011 roku liczyło 30 397 mieszkańców.

</doc>
<doc id="4203605" url="https://pl.wikipedia.org/wiki?curid=4203605" title="Włodzimierz Wsiewołodowicz (zm. ok. 1141)">
Włodzimierz Wsiewołodowicz (zm. ok. 1141)



</doc>
<doc id="4203606" url="https://pl.wikipedia.org/wiki?curid=4203606" title="Mavelikara">
Mavelikara

Mavelikara – miasto w Indiach, w stanie Kerala. W 2011 roku liczyło 26 421 mieszkańców.

</doc>
<doc id="4203608" url="https://pl.wikipedia.org/wiki?curid=4203608" title="Palakkad">
Palakkad

Palakkad (malajalam: പാലക്കാട്) – miasto w Indiach, w stanie Kerala. W 2011 roku liczyło 130 955 mieszkańców.

</doc>
<doc id="4203633" url="https://pl.wikipedia.org/wiki?curid=4203633" title="Alejandro Ávila">
Alejandro Ávila

Alejandro Ávila (ur. 9 lutego 1964) – meksykański aktor telewizyjny i filmowy.

</doc>
<doc id="4203693" url="https://pl.wikipedia.org/wiki?curid=4203693" title="Carlos Villanueva Rolland">
Carlos Villanueva Rolland



</doc>
<doc id="4203698" url="https://pl.wikipedia.org/wiki?curid=4203698" title="Luis Arcángel Ramos Colón">
Luis Arcángel Ramos Colón



</doc>
<doc id="4203703" url="https://pl.wikipedia.org/wiki?curid=4203703" title="Osmo Vänskä">
Osmo Vänskä

Osmo Antero Vänskä (ur. 28 lutego 1953 w Sääminki) – fiński dyrygent, klarnecista i kompozytor.
Życiorys.
Studiował w Akademii Sibeliusa w Helsinkach, początkowo grę na klarnecie, później dyrygenturę u 
Jormy Panuli. Swoją karierę muzyczną rozpoczął w Turku Philharmonic Orchestra jako pierwszy klarnecista (1971–1976), gdzie zadebiutował również jako dyrygent (1975). W latach 1977–1982 był pierwszym klarnecistą w Helsinki Philharmonic Orchestra.
Na początku lat 80. zdecydował się całkowicie poświęcić dyrygenturze. W 1982 wygrał Besançon Young Conductors Competition i otrzymał swoją pierwszą poważną posadę dyrygenta gościnnego w Lahti Symphony Orchestra, w 1985 został jej pierwszym gościnnym dyrygentem, a przez następne 20 lat był jej pierwszym dyrygentem (1988–2008), przekształcając orkiestrę w jedną z bardziej znaczących w Europie, do czego w dużej mierze przyczyniły się liczne nagrania, realizowane dla wytwórni BIS i Hyperion, dzięki którym zyskał duże uznanie. Nagrał wszystkie symfonie Sibeliusa, a także utwory innych skandynawskich kompozytorów, takich jak Kalevi Aho, Einojuhani Rautavaara, Bernhard Henrik Crusell, Uuno Klami, Tauno Marttinen, Robert Kajanus, Joonas Kokkonen, Jan Sandström oraz kompozytora niemieckiego Fredricha Paciusa, autora muzyki do hymnu Finlandii i współczesnej kompozytorki rosyjskiej Sofiji Gubajdulinej.
W latach 1993–1996 prowadził Iceland Symphony Orchestra. Wrócił do niej w czerwcu 2014 i pozostał jej pierwszym dyrygentem przez cały sezon 2014/2015. Z BBC Scottish Symphony Orchestra, której przewodził w latach 1996–2002, nagrał dla BIS Recording wszystkie symfonie Carla Nielsena.
Jako dyrygent gościnny Vänskä dyrygował m.in. Bostońską Orkiestrą Symfoniczną w Tanglewood, Chicagowską Orkiestrą Symfoniczną, Cleveland Orchestra, National Symphony, Filharmonią Nowojorską, Orkiestrą Filadelfijską i Pittsburgh Symphony Orchestra, a także głównymi orkiestrami Dallas, Detroit, Houston, San Francisco i Saint Louis. Z orkiest europejskich pod jego dyrekcją grała Berlin Philharmonic, London’s BBC Symphony, Czech Philharmonic, Helsinki Philharmonic, Leipzig Gewandhaus, London Philharmonic, Orchestre de Paris oraz Koninklijk Concertgebouworkest.
W 2003 został dyrektorem muzycznym Minnesota Orchestra i od tego czasu zarządza nią nieprzerwanie, przyczyniając się do istotnego wzrostu jej znaczenia wśród amerykańskich orkiestr symfonicznych. W 2005 rozpoczął z tą orkiestrą pięcioletni projekt realizowany z wytwórnią BIS, którego celem było nagranie wszystkich symfonii Ludwiga van Beethovena i – ponownie – wszystkich symfonii Sibeliusa. W styczniu 2014 Vänskä wraz z Minnesota Orchestra zdobył Nagrodę Grammy za najlepsze orkiestrowe wykonanie Symfonii nr 1 i 4 Sibeliusa. Vänskä miał wielokrotnie przedłużany kontrakt z Minnesota Orchestra, najnowszy (z lipca 2017) przedłuża umowę do sezonu 2021/2022 włącznie.

</doc>
<doc id="4203706" url="https://pl.wikipedia.org/wiki?curid=4203706" title="Osmo Vaenskae">
Osmo Vaenskae



</doc>
<doc id="4203722" url="https://pl.wikipedia.org/wiki?curid=4203722" title="USS F-2 (SS-21)">
USS F-2 (SS-21)

USS F-2 (SS-21) – amerykański okręt podwodny typu "F" o wyporności podwodnej 400 ton. Okręt został zwodowany 19 marca 1912 roku w stoczni Union Iron Works w San Francisco jako „Barracuda”. Przyjęty do służby w United States Navy 25 czerwca 1912 roku, pod zmienioną 17 listopada 1911 roku nazwą USS F-2 (SS-21). Od 18 września 1919 roku służył jako okręt szkolny, został następnie wycofany ze służby 15 marca 1922 roku.

</doc>
<doc id="4203723" url="https://pl.wikipedia.org/wiki?curid=4203723" title="USS F-3 (SS-22)">
USS F-3 (SS-22)

USS F-3 (SS-22) – amerykański okręt podwodny typu "F" o wyporności podwodnej 400 ton. Okręt został zwodowany 6 czerwca 1912 roku w stoczni Union Iron Works w San Francisco jako „Pickerel”. Przyjęty do służby w United States Navy 5 sierpnia 1912 roku, pod zmienioną nazwą USS F-3 (SS-22). W latach 1919–1921 służył jako okręt szkolny, został następnie wycofany ze służby 15 marca 1922 roku.

</doc>
<doc id="4203764" url="https://pl.wikipedia.org/wiki?curid=4203764" title="Leszek Żuchowski (kompozytor)">
Leszek Żuchowski (kompozytor)

Leszek Żuchowski (ur. 10 listopada 1934 w Medyniu, zm. 20 stycznia 2018 w Warszawie) – polski kompozytor muzyki teatralnej i filmowej.
Życiorys.
Pochodził z nauczycielskiej rodziny. W latach przedwojennych oraz podczas II wojny światowej mieszkał najpierw w Medyniu, a potem w oddalonej o około 24 km Maksymówce. Wtedy też rozpoczął naukę gry na pianinie. Po zakończeniu wojny wraz z rodziną przeniósł się do Lwówka Śląskiego, gdzie ukończył szkołę podstawową (1948) oraz liceum ogólnokształcące (1952). Równolegle uczęszczał do klasy fortepianu w szkole muzycznej im. Stanisława Moniuszki w Jeleniej Górze, którą ukończył w 1952 roku. Następnie przeniósł się do Wrocławia, gdzie ukończył Państwową Średnią Szkołę Muzyczną (1952-1954) oraz Wydział Kompozycji, Teorii i Dyrygentury Państwowej Wyższej Szkoły Muzycznej. Z miastem tym był związany do 1971 roku, pracując m.in. w Teatrze Lalek „Bajeczka”, Wrocławskim Teatrze Lalek (jako kierownik muzyczny) oraz w Estradzie Dolnośląskiej (lata 1964-67 i 1969-70). Następnie przeniósł się do Warszawy, gdzie był zatrudniony m.in. w Teatrze „Lalka”, Wytwórni Filmowej „Czołówka” oraz Redakcji Filmowej Polskiej Agencji „Interpress”. Współpracował również z teatrami lalek w Białymstoku, Wałbrzychu, Olsztynie, Szczecinie, Słupsku, Opolu, Łodzi, Gdańsku, Kielcach, Bielsku-Białej, Zielonej Górze, Lublinie oraz Rabce, tworząc muzykę do przedstawień oraz widowisk. Był członkiem Stowarzyszenia Autorów ZAiKS.
W 1977 roku otrzymał wyróżnienie na VIII Ogólnopolskim Festiwalu Teatrów Lalek w Opolu za muzykę do przedstawienia „O Kasi, co gąski zgubiła” Marii Kownackiej, zrealizowanego przez Teatr Lalek „Pleciuga” ze Szczecina.
Został pochowany na warszawskim Cmentarzu Północnym.

</doc>
<doc id="4203779" url="https://pl.wikipedia.org/wiki?curid=4203779" title="Zasłonak zielony">
Zasłonak zielony

Zasłonak zielony ("Cortinarius venetus" (Fr.) Fr.) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Cortinarius, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go w 1821 r. Elias Fries nadając mu nazwę "Agaricus urbicus". Obecną, uznaną przez Index Fungorum nazwę nadał mu ten sam autor w 1838 r., przenosząc go do rodzaju "Cortinarius".
Synonimy:
Nazwę polską nadał Andrzej Nespiak w 1975 r. Używał też nazwy zasłonak wątpliwy.
Morfologia.
Średnica 1,5–7 cm, za młodu półkulisty, później kolejno łukowaty i płaski, w końcu płaski z tępym garbem lub lekko wklęsły. Powierzchnia pilśniowata, początkowo żółtozielona lub oliwkowa, potem oliwkowobrązowa. Brzeg jaśniejszy – oliwkowożółty, u młodych owocników połączony z trzonem resztkami żółtej zasnówki. Jest higrofaniczny.
Szerokie i szeroko do trzonu przyrośnięte, początkowo oliwkowozielone, później rdzawobrązowe. Ostrza jaśniejsze i jednolicie ubarwione.
Wysokość 3–8 cm, grubość 5–10 mm, walcowaty, w dolnej części maczugowaty, kruchy, u młodych okazów pełny i podłużnie pokryty siarkowożółtymi włókienkami, u starszych pusty i pokryty brązowymi włóknami, tylko podstawa trzonu pozostaje żółtozielona.
W stanie suchym białawy, w stanie wilgotnym oliwkowoszary Zapach rzodkiewkowy, smak cierpki
Jajowate, prawie okrągłe, średnio brodawkowane, o rozmiarach 6–8 × 5,5–6 μm.
Występowanie i siedlisko.
Znane są jego stanowiska w Europie i Kanadzie. W piśmiennictwie naukowym na terenie Polski do 2003 r. podano tylko 2 stanowiska (w Górach Świętokrzyskich i w Zakopanem).
Rośnie na ziemi w lasach, szczególnie pod jodłami, świerkami, sosnami, rzadziej pod bukami. Owocniki tworzy od sierpnia do października.
Grzyb trujący.
Gatunki podobne.
Podobny jest zasłonak kutnerkowaty ("Cortinarius cotoneus"). Również ma pilśniowaty kapelusz, ale jego kapelusz nie jest higrofaniczny, trzon co najwyżej maczugowaty, ale nie bulwiasty, nie posiada zielonkawych odcieni i jest większy.

</doc>
<doc id="4203781" url="https://pl.wikipedia.org/wiki?curid=4203781" title="Cortinarius venetus">
Cortinarius venetus



</doc>
<doc id="4203783" url="https://pl.wikipedia.org/wiki?curid=4203783" title="Zasłonak wątpliwy">
Zasłonak wątpliwy



</doc>
<doc id="4203792" url="https://pl.wikipedia.org/wiki?curid=4203792" title="Anna Stawarska-Rippel">
Anna Stawarska-Rippel

Anna Zofia Stawarska-Rippel – polska prawnik, doktor habilitowany nauk prawnych, nauczyciel akademicki na Wydziale Prawa i Administracji Uniwersytetu Śląskiego, specjalistka w zakresie historii prawa.
Życiorys i praca naukowa.
W 1999 ukończyła studia na kierunku prawo na Wydziale Prawa i Administracji UŚl, gdzie w 2003 na podstawie napisanej pod kierunkiem Adama Lityńskiego rozprawy pt. "Prawo sądowe Polski Ludowej 1944-1950 a prawo Drugiej Rzeczypospolitej" uzyskała stopień naukowy doktora nauk prawnych w zakresie prawa. W 2016 Rada Wydziału Prawa i Administracji UŚl nadała jej na podstawie dorobku naukowego oraz rozprawy pt. "Elementy prywatne i publiczne w procesie cywilnym w świetle prac kodyfikacyjnych w Polsce (1918-1964). Studium historycznoprawne" stopień naukowy doktora habilitowanego nauk prawnych w zakresie prawa.
Została profesorem uczelni w Instytucie Nauk Prawnych Wydziału Prawa i Administracji Uniwersytetu Śląskiego.

</doc>
<doc id="4203802" url="https://pl.wikipedia.org/wiki?curid=4203802" title="Antoni Giełgud (1792-1831)">
Antoni Giełgud (1792-1831)



</doc>
<doc id="4203803" url="https://pl.wikipedia.org/wiki?curid=4203803" title="Rząd Tymczasowy Królestwa Polskiego (1831-1832)">
Rząd Tymczasowy Królestwa Polskiego (1831-1832)



</doc>
<doc id="4203804" url="https://pl.wikipedia.org/wiki?curid=4203804" title="Wcielanie dzieci polskich do Armii Imperium Rosyjskiego 1831-1832">
Wcielanie dzieci polskich do Armii Imperium Rosyjskiego 1831-1832



</doc>
<doc id="4203811" url="https://pl.wikipedia.org/wiki?curid=4203811" title="Marcin Rokszycki">
Marcin Rokszycki

Marcin Rokszycki (Dąbrowski) z Rokszyc i Koniecpola herbu Pobóg (zamordowany przez kozaków w wieku 85 lat w 1657 roku) – kasztelan połaniecki w latach 1622-1657.
Jako senator wziął udział w sejmie zwyczajnym 1623 roku. Na sejmie zwyczajnym 1635 roku wyznaczony z Senatu do lustracji dóbr królewskich w Wielkopolsce. 

</doc>
<doc id="4203813" url="https://pl.wikipedia.org/wiki?curid=4203813" title="Marcin Dąbrowski">
Marcin Dąbrowski



</doc>
<doc id="4203815" url="https://pl.wikipedia.org/wiki?curid=4203815" title="Mamo, to ja">
Mamo, to ja



</doc>
<doc id="4203817" url="https://pl.wikipedia.org/wiki?curid=4203817" title="Matylda Podfilipska">
Matylda Podfilipska

Matylda Podfilipska (ur. 8 czerwca 1980 w Łodzi) – polska aktorka filmowa i teatralna.
Życiorys.
Absolwentka Liceum Muzycznego w Łodzi w klasie skrzypiec oraz Państwowej Wyższej Szkoły Filmowej, Telewizyjnej i Teatralnej im. Leona Schillera w Łodzi (2003). Od 2003 roku jest członkinią zespołu Teatru im. Wilama Horzycy w Toruniu. Występuje również w toruńskim Teatrze Wiczy.

</doc>
<doc id="4203825" url="https://pl.wikipedia.org/wiki?curid=4203825" title="Anima vilis">
Anima vilis

Anima vilis – powieść obyczajowa Marii Rodziewiczówny z życia zesłańców syberyjskich opublikowana w 1893 roku.
Po raz pierwszy wydana nakładem księgarni Bronisławy Rymowicz w Petersburgu. Wydania krajowe ukazały się dopiero w XX stuleciu: najpierw w Warszawie w Bibliotece Dzieł Wyborowych (nr 515-516) w 1907 i 1913, a następnie Lwów-Poznań (1921) i Poznań (1928) jako 16 tom jubileuszowego wydania zbiorowego "Pism" autorki. Wydania powojenne pochodzą z 1947 (Księgarnia Z. Gustowskiego, Poznań) i 1957, 1958 (Wydawnictwo Iskry, Warszawa). 
Powieść publikowano także w przekładach na język niemiecki (1899) i węgierski (1899, 1904, 1918, 1928), także angielski (1900, ok. 1910), czeski (1900, ok. 1901) i litewski (1907).
Treść.
Tytułowa "anima vilis" (w przenośni – prosta dusza, istota pospolita) to młody Antoni Mrozowicki, który na wezwanie przyjaciela, po uciążliwej wędrówce przez Syberię przybywa do wsi Lebiaży nad Tobołem, znajdując pierwsze oparcie w domu jego rodziny. Nie znający miejscowych stosunków i nie nawykły do ciężkiej, dorywczej pracy fizycznej, natrafia początkowo na ogromne trudności skłaniające do rychłego powrotu, co jednak uniemożliwia mu brak pieniędzy. Przygnębia go też strata serdecznego przyjaciela, surowy klimat, prymitywne obyczaje i troska o bliskich pozostawionych w ojczyźnie. Choć z biegiem czasu zyskuje konieczny hart ducha, znajomość otoczenia i umiejętność działania wśród tubylców, prześladuje go pech i nękają kolejne niepowodzenia. Wśród tego z wolna rozwija się niepewne i zawikłane uczucie pomiędzy nim a siostrą zmarłego przyjaciela – Marynią Gostyńską, która wielokrotnie okazując mu pomoc w trudnych sytuacjach, sama korzystnie zmienia się pod jego wpływem. Dramatyczne wydarzenia końcowe (wraz z wyjaśnieniem tajemnicy rodzinnej) zapowiadają jednak obojgu szczęśliwszą przyszłość i możliwe wydobycie się z syberyjskiej matni.
W powieści będącej widoczną reminiscencją rodzinnych doświadczeń autorki z okresu dzieciństwa (zesłanie jej rodziców na Syberię po powstaniu styczniowym i związane z tym przejścia osobiste), odbija się głęboka znajomość syberyjskich warunków życia, przyrody i stosunków społecznych wraz z ukazaniem mizernej egzystencji rodaków, mimo wyobcowania przywiązanych do polskości i wiary ojczystej. 

</doc>
<doc id="4203826" url="https://pl.wikipedia.org/wiki?curid=4203826" title="Wybuch gazu w Murowanej Goślinie">
Wybuch gazu w Murowanej Goślinie

Wybuch gazu i pożar w Murowanej Goślinie – wybuch gazu i jego pożar w wyniku rozszczelnienia gazociągu gazu ziemnego wysokiego ciśnienia o średnicy 0,5 m i ciśnieniu roboczym 5,4 MPa w Murowanej Goślinie (województwo wielkopolskie), który miał miejsce 26 stycznia 2018 r. około godziny 00:00. 10 osób zostało ewakuowanych, nikt nie zginął ani nie został ranny. Spłonął jeden budynek gospodarczy. 3 budynki mieszkalne zostały znacznie zniszczone w wyniku pożaru, a piętnaście kolejnych w różnym stopniu zniszczone przez promieniowanie cieplne i eksplozję.
Ryzyko było porównywalne z akcją w Jankowie Przygodzkim. Oddziaływanie na budynki było jednak znacznie mniejsze.
W akcję ratowniczą na miejscu eksplozji zaangażowanych było 48 zastępów straży pożarnej – 32 PSP i 16 OSP, dwa zespoły ratownictwa medycznego oraz policja.
Był to gazociąg z lat 70. XX w. Według wstępnych ustaleń wybuch nastąpił samoczynnie, jednak w miejscu, w którym kilka tygodni wcześniej były prowadzone prace związane z budową chodnika.
W wyniku awarii oraz pożaru gazociągu Gaz-Systemu w Wielkopolsce dostaw gazu zostało pozbawionych około 3500 osób z miejscowości zasilanych ze stacji PSG.
Akcja gaśnicza.
O godzinie 00:02 dotarło pierwsze zgłoszenia do PSP informujące o pożarze stacji paliw na ul. Gnieźnieńskiej. Minutę później zostały zadysponowane siły z JRG-8 w Bolechowie, oraz OSP w Murowanej Goślinie. OSP Murowana Goślina wyjechała z remizy parę sekund przed zadysponowaniem z MSK. Było to spowodowane szybką reakcją druhów, którzy widzieli co się dzieje w pobliżu miejsca ich zamieszkania. 
Na miejscu akcją gaśniczą kierował brygadier Jarosław Kuśmirek – dowódca JRG-2, który brał również udział w akcji w Jankowie Przygodzkim. To on widząc z daleka łunę i podejrzewając pożar gazu, poprosił przez radio o zamknięcie zaworów.
Pierwsi strażacy zajęli się przeszukiwaniem pomieszczeń i ewakuacją mieszkańców. Rosnąca temperatura spowodowała sukcesywne zajmowanie się ogniem pobliskich budynków.
Po godzinie 2:00 pożar był już praktycznie zneutralizowany, jednak jego dogaszanie trwało do rana.

</doc>
<doc id="4203827" url="https://pl.wikipedia.org/wiki?curid=4203827" title="Katastrofa kolejowa w Mediolanie">
Katastrofa kolejowa w Mediolanie



</doc>
<doc id="4203831" url="https://pl.wikipedia.org/wiki?curid=4203831" title="Kanjirappally">
Kanjirappally

Kanjirappally – miasto w Indiach, w stanie Kerala. W 2011 roku liczyło 32 680 mieszkańców.

</doc>
<doc id="4203833" url="https://pl.wikipedia.org/wiki?curid=4203833" title="Angamaly">
Angamaly

Angamaly – miasto w Indiach, w stanie Kerala. W 2011 roku liczyło 33 456 mieszkańców. 71% jego mieszkańców stanowią chrześcijanie.

</doc>
<doc id="4203835" url="https://pl.wikipedia.org/wiki?curid=4203835" title="Thalassery">
Thalassery

Thalassery – miasto w Indiach, w stanie Kerala. W 2011 roku liczyło 92 558 mieszkańców.

</doc>
<doc id="4203838" url="https://pl.wikipedia.org/wiki?curid=4203838" title="Bogdan Kisielewicz">
Bogdan Kisielewicz

Bogdan Aleksandrowicz Kisielewicz, ros. Богдан Александрович Киселевич (ur. 14 lutego 1990 w Czerepowcu) – rosyjski hokeista, reprezentant Rosji, olimpijczyk. 
Kariera.
Wychowanek Siewierstali Czerepowiec. W seniorskiej drużynie tego klubu występował do 2014. W maju 2014 został zawodnikiem CSKA Moskwa. W maju 2016 przedłużył kontrakt o dwa lata. Od czerwca 2018 zawodnik Florida Panthers, związany rocznym kontraktem. Pod koniec lutego 2019 został przetransferowany do Winnipeg Jets. Od lipca 2019 ponownie zawodnik CSKA Moskwa. W grudniu 2022 został przetransferowany do Awangarda Omsk w toku wymiany za Władimira Brukwina
W barwach Rosji uczestniczył w turnieju mistrzostw świata w 2017, 2018. W ramach ekipy olimpijskich sportowców z Rosji brał udział w turnieju zimowych igrzysk olimpijskich 2018.
W trakcie kariery określany pseudonimem "Baga".

</doc>
<doc id="4203839" url="https://pl.wikipedia.org/wiki?curid=4203839" title="Czarny parasol">
Czarny parasol

Czarny parasol – komiks wydany w serii Kapitan Żbik, autorem scenariusza jest Zbigniew Gabiński, a rysunków Andrzej Kamiński. Drugą część przygód przedstawionych w tym zeszycie zawiera następny komiks z tej serii zatytułowany Studnia. 
Fabuła komiksu.
Pan Feliks pracownik łódzkiej pijalni piwa poznaje w pracy dwóch osobników. Postanawia ich śledzić, dzięki temu dowiaduje się, że zarabiają na życie handlem kradzionymi zegarkami i okradaniem niedoszłych klientów na bazarze, proponuje im większy "skok". Razem organizują włamanie do magazynu centrali sprzętu medycznego. Włamanie organizują na tak zwany "parasol", dostając się do pomieszczenia wycinając otwór w podłodze piętro wyżej. Sposób w jaki dostają się do pomieszczenia i idealny porządek na miejscu przestępstwa pozwala milicji sądzić, że ma do czynienia ze specjalistami w swojej dziedzinie. Prowadzący sprawę milicjanci postanawiają prosić o pomoc kapitana Żbika, który przybywa do Łodzi i postanawia zaangażować się w śledztwo.
Dodatki.
Umieszczone w pierwszym wydaniu. 

</doc>
<doc id="4203840" url="https://pl.wikipedia.org/wiki?curid=4203840" title="Łódź półsztywna">
Łódź półsztywna



</doc>
<doc id="4203844" url="https://pl.wikipedia.org/wiki?curid=4203844" title="Artiom Zub">
Artiom Zub

Artiom Walerjewicz Zub, ros. Артём Валерьевич Зуб (ur. 3 października 1995 w Chabarowsku) – rosyjski hokeista, reprezentant Rosji, olimpijczyk.
Kariera.
Wychowanek Amuru Chabarowsk. Przez pięć sezonów grał w rozgrywkach MHL w barwach drużyny Amurskije Tigry Chabarowsk. Od 2014 był zawodnikiem seniorskiego zespołu Amuru w lidze KHL. W maju 2016 przedłużył kontrakt o dwa lata. Na początku grudnia 2016 został zawodnikiem SKA Sankt Petersburg. Od maja 2020 zawodnik kanadyjskiego klubu Ottawa Senators w NHL.
W barwach juniorskiej kadry Rosji uczestniczył w turnieju mistrzostw świata juniorów do lat 18 edycji 2013. W reprezentacji seniorskiej uczestniczył w turniejach mistrzostw świata edycji 2017, 2019. W ramach ekipy olimpijskich sportowców z Rosji brał udział w turnieju zimowych igrzysk olimpijskich 2018. W składzie reprezentacji Rosyjskiego Komitetu Olimpijskiego (ang. ROC) brał udział w turnieju MŚ edycji 2021.

</doc>
<doc id="4203848" url="https://pl.wikipedia.org/wiki?curid=4203848" title="Joselito Carreño Quiñonez">
Joselito Carreño Quiñonez

Joselito Carreño Quiñonez MXY (ur. 16 kwietnia 1966 w Cepitá) – kolumbijski duchowny rzymskokatolicki, od 2014 wikariusz apostolski Iníridy.
Życiorys.
Święcenia kapłańskie przyjął 9 listopada 1996 w zgromadzeniu ksawerian z Yarumal. Przez kilka lat prowadził działalność misjonarską w Kenii i Etiopii. W latach 2003–2005 był koordynatorem regionalnym zgromadzenia w Kenii, a w latach 2006–2012 kierował zakonnym seminarium. W 2012 mianowany wikariuszem generalnym zakonu.
3 grudnia 2013 otrzymał nominację na wikariusza apostolskiego Iníridy oraz na biskupa tytularnego "Paria in Proconsolare". Sakry biskupiej udzielił mu 15 lutego 2014 abp Ettore Balestrero.

</doc>
<doc id="4203852" url="https://pl.wikipedia.org/wiki?curid=4203852" title="You &amp; Me (minialbum KARD)">
You &amp; Me (minialbum KARD)

You &amp; Me – drugi minialbum południowokoreańskiej grupy KARD, wydany 21 listopada 2017 roku przez wytwórnię DSP Media. Płytę promował singel „You In Me”. Sprzedał się w nakładzie egzemplarzy w Korei Południowej (stan na grudzień 2017 r.).

</doc>
<doc id="4203854" url="https://pl.wikipedia.org/wiki?curid=4203854" title="You &amp; Me">
You &amp; Me



</doc>
<doc id="4203859" url="https://pl.wikipedia.org/wiki?curid=4203859" title="José de Jesús Quintero Díaz">
José de Jesús Quintero Díaz

José de Jesús Quintero Díaz (ur. 15 sierpnia 1949 w Copacabana) – kolumbijski duchowny rzymskokatolicki, od 2000 wikariusz apostolski Leticia.

</doc>
<doc id="4203861" url="https://pl.wikipedia.org/wiki?curid=4203861" title="Władisław Gawrikow">
Władisław Gawrikow

Władisław Andriejewicz Gawrikow, ros. Владислав Андреевич Гаврико (ur. 21 listopada 1995 w Jarosławiu) – rosyjski hokeista, reprezentant Rosji, olimpijczyk.
Kariera.
Wychowanek Łokomotiwu Jarosław. Od 2011 do 2015 przez cztery sezony grał w rozgrywkach MHL w barwach drużyny Łoko, w tym w ostatnim sezonie pełnił rolę kapitana. W międzyczasie, w KHL Junior Draft w 2012 został wybrany przez macierzysty Łokomotiw, a w drafcie NHL z 2015 został wybrany przez Columbus Blue Jackets. Od 2014 do 2017 był zawodnikiem seniorskiego zespołu Łokomotiwu w lidze KHL. W marcu 2015 przedłużył kontrakt o dwa lata. W czerwcu 2017 został zawodnikiem SKA Sankt Petersburg. Po wyeliminowaniu SKA z play-off sezonu KHL (2018/2019) w kwietniu 2019 kontrakt Gawrikowa został rozwiązany, po czym zawodnik podpisał dwuletni kontrakt wstępujący z klubem Columbus Blue Jackets na występy NHL, uzyskując prawo gry w fazie play-off edycji NHL 2018/2019 (jednocześnie SKA zachował prawa do zawodnika na występy w KHL). W listopadzie 2020 przedłużył kontrakt z CBJ o trzy lata. 
W barwach juniorskiej kadry Rosji uczestniczył w turniejach mistrzostw świata juniorów do lat 17 edycji 2012, mistrzostw świata juniorów do lat 18 edycji 2013, mistrzostw świata juniorów do lat 20 edycji 2015 (w 2015 był kapitanem kadry). W reprezentacji seniorskiej uczestniczył w turniejach mistrzostw świata w 2017, 2018, 2019. W ramach ekipy olimpijskich sportowców z Rosji brał udział w turnieju zimowych igrzysk olimpijskich 2018. W składzie reprezentacji Rosyjskiego Komitetu Olimpijskiego (ang. ROC) brał udział w turnieju MŚ edycji 2021.

</doc>
<doc id="4203864" url="https://pl.wikipedia.org/wiki?curid=4203864" title="Studnia (komiks)">
Studnia (komiks)

Studnia – komiks wydany w serii Kapitan Żbik, autorem scenariusza jest Zbigniew Gabiński, a rysunków Andrzej Kamiński. Pierwszą część przygód przedstawionych w tym zeszycie zawiera poprzedni komiks z tej serii zatytułowany Czarny parasol. 
Fabuła komiksu.
Kapitan Żbik prowadzi śledztwo w sprawie włamania do magazynu centrali sprzętu medycznego w Łodzi. Tymczasem zrabowany łup - narzędzia i pieniądze, szef bandy pan Feliks chowa w studni na terenie starej cegielni. Na podstawie prac operacyjnych i wyników zapachów - piwa i malin - uzyskanych na miejscu przestępstwa, Żbik wytycza jedną z pijalni piwa na mieście. Obserwując pana Feliksa, który tam pracuje trafiają za nim do starej cegielni. Na miejscu Feliksa atakuje jeden z członków bandy - "Stary" i przejmuje łup wrzucając Feliksa do suchej studni. W tym momencie do akcji przystępuje milicja aresztując sprawcę. 
Dodatki.
Umieszczone w pierwszym wydaniu. 

</doc>
<doc id="4203867" url="https://pl.wikipedia.org/wiki?curid=4203867" title="Polowanie na miecze">
Polowanie na miecze

Polowanie na miecze (jap. 刀狩 "katanagari") – akcja polegająca na rozbrajaniu ludności przez nowego władcę w Japonii. Poprzez "polowanie na miecze" starał on sobie zapewnić pozycję hegemona. Kazał swoim żołnierzom przeczesywać cały kraj i konfiskować broń wrogów nowego reżimu. W ten sposób nowy władca chciał mieć pewność, iż żaden z jego przeciwników nie obejmie władzy siłą. Najbardziej znane polowanie miało miejsce w 1588 i zostało przeprowadzone przez regenta Hideyoshi Toyotomi.
Okres Sengoku.
Przed polowaniem na miecze zwołanym po raz pierwszy przez Nobunagę Odę pod koniec XVI wieku, cywile mogli nosić miecze do obrony, lub po prostu dla ozdoby. Nobunaga dążył do zabronienia im tego i zarządził przejęcie mieczy, oraz innego uzbrojenia od cywilów, a w szczególności Ikkō-ikki, czyli samozwańczych oddziałów złożonych z buddyjskich mnichów, chłopów, szintoistycznych kapłanów, oraz miejscowych arytokratów, którzy dążyli do obalenia rządów samurajów. W 1588 następca Nobunagi Ody – Hideyoshi Toyotomi, stając się kampaku, czyli "cesarskim regentem", nakazał nowe polowanie na miecze. Hideyoshi, podobnie jak Nobunaga, dążył do umocnienia podziałów w strukturze klasowej Japonii, odmawiając pospólstwu prawa do posiadania broni, jednocześnie zezwalając na to tylko szlachcie, czyli klasie samurajów. Ponadto akcja zarządzona przez Toyotomiego, podobnie jak w przypadku Nobunagi, miała na celu powstrzymanie powstań chłopskich. Polowanie to mogło być na przykład zainspirowane powstaniem chłopskim w Higo, które miało miejsce rok wcześniej, ale służyło także do rozbrojenia sōhei z gór Kōya-san i Tōnomine. Toyotomi twierdził, że skonfiskowana broń zostanie stopiona i użyta do stworzenia gigantycznego wizerunku Buddy dla klasztoru Asuka-dera w Nara. W 1590 Toyotomi wydał edykt, na podstawie którego przeprowadzono spis ludności i nakazano wypędzić z wiosek wszystkich przybyszów, którzy pojawili się po tym roku. Głównym celem tego zarządzenia było sprawdzenie zagrożenia stwarzanego przez rōninów, czyli wyklętych samurajów wędrownych, którzy mieli skłonności nie tylko do zbrodni i przemocy samej w sobie, ale także do łączenia się w grupy w celu obalenia dekretów Toyotomiego.
Okres Meiji.
Zakończenie epoki Edo i początek następnego okresu, czyli Meiji w latach 60. XIX wieku było początkiem poważnej modernizacji. W 1871 przeprowadzono szeroko zakrojone reformy, znosząc system han, a tym samym kończąc feudalizm i system klasowy. W 1876 samurajom zabroniono noszenia mieczy. To nowe "polowanie na miecze" było wykonywane z różnych powodów iz pewnością przy użyciu innych metod niż te sprzed kilku wieków. Jak na ironię, XIX-wieczne polowanie na miecze położyło kres systemowi klasowemu, podczas gdy XVI-wieczne miały na celu pogłębienie różnic między pospólstwem a szlachtą. Ostateczny wynik tego polowania był taki sam jak poprzednie; broń znalazła się w rękach rządzących i była niedostępna dla potencjalnych buntowników.
Współczesność.
Dziś (2018 r.) w Japonii obowiązuje ustawa o mieczach i broniach palnych, która, podobnie jak przepisy dotyczące kontroli broni na całym świecie, reguluje posiadanie i używanie broni w miejscach publicznych. Zakup i posiadanie niektórych mieczy w Japonii jest legalne, jeśli są one właściwie zarejestrowane, chociaż ich import i eksport jest ściśle kontrolowany, szczególnie w przypadku przedmiotów, które mogą być oznaczone jako artefakty narodowe lub kulturowe. Miecze, które nie są produkowane przez licencjonowanych kowali są zabronione. Japońskie miecze wojskowe są legalne w Japonii, jeśli zostały wykonane przy użyciu tradycyjnych materiałów i metod.

</doc>
<doc id="4203868" url="https://pl.wikipedia.org/wiki?curid=4203868" title="Ripynci">
Ripynci



</doc>
<doc id="4203869" url="https://pl.wikipedia.org/wiki?curid=4203869" title="Studnia (ujednoznacznienie)">
Studnia (ujednoznacznienie)



</doc>
<doc id="4203871" url="https://pl.wikipedia.org/wiki?curid=4203871" title="Matias Patrício de Macêdo">
Matias Patrício de Macêdo

Matias Patrício de Macêdo (ur. 14 kwietnia 1936 w Santana do Matos) – brazylijski duchowny katolicki, arcybiskup metropolita Natal w latach 2004–2011.
Życiorys.
święcenia kapłańskie przyjął 14 lipca 1963 i został inkardynowany do archidiecezji Natal. Po kilkuletniej posłudze w różnych miastach archidiecezji został w 1968 proboszczem parafii w Nova Cruz, gdzie pracował przez 22 lata.
Episkopat.
12 lipca 1990 został mianowany przez papieża Jana Pawła II biskupem diecezji Cajazieras. Sakry biskupiej udzielił 21 października tegoż roku abp Alair Vilar Fernandes de Melo.
12 lipca 2000 został prekonizowany biskupem koadiutorem Campina Grande. Rządy w diecezji objął 29 sierpnia 2001.
26 listopada 2003 papież mianował go arcybiskupem metropolitą Natal. Kanoniczne objęcie diecezji miało miejsce 25 stycznia 2004.
21 grudnia 2011 przeszedł na emeryturę.

</doc>
<doc id="4203876" url="https://pl.wikipedia.org/wiki?curid=4203876" title="Ilja Kabłukow">
Ilja Kabłukow

Ilja Andriejewicz Kabłukow, ros. Илья Андреевич Каблуков (ur. 18 stycznia 1988 w Moskwie) – rosyjski hokeista, reprezentant Rosji, olimpijczyk.
Kariera.
Wychowanek Wympiełu Moskwa. Od stycznia 2014 zawodnik SKA. W grudniu 2015 przedłużył kontrakt z tym klubem o dwa lata, a w czerwcu 2018 o kolejne cztery lata. Pod koniec maja 2020 Kabłukow oraz Maksim Karpow zostali zawodnikami Amuru Chabarowsk w ramach wymiany za Jegora Spiridonowa. Wkrótce potem, na początku czerwca 2020 został przekazany do Mietałłurga Magnitogorsk, a stamtąd dwa dni później przetransferowany do Awangardu Omsk. Od czerwca 2022 zawodnik Dinama Moskwa.
W barwach juniorskiej kadry Rosji uczestniczył w turniejach mistrzostw świata juniorów do lat 18 w 2006. W ramach ekipy olimpijskich sportowców z Rosji brał udział w turnieju zimowych igrzysk olimpijskich 2018. W seniorskiej kadrze Rosji uczestniczył w turnieju mistrzostw świata edycji 2018.

</doc>
<doc id="4203887" url="https://pl.wikipedia.org/wiki?curid=4203887" title="Demchok">
Demchok

Demchok – wieś w Indiach, w stanie Dżammu i Kaszmir. W 2011 roku liczyła 78 mieszkańców. Leży tuż przy granicy z Chinami.

</doc>
<doc id="4203889" url="https://pl.wikipedia.org/wiki?curid=4203889" title="TSG Friesenheim">
TSG Friesenheim



</doc>
<doc id="4203891" url="https://pl.wikipedia.org/wiki?curid=4203891" title="TSV GWD Minden">
TSV GWD Minden



</doc>
<doc id="4203902" url="https://pl.wikipedia.org/wiki?curid=4203902" title="TuS Nettelstedt-Lübbecke">
TuS Nettelstedt-Lübbecke



</doc>
<doc id="4203907" url="https://pl.wikipedia.org/wiki?curid=4203907" title="Merikarhu">
Merikarhu

Merikarhu – patrolowiec Straży Granicznej Finlandii, w służbie od 1994 roku, jedyna jednostka swojego typu. 
Historia.
Patrolowiec „Merikarhu” został zaprojektowany jako powiększone rozwinięcie jednostek typu "Tursas", z których dwa służyły w Straży Granicznej Finlandii (Rajavartiolaitos) od lat 80. XX wieku. W odróżnieniu od poprzedników, zbudowano go w stoczni Finnyards w Rauma, w latach 1993–1994. Jednostka weszła do służby 28 października 1994 roku. W porównaniu z poprzednim typem, większe rozmiary umożliwiły poprawę możliwości w zakresie likwidacji rozlewów substancji ropopochodnych oraz zabudowę instalację do gaszenia pożarów. Pozwoliło to na dalsze zwiększenie uniwersalności jednostki, tworząc statek patrolowo-ratowniczy, do ratowania życia i mienia (prowadzenie akcji ratowniczych na morzu jest jednym z zadań fińskiej Straży Granicznej), a także do ratownictwa ekologicznego i obsługi oznakowania nawigacyjnego. Nazwa oznacza uchatkę z rodzaju koticzak niedźwiedziowaty lub kotik.
Długość całkowita kadłuba wynosi 57,8 m, długość między pionami 52,12 m, szerokość kadłuba 11 m, a zanurzenie 4,6 m. Kadłub posiada wzmocnienia przeciwlodowe i charakteryzuje się dobrą dzielnością morską. Załoga posiada komfortowe warunki pracy. Do wyposażenia należy m.in. łódź półsztywna, żuraw hydrauliczny w części rufowej i działko wodne na dachu pomostu. Jednostka wyposażona jest w radar nawigacyjny i radar dozoru nawodnego, natomiast brak jest informacji o ewentualnym wyposażeniu w stację hydroakustyczną, którą posiadał poprzedni typ (potrzeba jej posiadania zmalała po zakończeniu okresu „zimnej wojny”). Normalnie jednostka nie przenosi uzbrojenia stałego, lecz posiada podstawę do montażu podwójnie sprzężonego działka przeciwlotniczego 23 mm firmy Sako (wersja pochodna ZU-23-2). 
Od stycznia do kwietnia 2016 roku „Merikarhu” działał na Morzu Egejskim w ramach operacji agencji europejskiej Frontex w celu wzmocnienia ochrony granic morskich Grecji, w związku z kryzysem migracyjnym.

</doc>
<doc id="4203918" url="https://pl.wikipedia.org/wiki?curid=4203918" title="Nocna wizyta">
Nocna wizyta

Nocna wizyta – polski komiks wydany w serii Kapitan Żbik. Autorem scenariusza jest Władysław Krupka, a rysunków Bogusław Polch. Kolejne części przygód, przedstawionych w tym zeszycie, zawierają następne komiksy z tej serii zatytułowane: Wąż z rubinowym oczkiem, Pogoń za lwem i Salto śmierci.
Fabuła komiksu.
Na przedmieściu małego miasteczka grupa złodziei – „Czarny”, „Kruk” i „Bocian” – obserwują dom jubilera Stanisława Stawickiego. W nocy trójka przestępców włamuje się do domu terroryzując gospodarzy. Podczas napadu rabują pieniądze oraz cenną biżuterię. Nad ranem gosposia znajduje skrępowanych Stawickich. Wezwana na miejsce milicja rozpoczyna dochodzenie w sprawie. Zabezpieczają ślady, znalezioną czarną rękawiczkę i ślady opon dużego fiata. Komendant powiatowej MO prosi o pomoc w dochodzeniu kapitana Żbika, na co ten chętnie przystaje. 
Dodatki.
Umieszczone w pierwszych dwóch wydaniach. 

</doc>
<doc id="4203920" url="https://pl.wikipedia.org/wiki?curid=4203920" title="Miika Antti-Roiko">
Miika Antti-Roiko

Miika Matias Antti-Roiko (ur. 20 listopada 1988 roku w Kalajoki) – fiński sztangista, uczestnik igrzysk olimpijskich w Londynie. Medalista turniejów skandynawskich.
Życiorys.
Informacje ogólne.
Startuje w kategorii do 94 kg, wcześniej zaś brał udział w kategorii do 105 kg.
Początkowo trenował w fińskim klubie Kalajoen Junkkari, obecnie jest zawodnikiem niemieckiego Chemnitzer AC. Jego dotychczasowy rekord wynosi 358 kg w dwuboju. Ukończył służbę wojskową w Lahti.
Turnieje krajowe i skandynawskie.
Trzykrotnie zdobył medal na turniejach lokalnych (dwa złote, jeden w mistrzostwach nordyckich, jeden w mistrzostwach Finlandii oraz brązowy w Turnieju Thora w 2007 roku).
Mistrzostwa Świata.
Brał udział w Mistrzostwach Świata w 2010 roku. Zajął 33. miejsce w końcowej klasyfikacji.
Igrzyska olimpijskie.
Uczestniczył w podnoszeniu ciężarów do 94 kg na igrzyskach w Londynie. Został on powołany bardzo późno, co wywołało ogólne zdziwienie. Jego łączny wynik wyniósł 320 kg (140 kg w rwaniu i 180 kg w podrzucie). Wynik ten uplasował go na 19. miejscu w końcowej klasyfikacji generalnej.

</doc>
<doc id="4203921" url="https://pl.wikipedia.org/wiki?curid=4203921" title="Finlandia na Letnich Igrzyskach Olimpijskich 2016">
Finlandia na Letnich Igrzyskach Olimpijskich 2016

Finlandię na Letnich Igrzyskach Olimpijskich 2016 reprezentowało 54 zawodników: 26 mężczyzn i 28 kobiet. Był to 25 start reprezentacji Finlandii na letnich igrzyskach olimpijskich.
Skład kadry.
Lekkoatletyka.
Mężczyźni
Konkurencje biegowe
Konkurencje techniczne
Kobiety
Konkurencje biegowe
Konkurencje techniczne
Pływanie.
Mężczyźni
Kobiety
Żeglarstwo.
M = Wyścig medalowy

</doc>
<doc id="4203939" url="https://pl.wikipedia.org/wiki?curid=4203939" title="Falima Teao">
Falima Teao

Falima Teao (ur. w 1931 roku) – polityk Tokelau, terytorium zależnego Nowej Zelandii, szef jego rządu w latach 1997–1998.
Od stycznia 1996 do stycznia 1999 był wodzem (Faipule) klanu na atolu Fakaofo. W roku 1997 został pierwszą osobą, która wykonała międzynarodowe połączenie telefoniczne z Tokelau – do tego czasu było to ostatnie terytorium, gdzie było to niemożliwe. Zadzwonił wówczas z gratulacjami do premiera Nowej Zelandii Jima Bolgera. W 2004 roku był jednym z dwóch praktykujących tam dentystów.

</doc>
<doc id="4203941" url="https://pl.wikipedia.org/wiki?curid=4203941" title="Wąż z rubinowym oczkiem">
Wąż z rubinowym oczkiem

Wąż z rubinowym oczkiem – polski komiks wydany w serii Kapitan Żbik. Autorem scenariusza jest Władysław Krupka, a rysunków Bogusław Polch. Pierwszą część przygód przedstawionych w tym zeszycie zawiera poprzedni komiks z tej serii zatytułowany Nocna wizyta. Kolejne części przygód zawierają komiksy z tej serii zatytułowane: Pogoń za lwem i Salto śmierci.
Fabuła komiksu.
Kapitan Żbik, na prośbę miejscowego komendanta kapitana Kamińskiego, przyjeżdża do Jaworzyny, gdzie napadnięto na dom jubilera i skradziono znajdujące się w mieszkaniu kosztowności i pieniądze. Tymczasem w Szczecinie szef złodziejskiej szajki - "Kruk" już planuje kolejny skok. Ofiarą pada doktor Leśniewski, któremu szajka kradnie biżuterię przywiezioną z Japonii. Podczas oględzin miejsca przestępstwa, okazuje się, iż cała rozmowa przestępców w mieszkaniu lekarza nagrała się na jego automatyczny magnetofon przywieziony z Japonii. Kapitan Żbik dowiaduje się z meldunku o czwartym skoku. 
Dodatki.
Umieszczone w pierwszych dwóch wydaniach. 

</doc>
<doc id="4203943" url="https://pl.wikipedia.org/wiki?curid=4203943" title="Wtoroj diwizion (2017/2018)">
Wtoroj diwizion (2017/2018)

26. sezon rosyjskiej trzeciej ligi piłkarskiej (Wtoroj diwizion, oficjalna nazwa Professionalnaja Futbołnaja Liga, ПФЛ).
Do rozgrywek w pięciu grupach przystąpiły 64 drużyny, w tym zespoły rezerw niektórych klubów z wyższych klas rozgrywkowych. Zwycięzcy grup otrzymali prawo awansu do Pierwszej Dywizji.
Zachód.
Liderzy:
Centrum.
Liderzy:
Południe.
Liderzy:
Ural-Wołga.
Liderzy:
Wschód.
Liderzy:

</doc>
<doc id="4203945" url="https://pl.wikipedia.org/wiki?curid=4203945" title="Wiatrak kozłowy w Drewnicy">
Wiatrak kozłowy w Drewnicy

Wiatrak w Drewnicy – zabytkowy drewniany wiatrak kozłowy znajdujący się w Drewnicy, zbudowany w 1718.
Jest to obecnie jedyny zachowany na Żuławach wiatrak przemiałowy typu "koźlak". W 1962 obiekt wpisano do rejestru zabytków.
Opis.
Zbudowany został w 1718 w północno-zachodniej części wsi Drewnicy jako wiatrak przemiałowy czyli młyn wiatrowy do mielenia zboża. Zbudowali go mennonici, holenderscy osadnicy, którzy gospodarowali wtedy na Żuławach. Spośród około 100 wiatraków przemiałowych jakie doczekały roku 1945 dziś pozostały dwa - drewniany koźlak w Drewnicy i XIX-wieczny, murowano - drewniany holender w Palczewie. Dziś koźlak w Drewnicy nie pełni już swej roli, ale jest świadectwem "wiatrakowej" przeszłości Żuław Wiślanych i atrakcją turystyczną. Obiekt częściowo wyremontowany i znajduje się w rękach prywatnego właściciela.
Jest to typowy wiatrak kozłowy. Posadowiony na ceglanej podmurówce. Wykonany w całości z drewna. Ściany konstrukcji szkieletowej, oszalowane pionowo deskami. Bryła budowli w kształcie prostopadłościanu. Przykryta gontowym dachem kształtem przypominającym odwróconą łódź, z nawisem, pod którym znajduje się mała galeria ze wysokimi schodami prowadzącymi do drzwi wejściowych.
Wewnątrz wiatraka zachowały się mechanizmy oraz kilka elementów starego wyposażenia.

</doc>
<doc id="4203950" url="https://pl.wikipedia.org/wiki?curid=4203950" title="Zajęcie Tulagi, Gavutu i Tanambogo przez Japonię">
Zajęcie Tulagi, Gavutu i Tanambogo przez Japonię

Zajęcie Tulagi, Gavutu i Tanambogo przez Japonię – inwazja przeprowadzona przez siły Cesarstwa Japonii na wyspie Tulagi w dniach 3-4 maja 1942 roku. Operacja była częścią Operacji MO, japońskiej strategii na Południowym Pacyfiku i Południowo-Zachodnim Pacyfiku w 1942 roku. Plan zakładał zajęcie wyspy Tulagi i pobliskich wysp w Protektoracie Brytyjskich Wysp Salomona przez żołnierzy Cesarskiej Marynarki Wojennej. Zajęcie wyspy miało za zadanie osłonić flankę i zapewnić rozpoznanie japońskim siłom posuwającym się w kierunku Port Moresby na Nowej Gwinei, zwiększyć możliwości obronne japońskiej bazy w Rabaulu, służyć jako baza dla japońskich sił zagrażających szlakom zaopatrzeniowym pomiędzy Stanami Zjednoczonymi a Australią i Nową Zelandią.
Bez wystarczających sił, by skutecznie przeciwstawić się japońskiej ofensywie na Wyspach Salomona, brytyjski komisarz i paru australijskich żołnierzy przeznaczonych do obrony wyspy Tulagi ewakuowało się tuż przed przybyciem Japończyków 3 maja. Jednak następnego dnia amerykańska grupa lotniskowców zmierzająca, by przeciwstawić się japońskiemu atakowi na Port Moresby (później grupa ta wzięła udział w bitwie na Morzu Koralowym) przeprowadziła nalot na japońskie siły na Tulagi, niszcząc lub uszkadzając kilka japońskich okrętów i siły powietrzne biorące udział w lądowaniu. Pomimo oporu aliantów, Japończycy zajęli Tulagi i rozpoczęli budowę niewielkiej bazy morskiej.
W ciągu następnych kilku miesięcy Japończycy zbudowali na Tulagi bazę paliwową, komunikacji radiowej i wodnosamolotów, a w lipcu 1942 roku rozpoczęli budowę dużego lotniska na pobliskim Guadalcanalu. Japońska aktywność na wyspach Tulagi i Guadalcanal została zarejestrowana przez aliancki samolot rozpoznawczy, jak również przez australijskich strażników wybrzeża stacjonujących na pobliskich wyspach. Jako że aktywność ta zagrażała alianckim szlakom zaopatrzeniowym na Południowym Pacyfiku, alianci przeprowadzili 7 sierpnia 1942 roku własne lądowania na Guadalcanalu i Tulagi, rozpoczynając brzemienną w skutkach kampanię na Guadalcanalu, która razem z kampanią na Nowej Gwinei odwróciły losy wojny na Południowym Pacyfiku.
Tło.
7 grudnia 1941 roku japońskie lotniskowce zaatakowały okręty Floty Pacyfiku Stanów Zjednoczonych stacjonujące w bazie morskiej Pearl Harbor na Hawajach. Atak zniszczył lub uszkodził większość pancerników amerykańskiej floty na Pacyfiku i stał się bezpośrednią przyczyną wojny pomiędzy oboma państwami. W oczach przywódców Japonii wojna ta miała na celu zneutralizowanie amerykańskiej floty, zajęcie terytoriów bogatych w zasoby naturalne oraz zyskanie strategicznie położonych baz wojskowych, które ułatwiłyby obronę rozległego imperium. W tym samym czasie co atak na Pearl Harbor, Japończycy przeprowadzili uderzenie na Malaje Brytyjskie, co w naturalny sposób doprowadziło do przyłączenia Wielkiej Brytanii, Australii i Nowej Zelandii do walki po stronie Stanów Zjednoczonych i stworzenia jednolitego frontu aliantów w wojnie przeciwko Japonii. W świetle zapisów „Ściśle Tajnego Rozkazu Nr 1” Połączonej Floty Japońskiej Cesarskiej Marynarki Wojennej (ang. "Imperial Japanese Navy" – IJN), datowanego na 1 listopada 1941 roku, celami początkowych działań strony japońskiej w tej wojnie było „(wyrzucenie) brytyjskich i amerykańskich sił z Indii Holenderskich i Filipin (i) ustanowienie polityki autonomicznej samowystarczalności i gospodarczej niezależności”.
Realizując te cele, w ciągu kilku pierwszych miesięcy 1942 roku, oprócz Malajów, siły japońskie zaatakowały i przejęły kontrolę nad Filipinami, Tajlandią, Singapurem, Holenderskimi Indiami Wschodnimi, wyspą Wake, Nową Brytanią, Wyspami Gilberta oraz Guam, zadając jednocześnie poważne straty broniącym je lądowym, morskim i powietrznym oddziałom aliantów. Japonia zamierzała wykorzystać zdobyte terytoria do stworzenia linii obrony swojego imperium, skąd chciała odpierać kontrataki aliantów i prowadzić wojnę na wyniszczenie.
Wkrótce po rozpoczęciu działań zbrojnych Sztab Generalny japońskiej marynarki wojennej zaproponował przeprowadzenie inwazji na tereny północnej Australii, co uniemożliwiłoby aliantom wykorzystane tego kraju jako bazy wypadowej do przyszłych ataków na japońskie pozycje na południowym Pacyfiku. Cesarska Armia Japońska (ang. Imperial Japanese Army – IJA) odrzuciła jednak te plany stwierdzając, iż nie posiada wystarczających sił, ani możliwości transportowych dla przeprowadzenia takiej operacji. W tym samym czasie, dowodzący siłami 4. Floty (zwanej „Siłami Mórz Południowych”) wiceadmirał Shigeyoshi Inoue opowiadał się za okupacją znajdującej się w południowo-wschodniej części Wysp Salomona wyspy Tulagi oraz Port Moresby na Nowej Gwinei, skąd japońskie siły powietrzne mogłyby przeprowadzać naloty na północną Australię. Inoue wierzył, że przejęcie kontroli nad tymi obszarami zapewniłoby większe bezpieczeństwo i możliwości obronne głównej japońskiej bazie wojskowej w mieście Rabaul na Nowej Brytanii. Sztab Generalny japońskiej marynarki wojennej oraz IJA zaaprobowały propozycję Inoue i poparły dalsze operacje, które miały wykorzystać te tereny jako bazy wypadowe, mające na celu zajęcie Nowej Kaledonii, Fidżi oraz Samoa, by w ten sposób przeciąć linie zaopatrzeniowe i komunikacyjne między Australią a Stanami Zjednoczonymi.
W kwietniu 1942 roku japońska marynarka wojenna oraz wojska lądowe opracowały plan przeprowadzenia 10 maja inwazji na Port Moresby, który otrzymał kryptonim operacja MO. Atak miał zostać poprzedzony zajęciem w dniach 2–3 maja Tulagi, gdzie japońska marynarka mogłaby założyć bazę dla swoich wodnosamolotów na potrzeby działań rozpoznawczych, jak również potencjalnych operacji skierowanych przeciwko terytoriom zajmowanym przez aliantów oraz ich siłom na południowym Pacyfiku. Mimo iż w tym czasie admirał Isoroku Yamamoto, dowódca Połączonej Floty, planował wciągnięcie amerykańskiej floty w ostateczną bitwę morską, to odłączył on kilka swoich pancerników do wsparcia operacji MO i desygnował Inoue na dowódcę morskiej części operacji.
Przygotowania do wyruszenia w trasę Zespołu Inwazyjnego Tulagi Japończycy rozpoczęli 28 kwietnia, kiedy to w porcie w Rabaulu zebrano większość żołnierzy, sprzętu oraz zaopatrzenia. Siły wydzielone do tego zadania liczyły łącznie ok. 520 żołnierzy. Trzon oddziału stanowiły wydzielone elementy 3. Specjalnego Oddziału Desantowego Kure (elementy 1., 2. i 3. kompanii), a na resztę składały się: 54-osobowa przeciwlotnicza Jednostka „Mitsuwa” i 132-osobowa cywilna 7. Jednostka Budowlana „Hashimoto”. Osobą odpowiedzialną za przygotowanie oraz przeprowadzenie ataku na Tulagi mianowano dowódcę 2. kompanii 3. Specjalnego Oddziału Desantowego Kure, kpt. mar. Juntę Maruyamę.
Kilka zespołów, składających się w sumie z dwóch ciężkich lotniskowców, jednego lekkiego lotniskowca, tendra wodnosamolotów, dziewięciu krążowników i 13 niszczycieli, miało osłaniać konwój transportujący żołnierzy do inwazji na Port Moresby, jak również zaangażować w walkę alianckie okręty, które miały przeciwstawić się japońskiemu atakowi. Grupa mająca wziąć udział w inwazji na Tulagi składała się z niszczycieli „Kikuzuki” i „Yūzuki”, stawiaczy min/transportowców „Okinoshima” i „Kōei Maru”, trałowców pomocniczych „Wa” #1, „Wa” #2, transportowców „Hagoromo Maru”, „Noshiro Maru” #2, „Tama Maru” i „Azumasan Maru”, ścigaczy okrętów podwodnych „Toshi Maru” #3 i „Tama Maru” #8. Grupa ta, dowodzona przez kontradmirała Kiyohide Shimę (na flagowej „Okinoshimie”), wyruszyła z Rabaulu 30 kwietnia i skierowała się w stronę Wysp Salomona. Osłonę lotniczą zapewniał kontradmirał Aritomo Gotō, dowodzący swoją Grupą Osłaniającą składającą się z lekkiego lotniskowca „Shōhō”, czterech krążowników i jednego niszczyciela, która znajdowała się na zachód od centralnych Wysp Salomona. Oddzielny Zespół Osłaniający (czasami nazywany Grupą Wspierającą Tulagi), dowodzony przez kontradmirała Kuninoriego Marumo i składający się z dwóch lekkich krążowników, tendra wodnosamolotów „Kamikawa Maru” i trzech kanonierek, dołączył do Grupy Osłaniającej w celu wsparcia inwazji. Po zabezpieczeniu Tulagi 3 lub 4 maja, Grupa Osłaniająca i Zespół Osłaniający miały przemieścić się w celu wsparcia inwazji na Port Moresby.
W tym czasie Tulagi było stolicą Protektoratu Brytyjskich Wysp Salomona, który obejmował wszystkie wyspy Wysp Salomona oprócz Wyspy Bougainville’a i wyspy Buka. William Sydney Marchant, komisarz Protektoratu i dowódca miejscowych sił obronnych, przeprowadził w lutym 1942 roku ewakuację większości białych mieszkańców wyspy do Australii. Sam Marchant został ewakuowany na Malaitę w następnym miesiącu, gdzie pomagał w prowadzeniu stacji strażników wybrzeża.
Jedynymi alianckimi siłami na wyspie pozostało 24 australijskich komandosów z 2/1. Samodzielnej Kompanii pod dowództwem kapitana A.L. Goode’a i około 25 osób personelu 11. Eskadry Royal Australian Air Force operujących na czterech Catalinach w bazie wodnosamolotów na pobliskim Gavutu-Tanambogo, dowodzonych przez F/O R.B. Peagama. Ponadto na Guadalcanalu znajdowało się trzech strażników wybrzeża. Ich zadaniem było informowanie o wszystkich nieprzyjacielskich ruchach lub podejrzanej aktywności, którą zaobserwowali w pobliżu ich stacji. Aby w przypadku schwytania nie zostali straceni za szpiegostwo, wszyscy strażnicy wybrzeża byli oficerami Royal Australian Naval Volunteer Reserve.
Przez większość kwietnia Japończycy prowadzili rzadkie naloty na Tulagi z baz w pobliżu Rabaulu, z których jedynie niektóre wyrządziły niewielkie szkody. Strażnicy na Guadalcanalu zazwyczaj byli w stanie przekazać żołnierzom stacjonującym na Tulagi ostrzeżenie o zbliżających się samolotach, jednak ci nie mieli wystarczającego uzbrojenia (trzy karabiny maszynowe Vickers i jeden lekki karabin maszynowy Bren), by skutecznie zagrozić bombowcom. 25 kwietnia Tulagi zostało zbombardowane przez osiem samolotów. Podobne naloty były przeprowadzane codziennie w ciągu następnego tygodnia, a nalot 30 kwietnia ciężko uszkodził jedną z Catalin na Gavutu. Tego samego dnia inna Catalina odleciała do Rathmines w Australii w celu dokonania napraw, a pozostałe dwie łodzie latające ewakuowały się 2 maja.
Aliancki wywiad odszyfrował wiele meldunków dotyczących Operacji MO po przechwyceniu ich drogą radiową przez Fleet Radio Units (centra wywiadu radiowego) w Melbourne i Pearl Harbor. Na podstawie tych informacji amerykański admirał Chester Nimitz, stacjonujący w Pearl Harbor, skierował 22 kwietnia amerykańskie siły w kierunku Morza Koralowego w celu przeciwdziałania Operacji MO. 27 kwietnia 17. Grupa Uderzeniowa (ang. "Task Force 17") z lotniskowcem USS „Yorktown”, pod dowództwem wiceadmirała Franka Jacka Fletchera, wypłynęła z Tongi, a 1 maja, ok. 560 km na północny zachód od Nowej Kaledonii dołączyła do niej 11. Grupa Uderzeniowa z lotniskowcem USS „Lexington”. Jeszcze tego samego dnia Fletcher odesłał TF 11 w celu uzupełnienia paliwa, zakładając, że dołączy ona do niego 4 maja we wcześniej ustalonej pozycji na Morzu Koralowym.
Lądowania i ataki powietrzne.
2 maja strażnik wybrzeża na Bougainville, Jack Read, zameldował US Navy, że duża grupa japońskich okrętów, najprawdopodobniej część sił przeznaczonych do inwazji na Tulagi, wyszła z rejonu Buka. Później tego dnia strażnik wybrzeża D.G. Kennedy na Nowej Georgii przekazał amerykańskiej marynarce informację o dużej grupie japońskich okrętów zmierzających w stronę południowych Wysp Salomona. Niedługo później Goode i Peagam, zakładając, że Japończycy zaatakują ze znaczną przewagą liczebną, rozkazali wykonanie wcześniej zaplanowanej ewakuacji i rozpoczęli niszczenie sprzętu i instalacji na Tulagi i Gavutu-Tanambogo. Rano 3 maja, w czasie gdy okręty Shimy wchodziły do cieśniny Savo, by rozpocząć lądowanie na Tulagi, personel RAAFu i komandosi wsiedli na dwie małe łodzie i rozpoczęli podróż do Vila na Nowych Hebrydach. Personel lotniczy spędził dzień u oficera rejonu Martina Clemensa w Aoli na Guadalcanalu i nocą wyruszyli w dalszą drogę.
Wsparcie japońskim lądowaniom na Tulagi, Gavutu i Tananmbogo zapewniały wodnosamoloty z „Kamikawa Maru”, tymczasowo bazujące w Zatoce Tysiąca Statków na Santa Isabel. Około 500 żołnierzy przybiło do brzegu Tulagi i Gavutu-Tananmbogo w barkach transportowych i natychmiast rozpoczęło budowę instalacji. Samoloty z „Shōhō” wspierały inwazję aż do wczesnego popołudnia, kiedy siły kadm. Gotō odpłynęły w stronę Bougainville w celu uzupełnienia paliwa przed wsparciem inwazji na Port Moresby. Po wylądowaniu japońskich żołnierzy, w ramach utworzenia bazy wodnosamolotów na wyspie, w kotwicowisku Tulagi wylądowało sześć wodnosamolotów.
3 maja o godzinie 17:00 Fletcher został poinformowany, że japońska Grupa Inwazyjna Tulagi była widziana dzień przed przybyciem na południowe Wyspy Salomona. Nie mogąc przekazać tej informacji grupie „Lexingtona” ze względu na ciszę radiową, grupa „Yorktowna” podążała samodzielnie w kierunku Guadalcanalu, by następnego ranka przeprowadzić naloty na japońskie siły na Tulagi.
4 maja o godzinie 7:01 z pokładu „Yorktowna” wzbiło się w powietrze 12 bombowców torpedowych Douglas TBD Devastator i 28 bombowców nurkujących Douglas SBD Dauntless w celu przeprowadzenia pierwszego nalotu na Tulagi, z pozycji około 160 km na południe od Guadalcanalu. O 8:15 Dauntlessy rozpoczęły atak na zacumowane okręty Shimy, biorąc za cel „Okinoshimę” i dwa niszczyciele, które ustawione były tak, by zapewnić osłonę transportowcom „Azumasan Maru” i „Kōei Maru”, z których rozładowywani na brzeg byli żołnierze i sprzęt. Piloci byli przekonani, że uzyskali cztery bezpośrednie trafienia w krążownik lekki, za który uznano „Okinoshimę”, jednak z powodu zaparowanych celowników optycznych żadna bomba nie trafiła w cel. Następnie zaatakowały Devastatory. Trzy z nich skierowały się w stronę „Azumasan Maru”, kotwiczącego przy północnym brzegu Tulagi. Kolejne dwa samoloty obrały za cel „Kōei Maru”, znajdujący się pomiędzy Gavutu i Tananmbogo. Pozostałe bombowce torpedowe zdecydowały się zaatakować japońskie niszczyciele. Trzy trałowce właśnie rozpoczęły rejs, by wesprzeć inwazję na Port Moresby i wciąż były w pobliżu Tulagi. Mimo że amerykańscy piloci meldowali o wielu trafieniach bombami i torpedami, to w rzeczywistości jedynie ciężko uszkodzili niszczyciel „Kikuzuki”, na którym wskutek trafienia torpedą w maszynownię zginęło 12 marynarzy, a 22 zostało rannych, i lekko uszkodzili „Okinoshimę”. „Kikuzuki”, z pomocą jednego ze ścigaczy, został wyciągnięty na brzeg Gavutu, by nie zatonął. W tym czasie wszystkie japońskie okręty podniosły kotwicę i próbowały wypłynąć z kotwicowiska. Jeden z amerykańskich bombowców zniszczył japoński wodnosamolot Mitsubishi F1M2, który próbował wystartować w czasie ataku.
O 9:31 na „Yorktownie” wylądowała w komplecie pierwsza grupa uderzeniowa. Wskutek decyzji Fletchera o przeprowadzeniu drugiego nalotu na Tulagi, samoloty szybko zatankowano i dozbrojono. Pomiędzy 10:36 a 11:20 z lotniskowca wystartowało 27 Dauntlessów i 11 Devastatorów. Drugi nalot rozpoczął się o 12:10. Wiele z japońskich okrętów było już pod pełną parą i próbowały odpłynąć jak najdalej od kotwicowiska Tulagi. Podczas drugiego ataku zatopione zostały trałowce „Wa” #1 i „Wa” #2, a na północny zachód od wyspy Savo ciężko uszkodzony został „Tama Maru”. Jeden z bombowców zestrzelił kolejny japoński wodnosamolot, a kiedy do ataku przyłączyły się cztery Wildcaty z „Yorktowna”, zestrzelono kolejne dwa nad wyspą Florida. Następnie amerykańskie myśliwce zaatakowały „Yūzuki”, zabijając dowódcę niszczyciela oraz dziewięciu innych członków załogi. Z okrętu zaczęła wydobywać się ropa i został on odesłany do stoczni remontowej w Rabaulu, gdzie miał przejść niezbędne naprawy. Ponadto w kotwicowisku Tulagi uszkodzono następne dwa lub trzy wodnosamoloty, a ich załogi zostały zabite.
Trzeci, mniejszy nalot przybył nad Tulagi o 15:30 i lekko uszkodził „Azumasan Maru” i „Okinoshimę”. Jeden z Devastatorów zagubił się w trakcie nalotu i po zużyciu paliwa wodował w odległości ok. 60 km na południe od Guadalcanalu. Dwóm Wildcatom z drugiego nalotu również skończyło się paliwo i wylądowały awaryjnie na południowym wybrzeżu Guadalcanalu. Fletcher wysłał niszczyciele „Hammann” i „Perkins”, by uratowały załogi trzech samolotów. „Hammannowi” udało się uratować dwóch pilotów myśliwców, lecz „Perkins” nie mógł zlokalizować załogi bombowca. Oba niszczyciele powróciły do grupy „Yorktowna” późnym wieczorem, po tym jak grupa zawróciła na południowy wschód w celu uzupełnienia paliwa i spotkania się z grupą „Lexingtona” następnego dnia.
Następstwa.
5 maja „Kikuzuki” ześlizgnął się do morza i zatonął w kotwicowisku Tulagi. „Tama Maru” zatonął dwa dni później. Inne uszkodzone japońskie okręty były w stanie dopłynąć do Rabaulu i Kaviengu, gdzie zostały poddane naprawom. „Hagoromo Maru” i „Noshiro Maru” #2 dołączyły do Grupy Inwazyjnej Port Moresby. 10 maja „Okinoshima” brała udział w pierwszej japońskiej próbie zajęcia wysp Ocean i Nauru, nazwaną Operacją RY, i została zatopiona przez okręt podwodny USS S-42 w pobliżu Nowej Irlandii. W nalotach 4 maja zginęło 87 japońskich marynarzy, a 36 żołnierzy zostało poważnie rannych.
Po trzech dniach dryfowania w wodzie zaginiona załoga TBD z „Yorktowna” dotarła na Guadalcanal. Tam katolicki misjonarz zabrał ich do Martina Clemensa, a ten załatwił im łódź, która zabrała ich na San Cristobal. Stamtąd inną łodzią przepłynęli na Nowe Hebrydy, gdzie dołączyli do amerykańskich wojsk.
Po ataku na Tulagi, grupa „Yorktowna” połączyła się z „Lexingtonem” i oba lotniskowce walczyły z japońskimi siłami w czasie bitwy na Morzu Koralowym w dniach 6-8 maja. W czasie bitwy „Lexington” został zatopiony, a „Yorktown” uszkodzony. Po stronie japońskiej zatonął „Shōhō”, lotniskowiec „Shōkaku” został ciężko uszkodzony, a lotnictwo i załogi samolotów poniosły ciężkie straty. Ze względu na groźbę dalszych ataków ze strony alianckiego lotnictwa stacjonującego na lądzie lub okrętach, a nie mogąc zapewnić wystarczającej ochrony lotniczej dla sił nawodnych, Japończycy porzucili plan ataku na Port Moresby, z zamiarem ponowienia próby w przyszłości. Jednak następna próba morskiej inwazji na Port Moresby nigdy się nie wydarzyła, głównie z powodu czerwcowej porażki w morskiej bitwie pod Midway. Zamiast tego Japończycy zdecydowali się spróbować zająć miasto drogą lądową w ostatecznie nieudanej kampanii wzdłuż szlaku Kokoda. Niepowodzenie w zajęciu Portu Moresby w maju 1942 roku spowodowało poważne i dalekosiężne skutki strategiczne, z których wiele dotyczyło również niewielkiej japońskiej bazy na Tulagi.
Pomimo niszczących nalotów na okręty i wojska na lądzie, Japończycy kontynuowali budowę bazy wodnosamolotów na Tulagi i Gavutu, otrzymując coraz więcej żołnierzy i robotników budowlanych w ciągu kilku następnych miesięcy. Wkrótce baza rozpoczęła działanie, a stacjonowały tam samoloty z Grupy Powietrznej Yokohama, które wykonywały loty rozpoznawcze, zaczynając od 6 maja. 27 maja Japończycy zbadali Lunga Point pod kątem budowy dużego lotniska. 13 czerwca Sztab Generalny Marynarki zaakceptował budowę lotniska w tym miejscu, a 19 czerwca adm. Inoue przeprowadził inspekcję terenu w celu oceny środków potrzebnych do budowy lotniska. Następnego dnia japońscy żołnierze rozpoczęli oczyszczanie terenu z gąszczu. 6 lipca konwój 12 statków przetransportował na Guadalcanal 2000 koreańskich i japońskich robotników oraz 500 japońskich żołnierzy piechoty morskiej. Strażnicy wybrzeża na Guadalcanalu oraz alianckie samoloty rozpoznawcze obserwowały budowę lotniska. Cataliny i B-17 stacjonujące w Port Moresby, na Efate, Numei i Espiritu Santo w ciągu następnych miesięcy przeprowadziły wiele nalotów na japońskie bazy na Guadalcanalu, Tulagi i Gavutu, lecz bez wyraźnych efektów. W czasie tych misji zestrzelono kilka japońskich wodnosamolotów myśliwskich i jeden aliancki bombowiec.
Alianci byli zaniepokojeni japońską budową lotniska na Guadalcanalu. Samoloty operujące z tego lotniska byłyby realnym zagrożeniem dla alianckich operacji pomiędzy Australią, Nową Zelandią a Stanami Zjednoczonymi. Jednak dwa strategiczne zwycięstwa, na Morzu Koralowym i Midway, dały aliantom szansę na przejęcie inicjatywy i rozpoczęcie ofensywy przeciwko Japończykom gdzieś na Pacyfiku. Admirał Ernest J. King, Szef Sztabu Głównodowodzącego Flotą Stanów Zjednoczonych zaproponował ofensywę na południowe Wyspy Salomona, która miałaby uniemożliwić Japończykom użycie tych wysp jako bazy dla sił zagrażających alianckim szlakom zaopatrzeniowym pomiędzy Australią a Stanami Zjednoczonymi. Jej celem miało być zajęcie lub zneutralizowanie dużej japońskiej bazy w Rabaulu, jednocześnie wspierając kampanię na Nowej Gwinei, a ostatecznie otwarcie Stanom Zjednoczonym drogi do wyzwolenia Filipin. Dowódca amerykańskich sił na Pacyfiku, adm. Chester Nimitz, utworzył teatr działań wojennych na Południowym Pacyfiku, którego dowódcą został wiceadmirał Robert Ghormley. Miał on dowodzić aliancką ofensywą na Wyspy Salomona.
Nieudana próba zajęcia Portu Moresby i porażka w bitwie o Midway pozostawiła bazę na Tulagi bez efektywnej ochrony ze strony innych japońskich baz. Od najbliższej bazy w Rabaulu Tulagi oddzielały cztery godziny lotu. 7 sierpnia 1942 roku 11 tys. żołnierzy Marines wylądowało na Guadalcanalu, a 3 tys. na Tulagi i okolicznych wyspach. Amerykanie mieli znaczną przewagę liczebną i japońscy żołnierze na Tulagi zostali zabici prawie co do jednego w czasie zdobycia Tulagi, Gavutu i Tanambogo przez aliantów. Na Guadalcanalu amerykańscy żołnierze zdobyli lotnisko na Lunga Point bez większego oporu ze strony przeciwnika. W ten sposób rozpoczęła się kampania na Guadalcanalu, sześciomiesięczna seria bitew pomiędzy siłami japońskimi i alianckimi, która razem z kampanią na Nowej Gwinei odwróciły losy wojny na Południowym Pacyfiku.

</doc>
<doc id="4203955" url="https://pl.wikipedia.org/wiki?curid=4203955" title="Władysław Barański (1924–2014)">
Władysław Barański (1924–2014)

Władysław Wincenty Barański ps. "Zych" (ur. 5 kwietnia 1924 w Bedlnie, zm. 8 lipca 2014) – żołnierz Armii Krajowej, działacz podziemia antykomunistycznego w PRL, publicysta, z zawodu nauczyciel.
Życiorys.
W 1939 roku ukończył gimnazjum w Końskich. Podczas II wojny światowej w latach 1942–1945 był członkiem Armii Krajowej. W 1944 roku został awansowany na stopień podporucznika, odpowiedzialnego za przyjmowanie zrzutów lotniczych w podobwodzie „San”. Po zakończeniu działań wojennych podjął studia w Wyższej Szkole Gospodarstwa Wiejskiego w Łodzi (1945–1947). W 1949 roku uzyskał tytuł nauczyciela dyplomowanego.
W latach 1945–1947 był członkiem Polskiego Stronnictwa Ludowego, Związku Młodzieży Wiejskiej RP Wici oraz prezesem Bratniej Pomocy na WSGW. Po sfałszowanych wyborach parlamentarnych w 1949 roku został aresztowany na trzy tygodnie oraz relegowany z uczelni. W latach 1949–1981 był nauczycielem fizyki w szkołach w Łodzi i Zgierzu.
Od 1978 roku zaangażował się w działania podziemia antykomunistycznego. Był członkiem Ruchu Obrony Praw Człowieka i Obywatela (1978–1981) oraz współpracownikiem Komitetu Obrony Robotników. Redagował, współtworzył i kolportował pisma podziemne „Robotnik” i „Opinia”. W 1979 roku był jednym z sygnatariuszy Karty Praw Robotniczych, natomiast w kwietniu 1981 roku był inicjatorem powstania i pierwszym prezesem Społecznego Komitetu Pamięci Józefa Piłsudskiego. Po wprowadzeniu stanu wojennego od 13 grudnia 1981 roku do 18 maja 1982 roku był internowany w ośrodkach odosobnienia w Łęczycy i Darłówku. W latach 1982–1988 współpracownik Międzyzakładowego Komitetu Koordynacyjnego oraz łódzkich Duszpasterstw: Środowisk Twórczych oraz Ludzi Pracy. Redaktor, wydawca i publicysta czasopism podziemnych: „Biuletynu Łódzkiego” (1982–1989) oraz „Zew” (1985–1989). W 1987 roku był jednym z założycieli Klubów Politycznych Oleandry. W latach 1988–1989 był współorganizatorem i działaczem Komitetu Organizacyjnego NSZZ „Solidarność” Pracowników Oświaty i Wychowania Ziemi Łódzkiej, a w 1989 roku przewodniczył Komitetowi Organizacyjnemu NSZZ „Solidarność” w Zgierzu. W latach 1978–1989 był rozpracowywany przez Wojewódzki Urząd Spraw Wewnętrznych w Łodzi (kryptonim „Fizyk”), w tym okresie był również wielokrotnie zatrzymywany na 48 godzin przed obchodami rocznic narodowych.
W 1989 roku współzakładał i był pierwszym dyrektorem łódzkiego I Społecznego Liceum Ogólnokształcącego im. Richarda Tice’a. Od 1990 roku redagował i wydawał pismo „Wawrzyn Legionowy”, publikował także w „Oświacie i Woli”. W 1996 roku był inicjatorem umieszczenia tablicy poświęconej Józefowi Piłsudskiemu i Kazimierzowi Sosnkowskiemu w miejscu ich internowania w Magdeburgu. Założył Komitet im. Aleksandra Sulkiewicza dla odnowy polskich cmentarzy wojennych na terenie Ukrainy, które otoczył opieką przy udziale harcerzy Chorągwi Łódzkiej ZHP. Był członkiem „Towarzystwa Pomost”
Był autorem książek: "Józef Piłsudski romantyczny i tragiczny" (1999), "Anty-belferiada" (2006) oraz materiałów pomocniczych do nauki gramatyki języków: łacińskiego, angielskiego oraz niemieckiego.

</doc>
<doc id="4203963" url="https://pl.wikipedia.org/wiki?curid=4203963" title="Borki (przystanek kolejowy)">
Borki (przystanek kolejowy)

Borki (biał. "Боркі", ros. "Борки") – przystanek kolejowy w miejscowości Borki, w rejonie iwacewickim, w obwodzie brzeskim, na Białorusi. Leży na linii Moskwa - Mińsk - Brześć.

</doc>
<doc id="4203964" url="https://pl.wikipedia.org/wiki?curid=4203964" title="Węgierska Partia Socjaldemokratyczna">
Węgierska Partia Socjaldemokratyczna



</doc>
<doc id="4203965" url="https://pl.wikipedia.org/wiki?curid=4203965" title="Marek Kulczycki">
Marek Kulczycki

Marek Waldemar Kulczycki (ur. 27 listopada 1948 w Lublinie) – polski ekonomista, nauczyciel akademicki, urzędnik państwowy, i menedżer, podsekretarz stanu w Ministerstwie Przemysłu i Handlu (1991).
Życiorys.
Należał do Związku Młodzieży Socjalistycznej oraz Polskiej Zjednoczonej Partii Robotniczej. Absolwent Wydziału Handlu Zagranicznego Szkoły Głównej Planowania i Statystyki (1971). Doktor nauk ekonomicznych (1976). W latach 1971–1980 pracownik naukowo-dydaktyczny SGPiS. W 1980 wyjechał do Wiednia, by pracować w UNIDO, gdzie pozostał do 1986. Następnie był dyrektorem departamentu w Ministerstwie Handlu Zagranicznego (1987–1991). Zajmował się współpracą gospodarczą Polski z krajami OECD i organizacjami gospodarczymi. W 1991 roku mianowany podsekretarzem stanu w Ministerstwie Przemysłu i Handlu.
W maju 1992 rozpoczął pracę w Polsko-Amerykańskim Funduszu Przedsiębiorczości, gdzie kierował programem pożyczek dla małych i średnich przedsiębiorstw. Od 1995 prezes zarządu Pierwszego Polsko-Amerykańskiego Banku i Fortis Bank Polska S.A. W latach 2002–2009 prezes zarządu Deutsche Bank PBC S.A. Od 2010–2014 członek rady nadzorczej tego banku.
Od 2011 adiunkt w Akademii Finansów i Biznesu Vistula oraz kolejno: dyrektor Instytutu Finansów i Rachunkowości, dziekan Wydziału Biznesu, prorektor ds. Współpracy z Biznesem i Relacji Międzynarodowych. W latach 2015–2016 rektor tej uczelni. W latach 2016–2021 prezes zarządu, a od 2021 członek rady nadzorczej Nest Bank S.A.
Autor kilkudziesięciu artykułów naukowych, podręczników oraz książek o tematyce ekonomicznej i finansowej.

</doc>
<doc id="4203967" url="https://pl.wikipedia.org/wiki?curid=4203967" title="Keli Neemia">
Keli Neemia

Keli Neemia (ur. prawdopodobnie 1941 roku) – polityk Tokelau, terytorium zależnego Nowej Zelandii, drugi szef jego rządu w latach 1994–1995.
Od stycznia 1993 do stycznia 1996 był wodzem (Faipule) klanu na atolu Fakaofo. W 2002 roku pełnił funkcję "Pulenuku" (burmistrza) Fakaofo.

</doc>
<doc id="4203970" url="https://pl.wikipedia.org/wiki?curid=4203970" title="Domanowo (stacja kolejowa)">
Domanowo (stacja kolejowa)

Domanowo (biał. "Даманава", ros. "Доманово") – stacja kolejowa w miejscowości Domanowo, w rejonie iwacewickim, w obwodzie brzeskim, na Białorusi. Leży na linii Moskwa - Mińsk - Brześć.
Stacja powstała w XIX w. na drodze żelaznej moskiewsko-brzeskiej pomiędzy stacjami Leśna a Kosów Poleski.

</doc>
<doc id="4203971" url="https://pl.wikipedia.org/wiki?curid=4203971" title="Lepaio Simi">
Lepaio Simi

Lepaio Simi (ur. prawdopodobnie 1947 roku) – polityk Tokelau, terytorium zależnego Nowej Zelandii, szef jego rządu w latach 1997–1998. Od stycznia 1993 do stycznia 1996 był wodzem (Faipule) klanu na atolu Atafu.

</doc>
<doc id="4203984" url="https://pl.wikipedia.org/wiki?curid=4203984" title="Rzepińce (rejon kamieniecki)">
Rzepińce (rejon kamieniecki)



</doc>
<doc id="4203989" url="https://pl.wikipedia.org/wiki?curid=4203989" title="Stena Scandinavica">
Stena Scandinavica

Nazwa promów armatora Stena Line

</doc>
<doc id="4203990" url="https://pl.wikipedia.org/wiki?curid=4203990" title="MF Stena Scandinavica">
MF Stena Scandinavica



</doc>
<doc id="4203991" url="https://pl.wikipedia.org/wiki?curid=4203991" title="Wojcieszyn (przystanek kolejowy)">
Wojcieszyn (przystanek kolejowy)

Wojcieszyn (biał. "Вайцешын", ros. "Войтешин") – przystanek kolejowy w miejscowości Wojcieszyn, w rejonie bereskim, w obwodzie brzeskim, na Białorusi. Leży na linii Bronna Góra – Białooziersk, obok drogi republikańskiej R136.

</doc>
<doc id="4203992" url="https://pl.wikipedia.org/wiki?curid=4203992" title="Roman Kajetan Walenty Wierzchlejski">
Roman Kajetan Walenty Wierzchlejski

Roman Kajetan Walenty Wierzchlejski (ur. 5 sierpnia 1825 w Kraśnicach, zm. 29 grudnia 1887 w Warszawie) – polski prawnik, profesor Szkoły Głównej, redaktor „Gazety Sądowej Warszawskiej”.
Życiorys.
Urodził się w rodzinie Julii (z Dobków) i Alojzego Wierzchlejskich. Ojciec był właścicielem dóbr Kraśnice leżących w guberni kaliskiej. Roman wcześnie stracił oboje rodziców. Nad jego wychowaniem i edukacją czuwały starsze siostry. Kształcił się w gimnazjach w Piotrkowie i w Warszawie (warszawskie gimnazjum ukończył w 1842 r.). W Warszawie też został słuchaczem kursów prawa. Następnie studiował na uniwersytecie w Petersburgu, gdzie brał czynny udział w życiu polskich studentów (jeden z organizatorów "czwartkowych" zebrań studenckich). Studia ukończył w 1849 r. Stopień kandydata praw otrzymał po napisaniu rozprawy „Żydzi w Królestwie Polskim". Po obronie wyjechał do Berlina – praca naukowa, przy tej okazji zwiedził także południe Niemiec i nadreńskie prowincje.
Po powrocie do kraju osiedlił się w Suwałkach, gdzie znalazł zatrudnienie jako podpisarz, a następnie pisarz w Sądzie Pokoju Okręgu Dąbrowskiego. Pracował także jako asesor w Trybunale Cywilnym Guberni Augustowskiej. Był również nauczycielem prawa w suwalskim Gimnazjum Męskim im. Karola Brzostowskiego. 
Wiele zastrzeżeń ówczesnych władz zaborczych budziła jego działalność patriotyczna. Wierzchlejski - jak pisał A. Matusiewicz - "był głównym bohaterem głośnej w całym kraju manifestacji patriotycznej 11 czerwca 1861 r.", a w wyniku represji, które miały miejsce po wspomnianej manifestacji - na rozkaz generał-lejtnanta Leonida Płatonowicza Rudanowskiego (gubernatora suwalskiego), został aresztowany i administracyjnie przeniesiony do Petersburga (w jego sprawie interweniował m.in. Aleksander Wielopolski). 
Z tego zesłania wrócił do kraju we wrześniu 1861 r. Przebywając w Suwałkach podlegał ciągłemu, ścisłemu dozorowi policyjnemu.
Po wyjeździe z Suwałk, osiedlił się (w marcu 1862 r.) w Warszawie. Jak podaje A. Matusiewicz: "Często zmieniał pracę, wciąż awansując (podprokurator przy Trybunale Cywilnym w Warszawie, pomocnik naczelnego prokuratora, obrońcy przy Sądzie Apelacyjnym). Od 1867 r., kiedy został mianowany profesorem Szkoły Głównej (lecz nie wykładał) poświęcił się wyłącznie adwokaturze". Brał udział w pracach nad kodeksem karnym i procedurą karną. Swoje prace publikował w „Bibliotece Warszawskiej”, „Ekonomiście”, „Kraju”, „Gazecie Sądowej Warszawskiej” (której był współredaktorem) czy „Kurierze Wileńskim”. Pracował społecznie, organizował m.in. dobroczynne koncerty i przedstawienia teatralne. Był jednym z inicjatorów powołania do życia Towarzystwa Przyjaciół Dzieci, Kasy Pomocy Nauczycieli Prywatnych, Kasy Pomocy Sług. Działał w stowarzyszeniu "Merkury" oraz Towarzystwie Osad Rolniczych. 
W 1887 r. znacznie podupadł na zdrowiu psychicznym. Zmarł śmiercią samobójczą 29 grudnia 1887 r. Został pochowany 2 stycznia 1888 r. na Powązkach. 
W pośmiertnym wspomnieniu, które ukazało się na łamach „Wieku” czytamy m.in.: "Jako prawnik, Roman Wierzchlejski przeszedł wiele szczebli w hierarchii sądowniczej, towarzyszył rozmaitym zmianom, w których jego jasny pogląd na rzecz, zdrowa rada, zyskiwały mu uznanie sfer kierujących, jak to widać z dziejów jego prac na tem polu""." 

</doc>
<doc id="4203996" url="https://pl.wikipedia.org/wiki?curid=4203996" title="Przeszkoda wieku">
Przeszkoda wieku

Przeszkoda wieku – niemożność zawarcia małżeństwa przez osobę która nie ukończyła odpowiedniego wieku. Jest to przeszkoda występująca zarówno w prawie cywilnym, jak i w prawie kanonicznym.
Przeszkoda wieku w polskim prawie cywilnym.
Osoby zawierające związek małżeński powinny mieć ukończone 18 lat. Z istotnych przyczyn sąd może pozwolić na ślub tylko i wyłącznie kobiety, która ukończyła lat 16. Związku małżeńskiego nie może zawrzeć osoba młodsza. Do ważnych przesłanek uzasadniających wyrażenie zgody przez sąd na zawarcie ważnego, wcześniejszego małżeństwa jest przede wszystkim spodziewanie się potomstwa, a także np. wysokie prawdopodobieństwo śmierci, jednego z nupturientów lub innej okoliczności, z której wynika że zawarcie małżeństwa będzie zgodne z dobrem założonej rodziny. Istotne powody do zawarcia małżeństwa mogą zostać uznane przez Sąd tylko wtedy gdy zawarte małżeństwo pozytywnie prognozuje. Sąd jedynie może wydać zezwolenie, ale nie jest do tego zobowiązany.
Ciąża a zgoda sądu.
Oczekując potomstwa młodzi ludzie często spotykają się z odmową zezwolenia na wcześniejsze zawarcie małżeństwa, gdyż sam fakt ciąży nie jest wystarczający do tego aby sąd wydał pozytywną zgodę, sąd musi stwierdzić, że zawarte małżeństwo będzie udanym, szczęśliwym i trwałym związkiem.
Unieważnienie związku małżeńskiego.
Wystąpić do sądu z żądaniem o unieważnienie zawartego związku małżeńskiego z tytułu braku odpowiedniego wieku może złożyć każdy z małżonków, ale również prokurator, chyba że małżonka jest w ciąży, wtedy tylko ona, a nie jej mąż może wystąpić do sądu.
Konwalidacja.
Uzdrowienie związku małżeńskiego nastaje wraz z osiągnięciem przez nupturientów wymaganego wieku. W tym momencie nie można mówić o możliwości unieważnienia zawartego związku małżeńskiego. W momencie ustania wady prawnej ustaje podstawa by unieważnić ten związek.
Przeszkoda wieku w prawie kanonicznym.
Zgodnie z Kodeksem Prawa Kanonicznego ważne małżeństwo kanoniczne może zawrzeć mężczyzna, który ukończył 16. rok życia i kobieta, która ukończyła 14. rok życia.
Zgodnie z paragrafem 2 kanonu 1083 Konferencja Episkopatu danego kraju może ustalić wyższy wiek do zawarcia godziwego małżeństwa. Konferencja Episkopatu Polski wraz z nowelizacją Kodeksu Rodzinnego i Opiekuńczego w roku 1998 ustaliła, że nupturienci muszą mieć ukończone 18 lat.
Wiek nupturientów w KPK.
Wiek kandydatów ustala się na podstawie ksiąg parafialnych lub na podstawie innych dokumentów, także cywilnych lub rodziców zainteresowanych oraz innych osób znających datę urodzin.
Kanon 203 Kodeksu Prawa Kanonicznego określa zasady w jaki sposób należy obliczać lata. W myśl tego kanonu małżeństwo można zawrzeć dopiero następnego dnia po ukończeniu odpowiedniego wieku.
Zgoda rodziców nupturientów.
Nupturienci, którzy są niepełnoletni, czyli nie ukończyli osiemnastego roku życia winni uzyskać pozwolenie rodziców lub opiekunów prawnych. Ściśle ujmując tyczy się to tylko kobiety, gdyż mężczyzna nie może być dyspensowany. W wypadku negatywnej zgody rodziców lub opiekunów duszpasterz nie może błogosławić takiego małżeństwa bez uzyskania zgody ordynariusza miejsca. Zawarcie małżeństwa przez małoletnich bez zgody ordynariusza miejsca będzie "niegodziwe".
Impedimentum aetatis.
Przeszkoda wieku wywodzi się z prawa kościelnego. Prawo naturalne nie wymaga od małżonków ani określonego wieku ani zdolności fizycznych. Prawo kanoniczne wymaga aby małżonek w momencie zawierania małżeństwa posiadał zdolność psychiczną do konsensusu małżeńskiego. Nie wymaga od nupturientów natomiast by w momencie zawierania małżeństwa byli zdolni fizycznie do podjęcia aktu małżeńskiego.Tak więc ważnie może zawrzeć małżeństwo mężczyzna posiadający zdolność psychiczną, ale niebędący w stanie w momencie zawierania małżeństwa do aktu seksualnego z wyłączeniem impotencji.
Dyspensowanie i ustanie przeszkody wieku.
Dyspensy od przeszkody wieku udziela Ordynariusz miejsca, czyli z zasady Biskup diecezjalny. Warunkiem uzyskania dyspensy jest spełnienie wymogów wynikających z prawa naturalnego, czyli posiadanie niezbędnej dojrzałości do konsensusu małżeńskiego. Dyspensę może uzyskać tylko kobieta, która ukończyła 16 rok życia. Natomiast mężczyzna nie ma możliwości uzyskania dyspensy od przeszkody wieku.
Przeszkoda wieku ustaje wraz z momentem uzyskania odpowiedniego wieku do zawarcia związku małżeńskiego zgodnie z prawem kanonicznym. Nie oznacza to jednak, że małżeństwo zawarte nieważnie z tytułu tej przeszkody staje się ważne. Wymagane jest uzdrowienie takiego związku.

</doc>
<doc id="4204002" url="https://pl.wikipedia.org/wiki?curid=4204002" title="Rzepińce (obwód tarnopolski)">
Rzepińce (obwód tarnopolski)



</doc>
<doc id="4204003" url="https://pl.wikipedia.org/wiki?curid=4204003" title="Białooziersk (stacja kolejowa)">
Białooziersk (stacja kolejowa)

Białooziersk (biał. "Белаазёрск", ros. "Белоозёрск") – stacja kolejowa w miejscowości Białooziersk, w rejonie bereskim, w obwodzie brzeskim, na Białorusi. Leży na linii Bronna Góra – Białooziersk. Jest stacją krańcową tej linii.

</doc>
<doc id="4204004" url="https://pl.wikipedia.org/wiki?curid=4204004" title="Led Zeppelin – The 1980s, Part One">
Led Zeppelin – The 1980s, Part One

Led Zeppelin – The 1980s, Part One – amerykańska trasa koncertowa Led Zeppelin, zaplanowana na jesień 1980 r. Została odwołana, gdyż dwa dni przed rozpoczęciem prób do trasy John Bonham zmarł wskutek przedawkowania alkoholu.

</doc>
<doc id="4204006" url="https://pl.wikipedia.org/wiki?curid=4204006" title="Biskupstwo kołobrzeskie">
Biskupstwo kołobrzeskie



</doc>
<doc id="4204007" url="https://pl.wikipedia.org/wiki?curid=4204007" title="Humajmat ad-Dajar">
Humajmat ad-Dajar



</doc>
<doc id="4204009" url="https://pl.wikipedia.org/wiki?curid=4204009" title="Pogoń za lwem">
Pogoń za lwem

Pogoń za lwem – polski komiks wydany w serii Kapitan Żbik. Autorem scenariusza jest Władysław Krupka, a rysunków Bogusław Polch. Wcześniejsze przygody zawierają komiksy z tej serii zatytułowane: Nocna wizyta i Wąż z rubinowym oczkiem. Kolejne wydarzenia opisuje zeszyt zatytułowany Salto śmierci.
Fabuła komiksu.
Kapitan Żbik prowadzi śledztwo w sprawie dwóch napadów rabunkowych, zorganizowanych przez tę samą grupę przestępczą. Na podstawie zeznań świadków sporządzono rysopisy dwóch członków grupy i podano je do prasy. Bandyci po naradzie postanawiają pozbyć się doktora Leśniewskiego jednego z napadniętych, który widział szefa gangu "Kruka". Wyrok ma wykonać "Czarny". "Kruk" tymczasem postanawia pozbyć się drugiego kompana z bandy "Bociana". Ogłuszając go, wrzuca go do klatki z lwem w cyrku w którym pracuje. Przez niedomknięte drzwi lew ucieka na zewnątrz, straż pożarna pomaga umieścić go z potworem w środku. Znajdują tam leżącego "Bociana". "Czarnemu" nie udaje się zlikwidować doktora, najpierw myli go z innym człowiekiem, później zostaje przepłoszony. Kapitan Żbik łączy te wszystkie wydarzenia i postanawia zatrudnić się w cyrku "Jeno", gdzie zabito "Bociana". 
Dodatki.
Umieszczone w pierwszych dwóch wydaniach. 

</doc>
<doc id="4204015" url="https://pl.wikipedia.org/wiki?curid=4204015" title="Ghanijja">
Ghanijja



</doc>
<doc id="4204019" url="https://pl.wikipedia.org/wiki?curid=4204019" title="Butajbat">
Butajbat



</doc>
<doc id="4204023" url="https://pl.wikipedia.org/wiki?curid=4204023" title="Uno Cygnaeus">
Uno Cygnaeus

Uno Cygnaeus (ur. 12 października 1810 w Hämeenlinna, zm. 2 stycznia 1888 w Helsinkach) – fiński pedagog, działacz oświatowy i reformator szkolnictwa, kapelan.
Życiorys.
Ukończył gimnazjum w Hämeenlinna (szw. "Tavastehus") w 1827, następnie uczęszczał na Uniwersytet Helsiński, zdobywając tytuł magistra w 1836. Później spędził dwa lata jako asystent pastora i kapelana więziennego w Wyborgu, nauczając także w tym czasie w prywatnej szkole. W 1840 został kapelanem na Alasce, w kolonii handlowej Sitka, gdzie głębokie wrażenie wywarły na nim dysproporcje między handlowcami a ubogimi autochtonami, handlującymi m.in. futrami.
W 1845 powrócił do Europy i przez następne dwanaście lat był kierownikiem fińskiej szkoły w Sankt Petersburgu. W tym okresie prowadził badania nad dorobkiem Johanna Heinricha Pestalozziego oraz Friedricha Fröbla i ich doktrynami pedagogicznymi. Na ich bazie rozwinął własne pomysły edukacyjne.
W 1856, kiedy car Aleksander II zapowiedział całkowitą reorganizację szkół podstawowych w Wielkim Księstwie Finlandii, wykorzystał okazję na zrealizowanie swoich pomysłów. Przedstawił rozwinięty przez siebie projekt reformy szkolnictwa, którą później uosabiał, w krótkiej pracy "Strodda Tankar". W 1863 został dyrektorem nowego seminarium fińskiego w Jyväskylä, które to stanowisko piastował aż do śmierci.
Koncepcje.
Skoncentrował swój program nauczania na pracach ręcznych, czerpiąc z pomysłu Fröebla na wprowadzenie do zajęć szkolnych takich czynności, jak tkanie, robótki ręczne, układanie form z papieru, praca z piaskiem, gliną, czy zabawy kolorem w przedszkolu. Rozszerzył jednak koncepcję froebelowską o prace rolnicze, ogrodnictwo, prace w metalu i drewnie oraz zbiorowe wyplatanie koszyków nazywane "veisto" lub "sloyd" (z języka szwedzkiego "slöjd" – "prace ręczne"). W wyniku starań Cygnaeusa autonomiczne władze fińskie w 1866 wprowadziły obowiązkowy system "sloydów" dla chłopców we wszystkich szkołach wiejskich i dla nauczycieli płci męskiej w instytucjach szkoleniowych. W 1872 rząd rozszerzył ten system na szkoły miejskie i utworzył w Naäs szkołę "Sloyd", dla szkolenia kadr nauczycielskich. Druga szkoła, nazywana "Sloyd Seminarium", została założona w 1875. 
Pomysł szkolenia z zakresu robót ręcznych rozprzestrzenił się najpierw na Szwecję, potem na Francję, Niemcy, Anglię, Indie, Chile i Stany Zjednoczone, gdzie utrzymuje się do dziś wraz z ekonomią domową, jako część programu nauczania w niektórych szkołach.
W Polsce idee Cygnaeusa wykorzystał Władysław Przanowski w kształceniu nauczycieli prac ręcznych w Państwowym Instytucie Robót Ręcznych w Warszawie.

</doc>
<doc id="4204024" url="https://pl.wikipedia.org/wiki?curid=4204024" title="Taldżina">
Taldżina



</doc>
<doc id="4204025" url="https://pl.wikipedia.org/wiki?curid=4204025" title="Tall Fuchar">
Tall Fuchar



</doc>
<doc id="4204026" url="https://pl.wikipedia.org/wiki?curid=4204026" title="Talchatra">
Talchatra



</doc>
<doc id="4204028" url="https://pl.wikipedia.org/wiki?curid=4204028" title="Zafar as-Saghir">
Zafar as-Saghir



</doc>
<doc id="4204030" url="https://pl.wikipedia.org/wiki?curid=4204030" title="Zafar al-Kabir">
Zafar al-Kabir



</doc>
<doc id="4204031" url="https://pl.wikipedia.org/wiki?curid=4204031" title="Morderstwo carskiej rodziny">
Morderstwo carskiej rodziny

Morderstwo carskiej rodziny – mord przeprowadzony w nocy z 16 na 17 lipca 1918 w Jekaterynburgu, na byłym cesarzu Mikołaju II Romanowie, jego żonie Aleksandrze i dzieciach Oldze, Tatianie, Marii, Anastazji i Aleksym, przez bolszewików kierowanych przez Jakowa Jurowskiego, działających na rozkaz Lenina, Swierdłowa i Obwodowej Rady Uralskiej.
Tło.
W wyniku rewolucji lutowej car Mikołaj II abdykował 15 marca 1917 i wraz z rodziną został osadzony w areszcie domowym w Carskim Siole, jednak na początku sierpnia 1917 na polecenie premiera Kiereńskiego carska rodzina została przeniesiona do Tobolska. W lutym 1918 dotychczasowych wartowników zajmowanego przez nich domu zastąpili strażnicy bolszewiccy. 20 lutego 1918 Rada Komisarzy Ludowych RFSRR pod przewodnictwem Lenina podjęła decyzję o postawieniu byłego cara przed sądem, nie ustalając na razie miejsca procesu, jednak wojskowy komisarz Rady Uralskiej Filipp Gołoszczokin zaproponował przewiezienie carskiej rodziny do Jekaterynburga. 1 kwietnia 1918 przewodniczący Wszechrosyjskiego Centralnego Komitetu Wykonawczego (WCIK) Jakow Swierdłow postanowił przewieźć Romanowów do Moskwy, ponieważ jednak sytuacja była niepewna, zdecydowano się „tymczasowo” umieścić ich w Jekaterynburgu. 30 kwietnia 1918 Mikołaj, Aleksandra i Maria znaleźli się w Jekaterynburgu, a 20 maja dołączyli do nich Olga, Tatiana, Anastazja i Aleksy. Umieszczono ich w Domu Specjalnego Przeznaczenia, zarekwirowanym przez bolszewików Nikołajowi Ipatiewowi, gdzie pozostawali w ścisłej izolacji od świata. W czerwcu 1918, gdy zbuntowany Korpus Czechosłowacki zbliżał się do Jekaterynburga, przewodniczący Prezydium Rady Uralskiej Aleksandr Biełoborodow i Piotr Wojkow spotkali się z Jakowem Jurowskim i Gawriiłem Miasnikowem, podejmując decyzję o zamordowaniu Romanowów: Następnie Filip Gołoszczokin udał się do Moskwy, by uzyskać aprobatę Lenina i Swierdłowa na zgładzenie carskiej rodziny. Bolszewicy postanowili wówczas, że gdyby Romanowowie mieli wpaść w ręce kontrrewolucjonistów, powinni zostać zabici. W porozumieniu ze Swierdłowem Gołoszczokin mianował komendantem straży Domu Specjalnego Przeznaczenia Jakowa Jurowskiego, który zmienił skład straży. 12 lipca Gołoszczokin powiedział członkom Prezydium Rady Uralskiej, że stolica zatwierdziła plan „egzekucji” i że skoro Romanowów nie można bezpiecznie wywieźć, należy ich zlikwidować. Na bezpośredniego kierownika zbrodni wyznaczono Jurowskiego. Uralscy bolszewicy mieli użyć kryptonimu „Proces” (oznaczającego rozstrzelanie), a sama operacja Jurowskiego miała kryptonim „Kominiarz”. 15 lipca Jurowski rozpoczął przygotowania i wybrał katów, zamówił także ciężarówkę do przewozu zwłok. Gdy wezwał do siebie pluton egzekucyjny, w ostatniej chwili dwóch jego członków odmówiło udziału w zabójstwie, ponieważ nie chcieli zabijać dziewcząt. Jurowski przydzielił każdemu zabójcy konkretną ofiarę, rozdał broń, samemu biorąc mauzera i colta, a swojemu głównemu pomocnikowi Piotrowi Jermakowowi wręczając trzy nagany, mauzera i bagnet. Jurowski kazał katom strzelać prosto w serce.
Egzekucja.
W nocy z 16 na 17 lipca 1918 Jurowski kazał nadwornemu lekarzowi Jewgienijowi Botkinowi obudzić rodzinę, mówiąc mu, że w mieście jest niespokojnie, i że trzeba przenieść wszystkich w bezpieczniejsze miejsce. Wszystkich zaprowadzono do piwnicy, a jednocześnie Jermakow nakazał kierowcy ciężarówki włączyć silnik, żeby zagłuszyć odgłosy strzałów. Wtedy Jurowski wprowadził katów do piwnicy, nakazał więźniom wstać i przeczytał postanowienie Rady Uralskiej: 
Mikołaj spytał, co to ma znaczyć, po czym Jurowski powtórzył postanowienie i strzelił do niego, a następnie wszyscy zabójcy otworzyli ogień do byłego cara, trafiając również Botkina i służących. Strzelanina stawała się coraz bardziej chaotyczna, a dym coraz gęstszy. Aleksandra przeżegnała się, a Jermakow zabił ją strzałem w głowę. Gdy Maria próbowała uciec drzwiami z tyłu pomieszczenia, postrzelił ją w udo. Z powodu gęstego dymu i pyłu gipsowego Jurowski kazał otworzyć drzwi, żeby zabójcy mogli zaczerpnąć powietrza. W tym momencie martwi byli tylko Mikołaj, Aleksandra i dwoje służących. Po powrocie do izby Jurowski zabił Botkina strzałem w głowę. Jurowski i jego zastępca Grigorij Nikulin zaczęli strzelać do Aleksego, później Jermakow zaczął dźgać chłopca bagnetem. W końcu Jurowski zabił go strzałem w głowę. Pozostałe córki, Olga, Tatiana i Anastazja, które zbiły się w gromadkę, krzycząc z przerażenia, na razie nie były ranne, ponieważ miały zaszyte w ubraniach klejnoty, które chroniły je przed kulami. Jurowski i Jermakow podeszli do nich, po czym pierwszy zabił Tatianę strzałem w tył głowy, a drugi strzelił Oldze w szczękę, dźgnął Marię bagnetem w pierś, a na końcu zastrzelił ją. Następnie Jermakow przycisnął Anastazję do ściany i zaczął dźgać bagnetem, później zabił ją strzałem w głowę, po czym zaczął ponownie dźgać bagnetem zwłoki Mikołaja i Aleksandry. W tej chwili pokojówka carycy Anna Diemidowa ocknęła się, ale Jermakow zadźgał ją bagnetem.
Po dziesięciu minutach rzezi Jurowski sprawdził, czy wszystkie ofiary są martwe, i rozkazał ludziom wynosić ciała. W momencie wynoszenia dwójki dziewcząt prawdopodobnie Marii i Anastazji zaczęły one charczeć i krzyczeć, w związku z czym Jermakow dobił je bagnetem. Gdy zabójcy wyrzucali zwłoki do ciężarówki, jeden z żołnierzy zabił bagnetem psa Tatiany. Ciała zamordowanych rozebrano do naga, ubrania spalono, po czym wrzucono ciała do szybu kopalnianego, gdzie część z nich spalono, a część oblano kwasem siarkowym. Następnego dnia WCIK uznał za „właściwą” decyzję Rady Obwodu Uralskiego.
Morderstwo wielkiego księcia Michała.
W Permie na Uralu znajdował się też inny członek carskiej rodziny, wielki książę Michał, aresztowany przez czekistów 7 marca 1918 wraz z sekretarzem Nicholasem Johnsonem i przewieziony do głównej siedziby bolszewików w Instytucie Smolnym w Piotrogrodzie, a następnie osadzony w areszcie domowym w hotelu Korolowa w Permie. Gdy Korpus Czechosłowacki zbliżał się do Permu, w porozumieniu z Gołoszczokinem Gawriił Miasnikow wraz z czterema wspólnikami z Czeki wyprowadził Michała i jego sekretarza z hotelu, zawiózł do pobliskiego lasu i zabił strzałami w tył głowy. Po obrabowaniu zwłok ze srebrnego zegarka oblano je naftą i podpalono. Lenin i Swierdłow dowiedzieli się o zabójstwie po fakcie, jednak zaaprobowali je. Wielki książę Michał był pierwszym członkiem carskiej rodziny zamordowanym przez bolszewików.
Mord w Ałapajewsku.
W Ałapajewsku bolszewicy przetrzymywali sześcioro członków carskiej rodziny – wielką księżną Elżbietę, wielkiego księcia Sergiusza, księcia krwi imperatorskiej Konstantego, księcia krwi imperatorskiej Igora i księcia krwi imperatorskiej Ioanna wraz z mniszką Barbarą Jakowlewą i służącym. Późnym wieczorem 17 lipca 1918 wszyscy oni zostali obudzeni przez czekistów, którzy powiedzieli im, że z powodu zbliżania się wojsk białych zostaną przewiezieni w inne miejsce. Jeden z zabójców Wasilij Riabow postrzelił w ramię Sergiusza, który domyślał się prawdziwych zamiarów czekistów, i który tłumaczył, że nigdy nie zajmował się polityką, tylko kochał sport, grał w bilard i interesował się numizmatyką. Więźniowie zostali związani i zawiązano im oczy, zapędzono do zalanej wodą kopalni, gdzie zabito Sergiusza strzałem w głowę, Elżbietę pobito kolbami karabinów do utraty przytomności, następnie wszystkie ofiary wrzucono do szybu, dokąd następnie wrzucono granaty, a później płonące gałęzie.
Mord w Twierdzy Pietropawłowskiej.
Bolszewicy przetrzymywali w więzieniu w Wołogdzie trzech wielkich książąt: Mikołaja („Bimbo”), Jerzego i Dymitra, a także księcia Pawła (szóstego syna cara Aleksandra II) i księcia krwi imperatorskiej Gawriła, których latem 1918 przewieziono do Twierdzy Pietropawłowskiej. Mimo że pisarz Maksim Gorki apelował do Lenina, by darował życie Mikołajowi, 27 stycznia 1919 książęta zostali obudzeni w środku nocy, zmuszeni do rozebrania się do pasa, wyprowadzeni na dziedziniec przed soborem, postawieni nad rowem (w którym leżało 13 ciał zabitych) i zastrzeleni, a ich ciała wrzucono do zbiorowego grobu.
Rehabilitacja prawna zamordowanej carskiej rodziny.
1 października 2008 Sąd Najwyższy Federacji Rosyjskiej oficjalnie orzekł, że Mikołaj II i jego rodzina byli ofiarami represji politycznych i dokonał ich rehabilitacji. Czyn ten potępiła Komunistyczna Partia Federacji Rosyjskiej, obiecując, że decyzja „prędzej czy później zostanie skorygowana”.
Badanie przeprowadzone przez Rosyjskie Centrum Badania Opinii Publicznej z 11 lipca 2018 wykazało, że 57% Rosjan w wieku powyżej 35 lat uważa, że egzekucja rodziny carskiej jest "ohydną i nieuzasadnioną zbrodnią", 46% osób w wieku od 18 do 24 lat uważa, że Mikołaj II "musiał zostać ukarany za swoje błędy", a 3% było "przekonanych, że egzekucja rodziny była słuszną zemstą publiczną za błędy cara".

</doc>
<doc id="4204032" url="https://pl.wikipedia.org/wiki?curid=4204032" title="Wesak">
Wesak



</doc>
<doc id="4204033" url="https://pl.wikipedia.org/wiki?curid=4204033" title="Al-Balisa">
Al-Balisa



</doc>
<doc id="4204035" url="https://pl.wikipedia.org/wiki?curid=4204035" title="Ma’arr Zaf (Hama)">
Ma’arr Zaf (Hama)



</doc>
<doc id="4204036" url="https://pl.wikipedia.org/wiki?curid=4204036" title="Ma’arr Zaf (Idlib)">
Ma’arr Zaf (Idlib)



</doc>
<doc id="4204038" url="https://pl.wikipedia.org/wiki?curid=4204038" title="Red Storm (zespół muzyczny)">
Red Storm (zespół muzyczny)

Red Storm – polska grupa muzyczna utworzona pod koniec 2014 roku przez Agnieszkę Leśną (byłą wokalistkę zespołu Desdemona), której twórczość jest połączeniem muzyki alternatywnej, elektronicznego rocka, metalu, synth popu oraz elementów symfonicznych. Agnieszka Leśna w wywiadzie z portalem Kulturantki.pl o różnorodności swojej muzyki mówi:
Nazwa zespołu powstała podczas festiwalu M’era Luna, na którym wokalistka wystąpiła w 2013 roku jeszcze z poprzednim zespołem. Dziennikarka portalu Sonic Cathedral opisała wówczas sceniczną charyzmę artystki słowami: „Agnieszka sweeps over the stage like a little, bright red storm”. Teksty pisane w języku angielskim, kompozycje i partie wokalne tworzone są przez liderkę zespołu.
Historia.
Pomysł utworzenia projektu muzycznego Agnieszki Leśnej narodził się 20 września 2014 r. Jest to data ostatniego koncertu zespołu Desdemona na festiwalu muzycznym w Brnie. Wokalistka chciała podążać własną artystyczną drogą i realizować się również jako kompozytor i producent muzyczny. Jej wizję podzielał współinicjator pomysłu – jej obecny manager – Arkadiusz Wachowicz oraz ex-basista Desdemony – Szymon Świerczyński. W trójkę zapoczątkowali zespół RED STORM.
Album Alert.
W lutym 2015 roku do zespołu przyłączył się Jarosław Malicki (bas), . W tym składzie RED STORM rozpoczął pracę nad debiutanckim albumem zatytułowanym „Alert”. Wszystkie utwory skomponowała Agnieszka Leśna, jej autorstwa są również teksty i partie wokalne. Nagranie gitar przejął Szymon Świerczyński, a nad partią basu pracował Jarosław Malicki. Produkcją albumu zajął się chilijski producent Ivan Munoz (zespół Vigilante) oraz legendarny producent Depeche Mode – John Fryer. Gościnnie na płycie pojawili się włoski gitarzysta Dario Chiereghin( gitarzystę włoskiego zespołu Mortuary Drape) oraz DJ Bactee. Album „Alert” dystrybuowany przez niemiecką wytwórnię Echozone ukazał się 8 kwietnia 2016 r. 
Wydanie albumu poprzedził singiel „Famous”, którego premiera miała miejsce 11 lutego 2016. Towarzyszył mu teledysk (prod. Mateusz Stanisławczyk) wyemitowany na kanale YouTube, który zebrał sporo kontrowersyjnych komentarzy. 1 lipca 2016 r. pojawił się kolejny singel z płyty „Alert” zatytułowany „Control”(prod. Arkadiusz Wachowicz). Jest to też pierwszy singiel zespołu, który trafił do prestiżowego niemieckiego notowania DAC. Dopełnia go teledysk, tym razem w minimalistycznym czarno-białym nastroju, ukazujący walkę z kontrolą. Ostatnim singlem promującym debiutancki album grupy jest swojego rodzaju hymn zespołu – utwór „Red Storm”, który podobnie jak poprzedni singiel dostał się do notowania DAC. Premiera singla wraz z teledyskiem utrzymanym w konwencji koncertowej odbyła się 21 października.
"Alert" został dobrze oceniony przez światowe magazyny i portale muzyczne. Artykuły i wywiady z muzykami RED STORM pojawiły się w takich magazynach jak: niemieckie Sonic Seducer, , czy polski Teraz Rock. Na początku 2017 roku zdaniem czytelników i dziennikarzy magazynu Teraz Rock RED STORM trafił do dziesiątki najlepszych debiutów w Polsce. Na łamach tego samego pisma, Agnieszka Leśna została doceniona przez legendę polskiego rocka gotyckiego – Anję Orthodox, natomiast Antyradio wyróżniło artystkę w artykule „10 wokalistek, które powinien znać każdy fan gotyckich brzmień”.
W połowie 2017 roku basista, Jarosław Malicki, opuścił zespół, a jego miejsce zajął drugi gitarzysta, gnieźnieński muzyk – Filip Burghard.
Dyskografia.
Albumy:
Single:

</doc>
<doc id="4204040" url="https://pl.wikipedia.org/wiki?curid=4204040" title="Państwowe Gospodarstwo Wodne Wody Polskie">
Państwowe Gospodarstwo Wodne Wody Polskie

Państwowe Gospodarstwo Wodne Wody Polskie (PGW WP) – państwowa osoba prawna obejmująca strukturę polskich organów administracji wodnej, utworzona 1 stycznia 2018 roku na podstawie przepisów ustawy z dnia 20 lipca 2017 r. Prawo wodne oraz rozporządzenia Ministra Środowiska z dnia 28 grudnia 2017 r. w sprawie nadania statutu Państwowemu Gospodarstwu Wodnemu Wody Polskie. Odpowiada za zagospodarowanie wód. Organem kierującym strukturą jest prezes Wód Polskich. Centralną jednostką organizacyjną jest Krajowy Zarząd Gospodarki Wodnej. PGW WP finansowane jest ze środków pochodzących z opłat za pobór wód, opłat z usług wodnych oraz dotacji pochodzących z budżetu państwa.
Struktura.
W skład Państwowego Gospodarstwa Wodnego wchodzą następujące jednostki:
Dystynkcje.
Dystynkcje na mundur gospodarki wodnej dla poszczególnych rodzajów stanowisk służbowych:

</doc>
<doc id="4204042" url="https://pl.wikipedia.org/wiki?curid=4204042" title="Burdżhab">
Burdżhab



</doc>
<doc id="4204044" url="https://pl.wikipedia.org/wiki?curid=4204044" title="Salto śmierci">
Salto śmierci

Salto śmierci – polski komiks wydany w serii Kapitan Żbik. Autorem scenariusza jest Władysław Krupka, a rysunków Bogusław Polch. Jest to kontynuacja historii przedstawionych w zeszytach z tej serii zatytułowanych: Nocna wizyta, Wąż z rubinowym oczkiem i Pogoń za lwem.
Fabuła komiksu.
Kapitan Żbik przybywa do cyrku "Jeno" w charakterze pracownika naukowego jako Jan Żbikowski. Chce w ten sposób zbliżyć się do pracowników cyrku i rozwiązać sprawę czterech napadów. Tam na podstawie obserwacji i rozmów rozpoznaje członków bandy "Kruka" i "Czarnego". "Czarny" zaczyna się niepokoić. Gdy wypytuje "Kruka" o śmierć "Bociana" - tragicznie zmarłego członka bandy - "Kruk" postanawia go zlikwidować. Planuje to zrobić podczas "salta śmierci", numeru akrobatycznego, który przedstawia "Czarny". W tym celu nadpiłowuje śruby mocujące trapez. Widzi to Kapitan Żbik, który zapobiega tragedii, aresztując szefa bandy "Kruka" i jego pomocnika "Czarnego". 
Dodatki.
Umieszczone w pierwszych dwóch wydaniach. 

</doc>
<doc id="4204045" url="https://pl.wikipedia.org/wiki?curid=4204045" title="Rafaił Kaprelian">
Rafaił Kaprelian



</doc>
<doc id="4204046" url="https://pl.wikipedia.org/wiki?curid=4204046" title="Piotr Stefanowski">
Piotr Stefanowski



</doc>
<doc id="4204047" url="https://pl.wikipedia.org/wiki?curid=4204047" title="20 Dywizja Flak">
20 Dywizja Flak

20 Dywizja Flak (niem. "20. Flak-Division") – niemiecka dywizja artylerii przeciwlotniczej z okresu II wojny światowej.
Historia.
Jednostkę utworzono 13 listopada 1942 r. w Lipsku. Szybko została przerzucona do Tunezji, gdzie wspierała 5 Armię Pancerną i całą Grupę Armii Afryka. Jej pododdziały walczyły nie tylko z lotnictwem, działa 8,8 cm Flak 18 używano także do niszczenia czołgów. W maju 1943 r. dostała się do niewoli.
Dywizję odbudowano 1 października w 1943 r. w Belgradzie. Zapewniała obronę przeciwlotniczą na terenie Jugosławii i Albanii. Jesienią 1944 r. wycofała się z Bałkanów do Styrii. Szlak bojowy zakończyła poddając się Sowietom na Węgrzech (okolice Szombathely). 

</doc>
<doc id="4204048" url="https://pl.wikipedia.org/wiki?curid=4204048" title="Władimir Dragomirecki">
Władimir Dragomirecki



</doc>
<doc id="4204050" url="https://pl.wikipedia.org/wiki?curid=4204050" title="Xösäyen Yamaşev">
Xösäyen Yamaşev



</doc>
<doc id="4204058" url="https://pl.wikipedia.org/wiki?curid=4204058" title="Nikołaj Makarenko">
Nikołaj Makarenko



</doc>
<doc id="4204060" url="https://pl.wikipedia.org/wiki?curid=4204060" title="Michaił Cisielski">
Michaił Cisielski



</doc>
<doc id="4204065" url="https://pl.wikipedia.org/wiki?curid=4204065" title="Ilja Własenko">
Ilja Własenko



</doc>
<doc id="4204067" url="https://pl.wikipedia.org/wiki?curid=4204067" title="Katarzyna Ucherska">
Katarzyna Ucherska

Katarzyna Ucherska (ur. 7 października 1992 w Nowym Sączu) – polska aktorka teatralna, filmowa, dubbingowa. Absolwentka rocznika 2016 warszawskiej Akademii Teatralnej.
Życiorys.
Występowała w takich serialach jak "Ojciec Mateusz", "Na dobre i na złe", "Komisarz Alex", "Barwy szczęścia". Od 2015 roku na stałe występuje na deskach Teatru Ateneum w spektaklach "Dziewice i mężatki" w reżyserii Janusza Wiśniewskiego, "Róbmy swoje" w reżyserii Wojciecha Borkowskiego, "Kandyd, czyli Optymizm" Adama Wojtyszko i Macieja Wojtyszko. W warszawskim teatrze Syrena zagrała tytułową rolę w spektaklu "Edukacja Rity" u boku Piotra Fronczewskiego. Jesienią 2022 brała udział w siedemnastej edycji programu rozrywkowego telewizji Polsat "Twoja twarz brzmi znajomo", po dziewięciu odcinkach dotarła do finału, w którym zajęła czwarte miejsce.

</doc>
<doc id="4204070" url="https://pl.wikipedia.org/wiki?curid=4204070" title="Siergiej Wolkensztejn">
Siergiej Wolkensztejn



</doc>
<doc id="4204074" url="https://pl.wikipedia.org/wiki?curid=4204074" title="Mikita Łebedenko">
Mikita Łebedenko



</doc>
<doc id="4204075" url="https://pl.wikipedia.org/wiki?curid=4204075" title="Semen Hećman">
Semen Hećman



</doc>
<doc id="4204077" url="https://pl.wikipedia.org/wiki?curid=4204077" title="Władimir Stenin">
Władimir Stenin



</doc>
<doc id="4204078" url="https://pl.wikipedia.org/wiki?curid=4204078" title="Linia kolejowa Bronna Góra – Białooziersk">
Linia kolejowa Bronna Góra – Białooziersk

Linia kolejowa Bronna Góra – Białooziersk – linia kolejowa na Białorusi łącząca stację linii Moskwa - Mińsk - Brześć Bronna Góra ze stacją Białooziersk.
Linia w całości znajduje się w rejonie bereskim, w obwodzie brzeskim. Stanowi kolejowe połączenie z elektrownią w Białooziersku. Powstała w czasach Związku Sowieckiego.
Linia na całej długości jest niezelektryfikowana i jednotorowa.

</doc>
<doc id="4204084" url="https://pl.wikipedia.org/wiki?curid=4204084" title="Gilberto Trindade">
Gilberto Trindade



</doc>
<doc id="4204100" url="https://pl.wikipedia.org/wiki?curid=4204100" title="Floridatown">
Floridatown

Floridatown – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4204103" url="https://pl.wikipedia.org/wiki?curid=4204103" title="Stetzsch">
Stetzsch

Stetzsch – osiedle Drezna, położone w północno-zachodniej części miasta.
Miejscowość w średniowieczu zamieszkiwali Słowianie. Najstarsza wzmianka o miejscowości "Steiz" pochodzi z XIII wieku. Do 1559 wieś podlegała biskupstwu Miśni, po czym przeszła pod władzę dworu drezdeńskiego. W 1834 wieś zamieszkiwało 155 osób, a w 1890 – 1049 osób. W 1921 została włączona w granice Drezna.
Graniczy z osiedlami Kaditz, Kemnitz, Mobschatz i Gohlis.

</doc>
<doc id="4204105" url="https://pl.wikipedia.org/wiki?curid=4204105" title="Garcon Point">
Garcon Point

Garcon Point – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4204107" url="https://pl.wikipedia.org/wiki?curid=4204107" title="Anton Pohlmann">
Anton Pohlmann

Anton Pohlmann (ur. 6 maja 1829 w Redach k. Lidzbarka Warmińskiego, zm. 31 października 1891 w Lidzbarku Warmińskim) – niemiecki teolog katolicki, deputowany Reichstagu, profesor w Królewskim Liceum Hosianum w Braniewie.
Życiorys.
Anton Pohlmann uczył się w gimnazjum w Reszlu i Braniewie, a następnie w Liceum Hosianum w Braniewie. Studiował teologię na Uniwersytecie Wrocławskim, gdzie w 1862 roku uzyskał stopień doktora. Po obronie otrzymał roczny urlop, ażeby odbyć podróż w celach naukowych do Włoch. W 1869 roku został profesorem w Królewskim Liceum Hosianum w Braniewie oraz archiprezbiterem w Lidzbarku Warmińskim. W latach 1867–1870 był członkiem parlamentu Związku Północnoniemieckiego. W latach 1874–1881 był członkiem Reichstagu z okręgu 6. rejencji królewieckiej (Braniewo, Lidzbark Warmiński) z ramienia partii Centrum.

</doc>
<doc id="4204108" url="https://pl.wikipedia.org/wiki?curid=4204108" title="Holley (Floryda)">
Holley (Floryda)

Holley – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4204111" url="https://pl.wikipedia.org/wiki?curid=4204111" title="Hanna Żakowska">
Hanna Żakowska

Hanna Żakowska (ur. 25 marca 1954) – doktor habilitowany nauk ekonomicznych inżynier, profesor nadzwyczajny Instytutu Badawczego Opakowań oraz nauczyciel akademicki, specjalistka w zakresie materiałów opakowaniowych i opakowań biodegradowalnych, odpadów opakowaniowych, opakowalnictwa, recyklingu, odzysku odpadów opakowaniowych.
Życiorys.
W 2000 na podstawie napisanej pod kierunkiem Andrzeja Korzeniowskiego rozprawy pt. "Badania przydatności wybranych materiałów biodegradowalnych do celów opakowaniowych" na Wydziale Towaroznawstwa Akademii Ekonomicznej w Poznaniu otrzymała stopień naukowy doktora nauk ekonomicznych w dyscyplinie towaroznawstwo w specjalnościach materiały biodegradowalne, opakowalnictwo, przechowalnictwo. Na tym samym wydziale (już w ramach Uniwersytetu Ekonomicznego w Poznaniu) na podstawie dorobku naukowego oraz rozprawy pt. "Systemy recyklingu odpadów opakowaniowych w aspekcie wymagań ochrony środowiska" uzyskała w 2009 stopień doktora habilitowanego nauk ekonomicznych w dyscyplinie towaroznawstwo w specjalności recykling odpadów opakowaniowych.
Została profesorem nadzwyczajnym COBRO - Instytut Badawczy Opakowań, a także nauczycielem akademickim ALMAMER Szkoły Wyższej w Warszawie oraz Wyższej Szkoły Ekologii i Zarządzania w Warszawie.

</doc>
<doc id="4204112" url="https://pl.wikipedia.org/wiki?curid=4204112" title="Nowe Krosno">
Nowe Krosno

Nowe Krosno – południowa część Mosiny, położona po wschodniej stronie linii kolejowej Poznań - Wrocław.
Przez Nowe Krosno ulicą Śremską przebiega Międzynarodowy szlak rowerowy EuroVelo R-9

</doc>
<doc id="4204115" url="https://pl.wikipedia.org/wiki?curid=4204115" title="Midway (hrabstwo Santa Rosa)">
Midway (hrabstwo Santa Rosa)

Midway – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4204117" url="https://pl.wikipedia.org/wiki?curid=4204117" title="Mount Carmel (Floryda)">
Mount Carmel (Floryda)

Mount Carmel – jednostka osadnicza w Stanach Zjednoczonych, w stanie Floryda, w hrabstwie Santa Rosa. W osadzie znajduje się kościół metodystyczny wraz z przynależnym cmentarzem.

</doc>
<doc id="4204119" url="https://pl.wikipedia.org/wiki?curid=4204119" title="Mulat (Floryda)">
Mulat (Floryda)

Mulat – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4204123" url="https://pl.wikipedia.org/wiki?curid=4204123" title="Munson (Floryda)">
Munson (Floryda)

Munson – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4204124" url="https://pl.wikipedia.org/wiki?curid=4204124" title="Tango (album Rasmentalismu)">
Tango (album Rasmentalismu)

Tango – szósty studyjny album duetu Rasmentalism, którego premiera odbyła się 26 stycznia 2018 roku. Wydawnictwo ukazało się nakładem wytwórni płytowej Asfalt Records.
W celu promocji płyty opublikowano teledyski do utworów „Tango“ oraz „Moment“

</doc>
<doc id="4204125" url="https://pl.wikipedia.org/wiki?curid=4204125" title="Víctor Hugo Mareco">
Víctor Hugo Mareco



</doc>
<doc id="4204130" url="https://pl.wikipedia.org/wiki?curid=4204130" title="Hamina (1998)">
Hamina (1998)

Hamina (80) – fiński kuter rakietowy z końca XX wieku, pierwsza z czterech jednostek typu "Hamina". Okręt został zwodowany 25 kwietnia 1998 roku w stoczni Finnyards w Rauma, a do służby w Fińskiej Marynarce Wojennej wszedł 24 sierpnia 1998 roku. Jednostka nadal znajduje się w składzie floty i ma status operacyjny (stan na 2019 rok).
Projekt i budowa.
Prace projektowe nad kutrami rakietowymi 4. generacji rozpoczęto w Finlandii tuż po zakończeniu budowy okrętów typu "Rauma". Nowa konstrukcja (pod oznaczeniem PV 50) była rozwinięciem poprzedniego projektu, powielając większość systemów (wielkość, uzbrojenie, napęd i wyposażenie) z niewielkimi modyfikacjami. Priorytetem konstruktorów była redukcja wartości pól fizycznych okrętu, co zaowocowało zastosowaniem nowej nadbudówki. Początkowo planowano budowę jedynie dwóch jednostek, jednak po anulowaniu programu budowy poduszkowców rakietowych typu "NB-432" zamówienie powiększono o dwa kolejne okręty.
Prototypowa „Hamina” została zamówiona w stoczni Finnyards w Rauma 26 stycznia 1997 roku, a umowa opiewała na 21,6 mln USD (bez uzbrojenia). Stępkę okręt położono w sierpniu 1997 roku, zwodowany zaś został 25 kwietnia 1998 roku.
Dane taktyczno-techniczne.
Okręt jest kutrem rakietowym o długości całkowitej 50,8 metra (44,3 metra na konstrukcyjnej linii wodnej), szerokości całkowitej 8,3 metra i zanurzeniu 2 metry. Gładkopokładowy kadłub jednostki został wykonany ze spawanych sekcji blachy aluminiowej. Podzielony jest na siedem przedziałów wodoszczelnych: (od dziobu): I – skrajnik dziobowy, II – umywalnie, III – pomieszczenia mieszkalne załogi, IV – bojowe centrum informacyjne (BCI), V – siłownia dziobowa, VI – siłownia rufowa i VII – skrajnik rufowy z mechanizmami pędników. Masywną nadbudówkę typu stealth wykonano z kompozytów poliestrowo-szklanych wzmocnionych włóknami kevlarowymi. Zarówno kadłub, jak i nadbudówkę pokryto materiałem absorbującym i rozpraszającym fale radarowe (HPA-1), a niski poziom pola magnetycznego jest dodatkowo redukowany poprzez okrętowy system demagnetyzacyjny. Wyporność standardowa wynosi 235 ton, zaś pełna 270 ton. Siłownię okrętu stanowią dwa turbodoładowane 16-cylindrowe silniki wysokoprężne w układzie V MTU 16V538 TB93 o łącznej mocy 7510 KM przy 1900 obr./min, napędzające poprzez dwustopniową przekładnię redukcyjną Velmet M1HC-420 ES dwa pędniki strugowodne KaMeWa 90SII (o maksymalnym wychyleniu +/-65°). Maksymalna prędkość jednostki wynosi 32 węzły. Okręt może zabrać 88 m³ mazutu, co zapewnia zasięg wynoszący 500 Mm przy prędkości 30 węzłów. Energię elektryczną zapewniają dwa generatory prądu zmiennego 220 V Saab-Scania 11DGSJGM o mocy 295 KM każdy. Siłownią zarządza automatyczny system nadzoru CAE Valmarine, który umożliwia jej bezwachtową pracę, a kolektory wydechowe wyposażono w instalację chłodzenia spalin wodą zaburtową norweskiej firmy Mecmar AS. Autonomiczność okrętu wynosi 5 dób.
Główne uzbrojenie okrętu stanowią wyrzutnie przeciwokrętowych pocisków rakietowych RBS-15SF3 produkcji szwedzkiej, umieszczone początkowo na rufie w dwóch podwójnych kontenerach. Pocisk rozwija prędkość 0,8 Ma, masa głowicy bojowej wynosi 200 kg, zaś maksymalny zasięg sięga 100 km. Na dziobie w wieży umieszczono pojedynczą armatę przeciwlotniczą Bofors 600E kalibru 40 mm L/70. Masa naboju wynosi 0,96 kg, donośność 12 000 metrów i szybkostrzelność teoretyczna 300 strz./min. Za masztem głównym ustawiono podwójne stanowisko działek plot. Sako kal. 23 mm L/87 (licencyjna radziecka ZU-23-2). Broń małokalibrową stanowią umieszczone na nadbudówce na wysokości masztu dwa pojedyncze stanowiska wkm Ittk (licencyjne radzieckie NSW) kal. 12,7 mm.
Broń przeciwpodwodną stanowi zrzutnia bomb głębinowych. Okręt może też przenosić do 10 min typu Merimiina 2000.
Wyposażenie radioelektroniczne obejmowało początkowo system walki radioelektronicznej Signaal Tacticos, radar dozoru ogólnego Signaal Scout, radar kontroli ognia 9LV 225, radar nawigacyjny Raytheon ARPA, optoelektroniczny system kierowania ogniem Saab Dynamics EOS-400, urządzenia łączności systemu ICS-2000, sonar Simrad Subdea Toadfish i sonar holowany Finnyards Sonac/PTA.
Jednostka została dostosowana do biernej obrony przeciwatomowej i przeciwchemicznej. W tym celu zamontowano 50 dysz do zraszania i spłukiwania okrętu wodą morską, a pomieszczenia wewnętrzne chronione są specjalnymi uszczelkami.
Załoga okrętu składa się z 5 oficerów oraz 14-15 marynarzy.
Służba.
„Hamina” została wcielona do służby w Fińskiej Marynarce Wojennej w dniu 24 sierpnia 1998 roku. Kuter otrzymał numer burtowy 74. Problemy finansowe marynarki i zbyt późne ogłoszenie przetargów na systemy uzbrojenia i wyposażenia radioelektronicznego spowodowało, że okręt rozpoczął próby morskie z tymczasowym zestawem uzbrojenia i niepełnym wyposażeniem radioelektronicznym (cześć wypożyczono w 2000 roku od firmy Thales).
W latach 2001–2006 „Haminę” kosztem 6,3 mln euro przebudowano do standardu jednostek seryjnych. Po zakończeniu modernizacji uzbrojenie kutra przedstawia się następująco: poczwórna wyrzutnia przeciwokrętowych pocisków rakietowych RBS-15SF3 umieszczona na śródokręciu, w tylnej części nadbudówki; pionowa ośmioprowadnicowa wyrzutnia rakiet plot. Umkhonto-IR (o zasięgu 12 km, prędkości 2 Ma i masie głowicy bojowej 22 kg), także umieszczona w nadbudówce; pojedyncza armata uniwersalna Bofors kal. 57 mm Mark 3 L/70, w wieży na dziobie (masa naboju wynosi 2,6 kg, donośność sięga 17 000 metrów, a szybkostrzelność teoretyczna 220 strz./min), dwa pojedyncze wkm Ittk kal. 12,7 mm, do 10 min Merimiina 2000. Zainstalowane zostały także dwie 32-prowadnicowe wyrzutnie pocisków zakłóceń pasywnych Rheinmetall MASS 2L kal. 81 mm. Okręt otrzymał również zmieniony zestaw wyposażenia radioelektronicznego, na który składają się: system walki EADS ANCS SQ 2000, radar dozoru ogólnego EADS TRS-3D/16ES, radar nawigacyjny Furuno, system kierowania ogniem CEROS 200, głowica optroniczna Sagem EOMS NG, system walki radioelektronicznej Thales SIEWS DR 3000, sonar kadłubowy Simrad Subdea Toadfish, sonar holowany Finnyards Sonac/PTA (z 78-metrową pasywną anteną), system IFF EADS MSSR 2000, zintegrowany system łączności ICS-2000, ostrzegacz o opromieniowaniu laserowym EADS COLDS oraz system nawigacyjny oparty na ECDIS i AIS. Poważne zmiany w uzbrojeniu i wyposażeniu sprawiły, że okręt otrzymał nowy numer taktyczny – 80.
Wraz z bliźniaczymi kutrami „Hamina” bazuje w Upinniemi (na południe od Kirkkonummi). 4 stycznia 2018 roku Patria i Saab zawarły kontrakt na modernizację i dozbrojenie kutrów typu "Hamina", warty 205 mln USD (prace mają objąć m.in. instalację systemu zwalczania okrętów podwodnych opartego na torpedach Saab NLT i nowego zintegrowanego systemu łączności TactiCall, a także modernizację systemu walki. 
Okręt nadal służy w fińskiej flocie (stan na 2019 rok).

</doc>
<doc id="4204132" url="https://pl.wikipedia.org/wiki?curid=4204132" title="Navarre">
Navarre

Navarre – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4204135" url="https://pl.wikipedia.org/wiki?curid=4204135" title="Oriole Beach">
Oriole Beach

Oriole Beach – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4204136" url="https://pl.wikipedia.org/wiki?curid=4204136" title="Maybe I'm Dreaming">
Maybe I'm Dreaming



</doc>
<doc id="4204139" url="https://pl.wikipedia.org/wiki?curid=4204139" title="Pea Ridge (Floryda)">
Pea Ridge (Floryda)

Pea Ridge – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4204142" url="https://pl.wikipedia.org/wiki?curid=4204142" title="Pine Level (Floryda)">
Pine Level (Floryda)

Pine Level – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4204144" url="https://pl.wikipedia.org/wiki?curid=4204144" title="Juan Rodrigo Rojas">
Juan Rodrigo Rojas



</doc>
<doc id="4204146" url="https://pl.wikipedia.org/wiki?curid=4204146" title="Point Baker">
Point Baker

Point Baker – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4204147" url="https://pl.wikipedia.org/wiki?curid=4204147" title="Barry Thomas (rugbysta)">
Barry Thomas (rugbysta)

Barry Thomas (ur. 21 lipca 1937 w Auckland, zm. 5 stycznia 2018 tamże) – nowozelandzki rugbysta grający na pozycji , reprezentant kraju, trener i działacz sportowy.
W trakcie kariery sportowej reprezentował do 1968 roku klub Manukau Rovers RFC, z którym w ostatnim roku gry zdobył "Gallaher Shield" – pierwsze w historii klubu trofeum w rozgrywkach Auckland Rugby Football Union. Dla regionu Auckland, w latach 1958–1967 rozegrał osiemdziesiąt sześć spotkań, będąc członkiem zespołu podczas zwycięskiej passy w Ranfurly Shield w latach 1959–1963. Rywalizował wówczas o miejsce w składzie z takimi zawodnikami jak Wilson Whineray czy Hallard White, był również wykorzystywany jako . W roku 1964 grał natomiast dla Wellington zaliczając dziewięć występów.
W nowozelandzkiej reprezentacji zadebiutował w roku 1962, kolejny sezon opuścił z powodu kontuzji, w kolejnych trzech testmeczach zagrał w roku 1964. Pojawienie się w składzie Kena Graya oraz powrót Whineraya spowodowały, że więcej w kadrze już nie zagrał, choć w sprawdzianach uczestniczył do roku 1968. Łącznie zatem w latach 1962–1964 rozegrał cztery testmecze dla "All Blacks", wszystkie przeciwko "Wallabies".
W 1970 roku trenował pierwszy zespół Manukau Rovers RFC, był także jego działaczem.
Żonaty z Josephine, dzieci – Michael, Gregory, Kevin, Stephen, Cameron i Kaylene.

</doc>
<doc id="4204148" url="https://pl.wikipedia.org/wiki?curid=4204148" title="Olga Jankowska">
Olga Jankowska

Olga Anastazja Jankowska (ur. 12 września 1992 w Wołominie) – polska aktorka telewizyjna i piosenkarka. 
Pracę w filmie zaczęła w wieku 14 lat, grając jedną z głównych ról w filmie Bogusława Lindy Jasne błękitne okna.
W kolejnych latach wzięła udział w kilku telewizyjnych produkcjach serialowych, między innymi w "Samo życie" i "Komisarz Alex".
Od kilkunastu lat gra „Klarę” w serialu "Barwy szczęścia". W 2013 roku aktorka wzięła udział w trzeciej edycji programu The Voice of Poland, w którym dotarła do półfinału.
Jest ambasadorką akcji społecznej "Jestem kobietą sukcesu".
Olga Jankowska wykonuje piosenkę "Never Fade Away (SAMURAI Cover)" promującą grę polskiego studia CD Project Red "Cyberpunk 2077", która miała swoją premierę w grudniu 2020

</doc>
<doc id="4204149" url="https://pl.wikipedia.org/wiki?curid=4204149" title="Zofia Szembekówna">
Zofia Szembekówna

Zofia Teodora Maria Szembekówna (imię zakonne: Maria Krysta, ur. 10 listopada 1885 w Siemianicach k. Kępna, zm. 18 lipca 1974 w Szymanowie) – polska etnografka i archeolożka amatorka oraz nauczycielka.
Życiorys.
Urodziła się 10 listopada 1885 w Siemianicach w rodzinie ziemiańskiej. Była córką Piotra Szembeka i Marii z Fredrów, prawnuczką Aleksandra Fredry. Jej rodzicami chrzestnymi byli: Wanda Niemojowska z Marchwacza i Roman Szeptycki z Przyłbic, późniejszy metropolita Kościoła greckokatolickiego − Andrzej Roman Szeptycki. Wraz z siostrą Jadwigą odebrała staranne wykształcenie domowe.
Siostry Szembekówny pracowały społecznie i prowadziły prace archeologiczne. Rozkopywały razem cmentarzysko z epoki rzymskiej w Siemianicach w latach 1898−1901, a po zamążpójściu Jadwigi w 1902, Zofia sama prowadziła dalsze badania, aż do 1908. Naukową opiekę nad tymi pracami pełnił kustosz Poznańskiego Towarzystwa Przyjaciół Nauk Bolesław Erzepki. Wyniki tych badań opublikowała jako "Sprawozdania z poszukiwań archeologicznych w Siemianicach" („Roczniki PTPN” 1904, 1908, 1916) oraz "Opis cmentarzyska żarowego z epoki brązu w Lipiu" (Mater. Antropol.-Archeol. i Etnogr. 11, 1910). Wraz z siostrą, a później sama prowadziła także badania etnograficzne w Wielkopolsce. Na podstawie zebranych w latach 1903-1908 materiałów opatrzonych jej własnymi rysunkami i fotografiami powstały "Dalsze przyczynki do etnografii Wielkopolski" (Mater. Antropol.-Archeol. i Etnogr. 12, 1912).
W maju 1909 Szembekówna wstąpiła do zgromadzenia sióstr Niepokalanek w Jazłowcu i przybrała imię zakonne Maria Krysta od Przenajświętszego Sakramentu. Poświęciła się pracy pedagogicznej, ale również zajmowała się dziejami zgromadzeń zakonnych, formami kultu i zbieraniem materiałów biograficznych. Wspólnie z siostrą Marią Gertrudą Skórzewską w 1929 opracowały życiorysy założycielek Zgromadzenia Sióstr Niepokalanek. Była także przełożoną domów w Jazłowcu, Słonimiu, Szymanowie, Nowym Sączu i Warszawie. Od 1945 do 1949 wraz z grupą zakonnic nauczała języka polskiego i historii w szkołach średnich w Szczecinku. Zainteresowania przeszłością tych ziem zaowocowały szkicem historycznym pt. „Z dziejów Pomorza Zachodniego“ (Szczecinek, Kat. 1948). Jako nauczycielka pracowała także w seminarium duchownym księży Marianów w Górze Kalwarii i u oo. Dominikanów w Warszawie. W ostatnich latach swojego życia przebywała w klasztorze Niepokalanek w Szymanowie, gdzie zmarła w 1974.
Jej materiały etnograficzne zostały uznane w 1981 przez Stanisława Błaszczyka za „najpełniejszy dokument kultury ludowej Wielkopolski z przełomu XIX i XX w.”. W uznaniu młodzieńczych zasług otrzymała w 1969 honorowe członkostwo Polskiego Towarzystwa Ludoznawczego.
27 maja 2014 roku z inicjatywy Prezesa Towarzystwa Historycznego im. Szembeków, Władysława Ryszarda Szeląga, odbyła się pierwsza uroczysta Konferencja Naukowa pt. „Szembekowie z Wielkopolski” poświęcona zasłużonemu dla Polski Rodowi Szembeków.

</doc>
<doc id="4204154" url="https://pl.wikipedia.org/wiki?curid=4204154" title="Roeville">
Roeville

Roeville – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4204158" url="https://pl.wikipedia.org/wiki?curid=4204158" title="Tiger Point">
Tiger Point

Tiger Point – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4204161" url="https://pl.wikipedia.org/wiki?curid=4204161" title="Wallace (Floryda)">
Wallace (Floryda)

Wallace – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4204162" url="https://pl.wikipedia.org/wiki?curid=4204162" title="Diecezja Blackburn">
Diecezja Blackburn

Diecezja Blackburn () – diecezja Kościoła Anglii w metropolii Yorku, obejmująca znaczną część hrabstwa Lancashire, w tym takie miasta jak Blackburn, Blackpool, Burnley, Lancaster i Preston. Została ustanowiona 12 listopada 1926 na terytorium należącym wcześniej do diecezji Manchesteru. 
Biskupi.
stan na 26 stycznia 2018:

</doc>
<doc id="4204163" url="https://pl.wikipedia.org/wiki?curid=4204163" title="Olavi Mannonen">
Olavi Mannonen

Olavi Aleksanteri "Ole" Mannonen (ur. 7 marca 1930 w Wyborgu, zm. 17 marca 2019 w Helsinkach) – fiński pięcioboista nowoczesny. Trzykrotny medalista olimpijski.
Brał udział w dwóch letnich igrzyskach olimpijskich IO 52, IO 56), na obu zdobywał medale. W 1952 był trzeci w drużynie, tworzyli ją ponadto Lauri Vilkko i Olavi Rokka, indywidualnie był piąty. Cztery lata później ponownie był trzeci w tej konkurencji, tym razem wspólnie z Väinö Korhonenem i Berndtem Katterem. Ponadto w rywalizacji indywidualnej zajął drugie miejsce, za Szwedem Larsem Hallem. Srebrny medal zdobył również indywidualnie na mistrzostwach świata w 1955. W 1953 i 1956 zostawał mistrzem Finlandii, w 1952, 1955 i 1960 był drugi. Pracował jako policjant.

</doc>
<doc id="4204164" url="https://pl.wikipedia.org/wiki?curid=4204164" title="Whitfield (hrabstwo Santa Rosa)">
Whitfield (hrabstwo Santa Rosa)

Whitfield – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4204166" url="https://pl.wikipedia.org/wiki?curid=4204166" title="Woodlawn Beach">
Woodlawn Beach

Woodlawn Beach – jednostka osadnicza w Stanach Zjednoczonych, w stanie Floryda, w hrabstwie Santa Rosa.

</doc>
<doc id="4204167" url="https://pl.wikipedia.org/wiki?curid=4204167" title="Szabla wz. 1971">
Szabla wz. 1971

Szabla wz. 1971 – polska szabla używana w ludowym Wojsku Polskim.
Do początku lat 70. XX wieku kompania reprezentacyjna Wojska Polskiego, oficerowie podczas uroczystości wojskowych, państwowych i promocji na pierwszy stopień oficerski używali szabli wz. 1921/1922. Została ona zastąpiona szablą paradną wz. 1971. Szabla nosiła też nazwę L000 lub „Wifama”.
Szabla została opracowana i wdrożona do produkcji pod koniec lat sześćdziesiątych w Widzewskiej Fabryce Maszyn „Wifama” w Łodzi. Wyprodukowano około 200 egzemplarzy, używając niemieckich maszyn z okresu II wojny światowej.
Opis szabli.
Rękojeść zamknięta, oprawa mosiężna niklowana, Jelec prosty, krzyżowo-kabłąkowy, z długimi wąsami. Kabłąk tworzy z przednim ramieniem jelca kąt prosty i łukiem dochodzi do głowicy. Tylne ramię jelca zakończone płaskim pierścieniem. Trzon rękojeści drewniany, oklejony czarną skórą, karbowany poprzecznie, owinięty podwójnie skręconym drutem z białego metalu. Długi kapturek sięgający jelca, dołem uchwycony pierścieniem. Głownia stalowa, niklowana, o nieznacznej krzywiźnie, szlifowana w jedną bruzdę, z krótkim piórem. Pochwa niklowana, z dwiema ryfkami i ruchomymi koluszkami zakończona grzebieniem.
Długość szabli wynosiła 955 mm, głowni 825 mm, szerokość u nasady 22 mm.
Ze względu na swoją prostą głownię był to właściwie pałasz. Posiadał rękojeść zamkniętą, oprawę mosiężną. Jelec prosty, krzyżowo-kabłąkowy, z długimi wąsami. Kabłąk tworzy z przednim ramieniem jelca kąt prosty i łukiem dochodzi do głowicy. Tylne ramię jelca zakończone płaskim pierścieniem. Trzon rękojeści drewniany, oklejony skórą, karbowany poprzecznie, owinięty podwójnie skręconym mosiężnym drutem. Długi kapturek sięgający jelca, dołem uchwycony w pierścień. W górnej części kapturka przylutowany orzeł PRL. Głownia lekka, prosta, niklowana. Pochwa pokryta czarną skórą, z trzema okuciami mosiężnymi. Szyjka z ogniwkiem i ruchomym koluszkiem na grzbiecie pochwy, ozdobiona nakładaną mosiężną kotwiczką na tle Krzyża Grunwaldu. Poniżej szeroka ryfka z ogniwkiem i ruchomym koluszkiem na grzbiecie. Dolna część pochwy okuta trzewikiem i ostrogą. Końce okuć wycinane w trójkąty poprzecznie kanelowane.
Długość pałasza wynosiła 942 mm, głowni 810 mm, szerokość 22 mm.

</doc>
<doc id="4204169" url="https://pl.wikipedia.org/wiki?curid=4204169" title="Ioann Romanow">
Ioann Romanow

Ioann Konstantynowicz Romanow (ros. Иоанн Константинович Романов, ur. w Pawłowsku, zm. 18 lipca 1918 w Ałapajewsku) – rosyjski książę krwi imperatorskiej.
Życiorys.
Był synem wielkiego księcia Konstantego i jego żony Elżbiety, księżniczki altenburskiej. W 1907 ukończył Nikołajewską Szkołę Kawalerii, służył jako sztabs-rotmistrz lejb-gwardii pułku konnego, później Flügeladjutant przy imperatorze. Był żonaty z księżną Eleną Serbską, córką Piotra I, króla Serbii. Walczył w I wojnie światowej. Był pierwszym, który otrzymał tytuł księcia krwi imperatorskiej. Lubił śpiew cerkiewny, był znany z nadzwyczajnej religijności, wrażliwości i łagodności, często reprezentował cara Mikołaja II na uroczystościach religijnych. Po dojściu bolszewików do władzy, sytuacja rodziny Romanowów pogorszyła się. 26 marca 1918 Ioann został zmuszony do wyjazdu z Piotrogrodu do Wiatki, później do Jekaterynburga, a 20 maja do Ałapajewska, gdzie wraz z innymi książętami był więziony przez bolszewików. 18 lipca 1918 wraz z krewnymi został zapędzony do zalanej wodą kopalni i wrzucony do szybu, a następnie zamordowany. 28 września 1918 Ałapajewsk został zajęty przez białych, którzy następnie ustalili miejsce zbrodni i w dniach 7–11 października 1918 wydostali z kopalni ciała męczenników. W lipcu 1919 zwłoki zostały przewiezione na Syberię, a stamtąd do Chin, po czym w kwietniu 1920 pochowane w Pekinie. Rosyjski Kościół Prawosławny poza granicami Rosji uznał go za męczennika za wiarę i kanonizował.

</doc>
<doc id="4204172" url="https://pl.wikipedia.org/wiki?curid=4204172" title="Tornio (2002)">
Tornio (2002)

Tornio (81) – fiński kuter rakietowy z początku XXI wieku, jedna z czterech jednostek typu "Hamina". Okręt został zwodowany w 2002 roku w stoczni Finnyards w Rauma, a do służby w Fińskiej Marynarce Wojennej wszedł 12 maja 2003 roku. Jednostka nadal znajduje się w składzie floty i ma status operacyjny (stan na 2019 rok).
Projekt i budowa.
Prace projektowe nad kutrami rakietowymi 4. generacji rozpoczęto w Finlandii tuż po zakończeniu budowy okrętów typu "Rauma". Nowa konstrukcja (pod oznaczeniem PV 50) była rozwinięciem poprzedniego projektu, powielając większość systemów (wielkość, uzbrojenie, napęd i wyposażenie) z niewielkimi modyfikacjami. Priorytetem konstruktorów była redukcja wartości pól fizycznych okrętu, co zaowocowało zastosowaniem nowej nadbudówki. Początkowo planowano budowę jedynie dwóch jednostek, jednak po anulowaniu programu budowy poduszkowców rakietowych typu "NB-432" zamówienie powiększono o dwa kolejne okręty.
„Tornio” został zamówiony w stoczni Finnyards w Rauma 15 lutego 2001 roku jako drugi okręt typu "Hamina". Stępkę okręt położono w 2001 roku, zwodowany zaś został w 2002 roku.
Dane taktyczno-techniczne.
Okręt jest kutrem rakietowym o długości całkowitej 50,8 metra (44,3 metra na konstrukcyjnej linii wodnej), szerokości całkowitej 8,3 metra i zanurzeniu 2 metry. Gładkopokładowy kadłub jednostki został wykonany ze spawanych sekcji blachy aluminiowej. Podzielony jest na siedem przedziałów wodoszczelnych: (od dziobu): I – skrajnik dziobowy, II – umywalnie, III – pomieszczenia mieszkalne załogi, IV – bojowe centrum informacyjne (BCI), V – siłownia dziobowa, VI – siłownia rufowa i VII – skrajnik rufowy z mechanizmami pędników. Masywną nadbudówkę typu stealth wykonano z kompozytów poliestrowo-szklanych wzmocnionych włóknami kevlarowymi. Zarówno kadłub, jak i nadbudówkę pokryto materiałem absorbującym i rozpraszającym fale radarowe (HPA-1), a niski poziom pola magnetycznego jest dodatkowo redukowany poprzez okrętowy system demagnetyzacyjny. Wyporność standardowa wynosi 235 ton, zaś pełna 270 ton. Siłownię okrętu stanowią dwa turbodoładowane 16-cylindrowe silniki wysokoprężne w układzie V MTU 16V538 TB93 o łącznej mocy 7510 KM przy 1900 obr./min, napędzające poprzez dwustopniową przekładnię redukcyjną Velmet M1HC-420 ES dwa pędniki strugowodne KaMeWa 90SII (o maksymalnym wychyleniu +/-65°). Maksymalna prędkość jednostki wynosi 32 węzły. Okręt może zabrać 88 m³ mazutu, co zapewnia zasięg wynoszący 500 Mm przy prędkości 30 węzłów. Energię elektryczną zapewniają dwa generatory prądu zmiennego 220 V Saab-Scania 11DGSJGM o mocy 295 KM każdy. Siłownią zarządza automatyczny system nadzoru CAE Valmarine, który umożliwia jej bezwachtową pracę, a kolektory wydechowe wyposażono w instalację chłodzenia spalin wodą zaburtową norweskiej firmy Mecmar AS. Autonomiczność okrętu wynosi 5 dób.
Główne uzbrojenie okrętu stanowi poczwórna wyrzutnia przeciwokrętowych pocisków rakietowych RBS-15SF3 produkcji szwedzkiej, umieszczona na śródokręciu, w tylnej części nadbudówki. Pocisk rozwija prędkość 0,8 Ma, masa głowicy bojowej wynosi 200 kg, zaś maksymalny zasięg sięga 100 km. Na dziobie w wieży umieszczono pojedynczą armatę uniwersalną Bofors kalibru 57 mm Mark 3 L/70. Masa naboju wynosi 2,6 kg, donośność 17 000 metrów i szybkostrzelność teoretyczna 220 strz./min. W nadbudówce zainstalowano też pionową ośmioprowadnicową wyrzutnię rakiet plot. Umkhonto-IR (o zasięgu 12 km, prędkości 2 Ma i masie głowicy bojowej 22 kg). Broń małokalibrową stanowią umieszczone na nadbudówce na wysokości masztu dwa pojedyncze stanowiska wkm Ittk (licencyjne radzieckie NSW) kal. 12,7 mm.
Broń przeciwpodwodną stanowi zrzutnia bomb głębinowych. Okręt może też przenosić do 10 min typu Merimiina 2000.
Wyposażenie radioelektroniczne obejmuje system walki EADS ANCS SQ 2000, radar dozoru ogólnego EADS TRS-3D/16ES, radar nawigacyjny Furuno, system kierowania ogniem CEROS 200, głowica optroniczna Sagem EOMS NG, system walki radioelektronicznej Thales SIEWS DR 3000, sonar kadłubowy Simrad Subdea Toadfish, sonar holowany Finnyards Sonac/PTA (z 78-metrową pasywną anteną), system IFF EADS MSSR 2000, zintegrowany system łączności ICS-2000, ostrzegacz o opromieniowaniu laserowym EADS COLDS oraz system nawigacyjny oparty na ECDIS i AIS.
Jednostka została dostosowana do biernej obrony przeciwatomowej i przeciwchemicznej. W tym celu zamontowano 50 dysz do zraszania i spłukiwania okrętu wodą morską, a pomieszczenia wewnętrzne chronione są specjalnymi uszczelkami.
Załoga okrętu składa się z 5 oficerów oraz 14-15 marynarzy.
Służba.
„Tornio” został wcielony do służby w Fińskiej Marynarce Wojennej w dniu 12 maja 2003 roku. Kuter otrzymał numer burtowy 81. Problemy finansowe marynarki i zbyt późne ogłoszenie przetargów na systemy uzbrojenia i wyposażenia radioelektronicznego spowodowało, że okręt rozpoczął próby morskie bez uzbrojenia i większości wyposażenia radioelektronicznego (miał jedynie radar nawigacyjny i system łączności).
W latach 2004–2005 „Tornio” otrzymał uzbrojenie i wyposażenie radioelektroniczne, stając się pierwszą w pełni wyposażoną jednostką typu "Hamina".
Wraz z bliźniaczymi kutrami „Tornio” bazuje w Upinniemi (na południe od Kirkkonummi). 4 stycznia 2018 roku Patria i Saab zawarły kontrakt na modernizację i dozbrojenie kutrów typu "Hamina", warty 205 mln USD (prace mają objąć m.in. instalację systemu zwalczania okrętów podwodnych opartego na torpedach Saab NLT i nowego zintegrowanego systemu łączności TactiCall, a także modernizację systemu walki. 
Okręt nadal służy w fińskiej flocie (stan na 2019 rok).

</doc>
<doc id="4204175" url="https://pl.wikipedia.org/wiki?curid=4204175" title="Nikołaj Krasnow">
Nikołaj Krasnow

Nikołaj Fiodorowicz Krasnow (ros. Николай Фёдорович Краснов, ur. we wsi Kniażyczi w obwodzie włodzimierskim, zm. 29 stycznia 1945 pod Budapesztem) – radziecki lotnik wojskowy, Bohater Związku Radzieckiego (1944).
Życiorys.
Skończył szkołę średnią, 1929–1930 był sekretarzem odpowiedzialnym rejonowej rady kultury fizycznej, w 1930 wstąpił ochotniczo do Armii Czerwonej, w 1934 ukończył wojskową lotniczą szkołę pilotów w Tambowie. W 1936 został lotnikiem doświadczalnym fabryki samolotów w Berdiańsku, od 1938 pracował w Permie, od lipca 1941 walczył w wojnie z Niemcami jako lotnik 402 pułku lotnictwa myśliwskiego specjalnego przeznaczenia na Froncie Północno-Zachodnim. 6 października 1941 został ciężko ranny w walce powietrznej, po wyleczeniu został nawigatorem pułku lotnictwa myśliwskiego w 206 Dywizji Lotnictwa Myśliwskiego 2 Armii Powietrznej Frontu Briańskiego, 31 maja 1942 został trafiony i zmuszony do lądowania na terytorium wroga, jednak później wrócił do swoich. Walczył pod Kurskiem, Biełgorodem i Kramatorskiem, od jesieni 1943 w składzie 17 Armii Powietrznej 3 Frontu Ukraińskiego jako dowódca eskadry 116 pułku lotnictwa myśliwskiego 295 Dywizji Lotnictwa Myśliwskiego 9 Mieszanego Korpusu Lotniczego w stopniu majora, do początku 1944 wykonał 279 lotów bojowych i stoczył 85 walk powietrznych, w których strącił osobiście 31 samolotów wroga. Zginął pod Budapesztem. Został pochowany w Odessie. Jego imieniem nazwano ulice w Kijowie, Odessie, Permie i Gorochowcu.

</doc>
<doc id="4204176" url="https://pl.wikipedia.org/wiki?curid=4204176" title="Leszek Zabłocki">
Leszek Zabłocki

Leszek Zabłocki (ur. 9 sierpnia 1924 w Warszawie, zm. 13 lipca 2022 tamże) – polski działacz kombatancki, weteran II wojny światowej, więzień Pawiaka i trzech obozów koncentracyjnych. Od 2015 roku członek Rady Naczelnej Związku Żołnierzy Narodowych Sił Zbrojnych, a od 2017 roku członek zarządu Okręgu Mazowieckiego Związku Żołnierzy Narodowych Sił Zbrojnych.

</doc>
<doc id="4204179" url="https://pl.wikipedia.org/wiki?curid=4204179" title="Wäinö Korhonen">
Wäinö Korhonen

Wäinö Kalevi Korhonen (ur. 21 grudnia 1926, zm. 13 grudnia 2018) – fiński pięcioboista nowoczesny i szermierz. Dwukrotny medalista olimpijski z Melbourne.
Zawody w 1956 były jego jedynymi igrzyskami olimpijskimi. Brązowy medal zdobył zarówno w rywalizacji indywidualnej jak i drużynowej (wspólnie z Olavi Mannonenem i Berndtem Katterem). Zdobył trzy medale mistrzostw świata, wszystkie w rywalizacji drużynowej: srebro w 1957 i 1959 oraz brąz w 1958. W 1953 i 1956 zostawał mistrzem Finlandii, w 1952, 1955 i 1960 był drugi. Indywidualnie jego najlepszym wynikiem było czwarte miejsce w 1957. Na igrzyskach w 1956 startował również w turnieju szpady. Poza pięciobojem nowoczesnym i szermierką zdobywał medale mistrzostw kraju w pływaniu i piłce wodnej. W pięcioboju nowoczesnym był mistrzem Finlandii w 1954 i 1955, wicemistrzem w 1957 i 1962 oraz brązowym medalistą krajowego czempionatu w 1951, 1959, 1961, 1964 i 1967.

</doc>
<doc id="4204182" url="https://pl.wikipedia.org/wiki?curid=4204182" title="Hanko (2005)">
Hanko (2005)

Hanko (82) – fiński kuter rakietowy z początku XXI wieku, jedna z czterech jednostek typu "Hamina". Okręt został zwodowany w 2005 roku w stoczni Finnyards w Rauma, a do służby w Fińskiej Marynarce Wojennej wszedł 22 czerwca 2005 roku. Jednostka nadal znajduje się w składzie floty i ma status operacyjny (stan na 2019 rok).
Projekt i budowa.
Prace projektowe nad kutrami rakietowymi 4. generacji rozpoczęto w Finlandii tuż po zakończeniu budowy okrętów typu "Rauma". Nowa konstrukcja (pod oznaczeniem PV 50) była rozwinięciem poprzedniego projektu, powielając większość systemów (wielkość, uzbrojenie, napęd i wyposażenie) z niewielkimi modyfikacjami. Priorytetem konstruktorów była redukcja wartości pól fizycznych okrętu, co zaowocowało zastosowaniem nowej nadbudówki. Początkowo planowano budowę jedynie dwóch jednostek, jednak po anulowaniu programu budowy poduszkowców rakietowych typu "NB-432" zamówienie powiększono o dwa kolejne okręty.
„Hanko” został zamówiony w stoczni Finnyards w Rauma 3 grudnia 2003 roku jako trzeci okręt typu "Hamina", a umowa opiewała na 19,6 mln euro (bez uzbrojenia i wyposażenia elektronicznego). Stępkę okręt położono w 2004 roku, zwodowany zaś został w 2005 roku.
Dane taktyczno-techniczne.
Okręt jest kutrem rakietowym o długości całkowitej 50,8 metra (44,3 metra na konstrukcyjnej linii wodnej), szerokości całkowitej 8,3 metra i zanurzeniu 2 metry. Gładkopokładowy kadłub jednostki został wykonany ze spawanych sekcji blachy aluminiowej. Podzielony jest na siedem przedziałów wodoszczelnych: (od dziobu): I – skrajnik dziobowy, II – umywalnie, III – pomieszczenia mieszkalne załogi, IV – bojowe centrum informacyjne (BCI), V – siłownia dziobowa, VI – siłownia rufowa i VII – skrajnik rufowy z mechanizmami pędników. Masywną nadbudówkę typu stealth wykonano z kompozytów poliestrowo-szklanych wzmocnionych włóknami kevlarowymi. Zarówno kadłub, jak i nadbudówkę pokryto materiałem absorbującym i rozpraszającym fale radarowe (HPA-1), a niski poziom pola magnetycznego jest dodatkowo redukowany poprzez okrętowy system demagnetyzacyjny. Wyporność standardowa wynosi 235 ton, zaś pełna 270 ton. Siłownię okrętu stanowią dwa turbodoładowane 16-cylindrowe silniki wysokoprężne w układzie V MTU 16V538 TB93 o łącznej mocy 7510 KM przy 1900 obr./min, napędzające poprzez dwustopniową przekładnię redukcyjną Velmet M1HC-420 ES dwa pędniki strugowodne KaMeWa 90SII (o maksymalnym wychyleniu +/-65°). Maksymalna prędkość jednostki wynosi 32 węzły. Okręt może zabrać 88 m³ mazutu, co zapewnia zasięg wynoszący 500 Mm przy prędkości 30 węzłów. Energię elektryczną zapewniają dwa generatory prądu zmiennego 220 V Saab-Scania 11DGSJGM o mocy 295 KM każdy. Siłownią zarządza automatyczny system nadzoru CAE Valmarine, który umożliwia jej bezwachtową pracę, a kolektory wydechowe wyposażono w instalację chłodzenia spalin wodą zaburtową norweskiej firmy Mecmar AS. Autonomiczność okrętu wynosi 5 dób.
Główne uzbrojenie okrętu stanowi poczwórna wyrzutnia przeciwokrętowych pocisków rakietowych RBS-15SF3 produkcji szwedzkiej, umieszczona na śródokręciu, w tylnej części nadbudówki. Pocisk rozwija prędkość 0,8 Ma, masa głowicy bojowej wynosi 200 kg, zaś maksymalny zasięg sięga 100 km. Na dziobie w wieży umieszczono pojedynczą armatę uniwersalną Bofors kalibru 57 mm Mark 3 L/70. Masa naboju wynosi 2,6 kg, donośność 17 000 metrów i szybkostrzelność teoretyczna 220 strz./min. W nadbudówce zainstalowano też pionową ośmioprowadnicową wyrzutnię rakiet plot. Umkhonto-IR (o zasięgu 12 km, prędkości 2 Ma i masie głowicy bojowej 22 kg). Broń małokalibrową stanowią umieszczone na nadbudówce na wysokości masztu dwa pojedyncze stanowiska wkm Ittk (licencyjne radzieckie NSW) kal. 12,7 mm.
Broń przeciwpodwodną stanowi zrzutnia bomb głębinowych. Okręt może też przenosić do 10 min typu Merimiina 2000.
Wyposażenie radioelektroniczne obejmuje system walki EADS ANCS SQ 2000, radar dozoru ogólnego EADS TRS-3D/16ES, radar nawigacyjny Furuno, system kierowania ogniem CEROS 200, głowica optroniczna Sagem EOMS NG, system walki radioelektronicznej Thales SIEWS DR 3000, sonar kadłubowy Simrad Subdea Toadfish, sonar holowany Finnyards Sonac/PTA (z 78-metrową pasywną anteną), system IFF EADS MSSR 2000, zintegrowany system łączności ICS-2000, ostrzegacz o opromieniowaniu laserowym EADS COLDS oraz system nawigacyjny oparty na ECDIS i AIS.
Jednostka została dostosowana do biernej obrony przeciwatomowej i przeciwchemicznej. W tym celu zamontowano 50 dysz do zraszania i spłukiwania okrętu wodą morską, a pomieszczenia wewnętrzne chronione są specjalnymi uszczelkami.
Załoga okrętu składa się z 5 oficerów oraz 14-15 marynarzy.
Służba.
„Hanko” został wcielony do służby w Fińskiej Marynarce Wojennej w dniu 22 czerwca 2005 roku. Kuter otrzymał numer burtowy 82. 26 maja 2006 roku z pokładu kutra dokonano pierwszego w Finlandii odpalenia rakiety plot. Umkhonto-IR.
Wraz z bliźniaczymi kutrami „Hanko” bazuje w Upinniemi (na południe od Kirkkonummi). 4 stycznia 2018 roku Patria i Saab zawarły kontrakt na modernizację i dozbrojenie kutrów typu "Hamina", warty 205 mln USD (prace mają objąć m.in. instalację systemu zwalczania okrętów podwodnych opartego na torpedach Saab NLT i nowego zintegrowanego systemu łączności TactiCall, a także modernizację systemu walki. 
Okręt nadal służy w fińskiej flocie (stan na 2019 rok).

</doc>
<doc id="4204187" url="https://pl.wikipedia.org/wiki?curid=4204187" title="Pori (2005)">
Pori (2005)

Pori (83) – fiński kuter rakietowy z początku XXI wieku, jedna z czterech jednostek typu "Hamina". Okręt został zwodowany w 2005 roku w stoczni Finnyards w Rauma, a do służby w Fińskiej Marynarce Wojennej wszedł 19 czerwca 2006 roku. Jednostka nadal znajduje się w składzie floty i ma status operacyjny (stan na 2019 rok).
Projekt i budowa.
Prace projektowe nad kutrami rakietowymi 4. generacji rozpoczęto w Finlandii tuż po zakończeniu budowy okrętów typu "Rauma". Nowa konstrukcja (pod oznaczeniem PV 50) była rozwinięciem poprzedniego projektu, powielając większość systemów (wielkość, uzbrojenie, napęd i wyposażenie) z niewielkimi modyfikacjami. Priorytetem konstruktorów była redukcja wartości pól fizycznych okrętu, co zaowocowało zastosowaniem nowej nadbudówki. Początkowo planowano budowę jedynie dwóch jednostek, jednak po anulowaniu programu budowy poduszkowców rakietowych typu "NB-432" zamówienie powiększono o dwa kolejne okręty.
„Pori” został zamówiony w stoczni Finnyards w Rauma 15 lutego 2005 roku jako czwarty okręt typu "Hamina", a umowa opiewała na 21,7 mln euro. Położenie stępki i wodowanie odbyło się w 2005 roku.
Dane taktyczno-techniczne.
Okręt jest kutrem rakietowym o długości całkowitej 50,8 metra (44,3 metra na konstrukcyjnej linii wodnej), szerokości całkowitej 8,3 metra i zanurzeniu 2 metry. Gładkopokładowy kadłub jednostki został wykonany ze spawanych sekcji blachy aluminiowej. Podzielony jest na siedem przedziałów wodoszczelnych: (od dziobu): I – skrajnik dziobowy, II – umywalnie, III – pomieszczenia mieszkalne załogi, IV – bojowe centrum informacyjne (BCI), V – siłownia dziobowa, VI – siłownia rufowa i VII – skrajnik rufowy z mechanizmami pędników. Masywną nadbudówkę typu stealth wykonano z kompozytów poliestrowo-szklanych wzmocnionych włóknami kevlarowymi. Zarówno kadłub, jak i nadbudówkę pokryto materiałem absorbującym i rozpraszającym fale radarowe (HPA-1), a niski poziom pola magnetycznego jest dodatkowo redukowany poprzez okrętowy system demagnetyzacyjny. Wyporność standardowa wynosi 235 ton, zaś pełna 270 ton. Siłownię okrętu stanowią dwa turbodoładowane 16-cylindrowe silniki wysokoprężne w układzie V MTU 16V538 TB93 o łącznej mocy 7510 KM przy 1900 obr./min, napędzające poprzez dwustopniową przekładnię redukcyjną Velmet M1HC-420 ES dwa pędniki strugowodne KaMeWa 90SII (o maksymalnym wychyleniu +/-65°). Maksymalna prędkość jednostki wynosi 32 węzły. Okręt może zabrać 88 m³ mazutu, co zapewnia zasięg wynoszący 500 Mm przy prędkości 30 węzłów. Energię elektryczną zapewniają dwa generatory prądu zmiennego 220 V Saab-Scania 11DGSJGM o mocy 295 KM każdy. Siłownią zarządza automatyczny system nadzoru CAE Valmarine, który umożliwia jej bezwachtową pracę, a kolektory wydechowe wyposażono w instalację chłodzenia spalin wodą zaburtową norweskiej firmy Mecmar AS. Autonomiczność okrętu wynosi 5 dób.
Główne uzbrojenie okrętu stanowi poczwórna wyrzutnia przeciwokrętowych pocisków rakietowych RBS-15SF3 produkcji szwedzkiej, umieszczona na śródokręciu, w tylnej części nadbudówki. Pocisk rozwija prędkość 0,8 Ma, masa głowicy bojowej wynosi 200 kg, zaś maksymalny zasięg sięga 100 km. Na dziobie w wieży umieszczono pojedynczą armatę uniwersalną Bofors kalibru 57 mm Mark 3 L/70. Masa naboju wynosi 2,6 kg, donośność 17 000 metrów i szybkostrzelność teoretyczna 220 strz./min. W nadbudówce zainstalowano też pionową ośmioprowadnicową wyrzutnię rakiet plot. Umkhonto-IR (o zasięgu 12 km, prędkości 2 Ma i masie głowicy bojowej 22 kg). Broń małokalibrową stanowią umieszczone na nadbudówce na wysokości masztu dwa pojedyncze stanowiska wkm Ittk (licencyjne radzieckie NSW) kal. 12,7 mm.
Broń przeciwpodwodną stanowi zrzutnia bomb głębinowych. Okręt może też przenosić do 10 min typu Merimiina 2000.
Wyposażenie radioelektroniczne obejmuje system walki EADS ANCS SQ 2000, radar dozoru ogólnego EADS TRS-3D/16ES, radar nawigacyjny Furuno, system kierowania ogniem CEROS 200, głowica optroniczna Sagem EOMS NG, system walki radioelektronicznej Thales SIEWS DR 3000, sonar kadłubowy Simrad Subdea Toadfish, sonar holowany Finnyards Sonac/PTA (z 78-metrową pasywną anteną), system IFF EADS MSSR 2000, zintegrowany system łączności ICS-2000, ostrzegacz o opromieniowaniu laserowym EADS COLDS oraz system nawigacyjny oparty na ECDIS i AIS.
Jednostka została dostosowana do biernej obrony przeciwatomowej i przeciwchemicznej. W tym celu zamontowano 50 dysz do zraszania i spłukiwania okrętu wodą morską, a pomieszczenia wewnętrzne chronione są specjalnymi uszczelkami.
Załoga okrętu składa się z 5 oficerów oraz 14-15 marynarzy.
Służba.
„Pori” został wcielony do służby w Fińskiej Marynarce Wojennej w dniu 19 czerwca 2006 roku. Kuter otrzymał numer burtowy 83.
Wraz z bliźniaczymi kutrami „Pori” bazuje w Upinniemi (na południe od Kirkkonummi). 4 stycznia 2018 roku Patria i Saab zawarły kontrakt na modernizację i dozbrojenie kutrów typu "Hamina", warty 205 mln USD (prace mają objąć m.in. instalację systemu zwalczania okrętów podwodnych opartego na torpedach Saab NLT i nowego zintegrowanego systemu łączności TactiCall, a także modernizację systemu walki. 
Okręt nadal służy w fińskiej flocie (stan na 2019 rok).

</doc>
<doc id="4204189" url="https://pl.wikipedia.org/wiki?curid=4204189" title="Władysław Majewski (profesor telekomunikacji)">
Władysław Majewski (profesor telekomunikacji)



</doc>
<doc id="4204191" url="https://pl.wikipedia.org/wiki?curid=4204191" title="Umowa o dzieło w Polsce">
Umowa o dzieło w Polsce



</doc>
<doc id="4204193" url="https://pl.wikipedia.org/wiki?curid=4204193" title="Kamienica przy Rynku 3 we Wrocławiu">
Kamienica przy Rynku 3 we Wrocławiu

Kamienica Rynek 3 – kamienica na wrocławskim Rynku w stylu manierystycznym z elementami klasycyzmu; przykład przechodzenia architektury wrocławskich kamienic od renesansu włoskiego do niderlandzkiego manieryzmu.
Historia i architektura kamienicy.
Pierwszy budynek na parceli został wzniesiony w XIII wieku. Z tego okresu zachowały się cztery kamienne wsporniki pierwotnego stropu drewnianego. W kolejnych wiekach, w XIV i XV kamienica była nieznacznie rozbudowywana. W części parterowej została podzielona na dwie równe części. Po prawej stronie znajdowała się sień przekryta kolebką z lunetami a po lewej dwa pomieszczenia rozdzielone schodami przysuniętymi do ściany wspólnej z kamienicą nr 2, prowadzącymi na wyższe kondygnacje. W górnej części klatka schodowa oświetlona była lukarną umieszczona w koszu pomiędzy budynkami.
W XVI wieku zmieniono głównie elewację frontową, której nadano renesansowo-manierystyczną kompozycję; wejście do sieni zyskało kamienny portal, okna kamienne obramienia a partie szczytowe zostały podzielone i ozdobione wijącymi się manierystycznymi spływami zakończonymi wolutowo na dole. Po obu stronach wejścia głównego znajdują się dwa kanelowane pilastry portalu podtrzymujące fragment belkowania i znajdujący się nad nim segmentowy naczółek. W jego centrum znajduje się eliptyczna tarcza herbowa z gmerkiem w kształcie kotwicy i literą "F". Drzwi do sieni datowane są na pierwszą połowę XVIII wieku. Z drugiej połowy XVIII wieku pochodzą natomiast późnobarokowe podokienne lustra oraz skrajne pilastry fasady z dekoracją sznurową.
Właściciele i postacie związane z kamienicą.
Od 1411-1415 do 1465 roku kamienica była własnością rodziny Stolcz. Do 1436 właścicielem był Nicolaus (Niklas) Stolcz z Brzegu. Był on zamożnym kupcem handlującym srebrem, ale i również suknem. Wraz z żoną posiadał półtorej komory we wrocławskich sukiennicach oraz skupował posiadłości i renty. W latach 1432-1438 zasiadał w radzie i ławach gildii kupieckiej. W 1426 roku, na mocy sporządzonego testamentu na wypadek śmierci Nicolausa, kamienica nr 3 otrzymał w spadku syn imiennik Niklas. Po śmierci starszego Nicolausa w 1436 jego majątkiem, w tym i posesją nr 3, do 1457 dysponowała jego żona Katharina. W tym też roku budynek został darowany najmłodszemu synowi Kasprowi, który został sprzedany po jego śmieci trzy lata później, w 1460 roku. Nowymi właścicielami zostali Magnus i Barbara Krepser (Krebser, Crepser). W rok po zakupie kamienicy Magnus zmarł pozostawiając ją swojej żonie, która zarządzała nią do 1474 roku. W okresie między 1475 a 1485 kamienice nr 3 zakupił Hans Hilblinger. W kolejnych latach zadłużył on kamienicę na w sumie 16 grzywien czynszu, podejmując na jego poczet kredyt. Dług został spłacony dopiero w 1646 roku. Wcześniej, bo w 1494 ławnicy zasądzili konfiskatę jego majątku na rzecz wierzycieli. W 1495 roku Magnus zmarł i przez jeszcze rok jego majątkiem zarządzała jego żona. W 1499 roku nowym właścicielem kamienicy został Hans Bach.
Okres po II wojnie światowej.
Podczas działań wojennych w 1945 roku, kamienica uległa niewielkim uszkodzeniom. W 1954 roku kamienica została odrestaurowana, zachowując swój dwutraktowy przedział oraz późnobarokową elewację. Obecnie czteroosiowa (z osią symetrii przesuniętą na lewo) kamienica ma cztery kondygnacje, trzy kondygnacje strychowe i dwukondygnacyjną piwnicę. Kamienica pokryta jest dwuspadowym dachem w układzie szczytowym. W sieni na parterze zachowało się sklepienie ozdobione niderlandzką dekoracją sztukatorską w kształcie rozet przypominających kwiaty. Nowym elementami architektonicznymi są portal nad wejściem traktu północnego, obramienie witryny, portal w elewacji tylnej oraz nowa balustrada schodów.

</doc>
<doc id="4204194" url="https://pl.wikipedia.org/wiki?curid=4204194" title="King Gizzard &amp; the Lizard Wizard">
King Gizzard &amp; the Lizard Wizard

King Gizzard &amp; the Lizard Wizard – australijski zespół rockowy założony w 2010 roku w Melbourne, w stanie Wiktoria. W skład grupy wchodzą Stu Mackenzie (wokal, gitara, instrumenty klawiszowe, flet), Ambrose Kenny-Smith (wokal, harmonijka ustna, instrumenty klawiszowe), Cook Craig (gitara, wokal), Joe Walker (gitara, wokal), Lucas Harwood (gitara basowa), Michael Cavanagh (perkusja).
Grupa znana jest z energetycznych występów na żywo oraz z etyki pracy, która umożliwiła jej wydanie piętnastu albumów studyjnych, począwszy od 2012 roku. Na początku kariery, King Gizzard &amp; the Lizard Wizard łączyli surf-rocka, rocka garażowego i psychodelicznego. Kolejne albumy pozwalały dostrzec stopniowe rozszerzanie horyzontów gatunkowych zespołu – można na nich znaleźć elementy muzyki filmowej, progresywnego rocka, folku, jazzu, soulu, heavy metalu oraz thrash metalu.
Historia.
Powstanie zespołu (2010).
Wszyscy członkowie King Gizzard znają się od dzieciństwa. Na początku zespół nie miał ukształtowanej formuły; była to po prostu grupa przyjaciół spotykających się na jam sesjach. Nazwa została podobno wymyślona „na poczekaniu”. Mackenzie chciał nazwać zespół „Gizzard Gizzard”, podczas gdy jeden z pozostałych muzyków obstawał przy pseudonimie Jima Morrisona – „Lizard King”. W końcu, drogą kompromisu, zdecydowano się na nazwę King Gizzard &amp; the Lizard Wizard. Artysta Jason Galea, przyjaciel zespołu uważany czasem za ósmego członka, jest odpowiedzialny za szaty graficzne wszystkich albumów oraz za większość teledysków.
Pierwsze minialbumy i "12 Bar Bruise "(2011–2012).
Pierwszy album grupy – "Anglesia (2011) –" został wydany jako cztero-ścieżkowa EP dostępna tylko na CD. Nazwa pochodzi od Anglesii, nadmorskiego miasteczka, w którym wychowywał się Mackenzie. Druga EP", Willoughby’s Beach, "została wydana nakładem wytwórni Shock Records, 21 października 2011 roku. W recenzji, która ukazała się w "Beat Magazine", płytę opisano jako „Po brzegi wypełnioną zabójczo dobrymi pomysłami”. W grudniu 2011 roku, grupa po raz pierwszy wystąpiła na festiwalu w Meredith.
Pierwszy album długogrający, zatytułowany "12 Bar Bruise", ukazał się 7 września 2012 roku. Wszystkie z 12 utworów tego albumu zostało nagranych samodzielnie – czasami przy użyciu niekonwencjonalnych metod. Na przykład wokal w piosence tytułowej nagrano na cztery iPhone’y – trzy z nich leżały w różnych częściach pokoju, do czwartego śpiewał Mackenzie.
"Eyes Like the Sky "i" Float Along – Fill Your Lungs" (2013).
Kolejna płyta długogrająca nosi nazwę "Eyes Like the Sky," została wydana 22 lutego 2013 roku i opisywana jest jako „Klasyczny western w formie książki mówionej”. Na płycie nie występują partie śpiewane. Zamiast tego, narracja ojca jednego z członków, Brodericka Smitha, prowadzi słuchaczy przez historię o bezwzględności, morderstwach i brutalnej rzeczywistości na Dzikim Zachodzie. Narracja została napisana wspólnie przez Smitha i Stu Mackenzie. Zapytany o inspirację do napisania "Eyes Like the Sky, "Mackenzie odpowiedział: „Uwielbiam Westerny. Uwielbiam czarne charaktery, uwielbiam "Red Dead Redemption". I ubóstwiam brudne i złe gitary”.
Trzecia płyta, Float Along – Fill Your Lungs, została wydana 27 września 2013 roku. King Gizzard dokonał pierwszej znaczącej zmiany stylu, odchodząc od klasycznie garażowego brzmienia w stronę łagodniejszego, folkowo-psychodelicznego charakteru.
"Oddments" i "I’m in Your Mind Fuzz" (2014).
Kolejna płyta, Oddments, została wydana 7 marca 2014 roku. 12 utworów tego albumu ukazuje bardziej melodyjne oblicze zespołu, a wokal Mackenziego jest bardziej wyeksponowany. O Oddments czasem żartobliwie mówi się, że zostało „nagrane na mikrofon w wełnianej skarpecie”.
Piąty album, I'm in Your Mind Fuzz, został wydany 31 października 2014 roku. Teksty na tym 10-ścieżkowym albumie zawierają elementy fantasy i często skupiają się na „kontroli umysłu”. Była to pierwsza okazja, kiedy muzycy przyjęli „tradycyjne” podejście do pisania i nagrywania albumu; utwory zostały napisane i nagrane przez wszystkich członków w tym samym czasie w studio. W recenzji serwisu Pitchfork wyrażono pochlebne opinie na temat płyty, stwierdzając, że „zaczyna się sprintem”, a kończy „jednymi z najlepszych spokojnych jamów zespołu”.
"Quarters!" i "Paper Mâché Dream Baloon" (2015).
"Quarters!," szósty album King Gizzard, został wydany 1 maja 2015 roku. Album podzielony jest na cztery części (utwory), z których każdy trwa po dziesięć minut i dziesięć sekund. Oparte na fuzji jazzu z rockiem i acid rockiem, spokojniejsze brzmienie albumu uważano za powiew świeżości w twórczości KGATLW. Australijski portal "Tonedeaf "streścił "Q!" jako „album, bardzo ‘kołyszący’; zamiast tracić obuwie w moshu spokojnie ruszasz biodrami”.
Jeszcze tego samego roku – dokładnie 13 listopada – grupa wydała swój siódmy album, "Paper Mâché Dream Baloon" – płytę „niekoncepcyjną”, zawierającą wyłącznie piosenki akustyczne i nagraną na farmie rodziców Mackenziego. "PMDB" to „zestaw krótkich, niepowiązanych ze sobą piosenek”; „miękka psychodela bez przesterów”. Do jednej z piosenek tej płyty – utworu „Trapdoor” – nagrano również teledysk. "PMDB "był pierwszym albumem grupy, który ukazał się w USA, nakładem Ato Records.
"Nonagon Infinity" (2016).
Ósmy album, "Nonagon Infinity" wydano 29 kwietnia 2016 roku. Mackenzie opisał płytę jako „nieskończenie grającą” – "Nonagon" to dziewięć piosenek wykorzystujących wspólne motywy, z których każda niepostrzeżenie przechodzi w kolejną, łącznie z ostatnim utworem, łączącym się z powrotem z pierwszymi dźwiękami płyty, tworząc „dźwiękową Wstęgę Möbiusa”. 8 marca tego samego roku grupa wydała klip do pierwszego singla, „Gamm Knife”, kończącego się riffem z „People Vultures” – kolejnej piosenki albumu, a zarazem drugiego singla, który zadebiutował 4 kwietnia, a do którego teledysk opublikowano 6 maja. Album pozostaje jedną z najlepiej ocenianych przez krytyków płyt King Gizzard. "Pitchfork "pisał, że "NI" "„"zawiera jedne z najbardziej niedorzecznych, a zarazem upajająco radosnych rock’n’rollowych motywów ostatnich lat”. W 2016 roku KG&amp;TLW zdobyli swą pierwszą nagrodę – "Nonagon Infinity "zwyciężyło w kategorii najlepszej piosenki hard rockowej/heavi metalowej podczas ARIA Music Awards.
Pięć albumów w jeden rok (2017).
Dziewiąty album, Flying Microtonal Banana, został nagrany we własnym studio grupy i wydany 24 lutego 2017 roku. Pierwotnie, Stu na płycie miał używać sazu (tureckiego instrumentu strunowego z ruchomymi progami) – ostatecznie jednak, zdecydowano się na użycie zmodyfikowanych gitar, których progi znajdowały się w niestandardowych miejscach. "Flying Microtonal Banana" opisywano jako „ekscytującą interpretacją muzyki mikrotonowej”. Premierę płyty wspierały trzy single: „Rattlesnake” (premiera w październiku 2016), „Nuclear Fusion” (grudzień 2016) oraz „Sleep Drifter” (styczeń 2017). Grupa wydała też teledysk do pierwszego z singli, stworzony przez wspomnianego Jasona Galea.
Kolejny album, Murder of the Universe, został wydany 23 czerwca 2017 roku. Członkowie zespołu opisali tę płytę jako „album koncepcyjny, który położy kres albumom koncepcyjnym”. Cała płyta podzielona jest na 3 rozdziały: "The Tale of the Altered Beast"; "Lord of Lightning vs Balrog" (opublikowany w całości 30 maja 2017 r.) i "Han-Tyumi and the Murder of the Universe, "wydany 11 kwietnia 2017 roku. Album podzielony jest na piosenki z tekstem śpiewanym i narrację piosenkarki Leah Senior w pierwszych dwóch rozdziałach; w rozdziale trzecim, narracja prowadzona jest przez syntezator mowy. Jeszcze przed premierą "MOTU "King Gizzard zadebiutowali w telewizji w USA, 17 kwietnia występując z piosenką „Lord of Lightning” w programie "Conan" w stacji TBS.
Trzecim albumem 2017 roku był Sketches of Brunswick East, nagrany przy współpracy z Alexem Brettinem, znanym z psychodeliczno-jazzowego projektu Mild High Club, i wydany 18 sierpnia 2017 roku. "Sketches "jest jazzowym albumem improwizowanym, luźno zainspirowanym płytą Milesa Davisa z 1960 roku, Sketches of Spain," "jak również codziennością w Brunswick East – przedmieściu Melbourne, w którym znajduje się siedziba zespołu. Według Mackenziego, płyta mogła być „interpretacją globalnych zmian zachodzących na świecie i próbą znalezienia piękna w miejscu, w którym spędzamy tyle czasu”.
Dwunasty album studyjny, "Polygondwanaland", został wydany 17 listopada 2017 roku – wolny od wszelkich praw autorskich. Grupa zaapelowała do fanów i niezależnych wytwórni płytowych, aby te tworzyły własne wydania "Poly", stwierdzając, że „[Polygondwanaland] jest DARMOWY. Darmowy w sensie wolny. Pobierzcie za darmo i rozdawajcie darmowe kopie jeśli macie ochotę. Nagrywajcie kasety, płyty CD, tłoczcie winyle… Marzył ktoś z Was o własnej wytwórni? No więc teraz świetna jest okazja. Zatrudnijcie kumpli, nagrywajcie płyty i pakujcie w pudełka. Nie jesteśmy właścicielami tej płyty – Wy nimi jesteście. Śmiało – dzielcie się nią i bawcie się dobrze”. Do promocji albumu wykorzystano singiel „Crumbling Castle”, który ukazał się 18 października 2017 roku. Teledysk autorstwa Jasona Galea opublikowano tego samego dnia na YouTube.
7 grudnia 2017 roku Mackenzie stwierdził, że piąty album 2017 roku będzie wydany „bardzo, bardzo późno”. Niecały tydzień później ukazały się dwa single: „All is Known”, który można było już usłyszeć kilka razy na koncertach, oraz „Beginner’s Luck”, piosenka zupełnie nowa. 30 grudnia, grupa ogłosiła na Facebooku, że Gumboot Soup, ich ostatni album tego roku, ukaże się nazajutrz. Mckenzie wyjaśnił w wywiadzie, że piosenki na "Gumboot Soup" to „nie są żadne "B-sides", czy coś w tym guście. To po prostu kawałki, które niespecjalnie pasowały do koncepcji pozostałych czterech płyt, albo zostały napisane trochę później”.
Wznowienie wydań, "Fishing for Fishies" i "Infest the Rats’ Nest" (2018–2019).
W 2018 grupa kontynuowała koncertowanie, nie wydając przy tym żadnego nowego materiału. Zamiast tego wznowione zostały wydana pięciu starszych albumów grupy – "Willoughby’s Beach" EP (2011), "12 Bar Bruise" (2012), "Eyes Like the Sky" (2013), "Float Along – Fill Your Lungs" (2013) i "Oddments" (2014) na płytach CD i winylach. Wypuszczone zostało także oficjalne wydanie "Polygondwanaland" (2017).
1 lutego 2019 roku zespół udostępnił teledysk do utworu „Cyboogie” i wydał go (wraz z utworem „Acarine”) jako singiel promujący ich nowy album. 11 marca zespół potwierdził przecieki i zapowiedział, że nowy album, "Fishing for Fishies", będzie wydany 26 kwietnia 2019 roku. Dzień później zespół udostępnił teledysk do tytułowego utworu. Do premiery albumu zespół udostępnił także kolejny utwór – "Boogieman Sam" (28 marca).
Album wydany 26 kwietnia 2019 roku porusza tematy związane z ochroną środowiska i niszczeniem planety przez ludzi. Utrzymany jest w klimatach folk rocka, blues rocka, boogie rocka, rocka progresywnego i psychodelicznego. Frontman Stu Mackenzie wypowiedział się na temat albumu: „Próbowaliśmy zrobić bluesowe nagranie. Coś w stylu blues-boogie-coś-takiego, ale utwory zdawały się z nami walczyć – albo to my walczyliśmy z nimi. W końcu jednak pozwoliliśmy utworom tym razem nas pokierować; pozwoliliśmy im mieć swoje własne osobowości i wydeptać sobie swoje własne ścieżki. Ścieżki światła, ścieżki mroku. To zbiór utworów, które przeszły dziką drogę transformacji.” Album został w większości ciepło przyjęty przez krytyków, na Metacritic otrzymał ocenę 73, na AllMusic 4/5, gorzej został natomiast przyjęty przez recenzentów Pitchfork (4.8/10).
W międzyczasie, 9 kwietnia 2019 roku, zespół udostępnił utwór „Planet B” wraz z teledyskiem. Piosenka nie znajdowała się na znanej wtedy liście utworów albumu "Fishing for Fishies". Utwór odbiegał od dotychczasowej twórczości zespołu, został nagrany w klimatach thrash metalu. 29 maja 2019 roku wydany został kolejny utwór z teledyskiem – „Self-Immolate”, utrzymany w podobnym stylu, co „Planet B”. 18 czerwca została potwierdzona nazwa najnowszego albumu – "Infest the Rats’ Nest", a 20 czerwca została podana data jego wydania – 16 sierpnia 2019 roku. 25 czerwca 2019 roku udostępniono kolejny utwór z albumu – „Organ Farmer”, w nagrywaniu teledysku uczestniczyli fani zespołu.
"Infest the Rats’ Nest" stał się jednym z najpopularniejszych albumów zespołu. Zarówno teksty, jak i teledyski (podobnie jak na poprzednim albumie) mówiły o problemach związanych z globalnym ociepleniem i degradacją środowiska – jednocześnie klipy cechowała stylistyka odmienna od większości poprzednich – były bardziej realistyczne, nakręcone w szerszych kadrach i zawierały brutalne sceny śmierci wszystkich członków zespołu („Planet B”), czy płonących ludzi („Self-Immolate”). Stu Mackenzie powiedział w wywiadzie: „Teledyski nagraliśmy z Johnem Stewartem, który miał podobne obserwacje co ja (…); interesujące w ludziach jest to, że spadamy w przepaść jednocześnie się śmiejąc”.
Na oficjalnym AMA (ang. "Ask Me Anything)" zespołu, 30 kwietnia 2019 roku, Mackenzie powiedział o planach wydania drugiej części "Eyes Like the Sky", zawierającej nową historię napisaną przez Brodericka Smitha.

</doc>
<doc id="4204196" url="https://pl.wikipedia.org/wiki?curid=4204196" title="Kościół Wniebowzięcia Najświętszej Maryi Panny w Marwicach">
Kościół Wniebowzięcia Najświętszej Maryi Panny w Marwicach

Kościół Wniebowzięcia Najświętszej Maryi Panny w Marwicach – zabytkowy, katolicki kościół filialny, znajdujący się we wsi Marwice (powiat gryfiński). Należy do parafii Najświętszego Serca Pana Jezusa w Widuchowej.
Historia.
Obiekt zbudowano dla lokalnej społeczności protestanckiej w latach 1828-1834. Kościół katolicki przejął świątynię w 1946. 
Architektura.
Salowy kościół z muru pruskiego wzniesiono w konstrukcji słupowo-ramowej (jest jednym z najmłodszych i największych kościołów na Pomorzu Zachodnim zbudowanym w tej konstrukcji). Jest orientowany. Nie ma wyodrębnionego prezbiterium. Wieża jest osadzona na nawie. Wieńczy ją dach namiotowy. Dzwon pochodzi z 1834. Wejście znajduje się zarówno od frontu, jak i z boku nawy. Nawa kryta jest dachem jednokalenicowym (dachówka ceramiczna). Kościół jest ogrodzony murem z kamienia polnego.
Wnętrze.
Strop nad nawą jest belkowy. Wewnątrz znajdują się: empora i ołtarz ambonowy w stylu neogotyckim pochodzący z 1834.
Otoczenie.
Na placu przykościelnym stoi kapliczka, która wtórnie wykorzystuje dawny pomnik poległych w I wojnie światowej.

</doc>
<doc id="4204197" url="https://pl.wikipedia.org/wiki?curid=4204197" title="Väinö Korhonen">
Väinö Korhonen



</doc>
<doc id="4204198" url="https://pl.wikipedia.org/wiki?curid=4204198" title="Raúl Richter">
Raúl Richter

Raúl Amadeus Mark Richter (ur. 31 stycznia 1987 w Berlinie) – niemiecki aktor filmowy i telewizyjny.
Życiorys.
Urodził się w Berlinie jako syn Petera Richtera i Astrid Richter. Spędził pierwsze cztery lata swojego życia w Limie w Peru. Jego młodszy brat Ricardo (ur. 1988) został aktorem głosowym. Po ukończeniu gimnazjum Königin-Luise-Stiftung pobierał prywatne lekcje aktorstwa. 
W 1997 roku zadebiutował w telewizji w serialu ZDF "Achterbahn - Ein Hund namens Freitag". Następnie zagrał w telewizyjnym dramacie kryminalnym "Die Handschrift des Mörders" (1999), a także w jednym z odcinków serialu "R. I. S. - Die Sprache der Toten" (2007). Pojawił się także w reklamie Canon i dwóch teledyskach LaFee. 
Stał się powszechnie znany dzięki roli Dominika Gundlacha w wieczornym serialu RTL "Gute Zeiten, schlechte Zeiten" ("Dobre czasy, złe czasy", 2007-2014). Wystąpił też w serialu "Punkt 12" (2009).
Brał udział jako aktor głosowy i pozwolono mu synchronizować serie takie jak "Dragon Ball Z", "Eureka Seven" czy "Queer as Folk".
Grał też na scenie Mund Art Theater. W 2010 roku wziął udział w programie RTL "Let’s Dance".
Jest też działaczem na rzecz praw zwierząt i prowadził kampanię wspólnie z organizacją PETA w celu zniesienia delfinariów.

</doc>
<doc id="4204202" url="https://pl.wikipedia.org/wiki?curid=4204202" title="Marian Bąk">
Marian Bąk

Marian Józef Bąk (ur. 1951) – polski ekonomista, prawnik, urzędnik państwowy i menedżer.
Życiorys.
Absolwent Wyższej Szkole Ekonomicznej w Krakowie – Wydział Ekonomiki Produkcji oraz Uniwersytecie Jagiellońskim i Uniwersytecie Śląskim w Katowicach – Wydział Prawa i Administracji. Aplikacja radcowska – radca prawny. Następnie przez wiele lat pracował na różnych stanowiskach menedżerskich. W latach 1997–1998 zajmował stanowisko szefa gabinetu politycznego ministra transportu i gospodarki morskiej. Od 1993 do 1997 był pierwszym zastępcą prezesa Państwowej Agencji Restrukturyzacji Górnictwa Węgla Kamiennego, pełnomocnika ministra ds. restrukturyzacji górnictwa węgla kamiennego. Od 1999 kierował Centralą Zaopatrzenia Hutnictwa (CZH) – najpierw przez dwa lata jako zarządca komisaryczny, a następnie od 2001 do 2008 jako prezes.
W 2013 powołany na Prezesa Zarządu z równoczesnym powierzeniem obowiązków Dyrektora Naczelnego firmy MOJ S.A.

</doc>
<doc id="4204205" url="https://pl.wikipedia.org/wiki?curid=4204205" title="Coronach">
Coronach

Coronach (od gael. "corranach" ’wspólne wycie’, ’wspólny ryk’) – szkocki i angielski gatunek literacki, rodzaj pieśni albo lamentu pogrzebowego.
Tradycyjny "coronach" był śpiewem improwizowanym przez szkockich górali w chwili śmierci lub pogrzebu. Do literatury angielskiej gatunek ten wprowadził Walter Scott w powieści poetyckiej "Pani Jeziora", tworząc w niej pieśń pogrzebową składającą się z sześciu zwrotek.

</doc>
<doc id="4204211" url="https://pl.wikipedia.org/wiki?curid=4204211" title="Daniel Caro Borda">
Daniel Caro Borda

Daniel Caro Borda (ur. 22 grudnia 1939 w Bogocie) – kolumbijski duchowny katolicki, biskup diecezji Soacha w latach 2003-2016.
Życiorys.
święcenia kapłańskie przyjął 15 sierpnia 1963 i został inkardynowany do diecezji Zipaquirá. Był m.in. profesorem (1983-1998) i rektorem miejscowego seminarium duchownego (1998-2000).
Episkopat.
21 lipca 2000 został mianowany przez papieża Jana Pawła II biskupem pomocniczym archidiecezji Bogota ze stolicą tytularną "Rusibisir". Sakry biskupiej udzielił 9 września tegoż roku ówczesny metropolita Bogoty, abp Pedro Rubiano Sáenz.
6 sierpnia 2003 został prekonizowany pierwszym biskupem nowo powstałej diecezji Soacha. Rządy w diecezji objął 14 września tegoż roku.
29 czerwca 2016 przeszedł na emeryturę.

</doc>
<doc id="4204212" url="https://pl.wikipedia.org/wiki?curid=4204212" title="Szabla wz. 1976">
Szabla wz. 1976

Szabla wz. 1976 – szabla paradna używana w Wojsku Polskim. Wprowadzona na wyposażenie zarządzeniem ministra obrony narodowej nr 51 z 16 października 1981.
Opis szabli.
Szabla wz. 1976 WP.
Rękojeść zamknięta, z jelcem mosiężnym pozłacanym, jednokabłąkowym, załamanym u dołu pod kątem lekko rozwartym. Kabłąk wypukły, zwężający się ku górze. Wąsy o prosto ściętych końcach. Tylne ramię jelca proste, zakończone wachlarzowatym rozszerzeniem. Głowica lekko pochylona ku przodowi, z kapturkiem o kształcie migdała. Uchwyt obciągnięty czarną chromową skórą, nacięty w 12 karbów. Oplot z potrójnego mosiężnego filigranu. Pochwa chromowana, z dwiema ryfkami o ruchomych kółkach nośnych. Ostroga w obrysie prostokątna, z nieco dłuższym przednim ramieniem. Głownia szlifowana w dwie wklęsłe bruzdy. Pióro z młotkiem i przygrzbietowanym sztychem. Na zastawie po stronie zewnętrznej trawiony kartusz z wypukłym napisem HONOR I OJCZYZNA i lekko stylizowanym orłem. Na płazie wewnętrznym zastawy trawiony kartusz z wypukłym napisem MARSZAŁKOWI POLSKI MICHAŁOWI ŻYMIERSKIEMU W 90 ROCZNICĘ URODZIN - 4 WRZEŚNIA 1980 R./ŻOŁNIERZE LUDOWEGO WOJSKA POLSKIEGO. Na grzbiecie na wysokości kartusza wytrawiony napis SZABLA POLSKA PROD.1980 r. — NUMERUS PRIMUS. 
Szabla wz. 1976 MW.
Broń będąca w rzeczywistości pałaszem (nie szablą).
Rękojeść zamknięta, z jelcem mosiężnym, jednokabłąkowym. Na krzyżu jelca po stronie zewnętrznej przylutowana kotwica admiralicji na tle Krzyża Grunwaldu. Kabłąk jelca załamany u dołu pod kątem lekko rozwartym. Długość wąsów 64 mm. Tylne ramię jelca proste, wachlarzowato rozszerzone na końcu. Głowica lekko pochylona ku przodowi, z kapturkiem o kształcie migdała. Warkocz kapturka sięga tylnego ramienia jelca. Uchwyt rękojeści drewniany, obciągnięty czarną skórą, nacięty w 11 karbów. Oplot z cienkiego, mosiężnego filigranu. Głownia ze stali polerowanej, prosta, grzbiet z rozszerzeniem, sztych centryczny. Na zewnętrznym płazie trawiony kartusz o matowym tle z wypukłym napisem: HONOR I OJCZYZNA i orłem. Pochwa drewniana oklejona czarną chromową skórą, z czterema okuciami z mosiądzu. Kołnierz szyjki z gniazdami na wąsy jelca. Ryfka górna z płaskiego pierścienia, kółko nośne ruchome. Ryfka dolna identyczna. Trzewik długości 128 mm zakończony kulką.
&lt;br&gt;Długość w pochwie 968 mm, bez pochwy 947 mm. Ciężar w pochwie 810 g, bez pochwy 640 g.

</doc>
<doc id="4204215" url="https://pl.wikipedia.org/wiki?curid=4204215" title="Cywydd">
Cywydd

Cywydd (l. mn. w walijskim "cywyddau") – walijska nazwa dwuwiersza, a także gatunku literackiego i osobnego utworu.
"Cywydd" składa się z jednej lub więcej par cztero- lub siedmiosylabowych wersów. Każda para zawiera wewnętrzne współbrzmienia i rymy nazywane "cynganedd", które rymują się w określony sposób. W literaturze walijskiej cywydd początkowo należało do prostszych form i używane było do lżejszych treści. Wedle tradycji twórcą pierwowzoru cywydd był Dafydd ap Gwilym. Przez kolejne dwieście lat forma stawała się coraz bardziej popularna i weszła do literatury wyższej. Utwory tego rodzaju tworzyli także Gruffudd Gryg, Llywelyn Goch ap Meurig Hen, Iolo Goch.

</doc>
<doc id="4204218" url="https://pl.wikipedia.org/wiki?curid=4204218" title="Werner Daehn">
Werner Daehn

Werner Daehn (ur. 14 października 1967 w Wormacji) – niemiecki aktor filmowy i telewizyjny.

</doc>
<doc id="4204227" url="https://pl.wikipedia.org/wiki?curid=4204227" title="Kacper Gondek">
Kacper Gondek

Kacper Gondek (ur. 5 stycznia 1993, zm. 26 stycznia 2018) – polski kajakarz górski. Medalista mistrzostw świata i Europy w kategoriach juniorów oraz młodzieżowców. Uczestnik mistrzostw świata i Europy seniorów. Medalista mistrzostw kraju.
Życiorys.
Był uznawany za jednego z najbardziej utalentowanych kajakarzy górskich swojego pokolenia.
W 2008 roku zadebiutował w barwach reprezentacji Polski na arenie międzynarodowej, zdobywając brązowy medal mistrzostw Europy juniorów w zmaganiach drużynowych w kategorii C-2. Dwa tygodnie powtórzył ten sukces w mistrzostwach świata juniorów. Rok później w konkurencji drużynowej C-1 zdobył mistrzostwo Europy juniorów.
W 2010 zdobył mistrzostwo Europy juniorów w kategorii C-1, a w rywalizacji drużynowej w tej kategorii sięgnął po srebrny medal. Podczas tych samych zawodów zdobył również brązowy medal w rywalizacji drużynowej młodzieżowców w kategorii C-2. W tym samym roku zdobył również srebrne medale mistrzostw świata juniorów w kategorii C-1 – zarówno w zmaganiach indywidualnych, jak i zespołowych.
W 2013 na mistrzostwach Europy młodzieżowców zdobył srebrny medal w rywalizacji drużynowej w kategorii C-1 oraz złoty medal w zawodach drużynowych w kategorii C-2. W tym samym roku zajął także drugie miejsce w zmaganiach drużynowych w kategorii C-1 podczas mistrzostw świata młodzieżowców. W 2014 zdobył mistrzostwo świata młodzieżowców w zawodach drużynowych w kategorii C-2.
Startował również w zawodach najwyższej rangi seniorów. W mistrzostwach świata w 2011 odpadł w kwalifikacjach w kategorii C-1, w 2013 odpadł w półfinale w kategorii C-1, a w zawodach drużynowych w kategorii C-1 zajął 10. lokatę, w 2015 odpadł w kwalifikacjach w kategorii C-1, a w zawodach drużynowych, zarówno w kategorii C-1, jak i K-1 zajmował 15. miejsca. W 2015 wystartował również w mistrzostwach Europy – w kategorii C-1 był 22., a w zawodach drużynowych w tej kategorii zajął 5. miejsce. Startował także w Pucharze Świata, gdzie najlepszy wynik zanotował w zawodach drużynowych w kategorii C-1, plasując się w lipcu 2015 w Liptowskim Mikułaszu na najniższym stopniu podium.
Wielokrotnie zdobywał mistrzostwo Polski i medale tej imprezy we wszystkich kategoriach wiekowych.
Po ciężkiej chorobie nowotworowej zmarł 26 stycznia 2018.

</doc>
<doc id="4204229" url="https://pl.wikipedia.org/wiki?curid=4204229" title="Pozyskiwanie klientów online">
Pozyskiwanie klientów online

Pozyskiwanie klientów online (ang. "acquiring customers online") – proces pozyskiwania klientów przez sprzedawców za pomocą różnych rozwiązań i narzędzi marketingu internetowego, zmierzający do podjęcia przez klienta decyzji zakupowej.
Pozyskiwanie klientów online jest kluczowym działaniem stosowanym w handlu elektronicznym (ang. "e-commerce") i decyduje o jego skuteczności, ponieważ poprzedza etap zawierania transakcji. Na końcową gotowość klientów do podjęcia decyzji zakupowej mają wpływ różne działania marketingowe oraz rozwiązania oferowane przez sprzedawcę, które zwiększają łatwość dostępu klienta do wyczerpującej informacji, wygodę przechodzenia kolejnych etapów decyzji zakupowych, wygodę i różnorodność metod płatności, bezpieczeństwo zakupów i możliwość zwrotów zakupionych towarów oraz szybkość i wygodę dostawy zakupionego towaru.
Proces pozyskiwania klienta.
Lejek sprzedaży.
Czym jest i jakie ma zastosowanie?
Lejek sprzedaży – to składający się z kilku etapów proces prowadzący do sprzedaży, w którym na każdym kolejnym etapie procesu maleje liczba potencjalnych klientów. Proces ten ma bardzo szerokie zastosowanie w trakcie tworzenia strategii sprzedaży. Sprawdza się w wielu branżach, niezależnie od wielkości firmy.
Strategie marketingowe pozyskiwania klientów online.
Inbound Marketing.
"Inbound Marketing", czyli tzw. „marketing przychodzący”, to strategia marketingu typu „pull” (ang. "pull" – ciągnij), zakładająca, że klienci na skutek działań stymulujących sprzedawcy będą sami podejmować działania w celu skontaktowania się ze sprzedawcą – nadawcą sygnału marketingowego. Do strategii Inbound Marketingu zaliczane są m.in.: promocje w mediach społecznościowych, SEO, influencer marketing, prowadzenie blogów, centrum pobierania i inne formy content marketingu.
Outbound Marketing.
"Outbound marketing", czyli tzw. „marketing wychodzący, to strategia marketingu typu „push” (ang. "push" – pchaj), zakładająca, że budowanie kontaktu z klientami odbywa się za pomocą intensywnej reklamy i promocji. Cechą marketingu wychodzącego bywa nadmierna obecność informacji marketingowej w przestrzeni medialnej, dlatego strategia ta przez wielu odbiorców bywa odbierana jako natarczywa.
Narzędzia wspierające pozyskiwanie klienta online.
Pozyskiwanie klienta online może być wspierane przez wiele narzędzi i rozwiązań internetowych dedykowanych różnym rodzajom produktów, rynków, klientów oraz ich zwyczajów zakupowych, a także strategii i filozofii sprzedaży. Zestaw narzędzi wspierających pozyskiwanie klienta powinien być każdorazowo dobrany to specyficznej sytuacji sprzedawcy i jego klientów. Najważniejsze narzędzia wspierające pozyskiwanie klienta online to:
Platformy zakupowe.
Platformy zakupowe lub inaczej witryny zakupowe to wirtualne sklepy dostępne online, umożliwiające przeprowadzenia transakcji kupna-sprzedaży na dużą skalę w sposób zautomatyzowany lub częściowo zautomatyzowany. Sposób organizacji platformy zakupowej ma duży wpływ na końcową fazę pozyskiwania klienta, dla którego wygoda korzystania z serwisu, dostęp do informacji, łatwość przechodzenia kolejnych kroków jest warunkiem pozytywnego przejścia do etapu transakcyjnego.
Platformy otwarte.
Na platformach otwartych każdy użytkownik ma możliwość wystawienia na sprzedaż dowolnej usługi lub produktu. Z tego typu serwisów korzystają także duże firmy, aby powiększyć swoje grono kupujących.
Przykłady:
Platformy branżowe.
Platformy branżowe są poświęcone wybranej kategorii produktów lub ofert.
Przykłady:
Platformy zamknięte.
Platformy zamknięte, to sklepy internetowe, które prowadzą internetową sprzedaż w strefach zamkniętych dla innych sprzedawców. Są one przeznaczone tylko do kupowania dóbr lub usług od firmy, która jest operatorem strony.
Przykłady:
Bezpieczeństwo.
Bezpieczeństwo transakcji, to jeden z najważniejszych czynników podnoszących poziom gotowości klienta do decyzji zakupowej w transakcjach online. Najważniejsze czynniki podnoszące poziom bezpieczeństwa, to systemy ochrony kupujących, opinie społeczności klientów i regulacje prawne w krajach stron transakcji handlowej.
Systemy ochrony kupujących.
Chargeback (inaczej obciążenie zwrotne) – metoda zwrotu środków płatniczych za transakcję wykonaną kartą płatniczą, realizowana przez emitenta karty i inicjowana przez klienta w sytuacji, gdy konsument nie był zadowolony z produktów lub usług, za które zapłacił kartą płatniczą. Chargeback stosuje się również, gdy nastąpiła pomyłka techniczna w rozliczeniu transakcji przez bank lub operatora systemu płatniczego lub transakcja nosi znamiona oszustwa.
Programy Ochrony Kupujących – duże serwisy wspierające rozwój rynku e-commerce (np. allegro, PayU czy Ceneo, czyli porównywarka cenowa) oferują programy, które zabezpieczają wszystkie transakcje przeprowadzane w ich serwisie, nawet do kwoty 10 000 zł. Jeśli zamówione produkty lub usługi nie zostały dostarczone lub były wadliwe, istnieje możliwość otrzymania zwrotu wydatków za zakupy.
Opinie społeczności klientów.
Opinie klientów wypowiadających się o produktach i usługach mają bardzo duże znaczenie dla podniesienia poziomu gotowości potencjalnego klienta do zawarcia transakcji. W wielu przypadkach opinie rzeczywistych użytkowników produktu lub usługi mają dla potencjalnych klientów większe znaczenie niż informacje przedstawiane przez sprzedawcę. Większość sklepów internetowych stosuje różne rozwiązania, służące do zbierania i komunikowania opinii swoich zadowolonych klientów. Dzięki stosowanym w wielu serwisach (np. allegro, Ceneo czy eBay) systemie opinii, potencjalni klienci mają dużo większy komfort zakupów, ponieważ mają pewność, że sprzedawca i/lub towar został już wcześniej sprawdzony przez innych nabywców.
Regulacje prawne.
Zwrot towaru – najważniejszą regulacją prawną, dotyczącą transakcji online, która w sposób istotny wpływa na wzrost gotowości klienta do decyzji zakupowej jest Ustawa o prawach konsumenta. Zgodnie z art. 27 ustawy z dnia 30 maja 2014 r. o prawach konsumenta (Dz.U. z dnia 24 czerwca 2014 r., poz. 827). Konsument może dokonać zwrotu w przeciągu 14 dni kalendarzowych od czasu wejścia w posiadanie zamawianej rzeczy (np. odbiór przesyłki od kuriera firmy przewozowej) lub od momentu zawarcia umowy (w przypadku usług). Jeśli sprzedawca nie poinformuje klienta w sposób niebudzący wątpliwości o prawie klienta do odstąpienia od umowy najpóźniej w momencie wyrażenia woli zawarcia umowy na odległość, skutkuje to wydłużeniem terminu odstąpienia od umowy do 12 miesięcy.
Zwrot towaru zakupionego przez przedsiębiorcę – w polskim Kodeksie Cywilnym nie istnieje regulacja, która dawałaby kupującym przedsiębiorcom, czyli podmiotom gospodarczym, prawo dokonywania zwrotów towarów pełnowartościowych, zgodnych z umową.
Zwroty – dobre praktyki rynkowe – wiele firm operujących na rynku e-commerce w sposób istotny wydłuża okres uprawnień klienta do zwrotu towaru, np. do 30 dni lub więcej. Niektórzy z dużych operatorów handlu detalicznego zdecydowali się wzmocnić skuteczność pozyskiwania klientów zarówno w sprzedaży stacjonarnej, jak i online, poprzez wprowadzenie bezterminowego prawa do zwrotu towaru, a nie umów na tego typu transakcje (wymaga odrębnego omówienia).
Zwroty – dobre praktyki rynkowe – wiele firm operujących na rynku e-commerce w sposób istotny wydłuża okres uprawnień klienta do zwrotu towaru, np. do 30 dni lub więcej. Niektórzy z dużych operatorów handlu detalicznego zdecydowali się wzmocnić skuteczność pozyskiwania klientów zarówno w sprzedaży stacjonarnej, jak i online, poprzez wprowadzenie bezterminowego prawa do zwrotu towaru.
Również na rynku transakcji B2B (ang. "Business to Business" – firma-firma), część przedsiębiorców oferuje swoim biznesowym klientom podniesienie satysfakcji z zakupów poprzez zagwarantowanie możliwości zwrotu towaru, podobnie jak w przypadku relacji z konsumentami.
Powyższe regulacje nie mają pełnego zastosowania w przypadku m.in. treści cyfrowych i usług. Zawieranie umów na tego typu transakcje wymaga odrębnego omówienia.

</doc>
<doc id="4204233" url="https://pl.wikipedia.org/wiki?curid=4204233" title="Australian Open 2018 (gra podwójna dziewcząt)">
Australian Open 2018 (gra podwójna dziewcząt)

Australian Open 2018 – gra podwójna dziewcząt – zawody deblowe dziewcząt, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce pomiędzy 22–27 stycznia na twardych kortach Melbourne Park w Melbourne.

</doc>
<doc id="4204245" url="https://pl.wikipedia.org/wiki?curid=4204245" title="José Daniel Falla Robles">
José Daniel Falla Robles

José Daniel Falla Robles (ur. 7 października 1956 w Bogocie, zm. 1 maja 2021 w Soacha) – kolumbijski duchowny rzymskokatolicki, od 2016 do śmierci biskup Soacha.
Życiorys.
Święcenia kapłańskie przyjął 28 listopada 1992 i został inkardynowany do archidiecezji bogotańskiej. Był m.in. wychowawcą i rektorem niższego seminarium oraz rektorem bogotańskiego sanktuarium "Monserrate".
15 kwietnia 2009 został mianowany biskupem pomocniczym Cali oraz biskupem tytularnym "Calamy". Sakry biskupiej udzielił mu 20 czerwca 2009 kard. Pedro Rubiano Sáenz.
W latach 2012-2016 pełnił funkcję sekretarza generalnego kolumbijskiej Konferencji Episkopatu.
29 czerwca 2016 otrzymał nominację na biskupa diecezji Soacha.

</doc>
<doc id="4204247" url="https://pl.wikipedia.org/wiki?curid=4204247" title="Fińsko-radziecki pakt o nieagresji">
Fińsko-radziecki pakt o nieagresji

Fińsko-radziecki pakt o nieagresji – pakt o nieagresji, podpisany 21 stycznia 1932 roku w Helsinkach przez fińskiego ministra spraw zagranicznych, Aarno Yrjö-Koskinena i posła nadzwyczajnego oraz ministra pełnomocnego ZSRR w Finlandii, Iwana Majskiego.
Umowa z Finlandią była jednym z kilku paktów o nieagresji, podpisanych w 1932 roku przez ZSRR z krajami graniczącymi z nim od zachodu (oprócz Finlandii była to Polska, Estonia, Łotwa i Litwa) celem zabezpieczenia zachodniej granicy przed wszelkim niemieckim ekspansjonizmem. Obie strony układu zobowiązały się do wzajemnego zagwarantowania nienaruszalności swych granic (Artykuł I) oraz rozwiązywania sporów przeprowadzanego w duchu sprawiedliwości i w oparciu o pokojowe środki (Artykuł V). Ponadto ustalono, że jeżeli jedna ze stron paktu będzie przedmiotem agresji ze strony jakiegoś innego kraju lub krajów, to druga w czasie trwania konfliktu zachowuje neutralność (Artykuł II).
7 kwietnia 1934 roku w Moskwie nastąpiło przedłużenie paktu do 31 grudnia 1945 roku, a sygnatariuszami byli ministrowie spraw zagranicznych: Finlandii, Aarno Yrjö-Koskinen i ZSRR, Maksim Litwinow. Inicjatywa ta po części była reakcją ZSRR na podpisaną 26 stycznia tego roku deklarację polsko-niemiecką o niestosowaniu przemocy. Podobnie kraj ten uczynił w przypadku paktów o nieagresji zawartych z innymi państwami, położonymi przy jego zachodniej granicy.
Układ został jednostronnie wypowiedziany przez ZSRR 28 listopada 1939 roku, dwa dni po ostrzelaniu wioski Mainila, o co władze radzieckie oskarżyły Finlandię, mimo iż w rzeczywistości jego sprawcami byli żołnierze Armii Czerwonej. Niedługo po zerwaniu paktu, 30 listopada nastąpiła inwazja ZSRR na Finlandię.

</doc>
<doc id="4204252" url="https://pl.wikipedia.org/wiki?curid=4204252" title="Europejskie Stowarzyszenie Reklamy Interaktywnej">
Europejskie Stowarzyszenie Reklamy Interaktywnej

Europejskie Stowarzyszenie Reklamy Interaktywnej (ang. "European Interactive Advertising Association" – EIAA) – międzynarodowe stowarzyszenie założone w 2002 roku. Reprezentowało wiodące firmy z branży mediów interaktywnych w Europie. Europejskie Stowarzyszenie Reklamy Interaktywnej oraz Biuro Reklamy Interaktywnej (ang. "Interactive Advertising Bureau" – IAB) połączyły się w jedno – IAB Europe. Zjednoczenie weszło w życie 16 maja 2011 roku, a zostało ogłoszone dwa dni później.
Cele.
Podstawowymi celami Europejskiego Stowarzyszenia Reklamy Interaktywnej było:
Działalność.
EIAA zainwestowało środki finansowe w ogólnoeuropejskie badania multimedialne, marketing, działania normalizacyjne, a także edukację. Europejskie Stowarzyszenie Reklamy Interaktywnej prowadziło również dwa projekty badawcze "Mediascope Europe" oraz "Marketers’ Internet Ad Barometer", które branża reklamy online wykorzystała dla uzyskania wglądu w ten sektor.
Członkowie.
Do Europejskiego Stowarzyszenia Reklamy Interaktywnej należeli: Adconion Media Group, AOL Advertising Europe, BBC.com, Disney, eBay International Advertising, Hi-media Group, LinkedIn, Microsoft Advertising, MTV Networks International, Orange Advertising Network, smartclip, Specific Media, Vodafone oraz Yahoo! Europa.

</doc>
<doc id="4204256" url="https://pl.wikipedia.org/wiki?curid=4204256" title="Luís Carlos Carvalho dos Reis">
Luís Carlos Carvalho dos Reis



</doc>
<doc id="4204260" url="https://pl.wikipedia.org/wiki?curid=4204260" title="João Batista Viana dos Santos">
João Batista Viana dos Santos



</doc>
<doc id="4204262" url="https://pl.wikipedia.org/wiki?curid=4204262" title="Unai Elgezabal">
Unai Elgezabal

Unai Elgezabal Udondo (ur. 25 kwietnia 1993 w Urduliz) – hiszpański piłkarz występujący na pozycji obrońcy w SD Eibar.

</doc>
<doc id="4204270" url="https://pl.wikipedia.org/wiki?curid=4204270" title="Gonzalo Restrepo Restrepo">
Gonzalo Restrepo Restrepo

Gonzalo Restrepo Restrepo (ur. 8 sierpnia 1947 w Urrao) – kolumbijski duchowny rzymskokatolicki, w latach 2010–2020 arcybiskup Manizales.
Życiorys.
Święcenia kapłańskie przyjął 1 czerwca 1974 i został inkardynowany do archidiecezji Medellín. Pracował przede wszystkim w seminarium archidiecezjalnym, był także związany z papieską uczelnią w Medellín.
12 grudnia 2003 papież Jan Paweł II mianował go biskupem pomocniczym archidiecezji Cali ze stolicą tytularną "Munatiana". Sakry biskupiej udzielił mu 11 lutego 2004 abp Alberto Giraldo Jaramillo.
11 lipca 2006 został mianowany biskupem Girardoty, zaś 16 lipca 2009 otrzymał nominację na arcybiskupa koadiutora Manizales. Rządy w archidiecezji objął 7 października 2010.
6 stycznia 2020 papież przyjął jego rezygnację z pełnionego urzędu.

</doc>
<doc id="4204275" url="https://pl.wikipedia.org/wiki?curid=4204275" title="Kaplica Najświętszej Maryi Panny Różańcowej w Maszkowie">
Kaplica Najświętszej Maryi Panny Różańcowej w Maszkowie

Kaplica Najświętszej Maryi Panny Różańcowej – rzymskokatolicka kaplica w miejscowości Maszków w województwie dolnośląskim. Świątynia należy do parafii św. Jakuba Apostoła w Małujowicach w dekanacie Brzeg południe, archidiecezji wrocławskiej.

</doc>
<doc id="4204276" url="https://pl.wikipedia.org/wiki?curid=4204276" title="Pere Milla">
Pere Milla

Pere Milla Peña (ur. 23 września 1992 w Lleida) – hiszpański piłkarz występujący na pozycji napastnika w Elche CF.

</doc>
<doc id="4204279" url="https://pl.wikipedia.org/wiki?curid=4204279" title="Bee Ridge (Floryda)">
Bee Ridge (Floryda)

Bee Ridge – jednostka osadnicza w Stanach Zjednoczonych, w stanie Floryda, w hrabstwie Sarasota.

</doc>
<doc id="4204281" url="https://pl.wikipedia.org/wiki?curid=4204281" title="Desoto Lakes">
Desoto Lakes

Desoto Lakes – jednostka osadnicza w Stanach Zjednoczonych, w stanie Floryda, w hrabstwie Sarasota.

</doc>
<doc id="4204284" url="https://pl.wikipedia.org/wiki?curid=4204284" title="Fruitville (Floryda)">
Fruitville (Floryda)

Fruitville – jednostka osadnicza w Stanach Zjednoczonych, w stanie Floryda, w hrabstwie Sarasota.

</doc>
<doc id="4204285" url="https://pl.wikipedia.org/wiki?curid=4204285" title="Ana Jorge">
Ana Jorge

Ana Maria Teodoro Jorge (ur. 23 września 1949 w m. Lourinhã) – portugalska polityk, lekarka i samorządowiec, posłanka do Zgromadzenia Republiki, minister zdrowia (2008–2011).
Życiorys.
Absolwentka medycyny na Uniwersytecie Lizbońskim (1973), uzyskała specjalizację w zakresie pediatrii (1984). Pracowała w szpitalach Hospital de Dona Estefânia i Hospital Garcia de Orta. W drugiej z tych placówek kierowała oddziałem pediatrii (1996, 2001–2008). Była wykładowczynią szkoły podyplomowej ENSP działającej na Universidade Nova de Lisboa. Pełniła też różne funkcje w administracji zdrowotnej, w tym od 1997 do 2000 kierowała regionalną administracją zdrowotną w Lisboa e Vale do Tejo. Członkini różnych towarzystw lekarskich i organizacji branżowych działających w sektorze zdrowotnym.
W styczniu 2008 objęła stanowisko ministra zdrowia w pierwszym rządzie José Sócratesa. Utrzymała je również w utworzonym w październiku 2009 drugim gabinecie tego premiera, sprawując ten urząd do czerwca 2011. W 2011 z ramienia Partii Socjalistycznej została wybrana do Zgromadzenia Republiki XII kadencji. Od 2009 do 2013 przewodniczyła zgromadzeniu miejskiemu swojej rodzinnej miejscowości.

</doc>
<doc id="4204287" url="https://pl.wikipedia.org/wiki?curid=4204287" title="David Justino">
David Justino

José David Gomes Justino (ur. 29 stycznia 1953 w Oeiras) – portugalski socjolog, nauczyciel akademicki i polityk, działacz Partii Socjaldemokratycznej, parlamentarzysta krajowy, w latach 2002–2004 minister edukacji.
Życiorys.
Absolwent ekonomii w Instituto Superior de Economia na Uniwersytecie Technicznym w Lizbonie (1976). W 1987 doktoryzował się z socjologii na Universidade Nova de Lisboa. Był nauczycielem akademickim na UTL, a od 1981 zawodowo związany z UNL, od 1992 na stanowisku profesorskim. Pod koniec lat 80. wykładał także na Universidade de Évora.
Zaangażował się w działalność polityczną w ramach Partii Socjaldemokratycznej. W latach 1994–2001 był członkiem władz miejskich w Oeiras, odpowiadając za mieszkalnictwo socjalne. W 1999 i 2002 wybierany do Zgromadzenia Republiki VIII i IX kadencji. Od kwietnia 2002 do lipca 2004 sprawował urząd ministra edukacji w rządzie José Manuela Durão Barroso. W 2006 został asesorem do spraw społecznych w administracji prezydenckiej Aníbala Cavaco Silvy. W 2013 powołany na przewodniczącego Conselho Nacional de Educação, krajowej rady do spraw edukacji. Kierował tym organem do 2017.

</doc>
<doc id="4204289" url="https://pl.wikipedia.org/wiki?curid=4204289" title="Gulf Gate Estates">
Gulf Gate Estates

Gulf Gate Estates – jednostka osadnicza w Stanach Zjednoczonych, w stanie Floryda, w hrabstwie Sarasota.

</doc>
<doc id="4204290" url="https://pl.wikipedia.org/wiki?curid=4204290" title="Kensington Park (Floryda)">
Kensington Park (Floryda)

Kensington Park – jednostka osadnicza w Stanach Zjednoczonych, w stanie Floryda, w hrabstwie Sarasota.

</doc>
<doc id="4204293" url="https://pl.wikipedia.org/wiki?curid=4204293" title="Bolesław Kistelski">
Bolesław Kistelski

Bolesław Romuald Kistelski (ur. 26 września 1900 w Pabianicach, zm. wiosną 1940 w Katyniu) – porucznik piechoty Wojska Polskiego, kawaler Krzyża Walecznych, ofiara zbrodni katyńskiej.
Życiorys.
Urodził się w rodzinie Bolesława i Zofii z Radwańskich. Absolwent w 1919 Szkoły Podchorążych Piechoty w Warszawie, mianowany podporucznikiem. W czerwcu 1920 został przeniesiony z batalionu zapasowego 39 pułku piechoty do Obozu Szkoły Sanitarnej w Dęblinie, a następnie do batalionu zapasowego 23 pułku piechoty.
W okresie międzywojennym pozostał w wojsku. W 1923 oficerem rezerwy w stopniu porucznika pozostawionym w służbie czynnej w 23 pp, w następnym roku przeniesiony do 42 pułku piechoty i został wysłany na kurs przeciwgazowy przy Szkole Broni Chemicznej. Z dniem 1 stycznia 1928 został przemianowany z oficera rezerwy powołanego do służby czynnej na oficera zawodowego w stopniu porucznika (starszeństwo z dniem 1 stycznia 1921 i 78 lokatą w korpusie oficerów piechoty) służył w 42 pułku piechoty. Przeniesiony do rezerwy. W 1936 należał do kadry OK II. W 1934 podlegał pod PKU Wilno Miasto a następnie w 1939 pod PKU Święciany.
Pisał artykuły do specjalistycznej prasy wojskowej, m.in.: "„ Kalkulacja użycia środków dymnych w okresie roku budżetowego”", "„Nauka użycia granatów dymnych w okresie szkoły szeregowca i drużyny”". Pisał także do Kuriera Wileńskiego.
Między 19 września a 27 października 1939 został aresztowany przez NKWD na Wileńszczyźnie. Po zajęciu tego terenu przez Litwę, MSZ Litwy na początku 1940 wystosował prośby o uwolnienie 349 aresztowanych. W "„Wykazie osób aresztowanych i deportowanych do ZSRR sporządzony w MSZ Litwy 24 listopada 1939”," figuruje Bolesław Kistelski, poz 102. Niestety wysiłki rządu litewskiego nie odniosły skutku. Według stanu na kwiecień 1940 był jeńcem obozu w Kozielsku. Między 3 a 5 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa bez numeru, poz. 10 z 1.04.1940. Został zamordowany między 4 a 7 kwietnia 1940 przez NKWD w lesie katyńskim. Według stanu na 21 kwietnia 1941, jego akta znajdowały się w 1 Specjalnym Wydziale NKWD ZSRR (UPW). Zidentyfikowany podczas ekshumacji prowadzonej przez Niemców w 1943, zapis w dzienniku ekshumacji pod datą 15.04.1943. Przy szczątkach znaleziono kartę pocztową. Figuruje na liście AM-169-153 i liście Komisji Technicznej PCK pod numerem: GARF-6-0153. W spisie AM i PCK, oraz dokumentach sowieckich widnieje adnotacja, że był w stopniu podporucznika. Nazwisko Kistelskiego znajduje się na liście ofiar (pod nr 0153) opublikowanej w Gońcu Krakowskim nr 94 i w Nowym Kurierze Warszawskim nr 94 z 1943. Krewni do 1950 poszukiwali informacji przez Biuro Informacji i Badań Polskiego Czerwonego Krzyża w Warszawie. W Archiwum Robla (pakiet 0153) znajduje się spis dokumentów znalezionych przy szczątkach Kistelskiego, z zaznaczeniem miejsca zamieszkania małżonki Kistelskiego – Podbrodzie, pow. święciański.
Życie prywatne.
Żonaty z Antoniną z Goeldnerów, miał syna Bolesława (ur. 1924 – 1943). Miał brata, Leszka.

</doc>
<doc id="4204294" url="https://pl.wikipedia.org/wiki?curid=4204294" title="Lake Sarasota">
Lake Sarasota

Lake Sarasota – jednostka osadnicza w Stanach Zjednoczonych, w stanie Floryda, w hrabstwie Sarasota.

</doc>
<doc id="4204300" url="https://pl.wikipedia.org/wiki?curid=4204300" title="Laurel (Floryda)">
Laurel (Floryda)

Laurel – jednostka osadnicza w Stanach Zjednoczonych, w stanie Floryda, w hrabstwie Sarasota.

</doc>
<doc id="4204304" url="https://pl.wikipedia.org/wiki?curid=4204304" title="Puchar Finlandii w piłce siatkowej mężczyzn (2010)">
Puchar Finlandii w piłce siatkowej mężczyzn (2010)



</doc>
<doc id="4204307" url="https://pl.wikipedia.org/wiki?curid=4204307" title="Skarpa lessowa w Białym Kościele">
Skarpa lessowa w Białym Kościele

Skarpa lessowa w Białym Kościele – sztuczne odsłonięcie sekwencji lessowej znajdujące się w okolicy Białego Kościoła i Dankowic. Zachowana formacja skalna tworzy kilkumetrowej grubości płat o genezie eolicznej. Less w tym miejscu został osadzony podczas trwania ostatniego zlodowacenia. Sekwencja ta jest istotna z punktu widzenia rekonstrukcji paleoklimatycznych. Długość i szerokość skarpy to ok 10 m2.
Lokalizacja.
Profil lessowy położony jest na zachodnim zboczu doliny rzeki Oławy, na wysokości około 185 m n.p.m. Znajduje się w małej kopalni gliny, kilka metrów od drogi łączącej Strzelin z Henrykowem. 
Geologia.
Wiek lessu oceniany jest na późny plejstocen-holocen. Jest to materiał o genezie eolicznej i barwie żółtej. Skała ta zaliczana jest do osadowych i zbudowana jest z bardzo drobnych ziaren, głównie kwarcu, o rozmiarze od 0,002 do 0,05 mm. Określana jest więc jako pył. 
Geomorfologia.
Odsłonięcie skalne widoczne w pobliżu Białego Kościoła nie jest naturalne. W tym miejscu wydobywano materiał skalny, więc jest to forma o genezie antropogenicznej. Less jest skałą, która budzi wielkie zainteresowanie naukowców, ze względu na to, że na jego podstawie można odtworzyć zmiany klimatu w przeszłości, które miały miejsce w plejstocenie. Na podstawie sekwencji z Białego Kościoła, można wnosić jak zmieniał się klimat na przestrzeni ponad 100 tysięcy lat. Grubość lessów w tym miejscu wynosi ok 8 metrów. Naukowcy odkryli, że kilkanaście tysięcy lat temu w tym miejscu zachodziła soliflukcja, która jest zapisem klimatu peryglacjalnego.

</doc>
<doc id="4204313" url="https://pl.wikipedia.org/wiki?curid=4204313" title="Brayden Point">
Brayden Point

Brayden Point (ur. 13 marca 1996 w Calgary, Alberta, Kanada) – hokeista kanadyjski, gracz ligi NHL, reprezentant Kanady.

</doc>
<doc id="4204314" url="https://pl.wikipedia.org/wiki?curid=4204314" title="Ovidio Poletto">
Ovidio Poletto

Ovidio Poletto (ur. 27 marca 1935 w Canevie) – włoski duchowny katolicki, biskup diecezji Concordia-Pordenone w latach 2000-2011.
Życiorys.
Święcenia kapłańskie przyjął 6 lipca 1958 i został inkardynowany do diecezji Vittorio Veneto. Pełnił funkcje m.in. wicerektora seminarium diecezjalnego (1968-1972), wikariusza biskupiego ds. duszpasterskich (1984-1988) i wikariusza generalnego diecezji (1988-2000).
Episkopat.
16 września 2000 został mianowany przez papieża Jana Pawła II biskupem diecezji Concordia-Pordenone. Sakry biskupiej udzielił mu 11 listopada tegoż roku bp Alfredo Magarotto. Rządy w diecezji objął 8 grudnia 2000.
25 lutego 2011 przeszedł na emeryturę.

</doc>
<doc id="4204316" url="https://pl.wikipedia.org/wiki?curid=4204316" title="Czujnik ruchu">
Czujnik ruchu



</doc>
<doc id="4204318" url="https://pl.wikipedia.org/wiki?curid=4204318" title="Green Gully SC">
Green Gully SC

Green Gully SC (założony jako Ajax Soccer Club) – australijski klub piłkarski z siedzibą w dzielnicy St Albans w Melbourne (Wiktoria), założony w 1955 roku. Zespół występuje w rozgrywkach National Premier Leagues Victoria. W latach 1984 – 1986 uczestniczył w rozgrywkach National Soccer League (NSL).
Historia.
Klub Ajax Soccer Club został założony w 1955 roku przez Maltańskich imigrantów. Klub Ajax SC zaadaptował na swoje barwy, kolory zielone i białe w nawiązaniu do maltańskiego klubu Floriana FC. W 1966 roku klub zmienił nazwę na Green Gully Soccer Club. W 1977 roku klub przystąpił do rozgrywek Victorian State League.
W 1984 roku Green Gully SC przystąpił do rozgrywek krajowej ligi National Soccer League. Green Gully SC zainaugurowało rozgrywki w NSL w dniu 4 marca 1984 roku w wyjazdowym spotkaniu przeciwko Sunshine George Cross. Spotkanie zakończyło się bezbramkowym remisem. W inauguracyjnym sezonie klub zajął 9. miejsce w Konferencji Południowej i nie awansował do serii finałowej rozgrywek.
Łącznie klub Green Gully SC uczestniczył w trzech sezonach NSL, ani razu nie udało mu się awansować do serii finałowej rozgrywek. Najlepszy rezultat klub osiągnął w 1985, zajmując 8. miejsce w sezonie zasadniczym w Konferencji Południowej. Ostatni mecz w NSL klub rozegrał w dniu 15 września 1986 roku przeciwko Melbourne Croatia. Spotkanie zakończyło się porażką Green Gully SC w stosunku 1:3.
Klub Green Gully SC po opuszczeniu ligi krajowej NSL, od 1987 roku występuje nieprzerwanie na pierwszym poziomie rozgrywek stanu Wiktoria – National Premier Leagues Victoria (nazwa obowiązuje od 2014 roku).

</doc>
<doc id="4204321" url="https://pl.wikipedia.org/wiki?curid=4204321" title="Kathleen Scott">
Kathleen Scott

Kathleen Scott, Baronowa Kennet (ur. 27 marca 1878 w Carlton in Lindrick, zm. 25 lipca 1947) – brytyjska rzeźbiarka, żona brytyjskiego odkrywcy Roberta Falcona Scotta i matka Petera Scotta, brytyjskiego ornitologa i malarza. Jej drugim mężem był Hilton Young, jej synem z drugiego małżeństwa był Wayland Young, pisarz i polityk.
Wczesne lata i wykształcenie.
Przyszła na świat jako Edith Agnes Kathleen Bruce w Carlton in Lindrick, Bassetlaw, Nottinghamshire, była najmłodszym z jedenaściorga dzieci Canona Lloyda Stuarta Bruce’a (1829–1886) i Jane Skene (zm. 1880).
Uczęszczała do Szkoły Świętego Jerzego (ang. St George’s School) w Edynburgu, a w latach 1900–1902 do Slade School of Fine Art w Londynie. Później dostała się do Akademii Colarossiego w Paryżu, studiowała tam w latach 1902–1906 i zaprzyjaźniła się z Augustem Rodinem, dzięki niemu poznała Isadorę Duncan. Po powrocie do Londynu wśród jej znajomych znaleźli się George Bernard Shaw, Max Beerbohm i J.M. Barrie, którego dom kupiła później.
Twórczość.
Stosowała przede wszystkim tradycyjną technikę rzeźby w glinie z natury, wykonywała także odlewy z brązu oraz rzeźbiła w marmurze.
W National Portrait Gallery w Londynie znajdują się trzy wykonane przez nią portrety, ona sama jest uwieczniona na kilkunastu przechowywanych tam fotografiach.
Wykonała kilka pomników poświęconych pierwszemu mężowi, polarnikowi Robertowi Falconowi Scottowi, jeden z nich znajduje się w historycznej stoczni na terenie bazy Royal Navy w mieście Porthsmouth. Kolejny pomnik jej autorstwa umieszczono w Londynie przy Waterloo Place w 1915. Replikę londyńskiego pomnika zamówiło miasto Christchurch w Nowej Zelandii, ze względów finansowych została ona wyrzeźbiona w marmurze, odsłonięcie pomnika miało miejsce w 1917. Wykonała także popiersie Scotta dla Instytutu Badań Polarnych im. Scotta (ang. "Scott Polar Research Institute"), utworzonego w Cambridge dla uczczenia pamięci Scotta i jego towarzyszy oraz kontynuowania prac badawczych regionów polarnych. Również przy tej placówce znajduje się kolejna znana rzeźba autorstwa Scott, zatytułowana "Młodość" (ang. "Youth"), wykonana w 1922, pozował do niej A.W. Lawrence, młodszy brat T.E. Lawrence’a. Scott wykonała także stojący w Cheltenham pomnik, poświęcony doktorowi Edwardowi Wilsonowi, przyjacielowi kapitana Scotta, który zginął wraz z nim na Antarktydzie.
W Dover znajduje się pomnik upamiętniający Charlesa Stewarta Rollsa jej autorstwa odsłonięty w 1912. Wykonała także pomnik kapitana Titanica, Edwarda Smitha. Znajduje się on w Beacon Park, Lichfield w Anglii.
Na terenie prywatnej szkoły w Oundle (ang. "Oundle School"), do której uczęszczał Peter Scott, zobaczyć można jej rzeźbę w brązie "Oto jestem, wyślijcie mnie" (ang. "Here am I, send me"). Pojawiły się przypuszczenia, że pozował do niej właśnie syn rzeźbiarki, z jego autobiografii wynika jednak, że nie jest to prawda.
Swoje umiejętności rzeźbiarskie wykorzystała podczas I wojny światowej, pomagając chirurgom plastycznym w pracach nad rekonstrukcjami twarzy weteranów.
Życie prywatne.
2 sierpnia 1908 roku poślubiła brytyjskiego polarnika Roberta Falcona Scotta, rok później urodziła syna Petera Scotta, ornitologa i malarza, współzałożyciela WWF. W roku 1910 towarzyszyła mężowi aż do Nowej Zelandii w jego wyprawie na biegun południowy. W lutym 1913 roku podczas rejsu do Nowej Zelandii, na spotkanie powracającej ekspedycji, dowiedziała się o śmierci męża.
W roku 1922 wyszła za mąż za polityka Edwarda Hiltona Younga, jej drugi syn Wayland Young przyszedł na świat w 1923 roku, był pisarzem i politykiem. Jej wnuczkami są Emily Young, rzeźbiarka oraz Louisa Young, pisarka i dziennikarka.
Tytuły.
W 1913 roku uhonorowano ją przyznaniem rangi (ale nie tytułu) wdowy po komandorze Orderu Łaźni. Oznaczało to, że według protokołu była traktowana jak wdowa po komandorze orderu, ale nie tytułowano jej "Lady Scott", jak również nie było równoznaczne z pośmiertnym nadaniem tytułu Scottowi.
Kiedy jej drugi mąż otrzymał tytuł 1. barona Kennet, ona została baronową Kennet.
W kulturze popularnej.
W brytyjskim filmie pt. "Scott of the Antarctic" z 1948 roku Kathleen Scott zagrała Diana Churchill.

</doc>
<doc id="4204322" url="https://pl.wikipedia.org/wiki?curid=4204322" title="No More Sad Songs">
No More Sad Songs

No More Sad Songs – piosenka pochodząca z czwartego studyjnego albumu brytyjskiego girlsbandu, Little Mix, "Glory Days", wydanego w 2016 roku. Tekst do niej został napisany przez Emily Warren, Edvarda Førre Erfjorda, Henrika Michelsena, i Tash Phillips, a produkcją zajęła się grupa Electric i Joe Kearns. Wersja zremiksowana, wraz z gościnnym udziałem amerykańskiego rapera, Machine'a Guna Kelly'ego została wydana 3 marca 2017 roku nakładem wytwórni Syco Entertainment jako trzeci singiel z krążka. Znajduje się ona też na reedycji ich albumu, "Glory Days: The Platinum Edition", która została wydana w tym samym roku. Piosenka miała swoje najwyżej notowane miejsce na liście UK Singles Chart, piętnaste, jako najwyżej notowany singiel z płyty.
Tło i wydanie.
1 marca 2017 roku, Little Mix na swoim Twitterze potwierdziły każdą informację, oraz datę wydania singla, 3 marca 2017.
Klip video.
W środę, 29 marca 2017 roku, teledysk wyreżyserowany przez Marca Klasfelda został dodany na oficjalny kanał Vevo grupy. Jego akcja dzieje się w Nashville, oraz jest inspirowana filmem z 2000 roku, "Wygrane marzenia". W klipie grupa bawi się w modnym saloonie, tańcząc, śpiewając, grając w bilarda, ujeżdżając mechanicznego byka, i lejąc się wodą.

</doc>
<doc id="4204328" url="https://pl.wikipedia.org/wiki?curid=4204328" title="Anna Coleman Ladd">
Anna Coleman Ladd

Anna Coleman Ladd (ur. 15 lipca 1878 w Filadelfii, zm. 3 czerwca 1939 w Santa Barbara) – amerykańska rzeźbiarka i protetyczka.
Życiorys.
Urodziła się w Filadelfii jako Anna Coleman Watts. Jej rodzicami byli John i Mary Wattsowie. W 1905 wyszła za mąż za lekarza Maynarda Ladda. Miała córkę, Gabriellę May. Przed wybuchem I wojny światowej była aktywna jako artystka w Bostonie. W czasie działań wojennych działała we Francji w ramach Czerwonego Krzyża. W 1918 w Paryżu założyła studio wykonujące protezy twarzy dla rannych żołnierzy. Sporządziła maski dla 185 weteranów. Maski te były wykonywane z blachy miedzianej, posrebrzanej i malowanej. Jednym z poszkodowanych był listonosz Charles Victor, który został ranny w 1915 w wyniku wybuchu granatu ręcznego. Współpracowali z nią inni artyści, między innymi Jane Poupelet (1874–1932) i Robert Wlérick (1882–1944). Za swoją pracę została w 1932 odznaczona Kawalerią Legii Honorowej. Zmarła w Santa Barbara w wieku 60 lat.
Jako rzeźbiarka specjalizowała się w projektowaniu i wykonywaniu fontann. Próbowała swoich sił także jako pisarka. Jest autorką książek "Hieronymus Rides" i "The Candid Adventurer", jak również dwóch niewystawionych sztuk teatralnych.

</doc>
<doc id="4204331" url="https://pl.wikipedia.org/wiki?curid=4204331" title="Herfølge BK w europejskich pucharach">
Herfølge BK w europejskich pucharach



</doc>
<doc id="4204333" url="https://pl.wikipedia.org/wiki?curid=4204333" title="Jan Kotlarski">
Jan Kotlarski

Jan Kotlarski (ur. 13 czerwca 1938 w Borowie, zm. 22 marca 2010 w Jeleniej Górze) – polski lekarz, chirurg i artysta fotograf. Członek rzeczywisty Okręgu Dolnośląskiego Związku Polskich Artystów Fotografików. Członek Jeleniogórskiego Towarzystwa Fotograficznego.
Życiorys.
Jan Kotlarski urodzony w Borowie – pod koniec 1938 roku zamieszkał razem z rodzicami (Edmundem Kotlarskim i Józefą z domu Studer) w Nieborowie. Od 1947 roku mieszkał w Jeleniej Górze, związany z jeleniogórskim środowiskiem fotograficznym. W 1956 roku został absolwentem I Liceum Ogólnokształcącego im. Stefana Żeromskiego w Jeleniej Górze. W 1964 roku ukończył Akademię Medyczną we Wrocławiu. W 1965 roku został członkiem ówczesnego Stowarzyszenia Miłośników Fotografii Artystycznej w Jeleniej Górze – od 1975 roku Jeleniogórskiego Towarzystwa Fotograficznego, powstałego z połączenia SMFA i grupy fotograficznej "Gama-74". W latach 1976–1980 pełnił funkcję wiceprezesa Zarządu JTF. Był członkiem warszawskiej grupy fotograficznej "A 74" oraz jeleniogórskiej grupy fotograficznej "Sektor". Wspólnie z Ryszardem Brawańskim i Romanem Hryciów – w 1980 roku był inicjatorem i organizatorem cyklicznego konkursu fotograficznego "Biennale Fotografii Górskiej w Jeleniej Górze –" konkursu odbywającego się do dnia dzisiejszego. 
Jan Kotlarski jest autorem i współautorem wielu wystaw fotograficznych; indywidualnych, zbiorowych, poplenerowych, pokonkursowych. Brał aktywny udział w Międzynarodowych Salonach Fotograficznych, organizowanych m.in. pod patronatem FIAP, zdobywając wiele medali, nagród, wyróżnień, dyplomów, listów gratulacyjnych. W 1980 roku został przyjęty w poczet członków rzeczywistych Okręgu Dolnośląskiego Związku Polskich Artystów Fotografików, gdzie w latach 90. pełnił funkcję członka Komisji Kwalifikacyjnej Okręgu Dolnośląskiego ZPAF. W tym samym czasie był członkiem Sądu Koleżeńskiego Zarządu Głównego ZPAF w Warszawie. W 1981 roku był współtwórcą – wspólnie z Tomaszem Olszewskim i Jerzym Wiklendtem – Karkonoskiego Oddziału ZPAF. 
W 1981 roku został stypendystą Ministerstwa Kultury i Sztuki. W 1989 roku został rzeczoznawcą Ministerstwa Kultury i Sztuki ds. fotografii. 
W 2002 roku ukazał się album z fotografiami Jana Kotlarskiego – "Zabytki Jeleniej Góry i powiatu" – wydany przez Jeleniogórskie Towarzystwo Społeczno-Kulturalne. 
Jan Kotlarski zmarł 22 marca 2010 roku, pochowany na Starym Cmentarzu w Jeleniej Górze. Fotografie oraz publikacje Jana Kotlarskiego znajdują się w zbiorach m.in. Muzeum Narodowego we Wrocławiu, Muzeum Okręgowego w Jeleniej Górze, Bibliotece Uniwersyteckiej w Heidelbergu, Bibliotece Watykańskiej.
Wybrane wystawy.
Źródło.
Odznaczenia.
Źródło.

</doc>
<doc id="4204336" url="https://pl.wikipedia.org/wiki?curid=4204336" title="Dług publiczny USA">
Dług publiczny USA



</doc>
<doc id="4204344" url="https://pl.wikipedia.org/wiki?curid=4204344" title="Krystyna Mieszkowska-Dalecka">
Krystyna Mieszkowska-Dalecka

Krystyna Mieszkowska-Dalecka (Kinia) (ur. 23 listopada 1926 w Warszawie, zm. 28 stycznia 2011) – polska artystka specjalizująca się w tkaninie artystycznej.
Życiorys.
Studiowała malarstwo u prof. Jana Sokołowskiego i prof. Marka Włodarskiego oraz tkaninę u prof. Anny Śledziewskiej w Warszawskiej Akademii Sztuk Pięknych (1948–54). Tworzyła unikatowe tkaniny w technikach tradycyjnych, jak gobelin, żakard, tkanina malowana, a także w technikach własnych, wykorzystując masę i włókno poliamidowe. Zajmowała się również malarstwem, wystawiennictwem i performance. W 1977 roku została mianowana przez Ministra Kultury i Sztuki rzeczoznawcą w dziedzinie sztuki użytkowej i tkaniny. Współpracowała ze spółdzielniami Ład i Plastyka. Była laureatką wielu nagród i wyróżnień. W 2004 r. otrzymała stypendium ze środków Funduszu Promocji Twórczości Ministerstwa Kultury. Artystka posługiwała się niemal wszystkimi surowcami stosowanymi w tkaninie artystycznej: lnem, wełną, sizalem, jutą, włóknem konopnym, skrawkami skóry, cynfolią, kawałkami plastyku, a nawet ptasimi piórami. Jej prace znajdują się w m.in. w zbiorach Muzeum Tkactwa w Kamiennej Górze, Galerii Sztuki Współczesnej we Włocławku, Muzeum Lubuskim w Gorzowie czy Muzeum Włókiennictwa w Łodzi. Została pochowana razem z mężem Sewerynem Daleckim w małej Alei Zasłużonych na Cmentarzu Wojskowym na Powązkach (kwatera A30-tuje-20).
Wystawy.
Wybrane wystawy indywidualne:
Artystka wzięła udział w około 200 wystawach krajowych i w ponad 60 wystawach sztuki polskiej za granicą, w tym wystawach międzynarodowych np.: 

</doc>
<doc id="4204345" url="https://pl.wikipedia.org/wiki?curid=4204345" title="Onni Pellinen">
Onni Pellinen

Onni Wilhelm Pellinen (ur. 14 lutego 1899 w Hankasalmi, zm. 30 października 1945 w Stambule) – fiński zapaśnik. Trzykrotny medalista olimpijski.
Walczył w stylu klasycznym, w kategorii półcieżkiej (do 82,5 i 87 kg). Brał udział w trzech igrzyskach (IO 24, IO 28, IO 32), za każdym razem zdobywał medale. Największy sukces odniósł na igrzyskach w 1932 zajmując drugie miejsce. Na dwóch poprzednich igrzyskach sięgał po brąz. W 1929 i 1931 zwyciężał w mistrzostwach Europy. W latach 1926-27, 1929, 1931-32 oraz 1935 zostawał mistrzem Finlandii w stylu klasycznym, w 1933 triumfował także w wolnym. Od 1935 pracował z kadrą Turcji.

</doc>
<doc id="4204352" url="https://pl.wikipedia.org/wiki?curid=4204352" title="Gunnar Thoroddsen">
Gunnar Thoroddsen

Gunnar Thoroddsen (ur. 29 grudnia 1910 w Reykjavíku, zm. 25 września 1983 tamże) – islandzki polityk, prawnik, dyplomata i samorządowiec, poseł do Althingu, minister, działacz Partii Niepodległości, od 1980 do 1983 premier Islandii.
Życiorys.
Z wykształcenia prawnik, absolwent Uniwersytetu Islandzkiego, na którym doktoryzował się w 1968. Kształcił się również w zakresie nauk politycznych i prawa karnego w Danii, Niemczech i Wielkiej Brytanii. Praktykował jako prawnik, wykładał również na macierzystej uczelni. Zaangażował się w działalność polityczną w ramach Partii Niepodległości. Był wieloletnim parlamentarzystą, mandat deputowanego sprawował w okresach 1934–1937, 1942–1965 i 1971–1983. Od 1938 do 1962 związany również ze stołecznym samorządem, w latach 1947–1959 pełnił funkcję burmistrza Reykjavíku. W latach 1959–1965 zajmował stanowisko ministra finansów, następnie do 1969 był ambasadorem Islandii w Danii. W 1968 kandydował w wyborach prezydenckich, ubiegając się o urząd zajmowany dotąd przez swojego teścia Ásgeira Ásgeirssona. Został jednak pokonany w głosowaniu przez Kristjána Eldjárna.
W 1971 został profesorem na Uniwersytecie Islandzkim. W latach 1974–1978 był ministrem przemysłu i spraw społecznych. W lutym 1980 został powołany na urząd premiera, ustąpił z tego stanowiska w maju 1983 na kilka miesięcy przed swoją śmiercią.
Był żonaty z Valą Ásgeirsdóttir Thoroddsen, miał czworo dzieci.

</doc>
<doc id="4204355" url="https://pl.wikipedia.org/wiki?curid=4204355" title="Bitwa pod Grumentum">
Bitwa pod Grumentum

Bitwa pod Grumentum – starcie zbrojne, które miało miejsce w roku 207 p.n.e. Konsul rzymski Gajusz Klaudiusz Neron odparł atak części wojsk Hannibala odnosząc zwycięstwo. Wojska Gajusz połączyły się następnie z armią drugiego konsula Marka Liwiusza Salinatora przed bitwą nad Metaurusem.

</doc>
<doc id="4204359" url="https://pl.wikipedia.org/wiki?curid=4204359" title="Bitwa o Tampere">
Bitwa o Tampere

Bitwa o Tampere – bitwa stoczona podczas wojny domowej w Finlandii między 15 marca a 6 kwietnia 1918 r., pomiędzy fińskimi oddziałami białych i czerwonych. Największa i najsłynniejsza bitwa fińskiej wojny domowej, trwająca w pamięci szczególnie z uwagi na krwawe wydarzenia, jakie nastąpiły po niej – dokonane przez białych egzekucje setek czerwonych i osadzenie 11 tys. jeńców wojennych w obozie Kalevankangas.
Tło wydarzeń.
W drugiej dekadzie XX w. Tampere było trzecim co do wielkości miastem Finlandii, licząc, razem z przedmieściami, ok. 60 tys. mieszkańców. Było równocześnie najbardziej zindustrializowanym miastem w Finlandii i uważano je za stolicę fińskiego ruchu robotniczego. Odegrało kluczową rolę w strajku generalnym w Finlandii w 1905 r., było silnym ośrodkiem związków zawodowych i Socjaldemokratycznej Partii Finlandii.
Gdy w końcu stycznia 1918 r. wybuchła wojna domowa w Finlandii, czerwoni usiłowali przejąć ważny węzeł kolejowy w Haapamäki, 100 km na północ od Tampere. Krótko potem w odległości 50–60 km na północ od miasta ustabilizowała się linia frontu, a front ten stał się głównym teatrem wojny. Znaczna liczba robotników i połączenia kolejowe uczyniły z Tampere główną bazę fińskiej Czerwonej Gwardii, chociaż sam rząd czerwonych urzędował w Helsinkach. Czerwona Gwardia w Tampere miała ponad 6 tys. członków, w tym 300 kobiet.
Oblężenie Tampere.
Po klęsce ofensyw czerwonych w końcu lutego i na początku marca 1918 r. 15 marca biali rozpoczęli operację, której celem było Tampere. Zamierzali oni otoczyć siły czerwonych na froncie tavastehuskim (od szwedzkiej nazwy Hämeenlinny – Tavastehus), a następnie uderzyć na miasto. Do ciężkich walk doszło w Jämsä, Orivesi, Ruovesii Vilppula. Najbardziej zacięte z nich były bitwy pod Länkipohja w Jämsä (16 marca) i pod Orivesi (18 marca). Ostatecznie front załamał się i wojska czerwonych wycofały się w kierunku Tampere, gdzie mieli oni po swojej stronie 15 tys. żołnierzy. Zamiast kapitulować, sztab czerwonych postanowił bronić miasta tak długo, jak będzie to możliwe. Biali dotarli do Tampere i otoczyli je 23 marca. Ich siły wynosiły 17 tys. ludzi; była to największa operacja w fińskiej wojnie domowej. Związane z bitwą o miasto starcia miały miejsce w rejonie Ylöjärvi, Pirkkali, Messukylä, Aitolahti, Lempäälä, Vesilahti i Tottijärvi, a także dalej na zachód, na froncie satakunckim, w Karkku i Hämeenkyrö.
23 marca biali zbliżyli się do Tampere od północnego wschodu i starli się z obroną czerwonych w Vehmainen, 10 km na wschód od miasta. Następnego dnia atakowali przedmieście Messukylä i wioskę Lempäälä, położoną 15 km na południe od Tampere, jednak zostali odparci. Artyleria białych przystąpiła do bombardowania miasta, co zmusiło czerwonych do ewakuowania wschodniej robotniczej dzielnicy Tammela. Następnie biali zajęli wioskę Kangasala, położoną 15 km na wschód od Tampere, jednak 300 czerwonych zdołało, dzięki użyciu pociągu pancernego, przebić się przez nacierające wojska przeciwnika i wycofać się do Messukylä. Wieczorem 24 marca czerwoni ostatecznie stracili Lempäälä. Oznaczało to, że biali mogli przeciąć linię kolejową Riihimäki–Tampere i pozbawić przeciwników dostaw zaopatrzenia.
Biali zamknęli pierścień oblężenia 26 marca po zdobyciu stacji kolejowej Siuro na linii Tampere-Pori (20 km na zachód od Tampere). Tego samego dnia czerwoni opuścili pozycje obronne w Messukylä, wyznaczając nową linię obrony przy dzielnicy Kaleva. Biali zdołali również zdobyć położone 10 km na północny zachód od Tampere Ylöjärvi. Po opanowaniu tego punktu biali kontynuowali natarcie na miasto od zachodu w Epilä i od południa w Hatanpää, musieli się jednak z dużymi stratami wycofać. Z kolei czerwoni przypuścili kontratak w Lempäälä; 3500-osobowymi siłami dowodził Eino Rahja. W tym samym czasie próbę przebicia się, wzdłuż helsińskiej linii kolejowej, podjęła Czerwona Gwardia z Turku i Yläne. Atak ten zakończył się niepowodzeniem; pociąg pancerny musiał zawrócić, zginęło ok. 30 walczących. 27 marca walki trwały nadal w rejonach Messukylä–Kaleva area, Epilä i Lempäälä.
Krwawy czwartek.
28 marca biali ponieśli największe straty w ciągu jednego dnia od początku wojny; dzień ten nazwano następnie „krwawym czwartkiem”. Biali podjęli ofensywę na wielką skalę, by ostatecznie wkroczyć do miasta. Walki koncentrowały się w rejonie cmentarza Kalevankangas i hipodromu na wschodnich obrzeżach Tampere. Atak rozpoczął się o dziewiątej rano; po siedmiu godzinach walki biali zdołali wyprzeć czerwonych z dzielnicy Kaleva, ale nie dotarli do centrum miasta.
W miejsce paramilitarnej Białej Gwardii, biali kierowali teraz do boju oddziały z poboru, dowodzone przez oficerów-jegrów. Dowodzenie poborowymi i kierowanie ich w rejony ciężkich walk było łatwiejsze, niż dowodzenie ochotnikami z Białej Gwardii. Problemem dla białych stał się w tej sytuacji nie brak dyscypliny, ale brak doświadczenia, który przekładał się na poważne straty. Trzy bataliony białych straciły przynajmniej 200 zabitych, a całość strat (rannych i zabitych) wyniosła 50% ogółu ich sił. Poważne straty odniosła również ochotnicza brygada szwedzka oraz szkoleni w Niemczech jegrzy. Szwedzi walczyli w białym kamuflażu śnieżnym, co czyniło z nich łatwy cel, gdyż śniegu w rejonie walk nie było prawie w ogóle. Podobnie jegrzy nosili zielone mundury, wyróżniające się na tle szarych strojów szeregowych. W rezultacie 400-osobowa brygada szwedzka straciła 20 zabitych, a jegrzy – 27 oficerów.
Czerwoni stracili tego dnia ok. 50–70 żołnierzy. Zginął ich dowódca Hugo Salmela, gdy w centrum dowodzenia przypadkowo wybuchł granat ręczny. Jego obowiązki przejął Verner Lehtimäki. Według francuskiego dziennikarza Henry'ego Laporte'a, emerytowanego oficera powracającego z oficjalnej misji do Rosji i autora opisu bitwy o Tampere zawartego w książce "Le Premier Échec des Rouges", Lehtimäki jeździł samochodem przez linię frontu białych, tam i z powrotem, by zagrzewać swoich podkomendnych do walki.
Po nieudanym ataku biali wstrzymali ofensywę na kolejne pięć dni, jedynie artyleria stale ostrzeliwała miasto. Jej ogień zabił przynajmniej 20 cywilów, z których część popierała białych lub zajmowała w konflikcie neutralne stanowisko. Niemal całkowicie zostały zniszczone robotnicze dzielnice Tammela i Kyttälä. Walki trwały w tym czasie w Lempäälä, gdzie czerwoni nadal desperacko usiłowali się przebić.
Bitwa w mieście.
Biali przystąpili do decydującej ofensywy 3 kwietnia o godz. 2.30. Pierwszego dnia zdołali opanować wschodnie robotnicze dzielnice Tammela i Kyttälä, chociaż stawiono im tam silny opór. Walki toczyły się o każdy budynek. Biali ostatecznie dotarli do rzeki Tammerkoski dzielącej miasto na dwie części. Tego dnia biali stracili 207 zabitych, zaś czerwoni od 115 do 170, zginęło także blisko 20 cywilów. Jako że opuszczenie miasta było niemożliwe, mieszkańcy przedmieść uciekali do centrum miasta. Uchodźcy zajmowali kościoły i inne obiekty publiczne, miejscowi mieszkańcy kryli się w piwnicach. 1700 osób schroniło się w katedrze w Tampere.
Tego dnia miała miejsce jedna z najsłynniejszych operacji w bitwie. Oddział białych pod dowództwem jegra Gunnara Melina zajął pałac Näsilinna na wzgórzu Näsinkallio, lecz stracił go ponownie tego samego wieczora, gdyż główne siły białych nadal tkwiły na wschodnim brzegu Tammerkoski. Na dziedzińcu pałacu żołnierze Melina dokonali egzekucji 20 czerwonych po tym, gdy ci się poddali, chociaż wcześniej za pomocą ulotek rozpowszechniano deklarację dowódcy białych Carla Gustafa Mannerheima, iż jeńcy nie będą rozstrzeliwani.
Następnego ranka o godz. 4 biali przekroczyli Tammerkoski w kilku punktach, w tym na moście kolejowym oraz na mostach Satakunnansilta i Hämeensilta. Wieczorem dotarli do alei Hämeenpuisto w zachodniej części miasta. Ostatnim punktem oporu czerwonych był ratusz, broniony wspólnie przez mężczyzn i kobiety. Według legendy opór w tym miejscu trwał tak długo, gdyż to walczące w Czerwonej Gwardii kobiety odmawiały poddania się. Ostatecznie ostatni obrońcy ratusza skapitulowali o 5.30. Inni czerwoni wycofali się na zachodnie przedmieścia Pyynikki i Pispala. Wieczorem duża grupa zdołała uciec z Tampere przez zamarznięte jeziora Pyhäjärvi i Näsijärvi. Byli wśród nich dowódcy – Verner Lehtimäki, Ali Aaltonen i K. M. Evä.
6 kwietnia biali zamierzali zaatakować zachodnie przedmieścia, lecz o 8.30 na szczycie wieży na Pyynikki została zawieszona biała flaga. Bitwa zakończyła się, przez kilka następnych dni w mieście aktywnych było tylko kilku pojedynczych czerwonych snajperów.
Bilans ofiar.
Liczba poległych w bitwie o Tampere nie jest ustalona. Szacuje się, że zginęło od 600 do 820 białych i od 600 do tysiąca czerwonych. Ponad tysiąc czerwonych i 200 Rosjan zostało straconych natychmiast po zakończeniu bitwy. Według niektórych źródeł w zbiorowym grobie na cmentarzu Kalevankangas pochowano 2751 czerwonych, z czego podczas walki poległo 1208. Baza danych o ofiarach wojen w Finlandii w latach 1914–1922 zawiera 824 nazwiska białych, 1087 czerwonych i 67 osób o nieznanych sympatiach lub neutralnych.
W bitwie o Tampere polegli po stronie białych poeta Juhani Siljo i parlamentarzysta Ernst Saari. Po stronie czerwonych walczył i zginął parlamentarzysta partii socjaldemokratycznej Juho Lehmus, walczył zaś (zginął 7 kwietnia w Helsinkach) olimpijczyk David Kolehmainen.
Po bitwie.
Biali rozpoczęli egzekucje czerwonych natychmiast po tym, gdy ci się poddali. Rozstrzelano do tysiąca osób, a także wszystkich Rosjan w Tampere (większość ze straconych 200 Rosjan była żołnierzami). Wśród straconych były także kobiety i dzieci, chociaż pojmane bojowniczki czerwonych nie były seryjnie rozstrzeliwane tak, jak po bitwach o Lahti i Wyborg. Nawet osoby, które nie brały udziału w bitwie lub nie były członkami Czerwonej Gwardii, były wtrącane do więzień i zabijane.
Jako że liczba kapitulujących była coraz większa, rozstrzelanie wszystkich okazało się niemożliwe. Ponad 10 tys. czerwonych zgromadzono na rynku głównym w Tampere, gdzie musieli stać przez blisko 24 godziny. Następnie jeńców przeniesiono do obozu urządzonego we wschodniej części dzielnicy Kaleva. Przez kolejne pięć miesięcy w obozie w Tampere zostało straconych lub zmarło wskutek głodu i chorób 1228 czerwonych.
Upamiętnienie.
Na miejscu, skąd przebieg bitwy obserwował dowódca białych Carl Gustaf Mannerheim, wznosi się jego pomnik. Pomysł wzniesienia kontrowersyjnego upamiętnienia pojawił się w 1939 r. i miał on początkowo stanąć w parku Koskipuisto, ostatecznie jednak wzniesiono go w 1956 r. na wzgórzu oddalonym od Tampere o 8 km. Położony w odosobnionym miejscu pomnik wielokrotnie był dewastowany przez miejscowych anarchistów i innych lewicowych radykałów. Innym pomnikiem upamiętniającym zdobycie Tampere przez białych jest Statua Wolności ("Vapaudenpatsas"), autorstwa Viktora Janssona. Została ona w 1921 r. wzniesiona w parku Hämeenpuisto. Modelem dla figury był skrajnie prawicowy duchowny Elias Simojoki; Statua Wolności dzierży miecz, który kieruje w stronę Domu Robotniczego, położonego po drugiej stronie parku. Pomnik często nazywany jest Rummin-Jussi, tak, jak brzmiało przezwisko kata, białego Johannesa Froma, odpowiedzialnego za zabicie przynajmniej 70 czerwonych. W pobliżu cmentarza Kalevankangas znajduje się tablica ku czci brygady szwedzkiej, autorstwa Gunnara Finne.
Pomnik ku czci czerwonych został wzniesiony na cmentarzu Kalevankangas w 1941 r. Został zaprojektowany przez rzeźbiarza Jussiego Hietanenna, który jako piętnastolatek w 1918 r. był przetrzymywany w obozie Kalevankangas. Inny pomnik znajduje się w Pispali, gdzie poddali się ostatni czerwoni.

</doc>
<doc id="4204362" url="https://pl.wikipedia.org/wiki?curid=4204362" title="Jorge Lacão">
Jorge Lacão

Jorge Lacão Costa (ur. 4 września 1954 w Portalegre) – portugalski polityk i prawnik, poseł do Zgromadzenia Republiki, minister ds. kontaktów z parlamentem (2009–2011).
Życiorys.
Absolwent prawa na Uniwersytecie w Coimbrze, podjął praktykę w zawodzie adwokata. Zaangażował się w działalność polityczną w ramach Partii Socjalistycznej. Od 1978 pełnił różne funkcje partyjne, zaczynając od biura prasowego swojego ugrupowania. W latach 1980–1983 kierował gabinetem politycznym lidera socjalistów Mária Soaresa. W 1983 po raz pierwszy został wybrany do Zgromadzenia Republiki, w którym zasiadał do 2009 w trakcie ośmiu kadencji, reprezentując wówczas okręg Santarém. Od 1993 wybierany na radnego miejscowości Abrantes, w latach 1992–1995 był członkiem Komitetu Regionów, a od 1995 do 1997 przewodniczącym frakcji socjalistów.
W latach 2005–2009 pełnił funkcję sekretarza stanu przy urzędzie premiera. W październiku 2009 objął stanowisko ministra ds. kontaktów z parlamentem w drugim rządzie José Sócratesa; zajmował je do czerwca 2011. W tym samym roku ponownie wszedł w skład portugalskiego parlamentu z okręgu Lizbona, mandat utrzymywał również w wyborach w 2015 i 2019.

</doc>
<doc id="4204364" url="https://pl.wikipedia.org/wiki?curid=4204364" title="Wojciech Jagielski (publicysta)">
Wojciech Jagielski (publicysta)



</doc>
<doc id="4204365" url="https://pl.wikipedia.org/wiki?curid=4204365" title="Wojciech Jagielski (dziennikarz radiowo-telewizyjny)">
Wojciech Jagielski (dziennikarz radiowo-telewizyjny)



</doc>
<doc id="4204367" url="https://pl.wikipedia.org/wiki?curid=4204367" title="19 Dywizja Flak">
19 Dywizja Flak

19 Dywizja Flak (niem. "19. Flak-Division") – niemiecka dywizja artylerii przeciwlotniczej z okresu II wojny światowej.
Historia.
Jednostkę utworzono 15 sierpnia 1942 r. na Sycylii na bazie VII Brygady Flak. Szybko została przerzucona do Libii, gdzie wspierała wojska niemiecko-włoskie nacierające na Egipt. Po amerykańsko-brytyjskiej operacji desantowej we francuskiej części Afryki Północnej (Operacja Torch) została przesunięta do Tunezji aby zapewniać ochronę przeciwlotniczą 5 Armii Pancernej. Jej pododdziały walczyły nie tylko z lotnictwem, działa 8,8 cm Flak 18 używano także do niszczenia czołgów. W maju 1943 r. dostała się do niewoli.
Dywizję odbudowano 23 czerwca 1943 w Grecji. W grudniu 1944 r. wycofała się z Dubrownika, w kwietniu 1945 r. znajdowała się w rejonie Zagrzebia. Szlak bojowy zakończyła poddając się Amerykanom 8 maja 1945 r. w Dolnej Styrii 

</doc>
<doc id="4204375" url="https://pl.wikipedia.org/wiki?curid=4204375" title="Olavi Paavolainen">
Olavi Paavolainen

Olavi Paavolainen (ur. 17 września 1903 w Kivennapa (obecnie Pierwomajskoje w obwodzie leningradzkim), zm. 19 lipca 1964 w Helsinkach) – pisarz fiński.
Życiorys.
Urodził się w miejscowości Kivennapa leżącej na Przesmyku Karelskim wówczas należącej do Wielkiego Księstwa Finlandii (obecnie Pierwomajskoje w obwodzie leningradzkim w Rosji). Rozpoczął naukę w szkole w Wyborgu, ale w 1914 roku jego ojciec Pekka Paavolainen został wybrany do parlamentu i cała rodzina przeniosła się do Helsinek.
W latach 1921–1925 studiował literaturę, estetykę i historię sztuki na Uniwersytecie Helsińskim. Studiów nigdy nie ukończył, ale intensywnie udzielał się w akademickich kręgach literackich, zwłaszcza w grupie Tulenkantajat, gdzie stał się centralną postacią. Do grupy tej należeli m.in. Katri Vala, Yrjö Jylhä oraz Mika Waltari. Właśnie we współpracy z tym ostatnim powstała pierwsza książka Paavolainena, zatytułowana "Valtatiet", zainspirowana "Manifestem futuryzmu", została wydana w 1928 roku.
W latach 1928–1929 Paavolainen odbywał służbę wojskową. Krytykował Pentti Haanpää, gdy ten w książce "Kenttä ja kasarmi" zaatakował wojskową dyscyplinę. Pierwsza samodzielna książka Paavolainena "Nykyaikaa etsimässä", opublikowana w 1929 roku stanowiła zbiór esejów, poruszających tematy urbanizacji, futuryzmu i technologii.
W latach 1933–1934 pracował w agencji reklamowej w Helsinkach, a w 1935 prowadził dział reklamy w firmie odzieżowej w Turku. Po rezygnacji z tej pracy odbywał liczne podróże, w 1936 roku odwiedził Niemcy, gdzie obserwował m.in. Zjazd NSDAP w Norymberdze. Swoje wrażenia opisał w książce "Kolmannen Valtakunnan vieraana". W 1937 roku wydawnictwo Gummerus sfinansowało podróż Paavolainena do Ameryki Południowej, m.in. do Rio de Janeiro. Z kolei w 1938 roku odwiedził Związek Socjalistycznych Republik Radzieckich.
Brał udział w działaniach wojennych podczas wojny zimowej oraz wojny kontynuacyjnej. Przebywał głównie w Mikkeli, w 1940 roku został ranny podczas nalotu Rosjan na to miasto.
Po wojnie, w 1947 roku, został dyrektorem wydziału teatru w państwowym radiu Yle.
Życie prywatne.
W latach 30. Paavolainen miał romans z pisarką Helvi Hämäläinen, ostatecznie rozstali się w 1941 roku. Paavalainen określił ją jako jedyną, "która ośmieliła się go opuścić". Krótki związek łączył go również z poetką Sirkką Selja. W 1945 roku ożenił się z dziennikarką Sirkką-Liisą Virtamo, małżeństwo zakończyło się w 1953 roku.

</doc>
<doc id="4204377" url="https://pl.wikipedia.org/wiki?curid=4204377" title="Kamieniołom gnejsów w Chałupkach">
Kamieniołom gnejsów w Chałupkach

Kamieniołom gnejsów w Chałupkach – nieczynny kamieniołom, położony w masywie strzelińskim na Wysoczyźnie Ziębickiej na południowym zboczu wzgórza Łowiec w pobliżu wsi Chałupki. Dominującą skałą jest gnejs o budowie warstewkowej. Jaśniejsze warstwy składają się z kwarcu, skaleni sodowo-wapiennych, skaleni potasowych, muskowitu, biotytu i śladowych ilości granatu. Druga występująca skałą są łupki łyszczykowe, w których można wyróżnić biotyt, muskowit, kwarc i granat. Trzecią grupą skał są amfibolity (występują one głównie w górnej części ścian kamieniołomu) zbudowane są one z amfiboli, epidotu oraz plagioklazów.
Wiek geologiczny.
Na podstawie wydatowanych gnejsów z pobliskich Doboszowic, za pomocą relacji przestrzennych. Wiek skał intruzji oszacowano na ok. 488 mln lat (metoda izotopową).
Geologia.
Dominującą skałą jest gnejs, a raczej jego odmiana paragnejs (powstała z przeobrażenia skały osadowej). Najlepiej widoczny jest on na północnej ścianie kamieniołomu. Ma on unikatowe cechy przez to zyskał nazwę „paragnejsu z Chałupek”. Składa się on głównie z kwarcu, skaleni sodowo-wapniowych, skaleni potasowych, muskowitu, biotytu oraz granatu. Za pomocą analizy chemicznej stwierdzono, iż gnejs z Chałupek zawiera dużą zawartość oraz znaczne ilości łyszczyków i granaty, daje to dowód by stwierdzić, że jest to paragnejs. W obrębie gnejsów występują brunatne wkładki wielkości ok. 80 cm drugiej najczęściej spotykanej skały na tym obszarze. Jest to łupek łyszczykowy głównym jej składnikiem jest biotyt i to on odpowiada za barwię brunatną, która jest wynikiem wytrącania i mieszania żelaza w procesje chlorytyzacji. W jego skład wchodzi jeszcze kwarc, dysten, staurolit, muskowit i skaleń. Dwie główne grupy skał gnejsy i łupki łyszczykowe pochodzą od skał osadowych taki jak: piaskowiec, mułowiec i skały ilaste.
Na północnej części zbocza w górnej jego części dostrzec można trzecią grupę skał jakim są amfibolity. Barwy zielono-czarnej (składającej się z amfiboli, epidotu i skaleni sodowo-wapniowych) z widoczną jaśniejszą laminacją (składającej się z plagioklazów). Jest to skała metamorficzna a po cechach teksturalnym można wnioskować, że powstała ona z przeobrażenia bazaltów i ich tufów.

</doc>
<doc id="4204382" url="https://pl.wikipedia.org/wiki?curid=4204382" title="Brian Boyle">
Brian Boyle

Brian Boyle (ur. 18 grudnia 1984 w Hingham, Massachusetts, USA) – hokeista amerykański, gracz ligi NHL.

</doc>
<doc id="4204385" url="https://pl.wikipedia.org/wiki?curid=4204385" title="Rezerwat przyrody Błyszcz">
Rezerwat przyrody Błyszcz

Rezerwat przyrody Błyszcz – leśny rezerwat przyrody w gminie Kunice, w powiecie legnickim, w województwie dolnośląskim, obejmujący niewielki fragment lasu o charakterze naturalnym, stanowiący pozostałość Puszczy Legnickiej.
Obszar chroniony powstał powołany na mocy Rozporządzenia Wojewody Dolnośląskiego z dnia 5 stycznia 2001 r. w sprawie uznania za rezerwat przyrody. Zajmuje on powierzchnię 54,46 ha. Celem ochrony rezerwatu jest zachowanie ze względów przyrodniczych, naukowych, dydaktycznych i krajobrazowych lasów grądowych, łęgowych i olsów z bogatą i unikalną florą.
Największą powierzchnię w rezerwacie zajmują siedliska leśne: grądy środkowoeuropejskie i łęgi jesionowo-olszowe, którym towarzyszą na niewielkiej powierzchni wilgotne śródleśne łąki (ostrożeniowe i trzęślicowe). Przez teren rezerwatu płynie niewielki potok. W rezerwacie występuje wiele rzadkich i chronionych roślin naczyniowych: kruszczyk połabski (znany tylko z nielicznych stanowisk na Dolnym Śląsku), kruszczyk siny, nasięźrzał pospolity, mieczyk dachówkowaty, kosaciec syberyjski, pełnik europejski, śnieżyca wiosenna, podkolan biały i gnieźnik leśny.
Rezerwat nie posiada planu ochrony, obowiązują za to zadania ochronne, z których wynika, że obszar rezerwatu objęty jest ochroną czynną.
Teren rezerwatu nie został udostępniony do zwiedzania (stan na 2017 r.), gdyż nie biegnie nim oznakowany szlak turystyczny ani ścieżka dydaktyczna. W pobliżu znajduje się rezerwat „Ponikwa”.

</doc>
<doc id="4204387" url="https://pl.wikipedia.org/wiki?curid=4204387" title="Gabriela Canavilhas">
Gabriela Canavilhas

Maria Gabriela da Silveira Ferreira Canavilhas (ur. 29 marca 1961 w Sá da Bandeira) – portugalska pianistka, pedagog, działaczka kulturalna i polityk, posłanka do Zgromadzenia Republiki, minister kultury (2009–2011).
Życiorys.
Absolwentka studiów muzycznych na Universidade Nova de Lisboa. Kształciła się również w zakresie gry na fortepianie w lizbońskim konserwatorium. W latach 1986–2004 występowała regularnie jako pianistka, zdobywając kilka nagród na różnych festiwalach i nagrywając siedem własnych albumów. Wykonywała m.in. utwory współczesnych kompozytorów portugalskich, z których część skomponowano specjalnie dla niej. Grała również w Stanach Zjednoczonych, Włoszech, Brazylii i Niemczech.
Została także nauczycielem akademickim, pracując głównie w Conservatório Nacional de Lisboa. Przewodniczyła różnym instytucjom kulturalnym (m.in. Orquestra Metropolitana de Lisboa i Academia Nacional Superior de Orquestra). Jako konsultantka współpracowała z Instytutem Camõesa i Casa da Música. W 1999 zainicjowała i kierowała festiwalem muzycznym Festival MusicAtlântico na Azorach. Od 2000 prowadziła kilka programów kulturalnych w stacji radiowej Antena 2.
W latach 2008–2009 odpowiadała za kulturę w administracji regionalnej Azorów. W październiku 2009 objęła stanowisko ministra kultury w drugim rządzie José Sócratesa; zajmowała je do czerwca 2011. W tym samym roku uzyskała mandat posłanki do Zgromadzenia Republiki z listy Partii Socjalistycznej. Utrzymała go również w wyborach w 2015, zrezygnowała jednak z zasiadania w parlamencie w trakcie kadencji.

</doc>
<doc id="4204390" url="https://pl.wikipedia.org/wiki?curid=4204390" title="Eva Hesse">
Eva Hesse

Eva Hesse (ur. 11 stycznia 1936 w Hamburgu, zm. 29 maja 1970 w Nowym Jorku) – amerykańska rzeźbiarka i malarka pochodzenia żydowskiego. 
W wieku trzech lat wyemigrowała wraz z rodziną z nazistowskich Niemiec do Stanów Zjednoczonych. Już za młodu postanowiła zostać rzeźbiarką. Była znana z używania nietypowych materiałów, takich jak gumowe rurki, włókno szklane, żywice syntetyczne, sznur, tkanina i drut. Hesse miała udaną, choć krótką karierę, którą przerwała przedwczesna śmierć. Wywarła znaczący wpływ na współczesnych artystów.
Życiorys i twórczość.
Dzieciństwo.
Eva Hesse urodziła się w Szpitalu Izraelickim w Hamburgu jako drugie dziecko Wilhelma Hesse, hamburskiego adwokata i Ruth Marcus Hesse. 7 grudnia 1938, razem ze starszą siostrą Helen, została umieszczona w pociągu (tzw. Kindertransport), który odjechał do Holandii. Po 5 dniach dzieci przybyły do Hagi, gdzie umieszczono je w domu dla dzieci katolickich. Tam zajęli się nimi wujowie. 5 lutego 1939 rodzice dzieci opuścili Hamburg i przybyli do Holandii. Pod koniec lutego razem z dziećmi wyjechali do Londynu, a po uzyskaniu wiz amerykańskich odpłynęli 16 czerwca z Southampton do Stanów Zjednoczonych. 22 czerwca przybyli do Nowego Jorku, gdzie zamieszkali w Washington Heights, w sąsiedztwie Żydów, emigrantów z Niemiec. Zimą 1941 Eva zaczęła chodzić do przedszkola. Jej matka cierpiała na depresję. W 1945 Eva Hesse uzyskała amerykańskie obywatelstwo. Wiosną 1945 jej rodzice rozwiedli się. Jesienią tego samego roku Wilhelm Hesse ożenił się z Evą Nathanson. 8 stycznia 1946 Ruth Marcus Hesse popełniła samobójstwo.
Edukacja.
Pomimo traumatycznego życia Hesse była utalentowaną studentką. Już jako nastolatka chciała uprawiać sztukę. W latach 1949–1952 uczęszczała do School of Industrial Art (obecnie High School of Art and Design). Od września 1952 do grudnia 1953 studiowała w Pratt Institute na Brooklynie, ale zrezygnowała z nauki po 3 semestrach. W grudniu 1953 dostała pracę w periodyku „Seventeen” i jednocześnie podjęła naukę w Art Students League. W latach 1955–1957 uczęszczała do Cooper Union i uzyskała świadectwo ukończenia w specjalności wzornictwo. Po zdobyciu w 1957 stypendium w Yale Norfolk Summer School of Music and Art w Norfolku (Connecticut) została przyjęta do School of Art and Architecture (obecnie Yale School of Architecture) przy Uniwersytecie Yale, gdzie studiowała malarstwo pod kierunkiem Josefa Albersa. Po ukończeniu studiów w 1959 z tytułem Bachelor of Fine Arts Hesse powróciła do Nowego Jorku, gdzie znalazła pracę w firmie tekstylnej jako projektantka wykrojów.
Działalność artystyczna.
Początki.
W 1961 Hesse po raz pierwszy pokazała swoje prace w John Heller Gallery na wystawie zatytułowanej "Drawings: Three Young Americans". W tym samym roku poznała rzeźbiarza Toma Doyle’a i wyszła za niego za mąż. Zrealizowała swoją pierwszą trójwymiarową kompozycję, składającą się z gęstej siatki ogrodzeniowej i miękkiej dzianiny, przeznaczoną dla happeningu, zorganizowanego w 1962 przez Allana Kaprowa, Waltera De Marię i innych. Pierwsza indywidualna wystawa rysunków Hesse miała miejsce w 1963 w nowojorskiej Allan Stone Gallery.
Wyjazd do Niemiec.
W czerwcu 1964 wraz z mężem wyjechała do Niemiec na zaproszenie niemieckiego producenta tekstyliów i kolekcjonera sztuki, Friedricha Arnharda Scheidta i jego żony Isabel. Mieszkała ponad rok w Kettwig an der Ruhr. Odbywała z mężem podróże do Włoch, Francji i Szwajcarii.
Artystka zaczęła eksperymentować z rzeźbą, rozwijając styl, na który składały się zmysłowe formy i niekonwencjonalne materiały – farba temperowa, gwasz, metal, siatka, drut, sznurek – znalezione w opuszczonej fabryce włókienniczej, gdzie mieściła się jej pracownia. Nieużywane maszyny stały się prawdopodobnie inspiracją dla jej wczesnych, futurystycznych kompozycji, jak "Ringaround Arosie" i "Legs of a Walking Ball", obie z 1965.
W maju 1965 Hesse odwiedziła Hameln, miejsce urodzin jej matki, oraz Hamburg, swoje rodzinne miasto. W sierpniu tego samego roku w Kunsthalle Düsseldorf została otwarta jej indywidualna wystawa, "Eva Hesse: Materialbilder und Zeichnungen", na której artystka zaprezentowała 14 płaskorzeźb wykonanych w Niemczech oraz około 50 rysunków.
Powrót do Stanów Zjednoczonych.
Gdy wraz z mężem powróciła pod koniec 1965 do Nowego Jorku, ich małżeństwo zaczęło się rozpadać. Rozstali się na początku 1966. Hesse, zdecydowana zostać rzeźbiarką, zaczęła tworzyć osobliwe asamblaże z emalii, papier-mâché i gumy, których przykładem jest "No Title" (1966). Zaczęła odnosić sukcesy w działalności artystycznej. W 1966 wzięła udział w dwóch ważnych wystawach: Eccentric Abstraction oraz Abstract Inflationism and Stuffed Expressionism. W 1967 zaczęła tworzyć rzeźby z lateksu, a w roku następnym z włókna szklanego. W 1968 w nowojorskiej Fischbach Gallery miała, dobrze przyjętą, indywidualną wystawę zatytułowaną Chain Polymers, gdzie zaprezentowała kompozycje z lateksu i włókna szklanego; była to jej pierwsza i jedyna wystawa indywidualna, poświęcona wyłącznie rzeźbom.
Pod koniec lat 60. Hesse wystawiała w całych Stanach Zjednoczonych zdobywając uznanie krytyków. W 1969 Whitney Museum of American Art i Museum of Modern Art zakupiły jej prace do swoich stałych zbiorów. Choć prace Hesse wykazują związek z założeniami minimalizmu, nie da się ich łatwo zakwalifikować do jakiegoś konkretnego ruchu artystycznego. W latach 1968–1970 Hesse wykładała w nowojorskiej School of Visual Arts. W 1969 zdiagnozowano u niej guza mózgu; zmarła po trzech operacjach. Po śmierci jej twórczość stała się tematem wielu publikacji i licznych wystaw indywidualnych, w tym w: nowojorskim Muzeum Guggenheima (1972), Yale University Art Gallery (1992), San Francisco Museum of Modern Art (2002), Drawing Center i Muzeum Żydowskim (oba w Nowym Jorku, 2006), Menil Collection w Houston (2006) i University of New Mexico Art Museum w Albuquerque (2010).
Spuścizna.
Hesse tworzyła w okresie, kiedy artyści poszukiwali nowych środków wyrazu po ekspresjonizmie abstrakcyjnym. Jej zawoalowane aluzje do ludzkiego ciała sprawiły, że ożywił się dawny, surrealistyczny nurt sprzed II wojny światowej, obecny w Europie i Stanach Zjednoczonych. Choć kariera Hesse trwała niewiele ponad dekadę, jej twórczość zyskała popularność i okazała się bardzo wpływowa. Abstrakcyjne prace artystki stanowiły wyraźną inspirację dla jej współczesnych i przyszłych naśladowców. Niektóre charakterystyczne cechy jej stylu są widoczne w licznych dziełach amerykańskich malarzy i rzeźbiarzy z końca XX wieku, jak Brice Marden, Anish Kapoor, Louise Bourgeois, Martin Puryear i Bill Jensen.

</doc>
<doc id="4204396" url="https://pl.wikipedia.org/wiki?curid=4204396" title="Eriophorum scheuchzeri">
Eriophorum scheuchzeri



</doc>
<doc id="4204404" url="https://pl.wikipedia.org/wiki?curid=4204404" title="João Mário Eduardo">
João Mário Eduardo



</doc>
<doc id="4204411" url="https://pl.wikipedia.org/wiki?curid=4204411" title="Błękitny krzyż (film)">
Błękitny krzyż (film)

Błękitny krzyż – polski fabularno-dokumentalny film wojenny z 1955 w reżyserii Andrzeja Munka, zrealizowany na podstawie opowiadania Adama Liberaka "Wyprawa po życie". Film rekonstruuje autentyczną akcję Tatrzańskiego Ochotniczego Pogotowia Ratunkowego, które w lutym 1945 roku dokonało ewakuacji partyzanckiego szpitala górskiego przez niemiecko-radziecką linię frontu podczas II wojny światowej. W "Błękitnym krzyżu", do którego komentarz odczytywał Gustaw Holoubek, wystąpiła część uczestników tamtej akcji, między innymi Stanisław Gąsienica Byrcyn i Stanisław Marusarz.
"Błękitny krzyż" był dla Munka pomostem między jego dotychczasową twórczością dokumentalną a późniejszymi osiągnięciami w zakresie filmu fabularnego. Eksperyment polegający na połączeniu dwóch rodzajów filmowych nie przypadł jednak do gustu ówczesnym krytykom filmowym, którzy wytykali Munkowi niezdecydowanie w zakresie przyjętej konwencji. Dopiero po latach "Błękitny krzyż" został poddany częściowej rehabilitacji, w dużej mierze dzięki obecności naturszczyków oraz zdjęciom Sergiusza Sprudina.
Fabuła.
Na początku filmu pojawia się tekst: 
Akcja filmu rozgrywa się w lutym 1945 podczas II wojny światowej, kiedy na Słowacji utrzymują się garnizony niemieckie. Przez tatrzańskie ostępy śnieżne wędruje słowacki lekarz, doktor Juraj. Dociera do Zakopanego, gdzie kontaktuje się z radzieckim dowództwem, prosząc o ratunek dla swoich słowackich i radzieckich pacjentów z partyzanckiego szpitala w górskiej chacie, znajdującego się okupowanej przez Niemców po słowackiej stronie Tatr.
Akcja przenosi się do tej chaty, gdzie sanitariuszka Bożena opatruje rannych bądź cierpiących na odmrożenia. Jeden ze słowackich partyzantów stoi na warcie, spostrzegając, że w okolicy na dobre zainstalował się niemiecki oddział. Oczekując na pomoc, partyzanci dla poprawy nastroju zapalają „partyzancką gwiazdkę”. Wówczas wartownik wchodzi do chaty, informując o zbliżającym się oddziale niemieckim. Tymczasem jednemu z rannych lekarze muszą amputować odmrożoną nogę.
W międzyczasie grupa polskich ratowników górskich wyrusza z zadaniem przeniesienia na polską stronę rannych i chorych partyzantów przez dwa pasma górskie i linie niemieckich posterunków. W zaprzęgu wyruszającym na granicę znajdują się między innymi doświadczeni taternicy Stanisław Gąsienica Byrcyn, Stanisław Gąsienica z Lasa oraz Stanisław Marusarz. Przekroczenie pasma górskiego utrudniają jednak warunki pogodowe (zamieć śnieżna) oraz żleby, po których wspinają się taternicy. Gdy Byrcyn przywołuje podczas wspinaczki swojego krnąbrnego psa, niespodziewanie na ratowników spada lawina. Jednak okazuje się, że nikt nie ucierpiał. Po drodze grupa spotyka radziecki posterunek, docierając do granicy frontu.
Wkrótce taternicy są zmuszeni zostawić psa oraz narty i przemierzają leśne bezdroża, aby nie mogli zostać wykryci przez niemieckie patrole. O północy Juraj dociera wraz z grupą toprowców do górskiej chaty. Spożywszy posiłek, taternicy zabierają rannych i przeprowadzają ewakuację. Jednak na ich ślad wpadają Niemcy, którzy rozpoczynają pogoń za ratownikami. Ci zdążają przekroczyć linię radzieckiego posterunku i zabierają psa wraz z nartami, jednak osłaniający ich żołnierz radziecki zostaje trafiony. Słowacki wartownik oraz Byrcyn oddzielają się od grupy, by osłaniać ją przed potencjalnym atakiem patrolu niemieckiego. Ostrzał z pobliskiego posterunku radzieckiego zmusza jednak Niemców do odwrotu, dzięki czemu Byrcyn i słowacki wartownik mogą dołączyć z powrotem do grupy. Toprowcy wracają na nartach do Zakopanego, a akcja okazuje się sukcesem.
Produkcja.
Po realizacji dokumentu "Gwiazdy muszą płonąć" Andrzej Munk podjął próbę eksperymentu twórczego na pograniczu filmu fabularnego i dokumentalnego. Jako punkt wyjścia do stworzenia "Błękitnego krzyża" Munk przyjął opowiadanie Adama Liberaka, co w kontekście dotychczasowej twórczości reżysera – wprawionego dokumentalisty – było nowością. Za punkt zaczepienia zarówno dla opowiadania, jak i filmu posłużyła akcja TOPR-u przeprowadzona w lutym 1945 roku, polegająca na ewakuacji spoza linii niemieckiej obrony na polanie Zwierówka w Dolinie Zuberskiej rannych radzieckich partyzantów; w akcji uczestniczyło 14 taterników pod kierownictwem Zbigniewa Korosadowicza. W przeciwieństwie jednak do zdarzeń przedstawionych na ekranie, udział toprowców w rzeczywistości nie był dobrowolny; ratownicy zobowiązali się wykonać akcję pod groźbą kary śmierci ze strony władz radzieckich. Marek Lubaś-Harny z „Gazety Krakowskiej” zaznaczał, iż „niezależnie od politycznych uwarunkowań i propagandowych zabiegów, trudno nie uznać, że akcja w Dolinie Zuberskiej była trudnym do zakwestionowania, choć nietypowym sukcesem TOPR-u”.
Tematyka prozy Liberaka była reżyserowi bliska z tego powodu, że na przełomie lat 1944 i 1945 Munk pracował jako robotnik oraz palacz kolejki linowej na Kasprowy Wierch. Munk napisał samodzielnie scenariusz na podstawie opowiadania, a opracowanie komentarza zlecił dziennikarzowi i publicyście Karolowi Małcużyńskiemu. Komentarz ów odczytywał z wyczuciem Gustaw Holoubek, wcielający się w rolę narratora. Za zdjęcia do filmu odpowiadał specjalista od twórczości dokumentalnej Sergiusz Sprudin. Do minimum reżyser ograniczył liczbę aktorów zawodowych (wyjątkiem był Wojciech Siemion), natomiast główne role aktorskie odegrali naturszczycy, wśród nich Stanisław Byrcyn Gąsienica, Stanisław Gąsienica z Lasa, Ludwik Ziemblic, Stanisław Marusarz, Józef Krzeptowski, Józef Wawrytka i Elżbieta Polkowska.
Zdjęcia do filmu rozpoczęły się na przełomie stycznia i lutego 1955 po polskiej i czechosłowackiej (obecnie słowackiej) stronie Tatr. Proces kręcenia filmu w plenerze przebiegał w surowych warunkach. Część członków ekipy była ubezpieczana linami w momencie nagrywania sceny z lawiną, która – celowo wywołana – w wyniku uderzenia omal nie pozbawiła Byrcyna życia. Jako sprzęt do kręcenia ujęć wykorzystano kamerę Arriflex. Ostatnie ujęcia nakręcono na przełomie lutego i marca 1955, a łączny nagrany materiał filmowy liczył sobie 1800 metrów. Pokaz przedpremierowy "Błękitnego krzyża" miał miejsce w siedzibie Centralnego Urzędu Kinematografii 10 października 1955, natomiast premiera w kinach odbyła się 12 października 1955.
Wydania.
W 2006 nakładem Polskiego Wydawnictwa Audiowizualnego "Błękitny krzyż" ukazał się na płytach DVD w ramach serii "Polska Szkoła Dokumentu". Wznowiona wersja "Błękitnego krzyża" została wydana wraz z kolekcją innych dokumentów Andrzeja Munka w 2009.
Odbiór.
W Polsce początkowo "Błękitny krzyż" został przyjęty z rozczarowaniem. Antoni Kroh wspominał, że w trakcie warszawskiego seansu, podczas dramatycznej sceny amputacji nogi partyzantowi publiczność na sali wybuchła śmiechem, gdy tylko ekranowy partyzant zaczął śpiewać radziecką pieśń. Jerzy Płażewski zarzucał Munkowi, że ten nie mógł się zdecydować, czy powinien stworzyć film dokumentalny, czy fabularny. Płażewski skwitował "Błękitny krzyż" jako „pogranicze gatunkowe”, które „nie zadowala ani miłośników filmu dokumentalnego ani fabularnego”. W recenzji dla „Życia Warszawy” Stanisław Grzelecki napisał, iż reżyser: „Ograniczony rozmiarami filmu dokumentalnego, a przede wszystkim zasadniczym założeniem, nie wyszedł poza szkic i, tworząc rzecz nasyconą możliwościami, pozostawił u widza uczucie niedosytu”. Adam Pawlikowski z „Przeglądu Kulturalnego” stwierdził, iż „"Błękitny krzyż" sprawia wrażenie niedokończonego artystycznie filmu fabularnego”, a jednocześnie stopień autentyzmu w tym filmie „jest zbyt nikły, by film był dokumentem”. Pawlikowski jednak chwalił sprawną pracę kamery, uznając zdjęcia za najmocniejszą stronę "Błękitnego krzyża". Z kolei Aleksander Jackiewicz twierdził, że filmowi Munka „zabrakło dramatyczności”, a "Błękitny krzyż" jest jedynie „schludnie zrobioną opowieścią przygodową, w której człowiek, natura, walka – są tylko pretekstem do sensacyjnej akcji”. Również Jan Antoni Szczepański z „Trybuny Ludu” ocenił efekt pracy Munka jako „pomieszanie rodzajów, które tworzy nie bardzo fortunną hybrydę i wywołuje niedosyt”; Szczepański jednak podkreślił wartość propagandową filmu, rekomendując go do „oglądania przez najszersze rzesze młodzieży” i „propagowania go przez aktyw ZMP”. Zbigniew Pitera z „Filmu” wprawdzie doceniał „ciekawy temat, dobrą reżyserię kilku epizodów, ładną fotografię, umiejętny montaż”, ale mariaż dwóch rodzajów filmowych przyrównał do „zachłannej jazdy okrakiem na pograniczu obu gatunków”.
Bywały też głosy pozytywne. W polemicznej wobec głosu Pitery recenzji Czesław Michalski stwierdził, iż „Munk [...] jest dobrym jeźdźcem i mocno siedzi w siodle jadąc na tej imaginowanej barierze, oddzielającej rzekomo film dokumentalny od fabularnego”. Kazimierz Dębnicki również zaatakował Piterę, „który zajął się problemem teoretycznym czy w ogóle powinno się taką mieszaninę robić, a doszedłszy do wniosku, że nie – w czysto spekulatywny sposób potępił film, broniąc zasady”. Wobec przewagi krytyki negatywnej sam reżyser przyznał jednak, iż „"Błękitny krzyż" przekonał mnie o niemożności pełnego ukazania wewnętrznych przeżyć bohatera metodą dokumentalną”.
Mimo to podejmowane były próby rehabilitacji filmu. Barbara Mruklik stwierdziła, iż „z dzisiejszego punktu widzenia ówczesne dyskusje wydają się akademickie, a nawet scholastyczne”, a głównym walorem "Błękitnego krzyża" jest właśnie „pomieszanie gatunków [...]. Munk wyszedł zwycięsko z próby dokumentalnej organizacji materiału dla potrzeb filmu fabularnego”. Małgorzata Hendrykowska pisała, iż obecność naturszczyków w "Błękitnym krzyżu" „nadała tej sensacyjnej historii niezwykły walor autentyzmu”. Również Thérèse Laforest z francuskiego pisma „Séquences” uznała film za „przekonujący. Ten jednogodzinny film, ściśle dokumentalny w tonie, mówi wszystko, co chce powiedzieć o odwadze mężczyzn, którzy naprawdę dokonali tego wyczynu w lutym 1945 roku”. Kevin Filipski z „The New York Timesa” stwierdził, że „nieprofesjonalni aktorzy dodają filmowi napięcia i autentyczności”, a co najważniejsze – „Munk mniej skupia się na przekazywaniu ideologicznego przesłania, a bardziej na pogłębianiu dramatu niebezpiecznej i heroicznej misji mężczyzn”. Leslie Camhi z „Village Voice” dodał, że film jest ważny ze względu na „brawurowe zdjęcia oraz za widmo śmierci, jakie wisi nad wszystkimi uczestnikami akcji”. Odmiennego zdania był jednak Stuart Klawans z czasopisma „Film Comment”, który zgryźliwie ocenił "Błękitny krzyż" jako „typowy hołd dla bloku sowieckiego, pełen podziwu dla prostego, uśmiechniętego, niezłomnego ludu, który potrafił pokonać faszyzm i wciąż znajdował czas, aby pozować do swoich zbliżeń”.
"Błękitny krzyż" został uhonorowany Brązowym Medalem na Międzynarodowym Festiwalu Filmowym w Wenecji, a także II nagrodą na Trento Film Festival. Był to jedyny polski film fabularny z 1955, który w jakikolwiek sposób wyróżniono na międzynarodowych festiwalach. W plebiscycie redakcji „Filmu” z 1956, głosami 664 czytelników "Błękitny krzyż" znalazł się na czwartym miejscu na liście najlepszych filmów polskiej produkcji, przegrywając rywalizację z filmami "Irena do domu!", "Godziny nadziei" oraz "Trzy starty".

</doc>
<doc id="4204412" url="https://pl.wikipedia.org/wiki?curid=4204412" title="Karaköse">
Karaköse



</doc>
<doc id="4204414" url="https://pl.wikipedia.org/wiki?curid=4204414" title="Medardo de Jesús Henao del Río">
Medardo de Jesús Henao del Río

Medardo de Jesús Henao del Río MXY (ur. 8 czerwca 1967 w Liborinie) – kolumbijski duchowny rzymskokatolicki, od 2014 wikariusz apostolski Mitú.
Życiorys.
Święcenia kapłańskie otrzymał 4 grudnia 1999 w zakonie ksawerian z Yarumal. Był m.in. kanclerzem kurii wikariatu apostolskiego Mitú oraz wicemistrzem i mistrzem zakonnego nowicjatu.
23 listopada 2013 został mianowany wikariuszem apostolskim Mitú oraz biskupem tytularnym "Casae Medianae". Sakry biskupiej udzielił mu 15 lutego 2014 abp Ettore Balestrero.

</doc>
<doc id="4204423" url="https://pl.wikipedia.org/wiki?curid=4204423" title="Anneliese Triller">
Anneliese Triller

Anneliese Klara Triller (z d. Birch-Hirschfeld, ur. 11 sierpnia 1903 w Lipsku, zm. 15 kwietnia 1998 w Bonn) – jedna z najwybitniejszych historyczek warmińskich, dyrektorka diecezjalnego archiwum biskupiego we Fromborku.
Życiorys.
Urodziła się w Lipsku w protestanckiej rodzinie profesora okulisty Arthura Birch-Hirschfelda i Anny z d. Hoeller. Gdy jej ojciec objął w 1914 katedrę okulistyki na Uniwersytecie w Królewcu, przeprowadził się tam z rodziną. Anneliese ukończyła gimnazjum żeńskie w Królewcu. Po maturze studiowała w Lipsku, Bonn i Królewcu historię, łacinę, język francuski i niemiecki. W 1924, pod wpływem warmińskiego biskupa Augustinusa Bludaua, przeszła z wyznania ewangelicko-augsburskiego na katolicyzm, zachowując ekumeniczne podejście do obu tych gałęzi chrześcijaństwa. Pasjonowała się historią Warmii. Za sugestią biskupa Augustyna Bludaua tematem jej rozprawy doktorskiej, bronionej na Uniwersytecie w Królewcu, były dzieje kapituły kolegiackiej w Dobrym Mieście ("Die Geschichte des Kolegiatstiftes in Guttstadt 1341–1811"). W latach 1931–1932 zdobyła w Berlinie wykształcenie archiwisty w Instytucie Nauk Historycznych w Berlinie-Dahlem, po czym realizowała półroczną praktykę w Królewcu. W 1933 została mianowana przez biskupa Maximiliana Kallera na stanowisko archiwariusza cennego archiwum biskupiego we Fromborku jako pierwsza kobieta w historii archiwum. Do swojej śmierci (1998) była pierwszą oraz jedyną kobietą w Niemczech, która zarządzała archiwum diecezjalnym. Istniejące do tej pory dwa archiwa (biskupie i katedralne) zostały połączone w jedno, a dodatkowo jeszcze przejęła zarządzanie biblioteką katedralną. Pod jej kierownictwem bogate zbiory archiwum zostały na nowo uporządkowane i oznaczone. Jej największą zasługą było jednak ocalenie tych zbiorów. Jesienią 1944 spakowała starannie zasoby archiwum fromborskiego do skrzyń, ażeby przetransportować je na Zachód. Transport nie doszedł do skutku i zbiory zostały przejęte przez Rosjan, następnie wywiezione do Rosji i dopiero w 1951 (według innego źródła po śmierci Stalina) zwrócone partiami do Polski. Dzięki temu zabiegowi nie uległy dewastacji i zniszczeniu w wojennej pożodze jak w wielu innych przypadkach.
W 1945 przeniosła się z rodziną do Bonn, ale w dalszym ciągu zajmowała się dziejami Warmii. Znalazła zatrudnienie w Institut für ostdeusche Kirche- und Kulturgeschichte prowadzonym przez prof. Bernharda Stasiewskiego. Wielokrotnie przyjeżdżała do Olsztyna i korzystała z zasobów archiwum, którego wcześniej była dyrektorem (po wojnie siedziba diecezji została tam właśnie przeniesiona ze zniszczonego Fromborka). Utrzymywała naukowe kontakty z kolejnymi dyrektorami Archiwum Diecezjalnego – z biskupem Janem Obłąkiem oraz ks. prof. Janem Borzyszkowskim. W ciągu swego długiego życia napisała wiele cennych artykułów. Jej córka – Dorota Thriller – po śmierci matki zabrała i opublikowała spis jej prac, obejmujący 320 pozycji. Są tam prace obszerne, zaopatrzone starannie w aparat krytyczny, ale też i popularne na tematy obyczajowe, na tematy dotyczące Warmii, tutejszych guseł, sekt, katów, czarownic itp. Ulubionym obiektem badań uczonej była rekluza błogosławiona Dorota z Mątowów.
Od 1930 była członkiem Warmińskiego Towarzystwa Historycznego ("Historischer Verein für Ermland"), a w latach 1956–1989 była wiceprezesem stowarzyszenia; od roku 1967 była prezesem honorowym stowarzyszenia.
Za swój wkład naukowy oraz za działalność na rzecz porozumienia między Polakami i Niemcami została w 1979 odznaczona przez papieża Jana Pawła II odznaczeniem "Pro Ecclesia et Pontifice".
Życie prywatne.
W 1941 wyszła na mąż za Alfonsa Trillera (1904–1986), docenta slawistyki i lektora języka polskiego w Państwowej Akademii w Braniewie i autora monografii o Ignacym Krasickim. Matka męża – urodzonego w Poznaniu – była Polką. Mieli czwórkę dzieci.

</doc>
<doc id="4204424" url="https://pl.wikipedia.org/wiki?curid=4204424" title="City Hall (Filadelfia)">
City Hall (Filadelfia)



</doc>
<doc id="4204425" url="https://pl.wikipedia.org/wiki?curid=4204425" title="Ramón Alberto Rolón Güepsa">
Ramón Alberto Rolón Güepsa

Ramón Alberto Rolón Güepsa (ur. 28 lutego 1959 w Arboledas) – kolumbijski duchowny rzymskokatolicki, od 2012 biskup Montería.
Życiorys.
Święcenia kapłańskie przyjął 8 grudnia 1984 i został inkardynowany do archidiecezji Nueva Pamplona. Po święceniach przez kilka lat pracował duszpastersko, zaś od 1987 pracował w archidiecezjalnych seminariach (m.in. jako wicerektor niższego seminarium oraz rektor wyższego seminarium). W latach 2005-2009 kierował parafią w Chinácota, a w kolejnych latach ponownie był rektorem w wyższym seminarium.
27 października 2012 został prekonizowany biskupem diecezji Montería. Sakry biskupiej udzielił mu 1 grudnia 2012 abp Luis Madrid Merlano.

</doc>
<doc id="4204426" url="https://pl.wikipedia.org/wiki?curid=4204426" title="Łyżwiarstwo figurowe na Zimowych Igrzyskach Olimpijskich 2018 – kwalifikacje">
Łyżwiarstwo figurowe na Zimowych Igrzyskach Olimpijskich 2018 – kwalifikacje

Zasady kwalifikacji.
Liczba miejsc do obsadzenia na igrzyskach jest ustalona przez Międzynarodowy Komitet Olimpijski. W zawodach weźmie udział maksymalnie 148 zawodników, z czego nie więcej niż 18 z Narodowego Komitetu Olimpijskiego (9 mężczyzn i 9 kobiet). Po 30 w konkurencji solistów i solistek, 20 par w konkurencji sportowej i 24 pary w konkurencji tanecznej. Dodatkowo 10 zespołów zostanie zakwalifikowanych do zawodów drużynowych.
Kwalifikacja łyżwiarzy.
Nie ma indywidualnych kwalifikacji sportowców na igrzyska olimpijskie. Decyzję o imiennym przydziale miejsc kraje podejmują indywidualnie, jednakże jednym z warunków, jaki muszą spełnić wskazani zawodnicy jest osiągnięcie do 29 stycznia 2018 roku minimalnej oceny technicznej.
Kwalifikacja państw.
Do zimowych igrzysk olimpijskich można było zakwalifikować się podczas dwóch imprez. Pierwszą możliwością kwalifikacji były Mistrzostwa Świata 2017, podczas których państwa mogły uzyskać maksymalnie 3 kwalifikacje z każdej konkurencji.
Sposób przeliczania na miejsca:
Mistrzostwa świata obsadziły po 24 miejsca w konkurencjach solistów, 16 w parach sportowych i 19 w parach tanecznych.
Pozostałe miejsca zostały obsadzone w turnieju Nebelhorn Trophy 2017. Państwa, które miały już zakwalifikowanych zawodników/pary nie były brane pod uwagę przy obsadzaniu pozostałych miejsc. W turnieju Nebelhorn Trophy każdy kraj mógł uzyskać tylko jedno miejsce w każdej konkurencji. Maksymalna liczba zakwalifikowanych zawodników/par wynosiła po 6 w konkurencji solistów i solistek, 4 par w konkurencji sportowej i 5 pary w konkurencji tanecznej. 
W zawodach drużynowych kwalifikacja odbędzie się poprzez zestawienie wyników z sezonu 2016/2017 i cyklu Grand Prix 2017/2018. Ze specjalnie stworzonej klasyfikacji zostało wyłonionych 10 najlepszych państw.

</doc>
<doc id="4204429" url="https://pl.wikipedia.org/wiki?curid=4204429" title="Tomasz Mackiewicz">
Tomasz Mackiewicz

Tomasz Mackiewicz, ps. „Czapkins”, „Czapa” (ur. 13 stycznia 1975 w Częstochowie lub Działoszynie, zm. 30 stycznia 2018 na Nanga Parbat) – polski himalaista, laureat Kolosa 2008.
Życiorys.
Urodził się 13 stycznia 1975 w Częstochowie lub Działoszynie jako syn Witolda Mackiewicza, późniejszego prezesa Ogólnopolskiego Stowarzyszenia na rzecz Rozwoju Dziennikarstwa Obywatelskiego. Dzieciństwo spędził w Działoszynie, do szkoły średniej chodził w Częstochowie. W młodości przez kilka lat był uzależniony od heroiny, leczył się w ośrodkach Monaru m.in. na Mazurach. Następnie podróżował po świecie, w dużej mierze autostopem. Trafił do ośrodka misyjnego Jeevodaya w Indiach, gdzie zajmował się różnymi pracami, w tym uczył języka angielskiego trędowate dzieci, którymi opiekowała się Helena Pyz. Tam też przeżył nawrócenie; zainteresował się również wspinaczką. Ukończył studia. Pracował w Irlandii, gdzie poznał Marka Klonowskiego. W Polsce prowadził przedsiębiorstwo zajmujące się stawianiem masztów na potrzeby przyszłych farm wiatrowych.
Wraz z Markiem Klonowskim przez 24 dni wędrowali po lodowcach Alaski i Kanady, zdobywając w tym czasie najwyższy kanadyjski szczyt – górę Logan (5959 m). W 2008 „za wyczerpujący trawers Mount Logan” otrzymali nagrodę Kolosa w kategorii wyczyn roku. Był to jego pierwszy poważny wyczyn wysokogórski. Pieniądze na swoje wyprawy zbierał, między innymi, za pomocą crowdfundingu.
W 2009 zdobył samotnie Chan Tengri w Tienszanie, z której to wyprawy w 2014 wyprodukował dokumentalny film krótkometrażowy pt. „Jak dobrze być poziomką”. Następnie wielokrotnie, początkowo z Markiem Klonowskim, usiłował dokonać zimowego wejścia na Nanga Parbat, który był wówczas, obok K2, jednym z dwóch niezdobytych jeszcze zimą szczytów Korony Himalajów i Karakorum. Dla niedysponujących dużym budżetem wspinaczy istotne było także to, że zimowe pozwolenie od władz pakistańskich było trzydziestokrotnie tańsze od tego na okres letni, ponadto w zimie szczyt atakowali nieliczni tylko wspinacze. Swój projekt zdobycia góry nazwali "Nanga Dream". Podczas wspinaczki z Klonowskim osiągnął wysokość 7400 metrów, z kolei na przełomie 2015 i 2016, wraz z Francuzką Élisabeth Revol, dotarł na wysokość 7200 metrów. W tym czasie kilka zespołów próbowało zdobyć Nanga Parbat, w tym Marek Klonowski z zespołem; pierwszy raz udało się to w lutym 2016 międzynarodowej ekipie w składzie Simone Moro, Alex Txikon i Muhammad Ali. Mackiewicz kwestionował to osiągnięcie, twierdząc, że nie dotarli na sam szczyt góry. Nanga Parbat była jedynym ośmiotysięcznikiem, na który się wspinał.
Wyprawa na Nanga Parbat 2017/2018.
Mackiewicz (po raz siódmy) z Élisabeth Revol (po raz czwarty) podjęli kolejną próbę wejścia zimowego (w stylu alpejskim i sportowym bez wspomagania tlenem z butli) na Nanga Parbat w styczniu 2018 i według niektórych źródeł, wieczorem 25 stycznia oboje dotarli na szczyt. Podczas schodzenia pogoda uległa załamaniu. Według relacji Élisabeth Revol Tomasz Mackiewicz nabawił się choroby wysokościowej, ślepoty śnieżnej oraz licznych odmrożeń. Francuzka sprowadziła partnera do wysokości około 7200 metrów i 26 stycznia wyruszyła w dalszą drogę powrotną, zostawiając go w szczelinie. Zgodnie z opinią doktora Frédérica Champly’ego, francuskiego specjalisty od medycyny wysokogórskiej, w momencie rozstania Polak przejawiał objawy obrzęku płuc w ostatnim stadium i na tej wysokości mógł jeszcze przeżyć nie więcej niż trzy do pięciu godzin. 27 stycznia na ratunek wspinaczom wyruszyli członkowie polskiej Narodowej Wyprawy Zimowej na K2 – Adam Bielecki, Denis Urubko, Piotr Tomala i Jarosław Botor – którzy zostali przetransportowani śmigłowcem spod K2 na Nanga Parbat (na około 4800 m n.p.m.). Bielecki i Urubko dotarli w rekordowym czasie (około 8 godzin), po nocnej wspinaczce, do Élisabeth Revol, z którą spotkali się na wysokości około 6000 metrów 28 stycznia tuż przed drugą w nocy czasu pakistańskiego. Zespół sprowadził himalaistkę na teren dostępny dla śmigłowców ratunkowych, jednak nie zdecydował się na wyruszenie po Mackiewicza ze względu na zbliżające się załamanie pogody i nikłe szanse powodzenia akcji ratunkowej. Mimo to wyprawa ratunkowa odbiła się szerokim echem w polskich i zagranicznych mediach i została doceniona za postawę uczestników.
W marcu 2018 ojciec Tomasza, Witold, otrzymał z Pakistanu akt zgonu, w którym jako datę śmierci przyjęto 30 stycznia.
Życie prywatne.
Żonaty z Joanną, z którą się rozwiódł; miał z nią synów (bliźniaków Maxymiliana i Xawerego) oraz córkę Antoninę. Prochy Xawerego zaniósł na górę Chan Tengri. Był w związku nieformalnym z Anną Solską, z którą miał córkę Zoję; wspólnie wychowywali też Antka, syna Anny.
Jego pseudonimy "Czapkins" lub "Czapa" wynikały z upodobania do noszenia nakryć głowy.
Publikacje.
Biografia Tomasza Mackiewicza została spisana przez polskich i zagranicznych autorów w formie m.in. publikacji książkowych:

</doc>
<doc id="4204439" url="https://pl.wikipedia.org/wiki?curid=4204439" title="Los Angeles City Hall">
Los Angeles City Hall



</doc>
<doc id="4204445" url="https://pl.wikipedia.org/wiki?curid=4204445" title="Chaco For Ever Resistencia">
Chaco For Ever Resistencia



</doc>
<doc id="4204451" url="https://pl.wikipedia.org/wiki?curid=4204451" title="Adam Pawlaszczyk">
Adam Pawlaszczyk

Adam Pawlaszczyk (ur. 30 grudnia 1971 w Wodzisławiu Śląskim) – polski duchowny rzymskokatolicki, doktor nauk prawnych, od 2018 redaktor naczelny tygodnika „Gość Niedzielny”.
Życiorys.
Pochodzi z Wodzisławia Śląskiego. W 1998 przyjął święcenia kapłańskie i od tej pory do 2005 pracował w duszpasterstwie parafialnym. Od 2005 pełnił posługę w Sądzie Metropolitalnym w Katowicach, a w latach 2012–2014 piastował funkcję kanclerza Kurii Metropolitalnej w Katowicach, zaś od 1 lutego 2014 funkcję oficjała Sądu Metropolitalnego. W 2010 uzyskał stopień doktora nauk prawnych w zakresie prawa kanonicznego na Wydziale Prawa Kanonicznego Uniwersytetu Kardynała Stefana Wyszyńskiego w Warszawie. Jako publicysta związany był z TVP, Radiem Katowice, Radiem eM oraz „Gościem Niedzielnym”.
W styczniu 2018 został powołany na redaktora naczelnego „Gościa Niedzielnego”, w miejsce ks. Marka Gancarczyka.

</doc>
<doc id="4204452" url="https://pl.wikipedia.org/wiki?curid=4204452" title="Patria Formosa">
Patria Formosa



</doc>
<doc id="4204454" url="https://pl.wikipedia.org/wiki?curid=4204454" title="Pawlaszczyk">
Pawlaszczyk



</doc>
<doc id="4204457" url="https://pl.wikipedia.org/wiki?curid=4204457" title="Humaitá Asunción">
Humaitá Asunción



</doc>
<doc id="4204482" url="https://pl.wikipedia.org/wiki?curid=4204482" title="Julián de Guzmán">
Julián de Guzmán



</doc>
<doc id="4204495" url="https://pl.wikipedia.org/wiki?curid=4204495" title="Marco Uriel">
Marco Uriel

Marco Uriel (ur. 8 czerwca 1967) – meksykański aktor telewizyjny i filmowy.

</doc>
<doc id="4204509" url="https://pl.wikipedia.org/wiki?curid=4204509" title="Edmund Szeliga">
Edmund Szeliga

Edmund Szeliga (ur. 9 listopada 1910 w Tychach, zm. 3 września 2005) – polski duchowny rzymskokatolicki, salezjanin, misjonarz. 
Życiorys.
Miał czworo rodzeństwa. Jego ojciec Edmund, zginął w trakcie I wojny światowej. Przed wstąpieniem do salezjańskiego nowicjatu w Czerwińsku, ukończył szkołę powszechną w rodzinnych Tychach, a następni gimnazjum w Oświęcimiu. Już w zakonie został skierowany na studia filozoficzne na Uniwersytecie Jagiellońskim. W 1930 wyraził gotowość wyjazdu na misję i w grudniu tego samego roku przybył do Peru, gdzie po opanowaniu języka hiszpańskiego i keczuańskiego, pracował jako nauczyciel matematyki. Po pięciu latach został wysłany w celu odbycia wyższych studiów teologicznych we Włoszech, gdzie w dniu 2 lipca 1939 otrzymał wyższe święcenia kapłańskie. Po powrocie do Peru, zaangażował się w prace z rdzennymi mieszkańcami Amazonii, wśród których działał przez blisko 40 lat. Od 1965 zajmował się ziołolecznictwem i jego popularyzacją w tym szczególnie vilcacory. Był współinicjatorem powstania Peruwiańskiego Instytutu Fitoterapii Andyjskiej (IPIFA) w Limie, w 1983. 
Był także Honorowym Członkiem Polonijnego Klubu Podróżnika. 
Zmarł 3 września 2005 w Peru i został pochowany na cmentarzu El Angel w Limie.

</doc>
<doc id="4204546" url="https://pl.wikipedia.org/wiki?curid=4204546" title="Zasłonak piekący">
Zasłonak piekący

Zasłonak piekący ("Thaxterogaster vibratilis" (Fr.) Niskanen &amp; Liimat.) – gatunek grzybów należący do rodziny zasłonakowatych ("Cortinariaceae").
Systematyka i nazewnictwo.
Pozycja w klasyfikacji według Index Fungorum: "Thaxterogaster, Cortinariaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go w 1821 r. Elias Fries nadając mu nazwę "Agaricus vibratlis". Ten sam autor w 1838 r., przeniósł go do rodzaju "Cortinarius". W 2022 r. Tuula Niskanen i Kare Liimatainen przenieśli go do rodzaju "Aureonarius"
Synonimy:
Nazwę polską zaproponował Władysław Wojewoda w 2003 r., Andrzej Nespiak w 1975 r. opisywał ten gatunek jako zasłonak drżący Obydwie nazwy są niespójne z aktualną nazwą naukową.
Morfologia.
Średnica 2–5 cm, początkowo wypukły, potem szeroko wypukły, w końcu prawie płaski. Brzeg długo podwinięty. Powierzchnia naga i śluzowata o barwie od żółtej do pomarańczowej. Brzeg jaśniejszy.
Przyrośnięte, początkowo białawe, potem żółtobiałe, w końcu cynamonowe lub rdzawobrązowe.
Wysokość 3–7 cm, grubość około 1 cm, walcowaty, zazwyczaj z maczugowatą podstawą. Początkowo biały i pokryty kleistą osłoną, ale wkrótce staje się suchy, lub śluzowaty tylko u podstawy. Znajdują się na nim rdzawe włókienka zasnówki, czasami tworzące strefę pierścieniową.
Białawy. Zapach nieprzyjemny, smak bardzo gorzki.
Zarodniki o rozmiarach 6–7,5 × 4–5 μm, elipsoidalne, bardzo słabo brodawkowate (prawie gładkie). Brak pleurocystyd i cheilocystyd. Skórka zbudowana z hialinowych i ochrowych strzępek ze sprzążkami. Wysyp zarodników rdzawobrązowy.
Występowanie i siedlisko.
Występuje głównie w Europie i Ameryce Północnej. Znane są jego stanowiska także w Kostaryce i południowo-wschodniej Azji (Wietnam, Korea, Japonia). W Ameryce Północnej jest szeroko rozprzestrzeniony, w Europie również; występuje od Hiszpanii i Włoszech po Islandię i północne regiony Półwyspu Skandynawskiego, nie podano jego stanowisk tylko w Europie Południowo-Wschodniej. W piśmiennictwie naukowym na terenie Polski do 2003 r. podano około 10 stanowisk. Aktualne stanowiska tego gatunku w Polsce podaje internetowy atlas grzybów.
Grzyb mikoryzowy, żyjący w symbiozie zarówno z drzewami liściastymi, jak iglastymi. Rośnie na ziemi w wilgotnych miejscach, pojedynczo lub w skupiskach.
Gatunki podobne.
Jest to gatunek łatwy do odróżnienia od innych zasłonaków. Charakteryzują go: żółty lub pomarańczowy i śluzowaty kapelusz, białawe u młodych owocników blaszki, biały trzon, charakterystyczne zarodniki i bardzo gorzki smak. Nieco podobny jest zasłonak deszczowy ("Cortinarius pluvius"), ale nie ma tak wyraźnych barw, jest mniejszy i ma inne zarodniki.

</doc>
<doc id="4204547" url="https://pl.wikipedia.org/wiki?curid=4204547" title="Cortinarius vibratlis">
Cortinarius vibratlis



</doc>
<doc id="4204573" url="https://pl.wikipedia.org/wiki?curid=4204573" title="José Guadalupe Galván Galindo">
José Guadalupe Galván Galindo

José Guadalupe Galván Galindo (ur. 21 sierpnia 1941 w Cadereyta, zm. 16 lipca 2022 w Torreón) – meksykański duchowny katolicki, biskup diecezji Torreón w latach 2000–2017.
Życiorys.
Święcenia kapłańskie przyjął 29 czerwca 1965 i został inkardynowany do archidiecezji Monterrey.
Episkopat.
8 lipca 1994 został mianowany przez papieża Jana Pawła II biskupem diecezji Ciudad Valles. Sakry biskupiej udzielił mu 10 sierpnia tegoż roku abp Girolamo Prigione.
12 października 2000 papież mianował go biskupem diecezjalnym Torreón.
9 września 2017 przeszedł na emeryturę.

</doc>
<doc id="4204574" url="https://pl.wikipedia.org/wiki?curid=4204574" title="Tadeusz Leśniak (major)">
Tadeusz Leśniak (major)

Tadeusz Leśniak (ur. 9 sierpnia 1896 w Warszawie, zm. między 4 a 7 kwietnia 1940 w Katyniu) – major piechoty Wojska Polskiego, ofiara zbrodni katyńskiej.
Życiorys.
Syn Jana i Kazimiery z domu Trzcińska. Nauki pobierał w Bachmucie w 6-klasowym gimnazjum. Będąc poddanym rosyjskim, w grudniu 1915 wzięto go z poboru do Armii Imperium Rosyjskiego, w której 4 lipca 1916 został skierowany na przeszkolenie do II Szkoły Chorążych znajdującej się w Odessie. Po przeszkolenia służył w 271 i 246 pułku piechoty walcząc w 1917 na froncie rosyjsko-niemieckim. Pułk opuścił w grudniu tegoż roku, ponieważ był prześladowany. Po opuszczeniu pułku przebywał do listopada 1918 w Bachmucie. Kilkakrotnie próbował przedostać się do I Korpusu Polskiego generała Józefa Dowbor-Muśnickiego, ale kiedy przedostał się do Bobrujska, to w tym czasie Korpus rozwiązano.
10 listopada 1918 mając stopień chorążego wstąpił na ochotnika do Wojska Polskiego, w którym został skierowany do Lublina na kursy oficerskie. Od grudnia 1919 rozpoczął służbę w 35 pułku piechoty, który stacjonował w Brześciu nad Bugiem, pełniąc służbę na różnych stanowiskach.
W 1919 w stopniu podporucznika uczestniczył w wojnie polsko-sowieckiej walcząc w grupie majora Władysława Bończy-Uzdowskiego. Walczył dzielnie pod Włodzimierzem, Zimnem i Torczynem. Brał udział w ofensywie na Łuck oraz walczył pod Brodami, Radziwiłłowem i Krupcem, gdzie 4 czerwca 1919 raniono go w nogę.
W 1920 w pułku, na stanowisku dowódcy 4 kompanii karabinów maszynowych walczył podczas ofensywy na Kalinkowicze, Rzeczycę oraz w maju pod Mochowem, gdzie oddział którym dowodził został zaskoczony szarżą kawalerii bolszewickiej składającej się z około 30 jeźdźców. Podporucznik Leśniak nakazał żołnierzom kompanii skierować ogień karabinów maszynowych na szarżujących bolszewików i zabijając kilku żołnierzy i kilka koni, rozbił szarżę nieprzyjaciela, a swój oddział wycofał. Za bohaterską postawę po raz pierwszy otrzymał Krzyż Walecznych.
Za podobnie waleczne czyny i postawę podczas walk w 1920 odznaczono go Krzyżem Walecznych po raz drugi, a po raz trzeci w 1921 za walkę w 1919 pod Torczynem i Krupcem, gdzie Otrzymał awans na porucznika ze starszeństwem z 1 czerwca 1919, a 1 stycznia 1927 otrzymał awans na kapitana ze starszeństwem z 1 stycznia 1927 i 133. lokatą w korpusie oficerów piechoty . Do momentu wybuchu II wojny światowej otrzymał jeszcze awans na stopień majora Wojska Polskiego. W pułku miał opinię dobrego organizatora i gospodarza. We wrześniu 1939 zajmował stanowisko drugiego zastępcy dowódcy pułku.
Podczas kampanii wrześniowej był zastępcą dowódcy 35 pułku piechoty. Z najbliższą rodziną widział się po raz ostatni 13 września w Twierdzy Brzeskiej. Prawdopodobnie dostał się do niewoli sowieckiej w Kowlu lub w rejonie Uściługa. Według stanów z 16 i 28 października 1939 był jeńcem obozu putywlskiego. W listopadzie 1939 przewieziony do obozu kozielskiego. Wg stanu z grudnia 1939 był jeńcem obozu w Kozielsku, z którego wysłał jedyny list, a adresatem był brat Zygmunt. Między 3 a 5 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa bez numeru poz. 82 nr akt 1343 z 2.04.1940. Został zamordowany między 4 a 7 kwietnia 1940 przez NKWD w lesie katyńskim. Zidentyfikowany podczas ekshumacji prowadzonej przez Niemców w 1943, zapis w dzienniku ekshumacji z dnia 15.05.1943 pod numerem 2152. Figuruje na liście AM-225-2152 jako Leśnik i liście Komisji Technicznej PCK pod numerem: GARF-77-02152. Nazwisko Leszczyńskiego znajduje się na liście ofiar (pod nr 2152) opublikowanej w Gońcu Krakowskim nr 134, w Nowym Kurierze Warszawskim nr 139 z 1943. W Archiwum Robla w dokumentach majora Adama Teofila Solskiego (pakiet 0490-25, 26), w dużym notatniku wymieniony jest mjr Leśniak pod datami 16 i 28 października 1939.
Tadeusz Leśniak osierocił żonę i córkę.

</doc>
<doc id="4204577" url="https://pl.wikipedia.org/wiki?curid=4204577" title="Helena André">
Helena André

Maria Helena dos Santos André (ur. 29 października 1960 w Oeiras) – portugalska działaczka związkowa i polityk, posłanka do Zgromadzenia Republiki, minister pracy i solidarności społecznej (2009–2011).
Życiorys.
Studiowała języki oraz literaturę angielską i niemiecką na Uniwersytecie Lizbońskim, odbywała także różne kursy językowe. Zaangażowała się w działalność związkową w ramach UGT. W latach 1981–1988 pracowała w departamencie stosunków międzynarodowych tej organizacji, później do 1991 kierowała tym departamentem. Od 1984 do 1991 odpowiadała też za sprawy międzynarodowe w departamencie młodzieżowym UGT. Od 1992 pracowała w strukturze Europejskiej Konfederacji Związków Zawodowych. Była sekretarzem konfederacji, odpowiadając m.in. za rynek pracy, kształcenie i szkolenia zawodowe oraz politykę regionalną. W latach 2003–2009 pełniła funkcję zastępcy sekretarza generalnego ETUC.
W październiku 2009 objęła stanowisko ministra pracy i solidarności społecznej w drugim rządzie José Sócratesa; zajmowała je do czerwca 2011. W tym samym roku z listy Partii Socjalistycznej uzyskała mandat posłanki do Zgromadzenia Republiki XII kadencji w okręgu Aveiro.

</doc>
<doc id="4204585" url="https://pl.wikipedia.org/wiki?curid=4204585" title="Wiatrak holenderski w Palczewie">
Wiatrak holenderski w Palczewie

Wiatrak holenderski w Palczewie – zabytkowy drewniano–murowany wiatrak holenderski znajdujący się w Palczewie, zbudowany w 1800.
Jest to obecnie jedyny zachowany na Żuławach wiatrak przemiałowy typu „holender”. W 1956 obiekt wpisano do rejestru zabytków.
Opis.
Zbudowany został na przełomie XVIII i XIX w. we wschodniej części wsi Palczewo jako młyn wiatrowy do mielenia zboża. Już przed drugą wojną światową został uznany za zabytek techniki. Po wojnie znacjonalizowany, był użytkowany do 1958. W latach 1960. został przekazany w prywatne ręce, bo gmina nie miała pieniędzy na remont. Wiatrak był przez ten czas stopniowo odrestaurowywany, głównie zabezpieczany od zewnątrz. Został m.in. uzupełniony i zakonserwowany drewniany gont, którym pokryta jest wieża. Nikt nie podjął się odrestaurowania skrzydeł. W listopadzie 2015 został wystawiony na sprzedaż. Obecnie obiekt jest atrakcją turystyczną i świadectwem „wiatrakowej” przeszłości Żuław Wiślanych.
Budowla wzniesiona została na wale ziemnym z charakterystycznym przejazdem pod budynkiem. Wiatrak jest typu holenderskiego (budynek jest stały i mocno posadowiony, a obraca się jedynie dach). Posiada konstrukcję drewniano-ceglaną. Dolna część korpusu oparta na planie regularnego ośmioboku zbudowana z cegły. Powyżej drewniane ściany konstrukcji szkieletowej. Zwężająca się ku górze wieża budowli składa się z pięciu kondygnacji i poddasza. Pomiędzy murowanymi a drewnianymi ścianami galeryjka ułatwiająca kiedyś młynarzowi pracę przy skrzydłach. Drewniane ściany i obły dach kryte gontem. Jedna para skrzydeł pracowała w systemie żaglowo–płachtowym, a druga w systemie żaluzjowym, w którym młynarz mógł dokonywać regulacji wypełnienia skrzydła z wnętrza budynku. Na dachu wiatraka zamontowana była turbinka wiatrowa, która za pomocą drewnianych przekładni zębatych samoczynnie regulowała ustawienie czapy i dużych skrzydeł w stosunku do zmian kierunku wiatru.
W środku zachowały się elementy oryginalnego wyposażenia młynarskiego, zlokalizowane na sześciu kondygnacjach. W przejezdnym parterze o powierzchni 93 m² znajdowały się pomieszczenia magazynowe. Jednoprzestrzenne wnętrza każdej kondygnacji mają następujące powierzchnie: I piętro – 75, II piętro – 62, III piętro – 46, IV piętro – 36, V piętro – 36 m².

</doc>
<doc id="4204591" url="https://pl.wikipedia.org/wiki?curid=4204591" title="Zwichrowany świat">
Zwichrowany świat

Zwichrowany świat (tytuł oryg. "Mindswap") – powieść fantastyczno-naukowa amerykańskiego pisarza Roberta Sheckleya. Powieść ukazała się w 1966 r., polskie wydanie, w tłumaczeniu Radosława Januszewskiego, wydało wydawnictwo „Amber” w 1995 r.
Powieść przedstawia historię z życia młodego człowieka, Martina Flynna. Jest on miłośnikiem podróży, w tym międzyplanetarnych, na które go nie stać. Aby jednak spełnić swoje marzenie, korzysta z mniej bezpiecznej opcji zamiany ciał z mieszkańcem Marsa. Na miejscu okazuje się, że został oszukany, a jego własne ciało zostało skradzione. Aby przeżyć, wykorzystując kolejne ciała, rusza w pościg za osobnikiem, który ukradł jego własne. Ostatecznie trafia do tzw. „Zwichrowanego świata”, gdzie nic nie jest pewne.
Powieść dotyczy problemu podróży międzyplanetarnych, ich bezpieczeństwa oraz ciemnych interesów z nimi związanych. Pojawia się też pytanie, na co może zdecydować się człowiek, aby odzyskać swoją tożsamość.

</doc>
<doc id="4204593" url="https://pl.wikipedia.org/wiki?curid=4204593" title="Dulce Pássaro">
Dulce Pássaro

Dulce dos Prazeres Fidalgo Álvaro Pássaro (ur. 23 listopada 1953 w Oliveira do Hospital) – portugalska inżynier i urzędnik państwowy, w latach 2009–2011 minister ochrony środowiska i planowania przestrzennego.
Życiorys.
Absolwentka inżynierii chemicznej w Instituto Superior Técnico w ramach Universidade Técnica de Lisboa (1976). W 1982 specjalizowała się z inżynierii sanitarnej na Universidade Nova de Lisboa. Początkowo pracowała w instytucie politechnicznym w miejscowości Covilhã. Od 1977 zawodowo związana z instytucjami zajmującymi się ochroną środowiska, zasobami wodnymi i gospodarką odpadami. W latach 1990–1993 kierowała wydziałem odpadów w dyrekcji generalnej ds. jakości środowiska (Direcção Geral da Qualidade do Ambiente), następnie do 1997 była dyrektorem departamentu odpadów i recyklingu w tej instytucji. Później do 2000 stała na czele departamentu zajmującego się odpadami (Instituto dos Resíduos), a następnie do 2003 na czele całej instytucji. Od 2003 do 2009 wchodziła w skład zarządu Instituto Regulador de Águas e Resíduos, instytutu do spraw regulacji dotyczących gospodarki wodnej i odpadów.
W październiku 2009 objęła stanowisko ministra ochrony środowiska i planowania przestrzennego w drugim rządzie José Sócratesa; zajmowała je do czerwca 2011.

</doc>
<doc id="4204594" url="https://pl.wikipedia.org/wiki?curid=4204594" title="Zwichrowany Świat">
Zwichrowany Świat



</doc>
<doc id="4204596" url="https://pl.wikipedia.org/wiki?curid=4204596" title="Vladimir Mazalov">
Vladimir Mazalov



</doc>
<doc id="4204603" url="https://pl.wikipedia.org/wiki?curid=4204603" title="Bobby Holik">
Bobby Holik



</doc>
<doc id="4204609" url="https://pl.wikipedia.org/wiki?curid=4204609" title="Best 1996-2003">
Best 1996-2003



</doc>
<doc id="4204615" url="https://pl.wikipedia.org/wiki?curid=4204615" title="Kutry rakietowe typu Hamina">
Kutry rakietowe typu Hamina

Kutry rakietowe typu Hamina – fińskie kutry rakietowe z przełomu XX i XXI wieku. W latach 1998–2006 w stoczni Finnyards w Rauma zbudowano cztery jednostki tego typu, które stanowią obecnie trzon lekkich sił uderzeniowych Fińskiej Marynarce Wojennej (stan na 2019 rok).
Projekt i budowa.
Prace projektowe nad kutrami rakietowymi 4. generacji rozpoczęto w Finlandii tuż po zakończeniu budowy okrętów typu "Rauma". Nowa konstrukcja (pod oznaczeniem PV 50) była rozwinięciem poprzedniego projektu, powielając większość systemów (wielkość, uzbrojenie, napęd i wyposażenie) z niewielkimi modyfikacjami. Priorytetem konstruktorów była redukcja wartości pól fizycznych okrętu, co zaowocowało zastosowaniem nowej nadbudówki. Początkowo planowano budowę jedynie dwóch jednostek, jednak po anulowaniu programu budowy poduszkowców rakietowych typu "NB-432" zamówienie powiększono o dwa kolejne okręty. Problemy finansowe marynarki i zbyt późne ogłoszenie przetargów na systemy uzbrojenia i wyposażenia radioelektronicznego spowodowały, że prototypowy kuter „Hamina” rozpoczął próby morskie z tymczasowym zestawem uzbrojenia i niepełnym wyposażeniem radioelektronicznym (cześć wypożyczono w 2000 roku od firmy Thales), zaś druga z zamówionych jednostek – „Tornio” – weszła do służby bez uzbrojenia i większości wyposażenia radioelektronicznego (miała jedynie radar nawigacyjny i system łączności).
Okręty typu "Hamina" zostały zbudowane w stoczni Finnyards w Rauma w latach 1998–2006. Stępki jednostek zostały położone w latach 1997–2005, a zwodowane zostały zwodowane w latach 1998–2005. Koszt budowy prototypu wyniósł 21,6 mln USD (bez uzbrojenia). Klasyfikowane w Finlandii są jako okręty rakietowe ("Ohjusvene").
Dane taktyczno-techniczne.
Okręty są kutrami rakietowymi o długości całkowitej 50,8 metra (44,3 metra na konstrukcyjnej linii wodnej), szerokości całkowitej 8,3 metra i zanurzeniu 2 metry. Gładkopokładowy kadłub jednostek został wykonany ze spawanych sekcji blachy aluminiowej. Podzielony jest na siedem przedziałów wodoszczelnych: (od dziobu): I – skrajnik dziobowy, II – umywalnie, III – pomieszczenia mieszkalne załogi, IV – bojowe centrum informacyjne (BCI), V – siłownia dziobowa, VI – siłownia rufowa i VII – skrajnik rufowy z mechanizmami pędników. Masywną nadbudówkę typu stealth wykonano z kompozytów poliestrowo-szklanych wzmocnionych włóknami kevlarowymi. Zarówno kadłub, jak i nadbudówkę pokryto materiałem absorbującym i rozpraszającym fale radarowe (HPA-1), a niski poziom pola magnetycznego jest dodatkowo redukowany poprzez okrętowe systemy demagnetyzacyjne. Wyporność standardowa wynosi 235 ton, zaś pełna 270 ton. Siłownię okrętów stanowią dwa turbodoładowane 16-cylindrowe silniki wysokoprężne w układzie V MTU 16V538 TB93 o łącznej mocy 7510 KM przy 1900 obr./min, napędzające poprzez dwustopniową przekładnię redukcyjną Velmet M1HC-420 ES dwa pędniki strugowodne KaMeWa 90SII (o maksymalnym wychyleniu +/-65°). Maksymalna prędkość jednostek wynosi 32 węzły. Okręty mogą zabrać 88 m³ mazutu, co zapewnia zasięg wynoszący 500 Mm przy prędkości 30 węzłów. Energię elektryczną zapewniają dwa generatory prądu zmiennego 220 V Saab-Scania 11DGSJGM o mocy 295 KM każdy. Siłownią zarządza automatyczny system nadzoru CAE Valmarine, który umożliwia jej bezwachtową pracę, a kolektory wydechowe wyposażono w instalację chłodzenia spalin wodą zaburtową norweskiej firmy Mecmar AS. Autonomiczność wynosi 5 dób.
Główne uzbrojenie seryjnych okrętów stanowi poczwórna wyrzutnia przeciwokrętowych pocisków rakietowych RBS-15SF3 produkcji szwedzkiej, umieszczona na śródokręciu, w tylnej części nadbudówki. Pocisk rozwija prędkość 0,8 Ma, masa głowicy bojowej wynosi 200 kg, zaś maksymalny zasięg sięga 100 km. Na dziobie w wieży umieszczono pojedynczą armatę uniwersalną Bofors kalibru 57 mm Mark 3 L/70. Masa naboju wynosi 2,6 kg, donośność 17 000 metrów i szybkostrzelność teoretyczna 220 strz./min. W nadbudówce zainstalowano też pionową ośmioprowadnicową wyrzutnię rakiet plot. Umkhonto-IR (o zasięgu 12 km, prędkości 2 Ma i masie głowicy bojowej 22 kg). Broń małokalibrową stanowią umieszczone na nadbudówce na wysokości masztu dwa pojedyncze stanowiska wkm Ittk (licencyjne radzieckie NSW) kal. 12,7 mm.
Broń przeciwpodwodną stanowi zrzutnia bomb głębinowych. Okręty mogą też przenosić do 10 min typu Merimiina 2000.
Wyposażenie radioelektroniczne obejmuje system walki EADS ANCS SQ 2000, radar dozoru ogólnego EADS TRS-3D/16ES, radar nawigacyjny Furuno, system kierowania ogniem CEROS 200, głowica optroniczna Sagem EOMS NG, system walki radioelektronicznej Thales SIEWS DR 3000, sonar kadłubowy Simrad Subdea Toadfish, sonar holowany Finnyards Sonac/PTA (z 78-metrową pasywną anteną), system IFF EADS MSSR 2000, zintegrowany system łączności ICS-2000, ostrzegacz o opromieniowaniu laserowym EADS COLDS oraz system nawigacyjny oparty na ECDIS i AIS.
Jednostki zostały dostosowane do biernej obrony przeciwatomowej i przeciwchemicznej. W tym celu zamontowano 50 dysz do zraszania i spłukiwania okrętu wodą morską, a pomieszczenia wewnętrzne chronione są specjalnymi uszczelkami.
Załoga pojedynczego okrętu składa się z 5 oficerów oraz 14-15 marynarzy.
Służba.
Okręty typu "Hamina" zostały sukcesywnie wcielane do służby w Fińskiej Marynarce Wojennej, co miało miejsce w latach 1998–2006. Kutry otrzymały numery burtowe 80–83. W momencie wejścia do służby prototypowa „Hamina” miała przejściowy zestaw uzbrojenia i wyposażenia radioelektronicznego, który tworzyły: dwie podwójne wyrzutnie przeciwokrętowych pocisków rakietowych RBS-15SF, umieszczone początkowo na rufie; pojedyncza armata przeciwlotnicza Bofors 600E kal. 40 mm L/70 (masa naboju 0,96 kg, donośność 12 000 metrów i szybkostrzelność teoretyczna 300 strz./min); podwójne stanowisko działek plot. Sako kal. 23 mm L/87 (licencyjna radziecka ZU-23-2); dwa pojedyncze stanowiska wkm Ittk kal. 12,7 mm; zrzutnia bomb głębinowych i 10 min typu Merimiina 2000; wyposażenie radioelektroniczne obejmowało zaś system walki radioelektronicznej Signaal Tacticos, radar dozoru ogólnego Signaal Scout, radar kontroli ognia 9LV 225, radar nawigacyjny Raytheon ARPA, optoelektroniczny system kierowania ogniem Saab Dynamics EOS-400, urządzenia łączności systemu ICS-2000, sonar Simrad Subdea Toadfish i sonar holowany Finnyards Sonac/PTA. Do standardu jednostek seryjnych przebudowano „Haminę” (kosztem 6,3 mln euro) w latach 2001–2006.
Wszystkie jednostki bazują w Upinniemi (na południe od Kirkkonummi), a ich dywizjon osiągnął gotowość bojową w 2008 roku. 4 stycznia 2018 roku Patria i Saab zawarły kontrakt na modernizację i dozbrojenie kutrów typu "Hamina", warty 205 mln USD (prace mają objąć m.in. instalację systemu zwalczania okrętów podwodnych opartego na torpedach Saab NLT i nowego zintegrowanego systemu łączności TactiCall, a także modernizację systemu walki. 
Okręty nadal służy w fińskiej flocie (stan na 2019 rok).

</doc>
<doc id="4204623" url="https://pl.wikipedia.org/wiki?curid=4204623" title="Konstanty Romanow (1890–1918)">
Konstanty Romanow (1890–1918)

Konstanty Konstantynowicz Romanow (ros. Константин Константинович Романов, ur. 20 grudnia 1890, zm. 18 lipca 1918 k. Ałapajewska) – rosyjski książę krwi imperatorskiej, syn wielkiego księcia Konstantego i jego żony Elżbiety, księżniczki altenburskiej. Prawnuk Mikołaja I.
Życiorys.
Od 1908 służył w armii, 1908–1910 uczył się w Korpusie Paziów, został podporucznikiem i potem Flügeladjutantem. Od 1914 brał udział w I wojnie światowej na Froncie Austriackim. Wraz z innymi książętami w nocy na 18 lipca 1918 został zamordowany w szybie kopalni k. Ałapajewska. 1 listopada 1981 Rosyjski Kościół Prawosławny poza granicami Rosji uznał go za męczennika za wiarę i kanonizował.

</doc>
<doc id="4204627" url="https://pl.wikipedia.org/wiki?curid=4204627" title="Młodzież kontra">
Młodzież kontra



</doc>
<doc id="4204628" url="https://pl.wikipedia.org/wiki?curid=4204628" title="Nokomis (Floryda)">
Nokomis (Floryda)

Nokomis – jednostka osadnicza w Stanach Zjednoczonych, w stanie Floryda, w hrabstwie Sarasota.

</doc>
<doc id="4204630" url="https://pl.wikipedia.org/wiki?curid=4204630" title="Aleksander Asanowicz">
Aleksander Asanowicz

Aleksander Asanowicz (ur. 1955) – polski architekt, doktor habilitowany nauk technicznych inżynier, profesor nadzwyczajny Wydziału Architektury Politechniki Białostockiej, dziekan tego wydziału w kadencji 2016–2020, specjalista w zakresie komputerowego wspomagania projektowania i kompozycji architektonicznej.
Życiorys.
Należał do pierwszego rocznika absolwentów studiów architektonicznych w Politechnice Białostockiej
W 2009 na podstawie dorobku naukowego oraz rozprawy pt. "Komputery i ewolucja metodologii projektowania architektonicznego" uzyskał na Wydziale Architektury Politechniki Wrocławskiej stopień doktora habilitowanego nauk technicznych w dyscyplinie architektura i urbanistyka. Został profesorem nadzwyczajnym Politechniki Białostockiej. Objął stanowisko kierownika Katedry Projektowania Architektonicznego Politechniki Białostockiej.
Został dziekanem Wydziału Architektury Politechniki Białostockiej w kadencji 2016–2020.
Był wykładowcą Wydziału Zarządzania Szkoły Wyższej im. Bogdana Jańskiego w Warszawie.

</doc>
<doc id="4204631" url="https://pl.wikipedia.org/wiki?curid=4204631" title="North Sarasota">
North Sarasota

North Sarasota – jednostka osadnicza w Stanach Zjednoczonych, w stanie Floryda, w hrabstwie Sarasota.

</doc>
<doc id="4204632" url="https://pl.wikipedia.org/wiki?curid=4204632" title="Isabel Alçada">
Isabel Alçada

Isabel Alçada, właśc. Maria Isabel Girão de Melo Veiga Vilar (ur. 29 maja 1950 w Lizbonie) – portugalska pisarka i nauczyciel akademicki, autorka literatury dziecięcej i młodzieżowej, w latach 2009–2011 minister edukacji.
Życiorys.
Absolwentka filozofii na Uniwersytecie Lizbońskim. W 1984 uzyskała magisterium na Boston University. Pracowała w ministerstwie edukacji, a także jako nauczycielka historii, doradca ds. nauczania tego przedmiotu oraz w instytucji kulturalnej Fundação de Serralves. Od 1985 jako nauczyciel akademicki związana z Escola Superior de Educação de Lisboa, prowadząc wykłady z edukacji i socjologii. W 2006 została koordynatorką narodowego planu czytelnictwa organizowanego przez resort edukacji.
Zajęła się także pisarstwem, wydając głównie publikacje z zakresu literatury dla dzieci i młodzieży. Wspólnie z Aną Marią Magalhães jest autorką m.in. dwóch zapoczątkowanych w latach 80. cykli: "Uma Aventura" oraz "Viagens no Tempo".
W październiku 2009 objęła stanowisko ministra edukacji w drugim rządzie José Sócratesa; zajmowała je do czerwca 2011.

</doc>
<doc id="4204633" url="https://pl.wikipedia.org/wiki?curid=4204633" title="Osprey (Floryda)">
Osprey (Floryda)

Osprey – jednostka osadnicza w Stanach Zjednoczonych, w stanie Floryda, w hrabstwie Sarasota.

</doc>
<doc id="4204634" url="https://pl.wikipedia.org/wiki?curid=4204634" title="Igor Romanow">
Igor Romanow

Igor Konstantynowicz Romanow (ros. Игорь Константинович Романов, ur. 29 maja 1894, zm. 18 lipca 1918 k. Ałapajewska) – rosyjski książę krwi imperatorskiej, syn wielkiego księcia Konstantego i jego żony Elżbiety, księżniczki altenburskiej.
Służył w armii, ukończył Korpus Paziów, został sztabs-rotmistrzem lejb-gwardii pułku gusarskiego, w 1915 mianowano go Flügeladjutantem. Po rewolucji październikowej wraz z innymi książętami został zesłany do Wiatki, później Jekaterynburga, a stamtąd do Ałapajewska. W nocy na 18 lipca 1918 wraz z rodziną został zamordowany przez bolszewików w szybie kopalni. W październiku 1918 jego zwłoki zostały odkryte przez Białą Armię i przewiezione na Syberię, a następnie do Chin, gdzie w kwietniu 1920 zostały pochowane. 1 listopada 1981 Rosyjski Kościół Prawosławny poza granicami Rosji uznał go wraz z innymi ofiarami mordu za męczennika za wiarę i kanonizował.

</doc>
<doc id="4204636" url="https://pl.wikipedia.org/wiki?curid=4204636" title="Za Groblą">
Za Groblą



</doc>
<doc id="4204637" url="https://pl.wikipedia.org/wiki?curid=4204637" title="Plantation (hrabstwo Sarasota)">
Plantation (hrabstwo Sarasota)

Plantation – jednostka osadnicza w Stanach Zjednoczonych, w stanie Floryda, w hrabstwie Sarasota.

</doc>
<doc id="4204638" url="https://pl.wikipedia.org/wiki?curid=4204638" title="Katedra w Ulm">
Katedra w Ulm



</doc>
<doc id="4204640" url="https://pl.wikipedia.org/wiki?curid=4204640" title="Ridge Wood Heights">
Ridge Wood Heights

Ridge Wood Heights – jednostka osadnicza w Stanach Zjednoczonych, w stanie Floryda, w hrabstwie Sarasota.

</doc>
<doc id="4204644" url="https://pl.wikipedia.org/wiki?curid=4204644" title="Sarasota Springs">
Sarasota Springs

Sarasota Springs – jednostka osadnicza w Stanach Zjednoczonych, w stanie Floryda, w hrabstwie Sarasota.

</doc>
<doc id="4204647" url="https://pl.wikipedia.org/wiki?curid=4204647" title="Siesta Key">
Siesta Key

Siesta Key – jednostka osadnicza w Stanach Zjednoczonych, w stanie Floryda, w hrabstwie Sarasota, nad Zatoką Meksykańską.

</doc>
<doc id="4204648" url="https://pl.wikipedia.org/wiki?curid=4204648" title="ESV Kaufbeuren">
ESV Kaufbeuren

ESV Kaufbeuren (w skrócie ESVK) – niemiecki klub hokeja na lodzie z siedzibą w Kaufbeuren.
Dotychczasowe nazwy.
Klub założono w 1946. Od 1994 klub Kaufbeurer Adler występował w elitarnych rozgrywkach DEL do sezonu 1997/1998, po czym został postawiony w stan bankructwa. Jego tradycje kontynuuje od 1998 ponownie ESV Kaufbeuren, który podjął występy w rozgrywkach 2. Bundeslidze, a w 2013 w DEL2.
Szkoleniowcy.
Od 1995 do 1996 głównym trenerem Kaufbeurer Adler był Fin Jarmo Tolvanen, od 1996 do 1998 Kanadyjczyk Tom Coolen. Następnie od 1998 do 2004 trenerem był Rosjanin Siergiej Swietłow, zaś w późniejszych latach, od 2014 do 2015 szkoleniowcem zespołu był Kari Rauhanen.
Zawodnicy.
Wychowankami klubu byli m.in. Robert Dietrich i Stefan Ustorf.

</doc>
<doc id="4204649" url="https://pl.wikipedia.org/wiki?curid=4204649" title="Retrakcja skrzepliny">
Retrakcja skrzepliny

Retrakcja skrzepliny – proces obkurczania w wyniku konsolidacji agregatów płytkowych przez fibrynę i czynność białek kurczliwych płytki.
Według definicji prof. dr hab. n. med. Anetty Undas retrakcja skrzepliny jest to zmniejszanie objętości zakrzepu dzięki siłom generowanym przez płytki krwi. Zjawisko to jest szczególnie nasilone w naczyniach, w których przepływ krwi jest całkowicie zablokowany przez skrzeplinę i ma na celu udrożnienie światła zatkanej tętnicy.

</doc>
<doc id="4204660" url="https://pl.wikipedia.org/wiki?curid=4204660" title="South Gate Ridge">
South Gate Ridge

South Gate Ridge – jednostka osadnicza w Stanach Zjednoczonych, w stanie Floryda, w hrabstwie Sarasota.

</doc>
<doc id="4204661" url="https://pl.wikipedia.org/wiki?curid=4204661" title="Mariano Gago">
Mariano Gago

José Mariano Rebelo Pires Gago (ur. 16 maja 1948 w Lizbonie, zm. 17 kwietnia 2015 tamże) – portugalski fizyk, nauczyciel akademicki i polityk, profesor, w latach 1995–2002 minister nauki i technologii, od 2005 do 2011 minister nauki, technologii i szkolnictwa wyższego.
Życiorys.
Absolwent elektrotechniki na Universidade Técnica de Lisboa. Doktoryzował się z fizyki w paryskiej École polytechnique. Został nauczycielem akademickim w Instituto Superior Técnico w ramach UTL, osiągając stanowisko profesorskie. Zajmował się badaniami z dziedziny fizyki cząstek elementarnych. Pracował także w Europejskiej Organizacji Badań Jądrowych (CERN). Założył i kierował laboratorium badawczym Laboratório de Física Experimental de Partículas w Lizbonie. Należał m.in. do Academia Europaea.
Był związany z Partią Socjalistyczną. W latach 1986–1989 przewodniczył Junta Nacional de Investigação Científica e Tecnológica, rządowej instytucji zajmującej się ewaluacją i finansowaniem badań naukowych. Od października 1995 do kwietnia 2002 pełnił funkcję ministra nauki i technologii w dwóch rządach Antónia Guterresa. W marcu 2005 został ministrem nauki, technologii i szkolnictwa wyższego w gabinecie José Sócratesa. Pozostał na tym stanowisku również w drugim rządzie tego premiera; zajmował je do czerwca 2011.

</doc>
<doc id="4204663" url="https://pl.wikipedia.org/wiki?curid=4204663" title="South Sarasota">
South Sarasota

South Sarasota – jednostka osadnicza w Stanach Zjednoczonych, w stanie Floryda, w hrabstwie Sarasota.

</doc>
<doc id="4204665" url="https://pl.wikipedia.org/wiki?curid=4204665" title="South Venice">
South Venice

South Venice – jednostka osadnicza w Stanach Zjednoczonych, w stanie Floryda, w hrabstwie Sarasota.

</doc>
<doc id="4204667" url="https://pl.wikipedia.org/wiki?curid=4204667" title="Southgate (Floryda)">
Southgate (Floryda)

Southgate – jednostka osadnicza w Stanach Zjednoczonych, w stanie Floryda, w hrabstwie Sarasota.

</doc>
<doc id="4204672" url="https://pl.wikipedia.org/wiki?curid=4204672" title="The Meadows (Floryda)">
The Meadows (Floryda)

The Meadows – jednostka osadnicza w Stanach Zjednoczonych, w stanie Floryda, w hrabstwie Sarasota.

</doc>
<doc id="4204673" url="https://pl.wikipedia.org/wiki?curid=4204673" title="Paweł Romanow (1860–1919)">
Paweł Romanow (1860–1919)

Paweł Aleksandrowicz Romanow (ros. Павел Александрович Романов, ur. w Carskim Siole, zm. prawdopodobnie 29 stycznia 1919 w Piotrogrodzie) – rosyjski wielki książę, syn cara Aleksandra II.
Życiorys.
Już w momencie narodzin otrzymał stopień podoficerski armii rosyjskiej, a w wieku 13 lat, 11 stycznia 1874, został podporucznikiem. 30 sierpnia 1876 awansowano go na porucznika i w tej randze w latach 1877–1878 uczestniczył w wojnie z Turcją w Bułgarii, latem 1879 dowodził plutonem szkolnego batalionu piechoty, we wrześniu 1879 został sztabs-rotmistrzem, w 1880 Flügeladjutantem, a w 1882 rotmistrzem. W latach 1887–1888 dowodził szwadronem, w 1888 otrzymał stopień pułkownika, 1890–1896 dowodził pułkiem konnym, w 1893 otrzymał stopień generała majora, 1896–1898 był dowódcą 1 Dywizji Kawalerii Gwardii, w 1898 awansował na generała porucznika. W latach 1898–1902 dowodził Korpusem Gwardii, w 1913 został generałem kawalerii, 29 czerwca 1915 wyznaczono go szefem lejb-gwardyjskiego pułku grodzieńskiego, a 27 maja 1916 dowódcą 1 Korpusu Gwardii, uczestniczył w I wojnie światowej, m.in. w walkach nad Stochodem w lipcu 1916. We wrześniu 1916 został inspektorem wojsk gwardii, po rewolucji lutowej zwolniono go ze służby. Mieszkał w Carskim Siole.
Był żonaty z Aleksandrą, córką króla Grecji Jerzego I, a po jej przedwczesnej śmierci z Olgą Paley.
W sierpniu 1918 został aresztowany przez bolszewików i osadzony w twierdzy Pietropawłowskiej, gdzie w styczniu 1919 wraz z innymi książętami został zamordowany.
Odznaczenia.
I inne.

</doc>
<doc id="4204674" url="https://pl.wikipedia.org/wiki?curid=4204674" title="Zerowy kamień">
Zerowy kamień

Zerowy kamień (tytuł oryg. "The Zero Stone") – pierwsza część cyklu powieści przygodowych zaliczających się do kręgu fantastyki serii "Zero Stone" autorstwa Andre Norton. W Polsce pierwsze wydanie książkowe ukazało nakładem ”Wydawnictwa poznańskiego” w 1995 roku.
Powieść opowiada o przygodach "Murdoca Jern" kupca klejnotów. Po swoim ojcu "dziedziczy" kamień o nieznanych właściwościach. Murdoc poszukując informacji o kamieniu popada w konflikt z Gildią Złodziei oraz staje się wrogiem Patrolu stojącego na straży prawa w kosmosie. W czasie swych przygód spotyka i zaprzyjaźnia się "Etemem" mutantem o niesamowitych talentach postrzegania pozazmysłowego.

</doc>
<doc id="4204675" url="https://pl.wikipedia.org/wiki?curid=4204675" title="Vamo">
Vamo

Vamo – jednostka osadnicza w Stanach Zjednoczonych, w stanie Floryda, w hrabstwie Sarasota.

</doc>
<doc id="4204676" url="https://pl.wikipedia.org/wiki?curid=4204676" title="Retrakcja (medycyna)">
Retrakcja (medycyna)



</doc>
<doc id="4204678" url="https://pl.wikipedia.org/wiki?curid=4204678" title="Venice Gardens">
Venice Gardens

Venice Gardens – jednostka osadnicza w Stanach Zjednoczonych, w stanie Floryda, w hrabstwie Sarasota.

</doc>
<doc id="4204679" url="https://pl.wikipedia.org/wiki?curid=4204679" title="EC Bad Nauheim">
EC Bad Nauheim

EC Bad Nauheim (w skrócie ECBN) – niemiecki klub hokeja na lodzie z siedzibą w Bad Nauheim.

</doc>
<doc id="4204682" url="https://pl.wikipedia.org/wiki?curid=4204682" title="Warm Mineral Springs">
Warm Mineral Springs

Warm Mineral Springs – jednostka osadnicza w Stanach Zjednoczonych, w stanie Floryda, w hrabstwie Sarasota.

</doc>
<doc id="4204687" url="https://pl.wikipedia.org/wiki?curid=4204687" title="Robert Taylor Santos Moraes">
Robert Taylor Santos Moraes



</doc>
<doc id="4204689" url="https://pl.wikipedia.org/wiki?curid=4204689" title="Ebert William Amâncio">
Ebert William Amâncio



</doc>
<doc id="4204691" url="https://pl.wikipedia.org/wiki?curid=4204691" title="Goldenrod">
Goldenrod

Goldenrod – jednostka osadnicza w Stanach Zjednoczonych, w stanie Floryda, w hrabstwie Seminole.

</doc>
<doc id="4204692" url="https://pl.wikipedia.org/wiki?curid=4204692" title="Pomnik Syreny w Warszawie (Powiśle)">
Pomnik Syreny w Warszawie (Powiśle)

Pomnik Syreny – monument znajdujący się przy ul. Wybrzeże Kościuszkowskie w Warszawie.
Opis.
Pomnik autorstwa Ludwiki Nitschowej powstał z inicjatywy prezydenta miasta Stefana Starzyńskiego. 
Pierwotna koncepcja monumentalnego monumentu wykonanego z zielonego szkła, o wysokości ok. 20 metrów, przedstawiającego postać Syreny ustawioną na filarze pośrodku Wisły, okazała się zbyt kosztowna i trudna technicznie w realizacji. Ostatecznie zdecydowano się na ustawienie nad brzegiem rzeki tradycyjnego monumentu.
Dla prac nad rzeźbą Syreny Starzyński udostępnił rzeźbiarce halę nieczynnej kotłowni na terenie Zespołu Stacji Filtrów przy ul. Koszykowej 81. Dyrekcja Stacji Filtrów przydzieliła jej także do pomocy dwóch pracowników fizycznych. Praca nad rzeźbą trwała kilka miesięcy, prawdopodobnie od jesieni 1936 lub początku 1937. Do opracowania głowy i korpusu Syreny Nitschowej pozowała studentka etnografii Uniwersytetu Warszawskiego Krystyna Krahelska. Była to kuzynka Wandy Krahelskiej-Filipowicz, przyjaciółki rzeźbiarki. Nitschowa opisała Krahelską jako „wysoką, świetnie zbudowaną, mocną dziewczynę o słowiańskim, a raczej polskim typie urody”. Przyjęła ona propozycję rzeźbiarki, ale nie rozgłaszała tego faktu wśród znajomych. Pozowała jej w pozycji klęczącej, trzymając w prawej ręce miecz. Twarz Syreny nie jest jednak jej twarzą, a rzeźbę zaczęto kojarzyć z Krahelską po wojnie, kiedy Nitschowa w jednym z wywiadów ujawniła jej nazwisko.
Model rzeźby został zaprezentowany po raz pierwszy podczas I Ogólnopolskiego Salonu Rzeźby w stołecznym Instytucie Propagandy Sztuki w maju 1937. Była to największa praca ze 155 przyjętych do Salonu.
Wysoka na 2,75 m rzeźba została odlana z brązu w 1938 w warszawskim zakładzie Braci Łopieńskich przy ul. Hożej 55. Z powodu wielkości rzeźby odlewano ją w częściach, które po wygładzeniu i wycyzelowaniu zmontowano przy pomocy śrub, a na końcu wykonano patynowanie.
Monument Syreny planowano ustawić przy ul. Wybrzeże Kościuszkowskie u wylotu ul. Tamka, równolegle do nurtu Wisły. Miejsce wybrał Stefan Starzyński z doradcami oraz Ludwika Nitschowa. Ta lokalizacja miała podkreślać jej związek z rzeką utrwalony w legendzie o symbolu stolicy. Była również zgodna z hasłem Stefan Starzyńskiego „frontem do Wisły”. Miasto pokryło koszty budowy monumentu.
Pomnik został ustawiony nad Wisłą na początku kwietnia 1939. Nie było oficjalnej uroczystości odsłonięcia, a prasa warszawska zamieściła tylko krótkie wzmianki o nowym monumencie i jego zdjęcia. Do wybuchu II wojny światowej nie zrealizowano także wszystkich elementów jego otoczenia, m.in. rzeźb mew zrywających się do lotu, które miały być umieszczone przy krawędzi basenu. Ich modele i odlewy zostały zniszczone w czasie wojny. Planowano również budowę tarasu widokowego na dolnym bulwarze, aby Syrena mogła być oglądana od strony rzeki.
Rzeźba przedstawia postać Syreny z uniesionym mieczem i tarczą. Jej włosy są zebrane w kok na karku. Wzrok ma skierowany na północ, a jej mocny kobiecy korpus osłania trzymana w lewej ręce okrągła, lekko wypukła tarcza. Na tarczy znajduje się wizerunek orła w koronie, wokół którego biegnie napis „Warszawa”. Syrena ma w tle rzekę i drzewa na praskim brzegu. Autorem cokołu składającego się z trzech bloków piaskowca umieszczonych w basenie był Stanisław Pomian-Połujan.
Monument miał upamiętniać herb Warszawy i przyczynić się do podniesienia estetyki bulwarów wiślanych.
Podczas okupacji niemieckiej żaden z dwóch warszawskich pomników Syreny nie znalazł się na liście monumentów przeznaczonych do rozbiórki. Nie zostały one również zniszczone po upadku powstania warszawskiego. Prawdopodobnie stało się tak, gdyż obydwa znajdowały się nad Wisłą, która od września 1944 stanowiła linię frontu. Pomnik został jednak uszkodzony. W 1949 pracownia Braci Łopieńskich, bez zdejmowania rzeźby z cokołu, załatała 35 drobnych przestrzelin Syreny.
W 1966 monument był remontowany, uruchomiono także fontannę z basenem.

</doc>
<doc id="4204695" url="https://pl.wikipedia.org/wiki?curid=4204695" title="Black Hammock">
Black Hammock

Black Hammock – jednostka osadnicza w Stanach Zjednoczonych, w stanie Floryda, w hrabstwie Seminole.

</doc>
<doc id="4204696" url="https://pl.wikipedia.org/wiki?curid=4204696" title="Jerzy Bąk (koszykarz)">
Jerzy Bąk (koszykarz)

Jerzy Bąk (ur. 1952) – polski koszykarz, występujący na pozycji skrzydłowego, medalista mistrzostw Polski.

</doc>
<doc id="4204697" url="https://pl.wikipedia.org/wiki?curid=4204697" title="Chuluota">
Chuluota

Chuluota – jednostka osadnicza w Stanach Zjednoczonych, w stanie Floryda, w hrabstwie Seminole.

</doc>
<doc id="4204699" url="https://pl.wikipedia.org/wiki?curid=4204699" title="Wojciech Jasiński (koszykarz)">
Wojciech Jasiński (koszykarz)

Wojciech Jasiński (ur. 1952) – polski koszykarz, występujący na pozycji środkowego, medalista mistrzostw Polski.

</doc>
<doc id="4204703" url="https://pl.wikipedia.org/wiki?curid=4204703" title="Za Jeziorem">
Za Jeziorem



</doc>
<doc id="4204706" url="https://pl.wikipedia.org/wiki?curid=4204706" title="Edil Rosenqvist">
Edil Rosenqvist

Edil Albert Rosenqvist (ur. 11 grudnia 1892, zm. 14 grudnia 1973) – fiński zapaśnik. Dwukrotny medalista olimpijski.
Walczył w obu stylach, sukcesy odnosił w stylu klasycznym. Brał udział w trzech igrzyskach (IO 20, IO 24, IO 28), na dwóch zdobywał medale. W 1920 był drugi w wadze półciężkiej, w 1924 zajął to samo miejsce w najwyższej kategorii. W 1921 i 1922 zwyciężał w mistrzostwach świata, w 1930 był trzeci w mistrzostwach Europy. W latach 1919-1921 oraz 1930 czterokrotnie zostawał mistrzem Finlandii w stylu klasycznym. 

</doc>
<doc id="4204711" url="https://pl.wikipedia.org/wiki?curid=4204711" title="Kutry rakietowe typu Helsinki">
Kutry rakietowe typu Helsinki

Kutry rakietowe typu Helsinki – fińskie kutry rakietowe z lat 80. XX wieku. W latach 1980–1986 w stoczni Wärtsilä w Helsinkach zbudowano cztery jednostki tego typu, które weszły do służby w Fińskiej Marynarce Wojennej w latach 1981–1986. Dwie pierwsze jednostki („Helsinki” i „Turku”) zostały skreślone z listy floty w 2002 roku, zaś dwie pozostałe („Oulu” i „Kotka”) zostały w 2008 roku sprzedane Chorwacji, gdzie służą odpowiednio pod nazwami „Vukovar” i „Dubrovnik” (stan na 2020 rok).
Projekt i budowa.
Projekt jednostek typu "Helsinki" powstał w Finlandii w 2. połowie lat 70. w celu stworzenia nowoczesnych i silnie uzbrojonych okrętów patrolowych, o znacznie lepszych parametrach od eksploatowanych ówcześnie radzieckich kutrów rakietowych projektu "205". Konstruktorzy stoczni Wärtsilä i specjaliści z Marynarki wzięli też pod uwagę doświadczenia płynące z eksploatacji pierwszego rodzimego kutra rakietowego – „Isku”. Jednostka prototypowa – „Helsinki” przeszła wiele prób i doświadczeń, które doprowadziły do wprowadzenia ulepszeń do projektu jeszcze przed budową kolejnych okrętów tego typu. Zmiany konstrukcyjne objęły m.in. zastosowanie innych śrub napędowych, przesunięcie sterów, modyfikację głównego stanowiska dowodzenia (GSD) i instalacji elektrycznej oraz montaż stępek przechyłowych.
Okręty typu "Helsinki" zostały zamówione w stoczni Wärtsilä w Helsinkach w 1978 roku (prototyp) i w 1983 roku (kolejne trzy jednostki). Zwodowano je i ukończono w latach 1980–1986.
Dane taktyczno-techniczne.
Okręty są kutrami rakietowymi o długości całkowitej 45 metrów, szerokości 8,9 metra i zanurzeniu 3 metry. Gładkopokładowe kadłuby jednostek oraz nadbudówki zostały wykonane ze stopu aluminium. Wyporność standardowa wynosi 250 ton, zaś pełna 280 ton. Siłownię okrętów stanowią trzy silniki wysokoprężne MTU 16V538 TB92 o łącznej mocy 10 230 KM, napędzające poprzez wały napędowe trzy śruby. Maksymalna prędkość jednostek wynosi 30 węzłów.
Główne uzbrojenie okrętów stanowią cztery podwójne wyrzutnie przeciwokrętowych pocisków rakietowych RBS-15SF produkcji szwedzkiej, umieszczone w części rufowej. Pocisk rozwija prędkość 0,8 Ma, masa głowicy bojowej wynosi 150 kg, zaś maksymalny zasięg sięga 70 km. Na dziobie w wieży znajduje się pojedyncza armata uniwersalna Bofors kalibru 57 mm Mark 1 L/70. Masa naboju wynosi 2,4 kg, donośność sięga 17 000 metrów, a szybkostrzelność teoretyczna 200 strz./min. W tylnej części nadbudówki znajdują się dwie podstawy, na których są zainstalowane podwójne stanowiska działek plot. Sako kal. 23 mm L/87 (licencyjna radziecka ZU-23-2).
Broń przeciwpodwodną stanowią dwie rufowe zrzutnie bomb głębinowych.
Wyposażenie radioelektroniczne obejmuje m.in. radar nawigacyjny Raytheon ARPA, radar wykrywania celów 9GA 208, radar kontroli ognia 9LV 225, optoelektroniczny system kierowania ogniem Saab EOS 400 i sonar Simrad Marine SS 304. Na pokładzie umieszczono też wyrzutnię pocisków zakłóceń pasywnych Philips Philax, a po obu stronach wieży Boforsa zainstalowano dwie trójprowadnicowe wyrzutnie pocisków oświetlających kal. 103 mm.
Załoga pojedynczego okrętu składa się z 30 oficerów, podoficerów i marynarzy.
Służba.
Merivoimat.
Okręty typu "Helsinki" zostały sukcesywnie wcielane do służby w Fińskiej Marynarce Wojennej, co miało miejsce w latach 1981–1986. Kutry otrzymały numery burtowe 60–63. W latach 90. na okrętach zainstalowano konsole w bojowym centrum informacyjnym (BCI), przygotowano miejsce na rufie do instalacji dodatkowego holowanego sonaru Finnyards Sonac/PTA (zamiast jednej z wyrzutni rakiet RBS-15) i zamontowano ulepszone działka plot. Sako kal. 23 mm. Na początku XXI wieku dostosowano podstawy działek plot. Sako do zamiennej instalacji wyrzutni rakiet plot. Mistral (podobnie jak na nowszych okrętach typu "Rauma").
Kutry typu "Helsinki" wchodziły w skład 6. Dywizjonu Ścigaczy (6. Ohjuslaivueeseen), bazując w Pansio (Turku). Dwa okręty („Helsinki” i „Turku”) wycofano ze służby w 2002 roku i poddano „kanibalizacji”, pozyskując części zamienne dla pozostałych jednostek. W 2005 roku wycofano ze służby i poddano konserwacji „Oulu”, zaś w 2007 roku skreślono z listy floty kuter „Kotka”.
Hrvatska ratna mornarica.
W czerwcu 2008 roku firma Patria uzyskała zgodę rządu na sprzedaż „Oulu” i „Kotki” do Chorwacji. Kontrakt podpisano 16 lipca w Zagrzebiu, zaś 13 października w Turku odbyła się uroczystość przekazania okrętów. 16 października obie jednostki trafiły na pokład statku do przewozu ładunków wielkogabarytowych „Grietje” i zostały przewiezione do Szybeniku, gdzie poddano je remontowi stoczniowemu. Łączny koszt pozyskania, transportu i remontu dwóch kutrów wyniósł ok. 10 mln euro. 26 stycznia 2009 roku w bazie morskiej Lora koło Splitu odbyła się uroczystość wcielenia „Oulu” i „Kotki” w skład Chorwackiej Marynarki Wojennej odpowiednio pod nazwami „Vukovar” (RTOP-41) i „Dubrovnik” (RTOP-42).
Okręty nadal służą w chorwackiej flocie (stan na 2020 rok).

</doc>
<doc id="4204716" url="https://pl.wikipedia.org/wiki?curid=4204716" title="Rewiaki (obwód miński)">
Rewiaki (obwód miński)

Rewiaki (biał. "Равякі", ros. "Ревяки") – wieś na Białorusi, w obwodzie mińskim, w rejonie mołodeczańskim, w sielsowiecie Kraśne.

</doc>
<doc id="4204718" url="https://pl.wikipedia.org/wiki?curid=4204718" title="Move (album Taemina)">
Move (album Taemina)

MOVE – drugi solowy album studyjny Taemina, wydany 16 października 2017 roku przez SM Entertainment i dystrybuowany przez KT Music. Płytę promował singel „MOVE”. Album sprzedał się w liczbie egzemplarzy w Korei Południowej (stan na grudzień 2017 r.).
10 grudnia 2017 roku album ukazał się ponownie pod tytułem "Move-ing", zawierał dodatkowo cztery utwory, w tym główny singel „Day and Night” (kor. 낮과 밤 (Day and Night)). Repackage album sprzedał się w liczbie egzemplarzy w Korei Południowej (stan na grudzień 2017 r.).

</doc>
<doc id="4204719" url="https://pl.wikipedia.org/wiki?curid=4204719" title="Bernhard Crusell">
Bernhard Crusell



</doc>
<doc id="4204721" url="https://pl.wikipedia.org/wiki?curid=4204721" title="Jan Kwasiborski">
Jan Kwasiborski

Jan Kwasiborski (ur. 8 kwietnia 1953) – polski koszykarz, występujący na pozycji skrzydłowego, reprezentant Polski, medalista mistrzostw Polski, po zakończeniu kariery zawodniczej – trener koszykarski.
W 1978 uplasował się na piątej pozycji wśród najlepiej punktujących zawodników ligi, dwa lata później na siódmym, w 1981 na czwartym, a w 1982 i 1984 na ósmym.

</doc>
<doc id="4204722" url="https://pl.wikipedia.org/wiki?curid=4204722" title="19 Dywizja Polowa Luftwaffe">
19 Dywizja Polowa Luftwaffe

19 Dywizja Polowa Luftwaffe (niem. "1 Luftwaffe Feld Division") – utworzona na terenie Niemiec 1 marca 1943 r. W listopadzie 1943 roku została przemianowana (jak wszystkie dywizje polowe Luftwaffe) na 19 Feld Division (L) i przydzielona do wojsk lądowych.
Dywizja początkowo pełniła służbę w krajach okupowanych, stacjonowała w Chartres we Francji, od 1 listopada 1943 r. w Middelburgu i następnie w holenderskim Walcheren. 1 czerwca 1944 r. przemianowano ją na 19 Dywizję Szturmową Luftwaffe (19. Luftwaffen-Sturm-Division) i skierowano na front włoski. Walczyła krótko w ramach Grupa Armii C, poniosła tak ciężkie straty, że została wycofana do Danii i rozwiązano 15 sierpnia 1944 r. Jej resztki przekazano formowanej 19 Dywizji Grenadierów Ludowych.
Struktura organizacyjna dywizji.
Skład bojowy dywizji (1943):

</doc>
<doc id="4204725" url="https://pl.wikipedia.org/wiki?curid=4204725" title="Barry Thomas">
Barry Thomas



</doc>
<doc id="4204726" url="https://pl.wikipedia.org/wiki?curid=4204726" title="19 Dywizja Szturmowa Luftwaffe">
19 Dywizja Szturmowa Luftwaffe



</doc>
<doc id="4204727" url="https://pl.wikipedia.org/wiki?curid=4204727" title="Rekuciowszczyzna">
Rekuciowszczyzna

Rekuciowszczyzna (biał. "Ракуцёўшчына", ros. "Ракутёвщина") – wieś na Białorusi, w obwodzie mińskim, w rejonie mołodeczańskim, w sielsowiecie Kraśne.
W Rekuciowszczyznie znajduje się muzeum Maksima Bahdanowicza.

</doc>
<doc id="4204730" url="https://pl.wikipedia.org/wiki?curid=4204730" title="Malta Memorial">
Malta Memorial

Malta Memorial – pomnik wojenny upamiętniający 2 298 lotników Commonwealthu, którzy zginęli podczas II wojny światowej w trakcie walk w rejonie Morza Śródziemnego, a którzy nie mają znanego grobu.
Ze względu na swój kluczowy wkład w powietrzną wojnę w rejonie śródziemnomorskim, na miejsce ulokowania pomnika wybrana została Malta. Wzniesiony został na terenie podarowanym przez rząd Malty we Florianie, po południowej stronie Fontanny Trytona w pobliżu City Gate, wejścia do maltańskiej stolicy, Valletty. Pomnik został odsłonięty 3 maja 1954 roku przez królową Elżbietę II.
Malta Memorial jest rozpoznawany za przyczyną pozłacanego brązowego orła, zdobiącego szczyt 15 metrowej kolumny, wykonanej z trawertynu, pochodzącego z Tivoli w Sabine Hills koło Rzymu. Kolumna pokryta jest lekkim siatkowym wzorem. Rzeźba orła mierzy 2,4 m wysokości. Kolumna stoi na okrągłej podstawie, na ściane której, na brązowych tablicach, umieszczone są nazwiska żołnierzy. Na podstawie samej kolumny znajduje się brązowa tablica z inskrypcją:
(co można przetłumaczyć: "Lotnicy, których imiona są tutaj zapisane, zaginęli podczas akcji bojowych i lotów operacyjnych nad tym oraz sąsiednimi lądami i morzami, i nie znane jest ich miejsce spoczynku. Malta Gibraltar Morze Śródziemne Adriatyk Tunezja Sycylia Włochy Jugosławia Austria") 
Końcowy łaciński aforyzm, w wolnym tłumaczeniu: "Wyspa niezachwiana w determinacji pamięta o śmiałych mężczyznach".

</doc>
<doc id="4204739" url="https://pl.wikipedia.org/wiki?curid=4204739" title="Fiodor Černych">
Fiodor Černych



</doc>
<doc id="4204741" url="https://pl.wikipedia.org/wiki?curid=4204741" title="Świeczki">
Świeczki

Świeczki (biał. "Свечкі", ros. "Свечки") – wieś na Białorusi, w obwodzie mińskim, w rejonie mołodeczańskim, w sielsowiecie Kraśne.
Dawniej obok wsi zamieszkałej przez ludność prawosławną znajdował się folwark zamieszkany przez katolików. W XIX w. własność Kurowskich.

</doc>
<doc id="4204744" url="https://pl.wikipedia.org/wiki?curid=4204744" title="Brzozowiec (część wsi w powiecie buskim)">
Brzozowiec (część wsi w powiecie buskim)



</doc>
<doc id="4204747" url="https://pl.wikipedia.org/wiki?curid=4204747" title="Cmentarz ewangelicki w Grodzisku Wielkopolskim">
Cmentarz ewangelicki w Grodzisku Wielkopolskim

Cmentarz ewangelicki w Grodzisku Wielkopolskim – nieistniejący cmentarz ewangelicki zlokalizowany w Grodzisku Wielkopolskim u zbiegu ulic Kąkolewskiej i Morelowej.
Pierwszy cmentarz ewangelicki znajdował się u zbiegu obecnych ulic Bukowskiej i Nowotomyskiej w pobliżu szpitala ewangelickiego, którego budynek przy ulicy Bukowskiej 52 istnieje do dziś. Pod koniec XIX wieku powstał nowy cmentarz, zajmował prostokątną działkę węższym bokiem wzdłuż drogi do Kąkolewa. Użytkowany był do 1945, ostatnie pochówki miały miejsce w latach pięćdziesiątych XX wieku. W następnych latach został zdewastowany, a następnie splantowany i był używany jako boisko do piłki nożnej. Z czasem boisko przestało być używane, a teren ten porósł krzewami. W 1996 od strony ulicy Kąkolewskiej ustawiono tablicę informującą o historycznym przeznaczeniu tego terenu.

</doc>
<doc id="4204748" url="https://pl.wikipedia.org/wiki?curid=4204748" title="Ogonów (część wsi Kotki w powiecie buskim)">
Ogonów (część wsi Kotki w powiecie buskim)



</doc>
<doc id="4204749" url="https://pl.wikipedia.org/wiki?curid=4204749" title="Piekło (część wsi w powiecie buskim)">
Piekło (część wsi w powiecie buskim)



</doc>
<doc id="4204750" url="https://pl.wikipedia.org/wiki?curid=4204750" title="Chałupki (część wsi Kotki w powiecie buskim)">
Chałupki (część wsi Kotki w powiecie buskim)



</doc>
<doc id="4204751" url="https://pl.wikipedia.org/wiki?curid=4204751" title="Valdo">
Valdo



</doc>
<doc id="4204753" url="https://pl.wikipedia.org/wiki?curid=4204753" title="Dymitr Romanow (1860–1919)">
Dymitr Romanow (1860–1919)

Dymitr Konstantynowicz Romanow (ros. Дмитрий Константинович, ur. 1 czerwca 1860 w Strielnej, zm. 29 stycznia 1919 w Piotrogrodzie) – rosyjski wielki książę.
Był synem wielkiego księcia Konstantego i jego żony Aleksandry, księżniczki altenburskiej. Od najmłodszych lat służył w armii, w 1878 otrzymał stopień podporucznika, w 1879 porucznika, w 1885 sztabs-rotmistrza, w 1889 rotmistrza, w 1892 pułkownika, w 1896 generała majora, w 1904 generała porucznika i generała adiutanta, a w 1915 generała kawalerii. Od 1880 służył w lejb-gwardyjskim pułku konnym, w 1890 został dowódcą szwadronu, w 1892 pułku, w 1896 był p.o. dowódcy 2 Dywizji Kawalerii Gwardii, 1903–1905 dowodził 1 Brygadą 2 Dywizji Kawalerii Gwardii. Po rewolucji lutowej został 25 kwietnia 1917 zwolniony ze służby. Po przejęciu władzy w Rosji przez bolszewików wraz z innymi książętami został osadzony w Twierdzy Petropawłowskiej, a następnie zamordowany. W 1981 Rosyjski Kościół Prawosławny poza granicami Rosji uznał go za męczennika za wiarę i kanonizował.

</doc>
<doc id="4204754" url="https://pl.wikipedia.org/wiki?curid=4204754" title="Valmiro Lopes Rocha">
Valmiro Lopes Rocha



</doc>
<doc id="4204762" url="https://pl.wikipedia.org/wiki?curid=4204762" title="Maksym Spodyriev">
Maksym Spodyriev



</doc>
<doc id="4204765" url="https://pl.wikipedia.org/wiki?curid=4204765" title="Australian Open 2018 (gra podwójna chłopców)">
Australian Open 2018 (gra podwójna chłopców)

Australian Open 2018 – gra podwójna chłopców – zawody deblowe chłopców, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce pomiędzy 22–27 stycznia na twardych kortach Melbourne Park w Melbourne.

</doc>
<doc id="4204767" url="https://pl.wikipedia.org/wiki?curid=4204767" title="Peggy Stewart">
Peggy Stewart

Peggy Stewart; właśc. Margaret O’Rourke (ur. 5 czerwca 1923 w West Palm Beach na Florydzie, zm. 29 maja 2019 w Los Angeles) – amerykańska aktorka filmowa i telewizyjna, która pojawiała się na ekranach przez niemal 8 dekad (1937-2014).
Kariera.
Debiutowała jako 14-latka w westernie Franka Lloyda pt. "Mocni ludzie" (1937), w którym była filmową córką Joela McCrea. W następnych latach zaczęła regularnie występować w filmach. W 1944 podpisała kontrakt z wytwórnią Republic Pictures, stając się gwiazdą mało znanych westernów klasy B. W latach 1944-51 zagrała w 35 filmach tego gatunku, występując u boku: Allana Lane’a, Sunseta Carsona, Wilda Billa Elliotta czy Roya Rogersa. Po zerwaniu kontraktu z wytwórnią nie udało jej się rozwinąć kariery i zagrać w innych gatunkach filmowych. W kolejnych latach ograniczyła swoje aktorskie występy; jednak regularnie pojawiała się w filmach i serialach telewizyjnych. Swoją ostatnią znaczącą rolę, babcię Dolores, zagrała dobiegając 90 lat w komedii z Adamem Sandlerem pt. "Spadaj, tato" (2012).
Życie prywatne.
W wieku 17 lat poślubiła 11 lat starszego aktora Dona „Reda” Barry’ego. Rozwiedli się po 4 latach małżeństwa. Jej drugim mężem był aktor Buck Young. Pobrali się w 1953 i pozostali małżeństwem do śmierci Younga w 2000. Para miała dwoje dzieci; syna Greya (ur. 1956) i córkę Abigail (ur. 1961).
Filmografia.
Filmy:
Seriale TV:

</doc>
<doc id="4204774" url="https://pl.wikipedia.org/wiki?curid=4204774" title="19 Dywizja Grenadierów Ludowych">
19 Dywizja Grenadierów Ludowych

19 Dywizja Grenadierów Ludowych (niem. "19. Volks-Grenadier-Division") – niemiecka dywizja grenadierów ludowych z okresu II wojny światowej.
Historia.
Dywizja powstała 8 sierpnia 1944 r. w Danii jako 19 Dywizja Grenadierów (19. Grenadier-Division). W jej skład włączono niedobitki 19 Dywizji Szturmowej Luftwaffe i 9 października jednostkę przemianowano na 19 Dywizję Grenadierów Ludowych.
Po sformowaniu dywizja weszła w skład Grupy Armii B i walczyła nad Mozelą. Brała też udział w walkach w Zagłębiu Saary, jej resztki poddały się aliantom w ostatnich dniach wojny.

</doc>
<doc id="4204775" url="https://pl.wikipedia.org/wiki?curid=4204775" title="Socjalizm o chińskiej specyfice">
Socjalizm o chińskiej specyfice

Socjalizm o chińskiej specyfice (; lit. zhōngguó tèsè = chińska specyfika, shèhuì zhǔyì = socjalizm) – marksizm-leninizm dostosowany do warunków chińskich, będący oficjalną ideologią Komunistycznej Partii Chin (KPCh), opartą na socjalizmie naukowym. Ideologia ta jest połączeniem marksizmu-leninizmu, Myśli Mao Zedonga, Teorii Deng Xiaopinga, Zasady Trzech Reprezentacji, Koncepcji Naukowego Rozwoju i Myśli Xi Jinpinga, co oznacza, że aby wprowadzić socjalizm z chińskimi cechami, w praktyce trzeba wdrożyć na przykład myśli Xi Jinpinga (które są zbiorem marksistowskich polityk realizujących socjalizm).
Wczesne stadium socjalizmu.
Głównym i najważniejszym uzasadnieniem ideologii jest to, że Chińska Republika Ludowa znajduje się we .
Podczas ery Mao Zedonga.
Koncepcja wczesnego stadium socjalizmu została opracowana przed wprowadzeniem przez Chiny reform gospodarczych. Omawiając konieczność stosunków towarowych na Pierwszej Konferencji w Zhengzhou (2–10 listopada 1958 r.). Mao Zedong – przewodniczący Komitetu Centralnego KPCh powiedział, że Chiny znajdują się we „wczesnym stadium socjalizmu”. Mao nigdy nie wpadł na pomysł stworzenia socjalizmu o chińskiej specyfice, ale jego następcy wymyślili i realizują tę ideologię.
Po śmierci Mao Zedonga.
W dniu 5 maja 1978 r. artykuł „Wprowadzenie w życie socjalistycznej zasady podziału według pracy”, rozwinął koncepcję, że Chiny wciąż znajdowały się na pierwszym etapie osiągania czystego komunizmu i że nie stały się one prawdziwie socjalistycznym krajem. Termin ten pojawił się ponownie na 6 plenum XI Komitetu Centralnego 27 czerwca 1981 r.w dokumencie „Rezolucja w sprawie niektórych pytań w historii naszej partii od czasu założenia ChRL”. Hu Yaobang, sekretarz generalny KPCh, użył tego terminu w swoim raporcie na dwunaste plenum XII Ogólnochińskiego Zgromadzenia Przedstawicieli Ludowych KPCh 1 września 1982 r. Dopiero „Rezolucja w sprawie zasady przewodniej w budowaniu socjalistycznej duchowej cywilizacji” na 6 plenum dwunastego Centralnego Komitetu, stwierdziła, że czas ten został wykorzystany w obronie reform gospodarczych, które zostały wtedy wprowadzone.
Podczas 13. Ogólnochińskiego Zgromadzenia Przedstawicieli Ludowych KPCh sekretarz generalny KPCh Zhao Ziyang, w imieniu XII KC, wydał raport „Przez postępową drogę socjalizmu o chińskiej specyfice”. Napisał, że Chiny są społeczeństwem socjalistycznym, ale socjalizm w Chinach znajduje się na początkowym etapie, chińskie warunki życia wynikały z nierozwiniętego stanu sił produkcyjnych kraju, podczas tej fazy rozwoju Zhao zaleca wprowadzenie planowej gospodarki towarowej w oparciu o własność publiczną. Główną porażką komunistycznej prawicy, według Zhao, było to, że nie uznała tego, że Chiny mogą osiągnąć socjalizm poprzez ominięcie kapitalizmu. Główną porażką komunistycznej lewicy było to, że utrzymywała „pozycję utopijną”, utrzymującą, że Chiny mogą ominąć pierwotny etap socjalizmu, w którym siły wytwórcze mają zostać zmodernizowane. W dniu 25 października 1987 r. Zhao wyjaśnił dalej koncepcję pierwotnego etapu socjalizmu i powiedział, że linia partyjna miała był realizowana według zasady „Jedno centrum, dwa podstawowe punkty”; centralnym punktem zainteresowania chińskiego państwa był rozwój gospodarczy, ale powinno to nastąpić jednocześnie poprzez scentralizowaną kontrolę polityczną (tj. Cztery podstawowe zasady) i poprzez podtrzymywanie polityki reform i otwarcia na świat.
Sekretarz generalny KPCh, Jiang Zemin, rozwinął tę koncepcję dziesięć lat później; najpierw podczas przemówienia do Centralnej Szkoły Partyjnej w dniu 29 maja 1997 r., a ponownie w swoim raporcie na XV Ogólnochińskiego Zgromadzenia Przedstawicieli Ludowych KPCh 12 września 1997 r. Według Jianga, III plenum 11. Komitetu Centralnego poprawnie przeanalizowało i sformułowało naukowo poprawny program problemów stojących przed Chinami i socjalizmem. W słowach Jianga pierwszy etap socjalizmu był „nierozwiniętym stadium”. Podstawowym zadaniem socjalizmu jest rozwój sił wytwórczych, dlatego głównym celem na etapie podstawowym powinien być dalszy rozwój krajowych sił wytwórczych. Podstawową sprzecznością w chińskim społeczeństwie w początkowej fazie socjalizmu są „rosnące potrzeby materialne i kulturowe ludzi oraz zacofanie produkcji”. Ta sprzeczność pozostanie, dopóki Chiny nie zakończą procesu pierwszego etapu socjalizmu, a z tego powodu rozwój gospodarczy powinien pozostać głównym celem KPCh na tym etapie.
Jiang opracował trzy etapy, aby rozwinąć wczesne stadium socjalizmu. Pierwszy – rozwój ekonomii socjalistycznej o chińskich cechach – oznaczał rozwój gospodarki poprzez emancypację i modernizację sił wytwórczych przy jednoczesnym rozwijaniu gospodarki rynkowej. Drugi etap oznaczał „zarządzanie sprawami państwowymi zgodnie z prawem”, rozwój demokracji socjalistycznej w ramach KPCh i uczynienie „ludu panami kraju”. Trzecia budująca punkt orientacyjny kultura socjalistyczna o chińskich cechach – oznaczała przekształcenie marksizmu w przewodnik, by szkolić ludzi, aby nadać im „wysokie ideały, uczciwość moralną, dobre wykształcenie i silne poczucie dyscypliny oraz spowodować rozwój narodowej nauki, przez to, że popularna kultura socjalistyczna nastawiona byłaby na potrzeby modernizacji, świata i przyszłości”.
Zhao Ziyang zapytany, jak długo potrwa pierwszy etap socjalizmu, odpowiedział: „Nie minie, co najmniej 100 lat ... [wcześniej] modernizacja socjalistyczna była w głównej mierze dokonana”. Konstytucja państwa stwierdza, że „Chiny będą w początkowym stadium socjalizmu przez długi czas”. Podobnie jak w przypadku Zhao, Jiang Zemin uważał, że osiągnięcie bardziej zaawansowanego etapu zajmie co najmniej 100 lat.
Socjalistyczna gospodarka rynkowa.
Deng Xiaoping, architekt chińskich reform gospodarczych, nie wierzył, że gospodarka rynkowa jest synonimem kapitalizmu lub że planowanie jest synonimem socjalizmu. Podczas swojej południowej podróży powiedział: „Planowanie i siły rynkowe nie są zasadniczą różnicą między socjalizmem, a kapitalizmem, gospodarka planowa nie jest definicją socjalizmu, ponieważ planowanie jest w kapitalizmie, gospodarka rynkowa dzieje się w socjalizmie, również planowanie i siły rynkowe są dwoma sposobami kontrolowania aktywności gospodarczej.” Czym jest socjalizm i czym jest marksizm?” Nie byliśmy do końca przekonani o tym w przeszłości. Marksizm przywiązuje ogromną wagę do rozwoju sił wytwórczych, powiedzielibyśmy, że socjalizm jest podstawowym etapem komunizmu i że na zaawansowanym etapie zasada od każdego według jego zdolności i każdemu według jego potrzeb zostanie zastosowana. Wymaga to wysoko rozwiniętych sił wytwórczych i przytłaczającej obfitości materialnego bogactwa. Dlatego podstawowym zadaniem na etapie socjalistycznym jest rozwój sił wytwórczych. O wyższości systemu socjalistycznego świadczy, w ostatecznym rozrachunku, szybszy i znaczniejszy rozwój tych sił niż w systemie kapitalistycznym. W miarę ich rozwoju życie materialne i kulturalne ludzi będzie stale się poprawiać. Jednym z naszych niedociągnięć po powstaniu Chińskiej Republiki Ludowej było to, że nie poświęcaliśmy wystarczająco dużo uwagi rozwijaniu sił wytwórczych. Socjalizm oznacza eliminację ubóstwa. Pauperyzm to nie socjalizm, a jeszcze mniej komunizm”. – Deng Xiaoping, 30 czerwca 1984 r. na plenum Komitetu Centralnego, w przemówieniu omawiającym teorię marksistowską.
Ideologiczne uzasadnienie.
W latach 80. stało się oczywiste dla chińskich ekonomistów, że marksistowska teoria prawa wartości – rozumiana jako wyrażenie laborystycznej teorii wartości – nie może służyć za podstawę chińskiego systemu cenowego. Doszli do wniosku, że Marks nigdy nie chciał, aby jego teoria prawa wartości działała „jako wyraz” skonkretyzowanego czasu pracy. „Pojęcie Marksa o „cenach produkcji” było bez znaczenia dla planowanych gospodarek sowieckich, ponieważ formuły cenowe były według Marksa ustalane przez rynki. Radzieccy planiści wykorzystali prawo wartości jako podstawę do racjonalizacji cen w planowej gospodarce. Według sowieckich źródeł ceny „były planowane z myślą o ... podstawowych wymaganiach prawa wartości”. Jednakże głównym błędem interpretacji radzieckiej było to, że sowieci próbowali planować ceny bez konkurencji rynkowej, ponieważ według Marksa rynki konkurencyjne pozwoliły na osiągnięcie równowagi stóp zysku, co doprowadza do wzrostu cen produkcji. Odrzucenie radzieckiej interpretacji prawa wartości doprowadziło do zaakceptowania idei, że Chiny wciąż znajdowały się w „pierwotnym stadium socjalizmu”. Podstawowym argumentem było to, że warunki przewidziane przez Marksa dla osiągnięcia socjalistycznej fazy rozwoju jeszcze nie istniały w Chinach.
Mao powiedział, że nałożenie „progresywnych stosunków produkcji” zrewolucjonizuje produkcję. Odrzucenie tego poglądu przez jego następcę, według A. Jamesa Gregora, pokrzyżowało ideologiczną ciągłość maoizmu – oficjalnie „Myśl Mao Zedonga”. Klasyczny marksizm twierdził, że rewolucja socjalistyczna miałaby miejsce tylko w zaawansowanych społeczeństwach kapitalistycznych, a jej sukces oznaczałby przejście od kapitalistycznej gospodarki opartej na surowcach do „gospodarki produktowej”, w której towary byłyby dystrybuowane dla potrzeb ludzi i nie dla zysku. Jeżeli z powodu braku spójnego wyjaśnienia szansy na niepowodzenie, ta rewolucja nie wystąpiła, burżuazja zawiodła pokładane w niej nadzieje. Tak więc chińscy komuniści szukają nowej marksistowskiej teorii rozwoju. Teoretyk partii, Luo Rongqu, uznał, że założyciele marksizmu nigdy „nie sformułowali żadnej systematycznej teorii na temat rozwoju świata nie-zachodniego” i powiedzieli, że partia komunistyczna powinna „ustanowić własne zsyntetyzowane ramy teoretyczne do zbadania problemu nowoczesnego rozwoju.” Według A. Jamesa Gregora, implikacją tego stanowiska „jest to, że chiński marksizm znajduje się obecnie w stanie głębokiej teoretycznej nieciągłości”.
Własność prywatna.
Pojęcie prywatnej własności jest zakorzenione w klasycznym marksizmie. Ponieważ Chiny przyjęły socjalizm, kiedy były krajem półfeudalnym i półkolonialnym, znajdują się one w początkowej fazie socjalizmu. Z tego powodu niektóre polityki i cechy systemu – takie jak produkcja towarów na rynku, istnienie sektora prywatnego i poleganie na motywach zysku w zarządzaniu przedsiębiorstwem – zostały zmienione. Zmiany te były dozwolone dopóty, dopóki poprawiają produktywność i modernizują środki produkcji, a tym samym dalej rozwijają socjalizm. Zgodnie z tą perspektywą lewicowe przekonanie Mao, że Chiny mogą przejść do pełnego socjalizmu natychmiast poprzez ominięcie kapitalizmu, jest uważane za fałszywe.
KPCh nadal uważa prywatną własność za niesocjalistyczną. Jednak według teoretyków partii istnienie i wzrost własności prywatnej nie osłabia socjalizmu i nie promuje kapitalizmu w Chinach. Twierdzi się, że Karl Marx i Friedrich Engels – twórcy komunizmu, nigdy nie proponowali natychmiastowego zniesienia własności prywatnej. Zgodnie z książką Engelsa „Zasady komunizmu” proletariat może znieść prywatną własność tylko wtedy, gdy zostaną spełnione niezbędne warunki. W fazie poprzedzającej zniesienie własności prywatnej Engels zaproponował stopniowe opodatkowanie, wysokie podatki od spadków i obowiązkowe zakupy obligacji w celu ograniczenia własności prywatnej, podczas korzystania z uprawnień konkurencyjnych przedsiębiorstw państwowych w celu rozszerzenia sektora publicznego. Marks i Engels zaproponowali podobne środki w Manifeście Komunistycznym w odniesieniu do krajów rozwiniętych, ale ponieważ Chiny były ekonomicznie niezagospodarowane, teoretycy partyjni wezwali do elastyczności w odniesieniu do traktowania własności prywatnej przez KPCh. Według teoretyka partii Liu Shuiyuana, program Nowej Polityki Ekonomicznej zainicjowany przez władze sowieckie w następstwie komunizmu wojennego jest dobrym przykładem elastyczności ze strony władz socjalistycznych.
Teoretyk partii Li Xuai powiedział, że prywatna własność nieuchronnie wiąże się z kapitalistycznym wyzyskiem. Jednakże Li uważa prywatną własność i wyzysk za niezbędny na początkowym etapie socjalizmu, twierdząc, że kapitalizm w swoim początkowym stadium wykorzystuje resztki starego społeczeństwa do zbudowania siebie. Sun Liancheng i Lin Huiyong powiedzieli, że Marks i Engels, w swojej interpretacji Manifestu komunistycznego, krytykowali prywatną własność, gdy była ona własnością wyłącznie burżuazji, ale nie indywidualną własnością, w której każdy jest właścicielem środków produkcji, a zatem nie może być wykorzystany przez innych. Własność indywidualna jest zgodna z socjalizmem, ponieważ Marks pisał, że post-kapitalistyczne społeczeństwo pociągałoby za sobą odbudowę „powiązanej społecznej własności indywidualnej”.

</doc>
<doc id="4204776" url="https://pl.wikipedia.org/wiki?curid=4204776" title="Planeta Voodoo">
Planeta Voodoo

Planeta Voodoo (tytuł oryg. "Sargasso of Space") – trzecia część cyklu powieści przygodowych zaliczających się do kręgu fantastki serii "Solar Queen" autorstwa Andre Norton. W Polsce pierwsze wydanie książkowe ukazało nakładem ”Domu Wydawniczego „Rebis”” w 1994 roku.
Opowiadanie to jest kontynuacją przygód młodego załoganta "Dana Thorsona", który po skończonej akademii otrzymał przydział na niezależny kupiecki frachtowiec kosmiczny "Królowa Słońca". Tym razem członkowie załogi trafiają na planetę zamieszkaną przez potomków uchodźców z Afryki, którzy trafili tu w wyniku światowej wojny rasowej. Na planecie wśród jej mieszkańców oprócz nowoczesnej technologii panuje magia wywodząca się z "czarnego lądu". Członkowie załogi stają się również celem ataku z użyciem magii.

</doc>
<doc id="4204777" url="https://pl.wikipedia.org/wiki?curid=4204777" title="Andrzej Nowak (koszykarz)">
Andrzej Nowak (koszykarz)

Andrzej Nowak (ur. 9 lutego 1946) – polski koszykarz, występujący na pozycji środkowego, reprezentant Polski, medalista mistrzostw Polski, po zakończeniu kariery zawodniczej – trener koszykarski.
Przez osiem sezonów plasował się w dziesiątce najlepszych strzelców ligi. Na najwyższej w karierze, trzeciej pozycji, znalazł się w 1969, 1971 i 1972.

</doc>
<doc id="4204780" url="https://pl.wikipedia.org/wiki?curid=4204780" title="Surynty">
Surynty

Surynty (biał. "Сурынты", ros. "Суринты") – wieś na Białorusi, w obwodzie mińskim, w rejonie mołodeczańskim, w sielsowiecie Kraśne.
Dawniej okolica szlachecka zamieszkana przez katolików.

</doc>
<doc id="4204786" url="https://pl.wikipedia.org/wiki?curid=4204786" title="Elias Ferreira Sobrinho">
Elias Ferreira Sobrinho



</doc>
<doc id="4204788" url="https://pl.wikipedia.org/wiki?curid=4204788" title="Claudinei Alexandre Aparecido">
Claudinei Alexandre Aparecido



</doc>
<doc id="4204791" url="https://pl.wikipedia.org/wiki?curid=4204791" title="Andrej Themár">
Andrej Themár

Andrej Themár (ur. 28 czerwca 1988 w Martinie) – słowacki hokeista.
Kariera.
Wychowanek klubu MHC w rodzinnym Martinie. Był zawodnikiem seniorskiej drużyny tego klubu od 2006 do 2015, równolegle będąc przekazywanym do innych zespołów. od czerwca 2016 do czerwca 2017 był zawodnikiem angielskiej drużyny Hull Pirates w brytyjskich rozgrywkach . We wrześniu 2017 został zawodnikiem Tauron GKS Katowice. Na początku sierpnia 2018 został zawodnikiem Unii Oświęcim. Po sezonie 2019/2020 odszedł z klubu. Pod koniec listopada 2020 ogłoszono jego kontrakt z HK Martin. W kwietniu 2021 został ponownie zawodnikiem Re-Plast Unii Oświęcim. W lipcu 2022 ogłoszono jego transfer do angielskiej drużyny Hull Seahawks.
W barwach Słowacji uczestniczył w turnieju mistrzostw świata juniorów do lat 20 edycji 2007.

</doc>
<doc id="4204792" url="https://pl.wikipedia.org/wiki?curid=4204792" title="Suchodolszczyzna">
Suchodolszczyzna

Suchodolszczyzna (biał. "Сухадольшчына", ros. "Суходольщина") – wieś na Białorusi, w obwodzie mińskim, w rejonie mołodeczańskim, w sielsowiecie Kraśne.
W XIX w. należała do dóbr Świeczki Kurowskich.

</doc>
<doc id="4204797" url="https://pl.wikipedia.org/wiki?curid=4204797" title="Fern Park">
Fern Park

Fern Park – jednostka osadnicza w Stanach Zjednoczonych, w stanie Floryda, w hrabstwie Seminole.

</doc>
<doc id="4204800" url="https://pl.wikipedia.org/wiki?curid=4204800" title="Gabriel Romanow">
Gabriel Romanow

Gabriel Konstantynowicz Romanow (ros. Гавриил Константинович, ur. 15 lipca 1887 w Pawłowsku, zm. 28 lutego 1955 w Paryżu) – rosyjski książę krwi imperatorskiej, syn wielkiego księcia Konstantego i jego żony Elżbiety, księżniczki altenburskiej.
Życiorys.
Od dzieciństwa był słabego zdrowia, często chorował. W latach 1900–1905 uczył się w Moskiewskim Korpusie Kadetów, potem wstąpił do Nikołajewskiej Szkoły Kawalerii, którą ukończył w 1907 i został młodszym oficerem szwadronu, 1909–1912 przerwał służbę z powodu choroby. Następnie uczył się w liceum, 1912–1913 był oficerem carskiej świty, później uczestniczył w I wojnie światowej, w 1915 został sztabs-rotmistrzem, a w 1916 rotmistrzem i wkrótce pułkownikiem, 28 kwietnia 1917 zwolniono go ze służby z powodu choroby. 15 sierpnia 1918 został aresztowany przez Czekę i na miesiąc uwięziony, zwolniono go dzięki staraniom żony Antoniny. Pozwolono mu na wyjazd z Rosji, udał się na emigrację do Finlandii, potem do Francji, od 1920 mieszkał w Paryżu. Utrzymywał się z gry w brydża, jego żona prowadziła lekcje tańca i otworzyła dom mody, dorabiając szyciem.
Odznaczenia.
I medale.

</doc>
<doc id="4204805" url="https://pl.wikipedia.org/wiki?curid=4204805" title="Forest City (Floryda)">
Forest City (Floryda)

Forest City – jednostka osadnicza w Stanach Zjednoczonych, w stanie Floryda, w hrabstwie Seminole.

</doc>
<doc id="4204807" url="https://pl.wikipedia.org/wiki?curid=4204807" title="Geneva (Floryda)">
Geneva (Floryda)

Geneva – jednostka osadnicza w Stanach Zjednoczonych, w stanie Floryda, w hrabstwie Seminole.

</doc>
<doc id="4204811" url="https://pl.wikipedia.org/wiki?curid=4204811" title="Pispala">
Pispala

 
 
Pispala – historyczna część północnego Tampere, położona na ozie "Pispalanharju" pomiędzy jeziorami Näsijärvi i Pyhäjärvi, obejmująca dzielnice "Ylä-Pispala" (dosł. Pispala Górna), "Ala-Pispala" (dosł. Pispala Dolna), "Tahmela" i "Santa". 
Dawniej biedna dzielnica robotnicza i ośrodek ruchu robotniczego, współcześnie popularne miejsce zamieszkania i pracy artystów. 
Położenie.
Pispala leży w północnej części Tampere na ozie "Pispalanharju" pomiędzy jeziorami Näsijärvi i Pyhäjärvi. Obejmuje dzielnice: "Ylä-Pispala" (dosł. Pispala Górna), "Ala-Pispala" (dosł. Pispala Dolna), "Tahmela" i "Santa"; czasem do Pispali zaliczana jest również dzielnica "Hyhky". 
Nazwa.
Nazwa "Pispala" pochodzi od fińskiego słowa "pispa" lub "pispala" oznaczającego dom, w którym zatrzymywał się biskup Turku podczas objazdu dóbr. 
Historia.
Najwcześniejsze ślady obecności człowieka w Pispali pochodzą z epoki kamienia i późnej epoki żelaza. Początki osadnictwa datowane są na ok. 1000–1100. W okresie średniowiecza osada należała do dóbr biskupa Turku. 
Transformacja osady wiejskiej w miejską miała miejsce w latach 90. XIX w., kiedy napływający do fabryk Tampere robotnicy zaczęli budować tu swoje domy. Ziemia była tu tania a regulacje planowania przestrzennego mniej restrykcyjne niż na terenie miasta. Pierwsze domy robotnicze powstały po stronie północnej u stóp wzniesienia, a osada stopniowo się rozrastała przez zabudowywanie stromych zboczy ozu. Na początku XX w. typowy dom na Pispali mieścił kuchnię z jednym pokojem o łącznej powierzchni 21 m². Warunki bytowe były ciężkie, przestępczość wysoka. Mieszkańcy zaczęli się organizować, powstały m.in. przedszkole, straż pożarna i organizacja pomocowa. Wielu wstąpiło do związków robotniczych. W 1902 roku powstało zrzeszenie robotnicze, którego siedzibę ukończono w 1905 roku. W 1907 roku, po podłączeniu osady do nitki wodociągu, liczba jej mieszkańców zaczęła rosnąć. 
Podczas wojny domowej w 1918 roku, Pispala była bastionem czerwonych. Z uwagi na lewicowe zaangażowanie mieszkańców, miejscowość nazywana była również "Punajnen Pispala" (dosł. czerwona Pispala). 
Obszar został przyłączony do miasta Tampere w 1937 roku. Bezpośrednio po przyłączeniu, władze miasta opracowały plany zagospodarowania nowego terenu z zamiarem postawienia wielu domów mieszkalnych. Plan rozbudowy został zatwierdzony w 1945 roku. Jego realizacja napotkała jednak trudności – tereny Pispali podzielone były na wiele niewielkich działek, których właściciele niechętnie zgadzali się na sprzedaż. Pod koniec lat 60. XX w. roku opracowano nowe plany zagospodarowania Pispali. Z uwagi na nowe regulacje budowlane i zły stan domów, mieszkańcy Pispali zaczęli przenosić się do nowoczesnych bloków stawianych w innych częściach miasta i liczba ludności zmalała z ponad 12 tys. w 1950 roku do mniej niż 5 tys. w 1980 roku.
W 1969 roku powołano do życia towarzystwo przyjaciół Pispali – "Pispalan Moreeni", którego nazwa nawiązuje do tytułu powieści "Moreeni" autorstwa pisarza Lauriego Viity mieszkającego na Pispali. 
Współcześnie Pispala to dzielnica, gdzie mieszka wielu artystów, m.in. pisarzy i muzyków. 
Liczba ludności.
Rozwój liczby ludności Pispali w latach 1937–2001:
Zabytki.
Przy "Haulikatu" 8 znajduje się dawna wieża do produkcji śrutu o charakterystycznej konstrukcji w kolorze czerwonym z 1908 roku (fiń. "Pispalan haulitorni" także "Pispalan haulitehdas"). 
Na Pispali mieszkał i tworzył fiński pisarz Lauri Viita (1916–1965), a w jego domu przy "Portaanpää" 8, znajduje się muzeum poświęcone życiu i pracy artysty. 
Przy "Pispalan valtatie" 9 mieści się najstarsza, publiczna, nadal działająca sauna w Finlandii – "Rajaportin sauna", założona w 1906 roku. 
Jeziora Näsijärvi i Pyhäjärvi łączy tunel wybudowany latach 60. XX w. na potrzeby spływu drewna – "Pispalan uittotunneli", który został odremontowany i udostępniony w 2013 roku. 

</doc>
<doc id="4204814" url="https://pl.wikipedia.org/wiki?curid=4204814" title="Heathrow (Floryda)">
Heathrow (Floryda)

Heathrow – jednostka osadnicza w Stanach Zjednoczonych, w stanie Floryda, w hrabstwie Seminole.

</doc>
<doc id="4204817" url="https://pl.wikipedia.org/wiki?curid=4204817" title="Siergiej Anochin (1908–1982)">
Siergiej Anochin (1908–1982)

Siergiej Grigorjewicz Anochin (ros. Сергей Григорьевич Анохин, ur. w Bałaszowie, zm. 18 maja 1982 we Lwowie) – radziecki wojskowy, pułkownik gwardii, Bohater Związku Radzieckiego (1945).
Życiorys.
W 1931 ukończył technikum w Kamyszynie, od 1931 służył w Armii Czerwonej i należał do WKP(b), w 1933 skończył szkołę piechoty w Sumach. 
W 1938 jako dowódca baterii brał udział w walkach nad jeziorem Chasan, w 1941 ukończył Akademię Wojskową im. Frunzego, od sierpnia 1941 uczestniczył w wojnie z Niemcami, walczył na Froncie Centralnym, Briańskim, Zachodnim, Stepowym, 2 i 1 Ukraińskim. Był zastępcą szefa i szefem sztabu artylerii dywizji piechoty, szefem sztabu artylerii korpusu piechoty i dowódcą pułku artylerii, brał udział w obronie Moskwy, bitwie pod Kurskiem, wyzwoleniu Ukrainy, zajmowaniu Polski, Czechosłowacji i rozbiciu niemieckich wojsk w Niemczech, w 1943 ukończył wyższą oficerską szkołę artylerii. W styczniu 1945 jako dowódca 33 gwardyjskiego pułku artylerii 14 Gwardyjskiej Dywizji Piechoty 5 Gwardyjskiej Armii 1 Frontu Ukraińskiego w stopniu podpułkownika wyróżnił się podczas operacji wiślańsko-odrzańskiej. 
Po wojnie nadal służył w armii, w 1954 został zwolniony ze służby w stopniu pułkownika z powodu stanu zdrowia. Został pochowany na Cmentarzu Łyczakowskim.
Odznaczenia.
I inne.

</doc>
<doc id="4204819" url="https://pl.wikipedia.org/wiki?curid=4204819" title="Cekury (część wsi w powiecie buskim)">
Cekury (część wsi w powiecie buskim)



</doc>
<doc id="4204821" url="https://pl.wikipedia.org/wiki?curid=4204821" title="Chrusty (część wsi w powiecie buskim)">
Chrusty (część wsi w powiecie buskim)



</doc>
<doc id="4204822" url="https://pl.wikipedia.org/wiki?curid=4204822" title="Midway (hrabstwo Seminole)">
Midway (hrabstwo Seminole)

Midway – jednostka osadnicza w Stanach Zjednoczonych, w stanie Floryda, w hrabstwie Seminole.

</doc>
<doc id="4204823" url="https://pl.wikipedia.org/wiki?curid=4204823" title="Czesławice (część wsi w powiecie buskim)">
Czesławice (część wsi w powiecie buskim)



</doc>
<doc id="4204824" url="https://pl.wikipedia.org/wiki?curid=4204824" title="Dębów (część wsi w powiecie buskim)">
Dębów (część wsi w powiecie buskim)



</doc>
<doc id="4204827" url="https://pl.wikipedia.org/wiki?curid=4204827" title="Dwór (część wsi w powiecie buskim)">
Dwór (część wsi w powiecie buskim)



</doc>
<doc id="4204830" url="https://pl.wikipedia.org/wiki?curid=4204830" title="Gać (część wsi w powiecie buskim)">
Gać (część wsi w powiecie buskim)



</doc>
<doc id="4204831" url="https://pl.wikipedia.org/wiki?curid=4204831" title="Wekiwa Springs">
Wekiwa Springs

Wekiwa Springs – jednostka osadnicza w Stanach Zjednoczonych, w stanie Floryda, w hrabstwie Seminole.

</doc>
<doc id="4204833" url="https://pl.wikipedia.org/wiki?curid=4204833" title="Nowa Australia">
Nowa Australia

Nowa Australia – utopijna osada australijskich socjalistów w Paragwaju, istniejąca od 1893 do 1899 roku.
Kolonia została założona 28 września 1893 roku w Paragwaju przez 238 osadników pod przywództwem Williama Lane’a, którzy otrzymali ziemię od rządu tego kraju. Tereny przeznaczone dla kolonistów liczyły 2000 km², gdyż według pierwotnych projektów Lane’a docelowo w kolonii miało mieszkać 1200 rodzin.
W kolonii szybko zaczęło dochodzić do sporów, w szczególności na tle obowiązującej prohibicji. W efekcie już w maju 1894 roku William Lane wraz z 54 osobami opuścił kolonię, by zbudować kolejną, położoną 72 km na południe i nazwaną "Cosme". Pozostali w Nowej Australii osadnicy nie byli w stanie utrzymać spójności grupy i gdy w 1899 r. Lane wyjechał do Nowej Zelandii, paragwajski rząd rozwiązał obie kolonie, część osadników wyjechała do Argentyny, Australii lub Wielkiej Brytanii, a pozostałym przyznano działki ziemi na własność.
Na początku XXI w. liczba potomków dawnych osadników w Paragwaju szacowana była na ok. 2000 osób.

</doc>
<doc id="4204834" url="https://pl.wikipedia.org/wiki?curid=4204834" title="Andrij Liwyćkyj">
Andrij Liwyćkyj



</doc>
<doc id="4204835" url="https://pl.wikipedia.org/wiki?curid=4204835" title="Górka (część wsi Zwierzyniec w powiecie buskim)">
Górka (część wsi Zwierzyniec w powiecie buskim)



</doc>
<doc id="4204837" url="https://pl.wikipedia.org/wiki?curid=4204837" title="Górki (część wsi Kostki Duże w powiecie buskim)">
Górki (część wsi Kostki Duże w powiecie buskim)



</doc>
<doc id="4204839" url="https://pl.wikipedia.org/wiki?curid=4204839" title="Odsłonięcie skał wapniowo-krzemianowych w Gębczycach">
Odsłonięcie skał wapniowo-krzemianowych w Gębczycach

Odsłonięcie skał wapniowo-krzemianowych w Gębczycach – sztuczne odsłonięcie skał znajdujące się na południowy wschód, około 1,5 km w linii prostej od miejscowości Gębczyce, w województwie dolnośląskim, w powiecie strzelińskim, w gminie Strzelin.
Do fragmentarycznych obserwacji dostępna jest północno-wschodnia ściana zachodniego wyrobiska, które obecnie wypełnione jest wodą.
Historia.
Odsłonięcie znajduje się w obrębie, obecnie nieczynnych, dwóch wyrobisk marmurów założonych w 1857 r. Wydobywany tutaj marmur wypalany był w znajdujących się nieopodal wapiennikach, powstałych w 1858 r.
Opis.
Odsłonięcie znajduje się w obrębie jednostki geologicznej masywu strzelińskiego (masyw gnejsowo- granitowy Strzelina), na Przedgórzu Sudeckim (w bloku przedsudeckim).
Wymiary odsłonięcia to 50 metrów długości oraz około 8 metrów wysokości. Skały wapniowo-krzemianowe, dostępne do obserwacji, są barwy szarej z żółtymi wykwitami; skały te dzielą się na płytki o grubości 1 cm rozsypujące się na mniejsze agregaty. Oprócz skał wapniowo- krzemianowych, które stanowią większość odsłonięcia, występują również: łupki łyszczykowe, łupki biotytowe z podrzędnym muskowitem, marmury , granit biotytowo- muskowitowy (granit z Gębczyc), granit biały. Obecne są także duże skupiska granatów, które były niegdyś obiektem poszukiwań zbieraczy.
Walory edukacyjne.
Odsłonięcie stanowi atrakcyjne miejsce obserwacji metamorfizmu osadów wapiennych w kontakcie ze skałą magmową.
Dostępność.
Odsłonięcie jest dostępne do obserwacji cały rok, jednakże utrudnia ją bujna roślinność (w lecie), strome ściany oraz wypełnienie wodą.

</doc>
<doc id="4204841" url="https://pl.wikipedia.org/wiki?curid=4204841" title="14 Dywizja Obrony Krajowej">
14 Dywizja Obrony Krajowej



</doc>
<doc id="4204843" url="https://pl.wikipedia.org/wiki?curid=4204843" title="Bo Carpelan">
Bo Carpelan

Bo Carpelan (ur. 25 października 1926 w Helsinkach, zm. 11 lutego 2011 w Espoo) – pisarz fiński tworzący w języku szwedzkim. 
Był synem ubogiego urzędnika bankowego. W 1944 roku podjął studia na Uniwersytecie Helsińskim. Studiował literaturę, równocześnie pracując w księgarni akademickiej, a następnie w bibliotece miejskiej. Studia ukończył w 1948 roku, w 1956 uzyskał licencjat, a w 1960 doktorat. Jego rozprawa doktorska dotyczyła twórczości poety Gunnara Björlinga (1887-1960). Tydzień przed terminem obrony rektor Edwin Linkomies poinformował Carpelana, że twórczość żyjącego poety nie może zostać zaakceptowana jako temat rozprawy doktorskiej. Mimo tego do obrony doszło i rozprawa została przyjęta. 
Oprócz pracy w bibliotece Carpelan zajmował się krytyką literacką. W latach 1949-1964 publikował recenzje w szwedzkojęzycznym dzienniku Hufvudstadsbladet. 
Tworzył utwory poetyckie, a także powieści i opowiadania. Dużą popularność przyniosły mu utwory dla młodzieży, tłumaczone na wiele języków, w tym polski. Był jedynym pisarzem, dwukrotnie uhonorowanym nagrodą Finlandia (w 1993 za powieść "Urwind" oraz w 2005 za powieść "Berg"). W 1977 roku otrzymał Nagrodę literacką Rady Nordyckiej, a w 2006 Prix Européen de Littérature. 

</doc>
<doc id="4204845" url="https://pl.wikipedia.org/wiki?curid=4204845" title="Transjurajska Kolej Elektryczna">
Transjurajska Kolej Elektryczna

Transjurajska Kolej Elektryczna – planowana jednotorowa zelektryfikowana linia kolejowa o długości ok. 50 km w południowej Polsce, w woj. małopolskim i woj. śląskim, która ma stanowić połączenie Krakowa z Olkuszem i zarazem najszybsze połączenie z Centralną Magistralą Kolejową i Częstochową.
Pomysł budowy linii po raz pierwszy pojawił się w 2016 r. czasopiśmie kolejowym, gdzie przedstawił go olkuski radny Wojciech Ozdoba. W końcu 2017 r. samorząd województwa małopolskiego przeznaczył ok. 1 mln zł w budżecie województwa na 2018 rok na opracowanie dokumentu studyjnego dotyczącego budowy linii kolejowej Olkusz – Kraków.
Proponowana linia ma łączyć linię 133 z Krakowa do Jaworzna Szczakowej w okolicach Zabierzowa przez miejscowości: Dubie, Dębnik, Paczółtowice, Gorenice do Olkusza, a dalej w stronę Pustyni Błędowskiej i Niegowonice, zaś w miejscowości Łazy ma włączyć się do linii kolejowej nr 1 z Warszawy do Katowic.

</doc>
<doc id="4204849" url="https://pl.wikipedia.org/wiki?curid=4204849" title="Butler Beach">
Butler Beach

Butler Beach – jednostka osadnicza w Stanach Zjednoczonych, w stanie Floryda, w hrabstwie St. Johns, nad Oceanem Atlantyckim.

</doc>
<doc id="4204853" url="https://pl.wikipedia.org/wiki?curid=4204853" title="Crescent Beach">
Crescent Beach

Crescent Beach – jednostka osadnicza w Stanach Zjednoczonych, w stanie Floryda, w hrabstwie St. Johns, nad Oceanem Atlantyckim.

</doc>
<doc id="4204856" url="https://pl.wikipedia.org/wiki?curid=4204856" title="Iosif Giejbo">
Iosif Giejbo

Iosif Iwanowicz Giejbo (ros. Иосиф Иванович Гейбо, ur. we wsi Wałujśke w obwodzie ługańskim, zm. 16 kwietnia 1992 w Samarze) – radziecki lotnik wojskowy, generał major lotnictwa, Bohater Związku Radzieckiego (1945).
Życiorys.
Urodził się w rosyjskiej rodzinie chłopskiej. Ukończył technikum kolejowe w Ługańsku, od 1932 należał do WKP(b), w 1933 został powołany do Armii Czerwonej, w 1934 ukończył Kaczyńską Wyższą Wojskową Szkołę Lotniczą dla Pilotów. W latach 1936–1937 uczestniczył w powietrznych paradach pierwszomajowych w Moskwie, później służył na Dalekim Wschodzie, w 1939 brał udział w bitwie nad Chałchin-Goł jako dowódca eskadry pułku lotnictwa szturmowego, wykonując 82 loty bojowe. Po ataku ZSRR na Finlandię jego eskadra została przeniesiona do Moskwy, gdzie sformowano pułk myśliwski, skierowany następnie do walk z Finami w Karelii; Iosif Giejbo odniósł w tej wojnie cztery zwycięstwa. Po ataku Niemiec na ZSRR uczestniczył w walkach, 18 sierpnia 1941 został ranny, leczył się do grudnia, w 1944 ukończył kursy doskonalenia kadry oficerskiej i został pułkownikiem oraz objął dowództwo 309 Dywizji Lotniczej, a później 6 Gwardyjskiej Dywizji Lotnictwa Myśliwskiego 3 Gwardyjskiego Korpusu Lotnictwa Myśliwskiego 5 Armii Powietrznej 2 Frontu Ukraińskiego. Walczył na terytorium Rumunii, Węgier i Czechosłowacji, do kwietnia 1945 wykonał 177 lotów bojowych, odnosząc 5 zwycięstw. W 1949 ukończył Wojskową Akademię Sztabu Generalnego i został naczelnikiem wyższej lotniczej szkoły wojskowej w Armawirze, w 1968 zakończył służbę w stopniu generała majora lotnictwa. Był deputowanym do Rady Najwyższej Mołdawskiej SRR. Otrzymał honorowe obywatelstwo Bratysławy.
Odznaczenia.
I medale.

</doc>
<doc id="4204865" url="https://pl.wikipedia.org/wiki?curid=4204865" title="Álvaro Barreto">
Álvaro Barreto

Álvaro Roque de Pinho de Bissaia Barreto (ur. 1 stycznia 1936 w Lizbonie, zm. 10 lutego 2020 tamże) – portugalski inżynier, przedsiębiorca, menedżer i polityk, działacz Partii Socjaldemokratycznej, wieloletni parlamentarzysta, minister w różnych resortach.
Życiorys.
Z wykształcenia inżynier, absolwent Instituto Superior Técnico w ramach Universidade Técnica de Lisboa. Kształcił się również w Harvard Business School. Od 1959 pracował jako konsultant w przedsiębiorstwie chemicznym Profabril. W latach 1969–1971 był dyrektorem administracyjnym stoczni Lisnave w Lizbonie, a później do 1974 kierował stocznią Setenave w Setúbal. Powrócił następnie na kierownicze stanowisko do poprzedniego przedsiębiorstwa, zajmując je do 1978. Od 1979 do 1980 przewodniczył radzie dyrektorów linii lotniczych TAP Air Portugal, od 1982 do 1983 pełnił tożsamą funkcję w koncernie Soporcel. Powoływany również na stanowiska dyrektora niewykonawczego oraz w skład różnych organów przedsiębiorstw sektora energetycznego czy bankowego.
Jednocześnie od końca lat 70. prowadził aktywną działalność polityczną. Z ramienia Partii Socjaldemokratycznej w 1980 wszedł w skład Zgromadzenia Republiki II kadencji. Pomiędzy 1985 a 2005 sprawował mandat deputowanego IV, V, VI, VII, VIII i IX kadencji portugalskiego parlamentu. Od 2002 do 2004 zasiadał w zgromadzeniu miejskim Lizbony.
Był członkiem siedmiu portugalskich rządów, którymi kierowali Carlos Mota Pinto, Francisco Sá Carneiro, Francisco Pinto Balsemão, Mário Soares, Aníbal Cavaco Silva i Pedro Santana Lopes. Pełnił funkcję ministra przemysłu i technologii (od listopada 1978 do czerwca 1979), ministra przemysłu i energii (od stycznia do grudnia 1980), ministra integracji europejskiej (od stycznia do sierpnia 1981), ministra handlu i turystyki (od czerwca 1983 do października 1984), ministra rolnictwa (od października 1984 do lipca 1985), ministra rolnictwa, rybołówstwa i żywności (od listopada 1985 do stycznia 1990), ministra stanu oraz ministra aktywizacji gospodarczej i pracy (od lipca 2004 do marca 2005).

</doc>
<doc id="4204868" url="https://pl.wikipedia.org/wiki?curid=4204868" title="Taiwan Open 2018">
Taiwan Open 2018

Taiwan Open 2018 – tenisowy turniej WTA kategorii WTA International Series w sezonie 2018 z cyklu Taiwan Open rozgrywany w dniach 29 stycznia–4 lutego 2018 roku w Tajpej na kortach twardych o puli nagród wynoszącej 250 000 dolarów amerykańskich.

</doc>
<doc id="4204869" url="https://pl.wikipedia.org/wiki?curid=4204869" title="Fruit Cove">
Fruit Cove

Fruit Cove – jednostka osadnicza w Stanach Zjednoczonych, w stanie Floryda, w hrabstwie St. Johns.

</doc>
<doc id="4204870" url="https://pl.wikipedia.org/wiki?curid=4204870" title="Palm Valley (Floryda)">
Palm Valley (Floryda)

Palm Valley – jednostka osadnicza w Stanach Zjednoczonych, w stanie Floryda, w hrabstwie St. Johns.

</doc>
<doc id="4204871" url="https://pl.wikipedia.org/wiki?curid=4204871" title="Arthur Lindfors">
Arthur Lindfors

Arthur Richard Lindfors (ur. 17 marca 1893 w Porvoo, zm. 21 września 1977 tamże) – fiński zapaśnik. Dwukrotny medalista olimpijski.
Walczył w stylu klasycznym. Brał udział w dwóch igrzyskach (IO 20, IO 24), na obu zdobywał medale. W obu startach zajmował drugie miejsce w wadze średniej, do 75 kilogramów. W 1919 i 1920 zwyciężał w mistrzostwach nordyckich. W latach 1918–1920 zostawał mistrzem Finlandii w stylu klasycznym.

</doc>
<doc id="4204875" url="https://pl.wikipedia.org/wiki?curid=4204875" title="Sawgrass">
Sawgrass

Sawgrass – jednostka osadnicza w Stanach Zjednoczonych, w stanie Floryda, w hrabstwie St. Johns, nad Oceanem Atlantyckim.

</doc>
<doc id="4204876" url="https://pl.wikipedia.org/wiki?curid=4204876" title="St. Augustine Shores">
St. Augustine Shores

St. Augustine Shores – jednostka osadnicza w Stanach Zjednoczonych, w stanie Floryda, w hrabstwie St. Johns.

</doc>
<doc id="4204877" url="https://pl.wikipedia.org/wiki?curid=4204877" title="St. Augustine South">
St. Augustine South

St. Augustine South – jednostka osadnicza w Stanach Zjednoczonych, w stanie Floryda, w hrabstwie St. Johns.

</doc>
<doc id="4204880" url="https://pl.wikipedia.org/wiki?curid=4204880" title="Meta Hrovat">
Meta Hrovat

Meta Hrovat (ur. 2 marca 1998 w Lublanie) – słoweńska narciarka alpejska, wielokrotna medalistka mistrzostw świata juniorów i brązowa medalistka igrzysk olimpijskich młodzieży.
Kariera.
Po raz pierwszy na arenie międzynarodowej pojawiła się 4 grudnia 2014 roku w Geilo, gdzie w zawodach FIS Race nie ukończyła pierwszego przejazdu w slalomie. W 2016 roku wystartowała na igrzyskach olimpijskich młodzieży w Lillehammer, gdzie wywalczyła brązowy medal w tej konkurencji. W tym samym roku wzięła też udział w mistrzostwach świata juniorów w Soczi, gdzie zajęła między innymi 26. miejsce w gigancie. Na rozgrywanych rok później mistrzostwach świata juniorów w Åre zdobyła srebrny medal w superkombinacji. Kolejne medale zdobyła podczas mistrzostw świata juniorów w Davos, gdzie była najlepsza w slalomie oraz druga w superkombinacji.
W zawodach Pucharu Świata zadebiutowała 28 grudnia 2015 roku w Lienzu, gdzie nie zakwalifikowała się do pierwszego przejazdu giganta. Pierwsze pucharowe punkty wywalczyła nieco ponad rok później, 29 grudnia 2016 roku w Semmering, kończąc slalom na 28. miejscu. Na podium zawodów pucharowych po raz pierwszy stanęła 27 stycznia 2018 roku w Lenzerheide, kończąc rywalizację w gigancie na trzeciej pozycji. Wyprzedziły ją tam jedynie Francuzka Tessa Worley i Viktoria Rebensburg z Niemiec.
W październiku 2022 roku zakończyła karierę.

</doc>
<doc id="4204881" url="https://pl.wikipedia.org/wiki?curid=4204881" title="Luís Nobre Guedes">
Luís Nobre Guedes

Luís José de Mello e Nobre Guedes (ur. 3 września 1955 w Lizbonie) – portugalski polityk, prawnik i samorządowiec, działacz Centrum Demokratycznego i Społecznego – Partii Ludowej (CDS/PP), parlamentarzysta, w latach 2004–2005 minister ochrony środowiska i planowania przestrzennego.
Życiorys.
W 1976 ukończył studia prawnicze na Uniwersytecie Lizbońskim, w 1978 rozpoczął praktykę adwokacką. Był założycielem i partnerem kilku firm prawniczych.
Zaangażował się w działalność polityczną w ramach CDS/PP. Przewodniczył zgromadzeniu miejskiemu w Cascais, wchodził też w skład Najwyższej Rady Sądownictwa. W latach 1995–2002 wykonywał mandat deputowanego do Zgromadzenia Republiki VII i VIII kadencji z okręgu Lizbona. Od lipca 2004 do marca 2005 sprawował urząd ministra ochrony środowiska i planowania przestrzennego w gabinecie Pedra Santany Lopesa.
Po wycofaniu się z bieżącej polityki powrócił do aktywnej praktyki prawniczej. Został partnerem oddziału firmy Andersen Tax &amp; Legal w Portugalii.

</doc>
<doc id="4204883" url="https://pl.wikipedia.org/wiki?curid=4204883" title="Vilano Beach">
Vilano Beach

Vilano Beach – jednostka osadnicza w Stanach Zjednoczonych, w stanie Floryda, w hrabstwie St. Johns, nad Oceanem Atlantyckim.

</doc>
<doc id="4204887" url="https://pl.wikipedia.org/wiki?curid=4204887" title="Nocatee">
Nocatee

Nocatee – jednostka osadnicza w Stanach Zjednoczonych, w stanie Floryda, w hrabstwie St. Johns, nad Oceanem Atlantyckim.

</doc>
<doc id="4204891" url="https://pl.wikipedia.org/wiki?curid=4204891" title="Flagler Estates">
Flagler Estates

Flagler Estates – jednostka osadnicza w Stanach Zjednoczonych, w stanie Floryda, w hrabstwie St. Johns, nad Oceanem Atlantyckim.

</doc>
<doc id="4204894" url="https://pl.wikipedia.org/wiki?curid=4204894" title="Wybory prezydenckie w Iranie w 2017 roku">
Wybory prezydenckie w Iranie w 2017 roku

Wybory prezydenckie w Iranie odbyły się w 19 maja 2017 roku.
Chęć ubiegania się o urząd prezydenta zgłosiło 1636 Irańczyków. 20 kwietnia odpowiedzialna za selekcję kandydatów Rada Strażników dopuściła do startu sześciu z nich. Do wyborów prezydenckich nie został dopuszczony były prezydent Iranu Mahmud Ahmadineżad. Kilka dni przed wyborami z kandydowania wycofało się dwóch kandydatów: Eszagh Dżahangiri oraz Mohammad Bagher Ghalibaf. 10 maja duchowny przywódca Iranu Ali Chamenei ostrzegł, że nie dopuści do podobnej sytuacji, jaka miała miejsce w 2009 roku, kiedy to po ogłoszeniu wyników wyborów prezydenckich wybuchły zamieszki. Ali Chamenei ostrzegł, że próba zakłócenia wyborów spotka się z reakcją Gwardii Rewolucyjnej.
W kampanii wyborczej dominowały kwestie gospodarcze. Ebrahim Ra’isi obiecał m.in. trzykrotne zwiększenie wysokości zasiłku dla najuboższych, ponadto krytykował urzędującego prezydenta Hasana Rouhaniego za brak poprawy sytuacji ekonomicznej Irańczyków, korupcję i reprezentowanie wyłącznie elit. Rouhani zwracał uwagę na to, że potrzeba czasu, by korzyści wynikające z porozumienia nuklearnego były w pełni widoczne. Urzędujący prezydent obiecał, że doprowadzi do zniesienia kolejnych sankcji. Pod koniec kampanii wyborczej Rouhani krytykował Ra’isiego za jego podejście do praw człowieka.
Wybory prezydenckie wygrał Hasan Rouhani, który zdobył ok. 57% głosów. Ze względu na wysoką frekwencję wybory przedłużono o sześć godzin - zakończyły się o północy czasu lokalnego.
Wyniki wyborów.
Frekwencja wyniosła 73%. 

</doc>
<doc id="4204898" url="https://pl.wikipedia.org/wiki?curid=4204898" title="Ignacewo (Kostrzyn)">
Ignacewo (Kostrzyn)

Ignacewo – południowo-zachodnia część Kostrzyna, położona na południe od linii kolejowej linii kolejowej Warszawa - Poznań - granica państwa.
Dawna wieś folwarczna tzw. ulicówka, zabudowa po północnej stronie ulicy Ignacewo. W zachodniej części dawne Państwowe Gospodarstwo Rolne. 

</doc>
<doc id="4204900" url="https://pl.wikipedia.org/wiki?curid=4204900" title="Wsiewołod Rywż">
Wsiewołod Rywż

Wsiewołod Jezupowicz Rywż (ros. Всеволод Езупович Рывж, ur. w Kozłowie (obecnie Miczuryńsk), zm. 21 lutego 1992 w Berdyczowie) – radziecki wojskowy, Bohater Związku Radzieckiego (1945).
Życiorys.
Po ukończeniu szkoły średniej pracował jako ślusarz, od 1930 służył w Armii Czerwonej, od 1931 należał do WKP(b), służył w Srietiensku na Zabajkalu. Jako pomocnik szefa sztabu pułku w 1939 uczestniczył w bitwie nad Chałchin-Goł, później został szefem sztabu pułku w 36 Dywizji Piechoty w Zabajkalskim Okręgu Wojskowym, od lutego 1942 brał udział w wojnie z Niemcami jako dowódca pułku, zastępca dowódcy i dowódca brygady. Walczył na Froncie Zachodnim, Briańskim, Centralnym i 1 Ukraińskim, w 1942 ukończył kursy doskonalenia kadry dowódczej, brał udział w walkach w rejonie Juchnowa i w operacji rżewsko-wiaziemskiej, bitwie pod Kurskiem, operacji proskurowsko-czerniowieckiej (m.in. w wyzwoleniu Kamieńca Podolskiego), operacji lwowsko-sandomierskiej (w tym w wyzwoleniu Lwowa), forsowaniu Sanu i walkach na przyczółku sandomierskim (1944), operacji wiślańsko-odrzańskiej (m.in. wyzwoleniu Kielc, Piotrkowa i Kępna) i forsowaniu Odry. Był czterokrotnie ranny. 26 stycznia 1945 dowodzona przez niego brygada sforsowała Odrę w rejonie Chobieni i uchwyciła przyczółek na lewym brzegu Odry. Po wojnie był zastępcą dowódcy dywizji w Karpackim Okręgu Wojskowym i Grupie Wojsk Radzieckich w Niemczech, w 1949 ukończył kursy doskonalenia kadry oficerskiej, w 1954 w stopniu pułkownika zakończył służbę. Otrzymał honorowe obywatelstwo Berdyczowa.
Odznaczenia.
I inne.

</doc>
<doc id="4204905" url="https://pl.wikipedia.org/wiki?curid=4204905" title="Fort Pierce North">
Fort Pierce North

Fort Pierce North – jednostka osadnicza w Stanach Zjednoczonych, w stanie Floryda, w hrabstwie St. Lucie.

</doc>
<doc id="4204906" url="https://pl.wikipedia.org/wiki?curid=4204906" title="Fort Pierce South">
Fort Pierce South

Fort Pierce South – jednostka osadnicza w Stanach Zjednoczonych, w stanie Floryda, w hrabstwie St. Lucie.

</doc>
<doc id="4204907" url="https://pl.wikipedia.org/wiki?curid=4204907" title="UCI Women’s World Tour 2018">
UCI Women’s World Tour 2018

UCI Women’s World Tour 2018 – 3. edycja cyklu kobiecych szosowych wyścigów kolarskich o najwyższej randze w klasyfikacji UCI, będącego następcą Pucharu Świata Kobiet w Kolarstwie Szosowym. Seria rozpocznie się 3 marca we Włoszech wyścigiem Strade Bianche, a zakończy 21 października w Chinach zawodami Tour of Guangxi. W kalendarzu na sezon 2018 figurują 23 wyścigi (7 wieloetapowych i 16 jednodniowych), z czego osiemnaście zaplanowano w Europie, jeden w Ameryce Północnej oraz dwa w Azji.
W porównaniu z ubiegłym rokiem w kalendarzu pojawiły się trzy nowe wyścigi: belgijski „klasyk” Driedaagse van De Panne-Koksijde, chiński Tour of Guangxi oraz wyścig wieloetapowy rozgrywany w Hiszpanii Emakumeen Euskal Bira.

</doc>
<doc id="4204909" url="https://pl.wikipedia.org/wiki?curid=4204909" title="Maria do Carmo Seabra">
Maria do Carmo Seabra

Maria do Carmo Félix da Costa Seabra (ur. 27 stycznia 1955 w Lizbonie) – portugalska ekonomistka i nauczyciel akademicki, w latach 2004–2005 minister turystyki.
Życiorys.
W 1977 ukończyła studia ekonomiczne na Universidade Católica Portuguesa. W 1986 doktoryzowała się w tej dziedzinie na Universidade Nova de Lisboa. Pracowała na tych uczelniach, od 1989 na stanowisku profesorskim na drugiej z nich. W pracy naukowej specjalizowała się w zagadnieniach dotyczących mikroekonomii. Zajmowała się również działalnością doradczą. W latach 2002–2004 kierowała ANACOM, regulatorem rynku telekomunikacyjnego i pocztowego.
Od lipca 2004 do marca 2005 z rekomendacji Partii Socjaldemokratycznej sprawowała urząd ministra edukacji w gabinecie Pedra Santany Lopesa. Powróciła następnie do pracy akademickiej jako profesor Universidade Nova de Lisboa.

</doc>
<doc id="4204910" url="https://pl.wikipedia.org/wiki?curid=4204910" title="Jean Jules Jusserand">
Jean Jules Jusserand

Jean Jules Jusserand (ur. 18 lutego 1855 w Lyonie, zm. 18 lipca 1932 w Paryżu) – francuski uczony i dyplomata. W latach 1902–25 pełnił funkcję ambasadora Francji w Stanach Zjednoczonych. Odegrał ważną rolę w zapewnieniu udziału USA w I wojnie światowej. W 1920 członek Misji Międzysojuszniczej do Polski. 
Jako filolog zajmował się średniowieczną literaturą angielską. Wydał między innymi "Histoire littéraire du peuple anglais" (tom. 1, 1894, tom. 2, 1904). Jego książka "En Amérique jadis et maintenant" (1916), wydana w wersji angielskiej jako "With Americans of Past and Present Days" w 1917, została wyróżniona Nagrodą Pulitzera w dziedzinie historii w tym samym roku. 
W 1937 został uczczony tomem okolicznościowym, wydanym w Nowym Jorku staraniem Jusserand Memorial Committee.

</doc>
<doc id="4204920" url="https://pl.wikipedia.org/wiki?curid=4204920" title="Kościół Wniebowzięcia Najświętszej Maryi Panny w Krynicy-Zdroju">
Kościół Wniebowzięcia Najświętszej Maryi Panny w Krynicy-Zdroju

Kościół Wniebowzięcia Najświętszej Maryi Panny – rzymskokatolicki kościół parafialny należący do dekanatu Krynica-Zdrój diecezji tarnowskiej.
Historia.
Świątynia została wzniesiona w latach 1887-1892 według projektu architekta Jana Zawiejskiego. W 1893 Jan Śliwiński ze Lwowa wykonał organy, a w 1895 postawiono przy kościele posąg Chrystusa z krzyżem i napisem "Chryste wysłuchaj nas". W 1902 budowla została konsekrowana przez biskupa tarnowskiego Leona Wałęgę. W 1903 poświęcono trzy dzwony (zostały one potem zarekwirowane, a obecne siedem poświęcono w 1953). Parafia została przy kościele erygowana w 1925. W latach 1932-1935 świątynia została rozbudowana i gruntownie przebudowana według projektu architekta Franciszka Mączyńskiego. W 1955 poświęcono bramę do kościoła projektu inż. Antoniego Nowotarskiego, wykonana przez W. Karpiela z Zakopanego. W 1971 świątynia została pomalowana według projektu St. Jakóbczyka z Krakowa. Wykonano też wówczas mozaikowe dekoracje, które projektował ten sam artysta. W latach 1994-1995 i 1998 wykonano różnego rodzaju remonty kościoła.
Architektura.
Budowla pierwotnie nosiła cechy stylu neorenesansowego, obecnie nie posiada wyraźnych cech stylowych. Świątynia została zbudowana z cegły, kamienia i żelbetu i jest otynkowana. Składa się z korpusu trzynawowego, z nawą poprzeczną będącą pozostałością starej świątyni oraz węższego prezbiterium, po bokach którego są umieszczone dobudówki zakrystyjne. Nad skrzyżowaniem naw znajduje się kopuła. Przy nawie z przodu jest umieszczona wysoka wieża na planie kwadratu, dobudowana ukośnie. Fasada frontowa klasycyzująca jest zwieńczona trójkątnym szczytem. Witraże zostały zaprojektowane przez Bogdanę i Anatola Drwalów i wykonane w Pracowni Witraży Braci Paczków w Krakowie. Dekoracja mozaikowa została zaprojektowana przez Stanisława Jakubczyka: w bębnie kopuły o charakterze figuralnym, na ścianach są umieszczone stacje Drogi Krzyżowej.

</doc>
<doc id="4204922" url="https://pl.wikipedia.org/wiki?curid=4204922" title="Zygmunt Prokop">
Zygmunt Prokop

Zygmunt Prokop (ur. 1953) – polski koszykarz, występujący na pozycjach obrońcy lub skrzydłowego, reprezentant Polski, medalista mistrzostw Polski.

</doc>
<doc id="4204926" url="https://pl.wikipedia.org/wiki?curid=4204926" title="Iosif Gejbo">
Iosif Gejbo



</doc>
<doc id="4204927" url="https://pl.wikipedia.org/wiki?curid=4204927" title="Iwan Driomow">
Iwan Driomow

Iwan Fiodorowicz Driomow (ros. Иван Фёдорович Дрёмов, ur. we wsi Iszkowka w obwodzie saratowskim, zm. 2 września 1983 w Dniepropietrowsku) – radziecki generał porucznik wojsk pancernych, Bohater Związku Radzieckiego (1944).
Życiorys.
Po ukończeniu szkoły pracował jako pastuch i pomocnik kowala, od czerwca 1919 służył w Armii Czerwonej w Samarze, w 1920 walczył w wojnie z Polską pod Mozyrzem, Brześciem i w bitwie warszawskiej i pod koniec roku z wojskami Stanisława Bułak-Bałachowicza. Później służył w pogranicznym batalionie w Słucku, później w pułku piechoty w Bobrujsku, w 1925 ukończył szkołę piechoty w Smoleńsku i został dowódcą plutonu, potem zastępcą komendanta szkoły pułkowej, dowódcą i politrukiem kompanii, zastępcą dowódcy batalionu, dowódcą batalionu i zastępcą dowódcy pułku. 
W marcu 1939 pracował w sztabie Białoruskiego Specjalnego Okręgu Wojskowego, później dowodził pułkiem piechoty w Orłowskim Okręgu Wojskowym, 1939–1940 uczestniczył w wojnie z Finlandią, a od czerwca 1941 w wojnie z Niemcami. Brał udział w walkach obronnych pod Smoleńskiem i w pod Moskwą, w październiku 1941 został kontuzjowany, w styczniu 1942 objął dowództwo dywizji piechoty 40 Armii Frontu Briańskiego, od sierpnia 1942 dowodził 47 Brygadą Zmechanizowaną 3 Armii Uderzeniowej Frontu Kalinińskiego, uczestniczył w operacji wielkołuckiej, a jesienią 1943 w operacji smoleńskiej jako dowódca zmechanizowanej grupy wojsk 43 Armii Frontu Zachodniego. 
Wyróżnił się podczas wyzwalania Duchowszcziny i Rudni, 15 grudnia 1943 otrzymał stopień generała majora wojsk pancernych, w styczniu 1944 został dowódcą 8 Gwardyjskiego Korpusu Zmechanizowanego 1 Armii Pancernej na 1 Froncie Ukraińskim i 1 Białoruskim, brał udział w operacji płoskirowsko-czerniowieckiej, lwowsko-sandomierskiej, wiślańsko-odrzańskiej, pomorskiej i berlińskiej. 
Był dwukrotnie ranny i trzykrotnie kontuzjowany. 11 lipca 1945 otrzymał stopień generała porucznika wojsk pancernych, w czerwcu 1946 został zastępcą dowódcy 1 Gwardyjskiej Armii Zmechanizowanej w Grupie Wojsk Radzieckich w Niemczech, w 1949 ukończył Wyższe Kursy Akademickie przy Wyższej Akademii Wojskowej im Woroszyłowa i został dowódcą 6 Gwardyjskiej Armii Zmechanizowanej, w maju 1958 został zwolniony do rezerwy.
Odznaczenia.
I inne.

</doc>
<doc id="4204928" url="https://pl.wikipedia.org/wiki?curid=4204928" title="Mistrzostwa Europy w Saneczkarstwie 2018">
Mistrzostwa Europy w Saneczkarstwie 2018

49. Mistrzostwa Europy w saneczkarstwie 2018 odbyły się w dniach 27 – 28 stycznia 2018 roku w łotewskiej Siguldzie. W tym mieście mistrzostwa kontynentu zostały rozegrane po raz czwarty. Wcześniej Mistrzostwa Europy odbyły się tutaj w latach: 1996, 2010 i 2014 roku. Zawodnicy rywalizowali w czterech konkurencjach: jedynkach kobiet, jedynkach mężczyzn, dwójkach mężczyzn oraz w zawodach drużynowych.

</doc>
<doc id="4204929" url="https://pl.wikipedia.org/wiki?curid=4204929" title="Sławomir Szymczak">
Sławomir Szymczak

Sławomir Szymczak (ur. 1956) – polski koszykarz, występujący na pozycji obrońcy, medalista mistrzostw Polski. Po zakończeniu kariery dziennikarz, komentator głównie sportów motorowych i koszykówki. 

</doc>
<doc id="4204930" url="https://pl.wikipedia.org/wiki?curid=4204930" title="Wiatrak w Mięćmierzu">
Wiatrak w Mięćmierzu



</doc>
<doc id="4204933" url="https://pl.wikipedia.org/wiki?curid=4204933" title="Hutchinson Island South">
Hutchinson Island South

Hutchinson Island South – jednostka osadnicza w Stanach Zjednoczonych, w stanie Floryda, w hrabstwie St. Lucie, nad Oceanem Atlantyckim.

</doc>
<doc id="4204937" url="https://pl.wikipedia.org/wiki?curid=4204937" title="Indian River Estates">
Indian River Estates

Indian River Estates – jednostka osadnicza w Stanach Zjednoczonych, w stanie Floryda, w hrabstwie St. Lucie.

</doc>
<doc id="4204938" url="https://pl.wikipedia.org/wiki?curid=4204938" title="Elcy Goulart de Freitas">
Elcy Goulart de Freitas



</doc>
<doc id="4204941" url="https://pl.wikipedia.org/wiki?curid=4204941" title="Kronika Kosmasa">
Kronika Kosmasa



</doc>
<doc id="4204945" url="https://pl.wikipedia.org/wiki?curid=4204945" title="Karol Gołębiowski">
Karol Gołębiowski

Karol Gołębiowski (ur. 3 września 1991) – polski futsalista, piłkarz plażowy,
reprezentant w piłce nożnej plażowej. Mistrz Anglii 2016 w piłce nożnej plażowej, dwukrotny uczestnik Euro Winners Cup w sezonach 2013 oraz 2017.

</doc>
<doc id="4204948" url="https://pl.wikipedia.org/wiki?curid=4204948" title="Lakewood Park">
Lakewood Park

Lakewood Park – jednostka osadnicza w Stanach Zjednoczonych, w stanie Floryda, w hrabstwie St. Lucie.

</doc>
<doc id="4204949" url="https://pl.wikipedia.org/wiki?curid=4204949" title="Wiesław Wypych">
Wiesław Wypych

Wiesław Wypych (ur. 1949) – polski koszykarz, występujący na pozycji obrońcy, medalista mistrzostw Polski.

</doc>
<doc id="4204955" url="https://pl.wikipedia.org/wiki?curid=4204955" title="River Park (Floryda)">
River Park (Floryda)

River Park – jednostka osadnicza w Stanach Zjednoczonych, w stanie Floryda, w hrabstwie St. Lucie.

</doc>
<doc id="4204957" url="https://pl.wikipedia.org/wiki?curid=4204957" title="Óscar García (meksykański piłkarz)">
Óscar García (meksykański piłkarz)

Óscar Sebastián „Gori” García Carmona (ur. 2 sierpnia 1993 w San Nicolás) – meksykański piłkarz występujący na pozycji środkowego lub lewego obrońcy.
Kariera klubowa.
García jest wychowankiem akademii młodzieżowej klubu CF Monterrey. Do treningów dorosłej drużyny został włączony w wieku siedemnastu lat przez szkoleniowca Víctora Manuela Vuceticha i pierwszy mecz rozegrał w niej we wrześniu 2012 z gwatemalskim Municipalem (3:0) w rozgrywkach Ligi Mistrzów CONCACAF. W Liga MX zadebiutował dopiero 27 lipca 2013 w zremisowanym 2:2 spotkaniu z Pueblą. Podczas pobytu w Monterrey trzy razy z rzędu wygrał najbardziej prestiżowe rozgrywki Ameryki Północnej – Ligę Mistrzów CONCACAF (w 2011, 2012 i 2013) i dwukrotnie pojechał z drużyną na Klubowe Mistrzostwa Świata (2012 i 2013), zajmując na nich odpowiednio trzecie i piąte miejsce. Grał jednak niemal wyłącznie w lidze meksykańskiej do lat dwudziestu i w pierwszym zespole notował sporadyczne występy, mając za rywali o miejsce w składzie graczy takich jak Darvin Chávez, Duilio Davino, José María Basanta, Ricardo Osorio, Victor Ramos czy Bernardo Hernández.
W styczniu 2015 García został wypożyczony na rok do drugoligowego klubu Correcaminos UAT. W ekipie z siedzibą w Ciudad Victoria również pełnił wyłącznie rolę rezerwowego, a w lipcu 2015 trener Ricardo Cadena odsunął go od składu ze względu na nadwagę (ważył 101 kg) i z tego względu gracz nie został zgłoszony do rozgrywek ligowych. Był to jego ostatni kontakt z profesjonalnym futbolem.
Kariera reprezentacyjna.
W kwietniu 2009 García został powołany przez José Luisa Gonzáleza Chinę do reprezentacji Meksyku U-17 na Mistrzostwa Ameryki Północnej U-17. Tam rozegrał jedno z trzech możliwych spotkań (w wyjściowym składzie), zaś jego kadra – pełniąca wówczas rolę gospodarzy – zajęła pierwsze miejsce w grupie, po czym turniej został wówczas przerwany ze względu na epidemię grypy A/H1N1 w Meksyku. Pięć miesięcy później znalazł się w składzie na Mistrzostwa Świata U-17 w Nigerii, podczas których również był wyłącznie rezerwowym i wystąpił w jednym z czterech meczów (po wejściu z ławki). Meksykanie odpadli wówczas z juniorskiego mundialu w 1/8 finału, ulegając w serii rzutów karnych Korei Płd (1:1, 3:5 k).

</doc>
<doc id="4204959" url="https://pl.wikipedia.org/wiki?curid=4204959" title="Dekrety Brzetysława I">
Dekrety Brzetysława I

Dekrety Brzetysława I – najstarszy znany czeski zbiór praw. Zachował się jedynie jako przytoczenie w tekście "Kroniki Kosmasa".
Przedmiot dekretów.
Dekrety Brzetysława według relacji Kosmasa zamieszczonej w jego kronice dotyczyły następujących zagadnień:
Charakter dekretów.
Analizę zamieszczonych w "Kronice Czechów" dekretów przeprowadził Marcin Pauk. Wskazuje on, że ich zakres tematyczny pokrywa się z problematyką poruszaną przez prawo kanoniczne. Jedynie w przypadku rygorystycznego zakazu dotyczącego tawern nie ma odniesienia w regulacjach synodalnych. Najbliższym źródłem prawnym odnalezionym przez historyka są instrukcje dotyczące sądu synodalnego, zamieszczone w dwóch manuskryptach "Decretum" – kompilacji prawa kanonicznego autorstwa Burcharda z Wormacji. Same instrukcje powstały według badacza we wschodniej Frankonii, która we wczesnym średniowieczu była regionem występowania słabo schrystianizowanej ludności słowiańskiej.
Na kościelną proweniencję dekretów wskazuje również istotna rola archiprezbitrów, którym prawa te powierzają egzekwowanie kar materialnych, bądź wydawanie, w określonych przypadkach, zabójców władzy świeckiej. Interwencja księcia lub komesa niezbędna była w przypadku, gdy morderca uchylał się od odprawienia nałożonej na niego kościelnej pokuty. Również w wygnaniu, przewidzianym dla zabójców kleru i członków własnej rodziny, Pauk widzi konieczność odbycia pokutnej pielgrzymki. Inną wskazówką ujawniającą kościelny charakter prawodawstwa jest sąd boży, występujący w dekretach jako środek dowodowy.
Okoliczności ogłoszenia.
Według narracji Kosmasa do ogłoszenia dekretów miało dojść w Gnieźnie, podczas wyprawy przeciwko Polsce, do której doszło w 1038 lub 1039 roku. Do miasta Czesi przybyli z zamiarem przeprowadzenia translacji spoczywających tam szczątków świętego Wojciecha. Biskup praski Sewer, w celu uniknięcia świętokradztwa, nakazał Czechom zachowanie trzydniowego postu, a gdy ci nie posłuchali tych zaleceń, zostali ukarani czasową utratą mowy, czucia i wzroku. Drugim warunkiem koniecznym do przeprowadzenia translacji, przedstawionym Sewerowi we śnie przez zainteresowanego świętego, było zaprzestanie popełniania grzechów. W związku z tym do kościoła św. Marii przybył Brzetysław I i po długiej modlitwie ogłosił dekrety. Towarzyszyły temu klątwy Sewera przeciwko osobom te przepisy łamiącym. Po ogłoszeniu praw Czesi mogli w końcu otworzyć grób Wojciecha Sławnikowica.
Marcin Pauk uważa, iż miejsca i czasu ogłoszenia dekretów podanego przez kronikarza nie można wykluczyć, ale jest on mało prawdopodobny. Bezpośrednią motywacją ich ogłoszenia mógł być synod w Treburze, w którym być może uczestniczył biskup Sewer. Atmosfera dotycząca planowanej lub odbytej translacji świętego Wojciecha ułatwiłaby przyjęcie restrykcyjnych zasad religijnych. Argumentacją mogła być zasugerowana przez Kosmasa chęć naprawy wyrządzonych świętemu krzywd. Historyk proponuje datowanie uchwalenia dekretów na lata 1036–1040, na zwołanym w Pradze „wiecu o charakterze zgromadzenia synodalnego”.

</doc>
<doc id="4204960" url="https://pl.wikipedia.org/wiki?curid=4204960" title="White City (Floryda)">
White City (Floryda)

White City – jednostka osadnicza w Stanach Zjednoczonych, w stanie Floryda, w hrabstwie St. Lucie.

</doc>
<doc id="4204961" url="https://pl.wikipedia.org/wiki?curid=4204961" title="Óscar Sebastián García">
Óscar Sebastián García



</doc>
<doc id="4204964" url="https://pl.wikipedia.org/wiki?curid=4204964" title="Lake Panasoffkee">
Lake Panasoffkee

Lake Panasoffkee – jednostka osadnicza w Stanach Zjednoczonych, w stanie Floryda, w hrabstwie Sumter.

</doc>
<doc id="4204968" url="https://pl.wikipedia.org/wiki?curid=4204968" title="Dmitrij Malkow">
Dmitrij Malkow

Dmitrij Kuźmicz Malkow (ros. Дмитрий Кузьмич Мальков, ur. we wsi Ławruchino w guberni wiackiej (obecnie w obwodzie kirowskim), zm. 25 lutego 1990 w Moskwie) – radziecki generał porucznik, Bohater Związku Radzieckiego (1944).
Życiorys.
W 1925 ukończył technikum pedagogiczne w Kukarce (obecnie miasto Sowieck w obwodzie kirowskim), później pracował jako wiejski nauczyciel w obwodzie kirowskim, a następnie cieśla w Swierdłowsku. Od grudnia 1927 służył w Armii Czerwonej, w 1930 ukończył Kijowską Zjednoczoną Szkołę Piechoty, był dowódcą plutonu, pomocnikiem dowódcy i dowódcą kompanii, szefem sztabu batalionu, pomocnikiem dowódcy pułku i dowódcą batalionu w Ukraińskim i Kijowskim Okręgu Wojskowym. We wrześniu 1939 jako dowódca batalionu brał udział w zajmowaniu przez ZSRR zachodniej Ukrainy, czyli agresji ZSRR na Polskę, później dowodził batalionem w Moskiewskim Okręgu Wojskowym. W latach 1940–1941 studiował w Akademii Wojskowej im. Frunzego.
Od sierpnia 1941 walczył w wojnie z Niemcami jako szef wydziału operacyjnego sztabu i potem szef sztabu 260 Dywizji Piechoty na Froncie Briańskim. Od listopada 1941 był szefem sztabu, a od czerwca 1943 do maja 1945 dowódcą 258 Dywizji Piechoty (w styczniu 1942 przemianowanej na 12 Gwardyjską Dywizję Piechoty), walczył na Froncie Zachodnim (listopad 1941–luty 1943), Briańskim (luty–sierpień 1943), Centralnym (wrzesień – październik 1943), Białoruskim (październik 1943–luty 1944), 2 Białoruskim (luty – kwiecień 1944), 1 Białoruskim (kwiecień–lipiec 1944), 3. (wrzesień – październik 1944) i 1 Nadbałtyckim (październik – grudzień 1944) i ponownie 1 Białoruskim (grudzień 1944 – maj 1945). Uczestniczył w obronie Tuły, operacji tulskiej i kałuskiej, walkach w rejonie Żyzdry, operacji orłowskiej, czernihowsko-prypeckiej, homelsko-rzeczyckiej, kalenkowicko-mozyrskiej, brzesko-lubelskiej i ryskiej, blokadzie wojsk wroga w Kurlandii, operacji warszawsko-poznańskiej, wschodniopruskiej i berlińskiej. Wyróżnił się podczas forsowania Dniepra w obwodzie homelskim w końcu września 1943. Po wojnie dowodził dywizją w Grupie Wojsk Radzieckich w Niemczech, w 1948 ukończył Wyższą Akademię Wojskową i został wykładowcą katedry sztuki operacyjnej, później kierował wojskowymi szkołami piechoty w Stawropolu (1951–1953) i Mińsku (1953–1954), później dowodził korpusem piechoty i był pomocnikiem dowódcy Białoruskiego Okręgu Wojskowego (od 1955 w stopniu generała porucznika), w październiku 1960 został zwolniony do rezerwy.

</doc>
<doc id="4204970" url="https://pl.wikipedia.org/wiki?curid=4204970" title="Charlton (Kilmersdon)">
Charlton (Kilmersdon)

Charlton – osada w Anglii, w hrabstwie Somerset. Leży 13,4 km od miasta Bath, 53 km od miasta Taunton i 167,2 km od Londynu. W latach 1870–1872 miejscowość liczyła 241 mieszkańców.

</doc>
<doc id="4204972" url="https://pl.wikipedia.org/wiki?curid=4204972" title="Steinhatchee">
Steinhatchee

Steinhatchee – jednostka osadnicza w Stanach Zjednoczonych, w stanie Floryda, w hrabstwie Taylor.

</doc>
<doc id="4204973" url="https://pl.wikipedia.org/wiki?curid=4204973" title="176 Dywizja Piechoty">
176 Dywizja Piechoty



</doc>
<doc id="4204977" url="https://pl.wikipedia.org/wiki?curid=4204977" title="Witold Ziółkowski">
Witold Ziółkowski

Witold Ziółkowski (ur. 6 czerwca 1956 w Warszawie) – polski koszykarz, występujący na pozycji obrońcy, młodzieżowy reprezentant Polski, medalista mistrzostw Polski, po zakończeniu kariery zawodniczej – trener koszykarski.
20 października 1984 oddał zwycięski rzut z połowy boiska, dając Polonii zwycięstwo nad Zastalem. Został w ten sposób pierwszym w historii polskiej ligi koszykarzem, który zapewnił swojej drużynie zwycięstwo rzutem z połowy, za 3 punkty, kiedy ta przegrywała dwoma punktami tuż przed końcem spotkania. Zdobył w tamtym spotkaniu 12 punktów, pełniąc funkcję kapitana Polonii. Sezon 1984/85 był pierwszym, kiedy FIBA wprowadziła rzut za 3 punkty, a w polskiej lidze wprowadzono rozgrywki play-off.
Jako trener koszykówki kobiet prowadził na poziomie ekstraklasy drużyny Polonii Warszawa oraz Bank Spółdzielczy Sure Shot Wołomin.

</doc>
<doc id="4204978" url="https://pl.wikipedia.org/wiki?curid=4204978" title="Shohei Honda">
Shohei Honda



</doc>
<doc id="4204980" url="https://pl.wikipedia.org/wiki?curid=4204980" title="Iwan Taranow (1899–1965)">
Iwan Taranow (1899–1965)

Iwan Ignatjewicz Taranow (ros. Иван Игнатьевич Таранов, ur. we wsi Bułanowo w obwodzie orenburskim, zm. 5 października 1965 w Krasnodarze) – radziecki generał major artylerii, Bohater Związku Radzieckiego (1945).
Życiorys.
Urodził się w rodzinie chłopskiej. Skończył 4 klasy, od 10 kwietnia 1919 służył w Armii Czerwonej, uczestniczył w wojnie domowej, w maju 1922 ukończył kursy doskonalenia kadry dowódczej, a w październiku 1929 artyleryjskie kursy doskonalenia kadry dowódczej. 
Po ataku Niemiec na ZSRR brał udział w walkach na Froncie Północno-Zachodnim, Kalinińskim, Stepowym, 2 Ukraińskim i 1 Białoruskim, m.in. w bitwie pod Moskwą, operacji toropiecko-chołmskiej i orłowskiej, wyzwoleniu lewobrzeżnej Ukrainy, operacji korsuń-szewczenkowskiej, humańsko-botoszańskiej, brzesko-lubelskiej, warszawsko-poznańskiej, pomorskiej i berlińskiej, był dwukrotnie ranny. Brał udział w walkach na przyczółku magnuszewskim, forsowaniu Wisły, Pilicy i Odry i opanowywaniu Warszawy, Łodzi, Kutna, Stargardu i Kołbieli. Szczególnie wyróżnił się podczas operacji berlińskiej jako dowódca artylerii 12 Gwardyjskiego Korpusu Piechoty 2 Gwardyjskiej Armii Pancernej 1 Frontu Białoruskiego w stopniu pułkownika. 
W 1945 otrzymał stopień generała majora artylerii, w 1947 został zwolniony do rezerwy. Mieszkał w Krasnodarze.

</doc>
<doc id="4204982" url="https://pl.wikipedia.org/wiki?curid=4204982" title="Bojana Jovanovski">
Bojana Jovanovski



</doc>
<doc id="4204991" url="https://pl.wikipedia.org/wiki?curid=4204991" title="Elisabeth Eppinger">
Elisabeth Eppinger

Elisabeth Eppinger (ur. 9 września 1814 w Niederbronn, zm. 31 lipca 1867 tamże) – francuska zakonnica, założycielka Zgromadzenia Sióstr Najświętszego Zbawiciela, błogosławiona Kościoła katolickiego.
Biografia.
Elisabeth Eppinger urodziła się w wielodzietnej rodzinie, a jej rodzicami byli Georges Eppinger i Barbe Vogt. Według tradycji chrześcijańskiej doznawała objawień Jezusa Chrystusa i miała dar proroctwa. Jej mistyczne przeżycia opublikował ksiądz Claude-Ignace Busson w trzech pismach. 10 września 1849 otrzymała habit, a także imię zakonne Alfonsa Maria. 2 stycznia 1850 złożyła śluby zakonne. Była założycielką  zgromadzenia Sióstr Najświętszego Zbawiciela, które uzyskało aprobatę w 1866.
Zmarła 31 lipca 1867 i została pochowana na miejskim cmentarzu, a po ekshumacji jej ciało przeniesiono do zamku w Oberbronn. 29 stycznia 1951 został otwarty jej proces informacyjny, który zakończono 12 stycznia 1955. Po czterdziestu latach jej proces diecezjalny wznowiono i został powołany nowy postulator do sprawy beatyfikacji. 
30 sierpnia 2005  Stolica Apostolska wydała zgodę tzw. Nihil obstat na rozpoczęcie procesu jej beatyfikacji. 19 grudnia 2011 papież Benedykt XVI ogłosił ją czcigodną. 26 stycznia 2018 papież Franciszek zatwierdził cud dokonany za jej wstawiennictwem co otwiera drogę do jej rychłej beatyfikacji. Uroczystość ta odbyła się 9 września 2018 w Strasburgu.

</doc>
<doc id="4204998" url="https://pl.wikipedia.org/wiki?curid=4204998" title="Kościół w Lisewie">
Kościół w Lisewie

Kościół w Lisewie – kościół, który znajdował się w Lisewie (powiat koniński), pierwotnie rzymskokatolicki pod wezwaniem św. Marii Magdaleny, później protestancki. Kościół popadł w ruinę a w jego miejscu wybudowano spichlerz.
Historia.
Kościół parafialny we wsi działał już w XV wieku i miał wezwanie św. Marii Magdaleny. Parafia funkcjonowała przy miejscowym majątku, którego właścicielami byli od 1515 roku Tomiccy (stoi naprzeciw lokalnego pałacu). W dobie Reformacji został przejęty przez protestantów i pełnił funkcję zboru protestanckiego. Tomiccy byli prekursorami kalwinizmu na ziemiach wielkopolskich. Przy świątyni mieszkał kalwiński minister, Andrzej z Kruszwicy. Pod koniec XVI wieku Andrzej Tomicki rozebrał zniszczoną już wówczas, murowaną świątynię, zaniedbaną przez poprzednich właścicieli i postawił na jej miejscu nową (drewnianą). W 1611 kościół odzyskali katolicy, a Aleksander Niemojewski i Andrzej Moszczyński uzyskali dokument wznawiający we wsi parafię. Mająca miejsce 7 lipca 1811 roku wizytacja, określała kościół jako kaplicę, a nie kościół parafialny (akta metrykalne prowadzone były w Skulsku). W 1812 roku wieś została przez konsystorz gnieźnieński włączona do parafii Narodzenia Najświętszej Maryi Panny w Skulsku. Na miejscu zrujnowanego kościoła właściciel Łukasz Dzięcielski zbudował spichlerz z basztą (wieżą) od frontu. Spichlerz zbudowano w formie nadającej się na ewentualne wznowienie funkcji sakralnej. Wtedy też połączono grunty kościelne z dworskimi.
Po II wojnie światowej w budynku mieściło się przedszkole, szkoła i mieszkania. W 1988 roku zniszczył go pożar. W 2002 roku majątek, wraz z dawnym spichlerzem stał się własnością prywatną i został adaptowany na kompleks hotelowo-weselny.

</doc>
<doc id="4205001" url="https://pl.wikipedia.org/wiki?curid=4205001" title="Sebastian Korda">
Sebastian Korda

Sebastian Korda (ur. 5 lipca 2000 w Bradenton) – amerykański tenisista czeskiego pochodzenia.
Życie prywatne.
Sebastian Korda jest synem Petra Kordy, w przeszłości mistrza Australian Open w singlu i deblu, który jest zarazem jego trenerem. Matka Kordy, Regina Rajchrtová, również w przeszłości była tenisistką. Ma dwie siostry.
Kariera tenisowa.
Jako junior Korda wygrał Australian Open 2018 w konkurencji gry pojedynczej chłopców, w finale pokonując Tseng Chun-hsina.
W rozgrywkach z cyklu ATP Tour wygrał jeden turniej w grze pojedynczej z czterech rozegranych finałów. Zwyciężył również w dwóch turniejach z cyklu ATP Challenger Tour.
W rankingu gry pojedynczej zawodowców Korda najwyżej był na 26. miejscu (30 stycznia 2023)natomiast w zestawieniu deblistów na 176. pozycji (20 września 2021).

</doc>
<doc id="4205004" url="https://pl.wikipedia.org/wiki?curid=4205004" title="276 Dywizja Piechoty">
276 Dywizja Piechoty



</doc>
<doc id="4205006" url="https://pl.wikipedia.org/wiki?curid=4205006" title="Kościół i szkoła ewangelicka w Nowej Rudzie - Słupcu">
Kościół i szkoła ewangelicka w Nowej Rudzie - Słupcu

Kościół i szkoła ewangelicka w Nowej Rudzie - Słupcu – kościół ewangelicki wybudowany w 1903 r. w Nowej Rudzie - Słupcu przy ul. Piwnej 5.
Historia.
Początki luteranizmu w Słupcu sięgają lat 1558–1628. Pierwsza szkoła powstała w 1866 r. Przed II wojną światową w budynku przy ul. Piwnej 5 znajdowały się: szkoła ewangelicka (parter) oraz kościół ewangelicki (I piętro). Fundatorkami ołtarza były: baronowa Małgorzata von Kassel (ur. 1866), żona Oskara Karola Rudolfa Pilati (ur. 1860) oraz hrabina Pilati; ambony Becker, dyrektor huty szkła oraz Georg Rose, właściciel drukarni. Obecnie budynek pełni funkcję mieszkalną.

</doc>
<doc id="4205008" url="https://pl.wikipedia.org/wiki?curid=4205008" title="277 Dywizja Piechoty">
277 Dywizja Piechoty



</doc>
<doc id="4205020" url="https://pl.wikipedia.org/wiki?curid=4205020" title="Fabio Suescún Mutis">
Fabio Suescún Mutis

Fabio Suescún Mutis (ur. 10 listopada 1942 w Bucaramanga) – kolumbijski duchowny rzymskokatolicki, w latach 2001–2020 ordynariusz polowy Kolumbii.
Życiorys.
Wstąpił do seminarium duchownego w Bogocie. Uzyskał tytuł licencjacki z teologii moralnej na rzymskim Papieskim Uniwersytecie Gregoriańskim.
Święcenia kapłańskie przyjął 19 listopada 1966 i został inkardynowany do archidiecezji bogotańskiej. Był m.in. profesorem miejscowych seminariów, asystentem narodowym Ruchu Rodzin Chrześcijańskich, a także prorektorem uniwersytetu w Rosario.
Episkopat.
3 maja 1986 papież Jan Paweł II mianował go biskupem pomocniczym Bogoty i biskupem tytularnym "Iomnium". Sakry biskupiej udzielił mu 13 czerwca tegoż roku abp Mario Revollo Bravo.
20 listopada 1993 został mianowany biskupem Pereiry, zaś 19 stycznia 2001 otrzymał nominację na ordynariusza polowego Kolumbii.
7 grudnia 2020 papież Franciszek przyjął jego rezygnację z pełnionej funkcji.

</doc>
<doc id="4205024" url="https://pl.wikipedia.org/wiki?curid=4205024" title="Iván Antonio Marín López">
Iván Antonio Marín López

Iván Antonio Marín López (ur. 13 maja 1938 w Jardin) – kolumbijski duchowny rzymskokatolicki, w latach 1997–2018 arcybiskup Popayán.

</doc>
<doc id="4205026" url="https://pl.wikipedia.org/wiki?curid=4205026" title="Carlton SC">
Carlton SC

Carlton SC – nieistniejący australijski klub piłkarski z siedzibą w Melbourne (Wiktoria), założony w 1997 roku. W latach 1997 – 2000 uczestniczył w rozgrywkach National Soccer League (NSL). Rozwiązany w 2000 roku. 
Historia.
Klub Carlton SC został założony w 1997 roku i od sezonu 1997/1998 przystąpił do rozgrywek National Soccer League. Carlton SC zainaugurował rozgrywki w NSL w dniu 3 października 1997 roku w domowym spotkaniu przeciwko Perth Glory FC. Spotkanie zakończyło się zwycięstwem Carlton SC w stosunku 2:1. W inauguracyjnym sezonie klub zajął 2. miejsce w sezonie zasadniczym i awansował do serii finałowej rozgrywek. W serii finałowej klub dotarł do finału rozgrywek (tzw. Grand Final). W meczu finałowym Carlton SC przegrał z drużyną South Melbourne FC w stosunku 1:2.
W sezonie 1998/1999 klub uplasował się na 11. miejscu w sezonie zasadniczym i nie awansował do serii finałowej rozgrywek. W sezonie 1999/2000 klub Carlton SC po raz drugi w swojej historii występów w NSL awansował do serii finałowej rozgrywek. Klub zakończył swój udział na fazie półfinału, w którym został wyeliminowany przez drużynę Wollongong Wolves. Spotkanie zakończyło się wynikiem 1:2. 
W sezonie 2000/2001 klub Carlton SC rozegrał łącznie osiem pierwszych kolejek. Następnie w grudniu 2000 roku wycofał się z rozgrywek NSL. Wszystkie mecze Carlton SC zostały zweryfikowane jako walkower w stosunku 0:3. Ostatni oficjalny mecz w NSL klub rozegrał w dniu 3 grudnia 2000 roku. W domowym spotkaniu Carlton SC podejmował drużynę Northern Spirit FC. Spotkanie zakończyło się remisem w stosunku 1:1. Bilans zespołu po 8. kolejkach kształtował się następująco: 3 zwycięstwa, 4 remisy i 1 porażka. Po wycofaniu się z rozgrywek klub został rozwiązany.

</doc>
<doc id="4205034" url="https://pl.wikipedia.org/wiki?curid=4205034" title="Francisco Antonio Ceballos Escobar">
Francisco Antonio Ceballos Escobar

Francisco Antonio Ceballos Escobar CSsR (ur. 4 marca 1958 w Génova) – kolumbijski duchowny rzymskokatolicki, od 2020 biskup Riohacha.
Życiorys.
Święcenia kapłańskie przyjął 29 czerwca 1985 w zgromadzeniu Najśw. Odkupiciela. Pracował przede wszystkim w seminariach i domach formacyjnych na terenie Kolumbii. W latach 2001-2008 był prowincjałem, zaś w latach 2008-2010 prowikariuszem generalnym wikariatu apostolskiego Puerto Carreño.
10 czerwca 2010 otrzymał nominację na wikariusza apostolskiego Puerto Carreño oraz na biskupa tytularnego "Zarny". Sakry biskupiej udzielił mu 30 lipca 2010 abp Aldo Cavalli.
22 kwietnia 2020 został mianowany biskupem diecezji Riohacha, zaś 4 czerwca 2020 kanonicznie objął urząd.

</doc>
<doc id="4205036" url="https://pl.wikipedia.org/wiki?curid=4205036" title="Daniel Guzmán Jr.">
Daniel Guzmán Jr.

Daniel Guzmán Miranda (ur. 28 czerwca 1992 w Guadalajarze) – meksykański piłkarz występujący na pozycji napastnika.
Pochodzi z piłkarskiej rodziny – profesjonalnymi graczami byli również jego ojciec Daniel Guzmán, wuj Octavio Mora, brat wuja Víctor Hugo Mora oraz brat cioteczny Jorge Mora.
Kariera klubowa.
Guzmán jest wychowankiem akademii juniorskiej klubu Santos Laguna z siedzibą w Torreón (trenerem pierwszego zespołu był wówczas jego ojciec Daniel Guzmán). Nie potrafił się jednak przebić do seniorskiej drużyny i występował wyłącznie w trzecioligowych i drugoligowych rezerwach. W wieku siedemnastu lat został ściągnięty przez swojego ojca na roczne wypożyczenie do Tigres UANL – grał tylko w zespołach młodzieżowych klubu z Monterrey i wywalczył z drużyną do lat dwudziestu mistrzostwo Meksyku. W lipcu 2011 udał się na wypożyczenie do drugoligowego Tiburones Rojos de Veracruz, gdzie jego ojciec pełnił rolę trenera. W jego barwach spędził rok bez poważniejszych osiągnięć, będąc jednym z podstawowych graczy ekipy. W styczniu 2013 na zasadzie wypożyczenia zasilił innego drugoligowca – Universidad de Guadalajara, gdzie grał przez sześć miesięcy jako rezerwowy.
W lipcu 2013 Guzmán udał się na wypożyczenie po raz kolejny – tym razem do ekipy Ballenas Galeana z siedzibą w Cuernavace. W drużynie beniaminka drugiej ligi meksykańskiej występował przez pół roku, notując sporadyczne występy, po czym został wypożyczony do występującego w najwyższej klasie rozgrywkowej klubu Puebla FC. Zanotował tam tylko jeden mecz (w krajowym pucharze), a po sześciu miesiącach na zasadzie półrocznego wypożyczenia dołączył do Querétaro FC. Również i tam nie potrafił przebić się do pierwszego zespołu; występował wyłącznie w trzecioligowych rezerwach, a po odejściu z klubu przez pół roku pozostawał na bezrobociu. Rękę wyciągnął do niego po raz kolejny ojciec, który objął spadkowicza z pierwszej ligi – Universidad de Guadalajara i przyjął go do swojego zespołu. Podczas drugiego pobytu w tym klubie Guzmán junior ponownie nie potrafił jednak wywalczyć sobie miejsca w wyjściowym składzie.
W sierpniu 2016 Guzmán wyjechał do Ekwadoru, podpisując umowę z tamtejszym drugoligowcem Manta FC. Bez większych sukcesów reprezentował jego barwy przez pół roku, po czym powrócił do ojczyzny, do drugoligowego Alebrijes de Oaxaca. Zanotował tam zaledwie dwa mecze, po czym zdecydował się na kolejny wyjazd zagranicę; dołączył do gwatemalskiego CSD Suchitepéquez, za rekomendacją Carlosa Ruiza – swojego byłego kolegi klubowego z Veracruz. W tamtejszej Liga Nacional de Guatemala zadebiutował 30 lipca 2017 w przegranym 0:3 spotkaniu z Malacateco, zaś premierowe gole strzelił dziesięć dni później w wygranej 4:1 konfrontacji z Xelajú MC, dwukrotnie wpisując się na listę strzelców. Od razu został podstawowym napastnikiem ekipy z miasta Mazatenango, imponując szybkością, strzałem i grą jeden na jednego. Później zanotował jednak serię słabszych występów (dziewięć meczów bez gola) i w lutym 2018 klub rozwiązał kontrakt z klubem, bezpośrednio po przyjściu nowego trenera Eduardo Méndeza.
Kariera reprezentacyjna.
W październiku 2009 Guzmán został powołany przez José Luisa Gonzáleza Chinę do reprezentacji Meksyku U-17 na Mistrzostwa Świata U-17 w Nigerii. Tam pełnił głównie rolę rezerwowego i rozegrał dwa z czterech możliwych spotkań (z czego jedno w wyjściowym składzie), zaś jego kadra odpadła z juniorskiego mundialu w 1/8 finału, ulegając w serii rzutów karnych Korei Płd (1:1, 3:5 k).

</doc>
<doc id="4205037" url="https://pl.wikipedia.org/wiki?curid=4205037" title="Jean Battista Fouque">
Jean Battista Fouque

Jean Battista Fouque (ur. 12 września 1851 w Marsylii, zm. 5 grudnia 1926 w Marsylii) – francuski kapłan, błogosławiony Kościoła katolickiego.
Biografia.
Jean Battista Fouque urodził się w 1851 roku jako dziecko Louisa Fouque i Adele Anne Remuzat. Został wyświęcony na kapłana w 1876. Działał charytatywnie na rzecz kobiet, a także przyczynił się do otwarcia szkoły z internatem. Również troszczył się o biednych. 
Zmarł 5 grudnia 1926. W 1933 jego ciało zostało przeniesione do szpitalnej kaplicy św. Józefa. W 2002 rozpoczął się jego proces beatyfikacyjny. 18 grudnia 2017 papież Franciszek podpisał dekret o jego cudzie. Jego beatyfikacja nastąpiła 30 września 2018.
W 2004 ukazała się o nim książka pt. l’abbé FOUQUE z autorstwa ojca Bernarda Ardury. 

</doc>
<doc id="4205041" url="https://pl.wikipedia.org/wiki?curid=4205041" title="Giovanni Battista Fouque">
Giovanni Battista Fouque



</doc>
<doc id="4205042" url="https://pl.wikipedia.org/wiki?curid=4205042" title="Francis Xavier Ahn Myong-ok">
Francis Xavier Ahn Myong-ok

Francis Xavier Ahn Myong-ok (ur. 7 grudnia 1945 w Masan) – południowokoreański duchowny katolicki, biskup diecezji Masan w latach 2002-2016.
Życiorys.
Święcenia kapłańskie przyjął 2 lutego 1975. W latach 1977-1979 pełnił funkcję proboszcza w Namhae. W 1979 został profesorem seminarium w Kwangju (Naju), gdzie prowadził wykłady do 1991. W tymże roku przeniósł się do Pusan i pracował przez 9 lat w miejscowym seminarium, którego był rektorem w latach 1994-1998.
Episkopat.
23 października 2000 został mianowany przez papieża Jana Pawła II biskupem koadiutorem diecezji Masan. Sakry biskupiej udzielił mu 8 stycznia 2001 kard. Stephen Kim Sou-hwan. Rządy w diecezji objął 11 listopada 2002.
19 kwietnia 2016 przeszedł na emeryturę.

</doc>
<doc id="4205043" url="https://pl.wikipedia.org/wiki?curid=4205043" title="Daniel Guzmán Miranda">
Daniel Guzmán Miranda



</doc>
<doc id="4205048" url="https://pl.wikipedia.org/wiki?curid=4205048" title="Waga ciężka">
Waga ciężka

Waga ciężka – kategoria wagowa zawodników głównie sportów walki oraz sztangistów.
Informacje.
Waga ciężka występuje przede wszystkim w sportach walki i często jest najwyższą kategorią wagową, w jakiej zawodnicy mogą rywalizować ze sobą. Największe różnice można zaobserwować jednak w samym kick-boxingu, gdzie nie ma zunifikowanych kategorii i limity wagowe zależą głównie od danej organizacji, federacji czy związku sportowego, w jakim zostały ustalone.
Limity wagowe zmieniały się na przestrzeni lat w poszczególnych sportach i aktualnie wyglądają następująco: 

</doc>
<doc id="4205052" url="https://pl.wikipedia.org/wiki?curid=4205052" title="Hjalmar Nyström">
Hjalmar Nyström

Hjalmar Eemil Nyström (ur. 28 marca 1904, zm. 6 grudnia 1960) – fiński zapaśnik. Dwukrotny medalista olimpijski.
Walczył w obu stylach, w kategorii ciężkiej (powyżej 82,5 i 87 kg). Brał udział w trzech igrzyskach (IO 24, IO 28, IO 36), na dwóch zdobywał medale. Największy sukces odniósł na igrzyskach w 1928 zajmując drugie miejsce w stylu klasycznym. Osiem lat później był trzeci w stylu wolnym. W stylu klasycznym zdobył trzy srebrne medale na mistrzostwach Europy, w 1930, 1931 i 1935. W 1934 był trzeci w rywalizacji w stylu wolnym. Dziesięciokrotnie dostawał mistrzem Finlandii w stylu klasycznym (1924, 1926-28, 1930-31, 1935-37, 1939).

</doc>
<doc id="4205055" url="https://pl.wikipedia.org/wiki?curid=4205055" title="Zach Werenski">
Zach Werenski

Zachary Werenski (ur. 19 lipca 1997 w Grosse Pointe, Michigan) – amerykański hokeista, gracz ligi NHL, reprezentant Stanów Zjednoczonych.
Jest pochodzenia polskiego, jego dziadek pochodził z Polski.

</doc>
<doc id="4205056" url="https://pl.wikipedia.org/wiki?curid=4205056" title="Arnold Zdebiak">
Arnold Zdebiak

Arnold Zdebiak (ur. 11 maja 1993 w Żarach) – polski lekkoatleta specjalizujący się w biegach sprinterskich, a następnie bobsleista. Medalista lekkoatletycznych mistrzostw Polski.
Życiorys.
Zdebiak jest wychowankiem Agrosu Żary. Jako lekkoatleta specjalizował się w sprintach. W kategorii seniorów dwukrotnie zdobywał medale mistrzostw Polski na otwartym stadionie (brąz w sztafecie 4 × 100 metrów w 2014 i 2015) i tyle samo razy w halowym czempionacie (brąz w sztafecie 4 × 400 metrów w 2016 i złoto w sztafecie 4 × 200 metrów w 2017). Jest także medalistą młodzieżowych mistrzostw kraju.
Latem 2017 wziął udział w testach przeprowadzanych przez Polski Związek Bobslei i Skeletonu, uzyskując wyniki zbliżone do członków bobslejowej reprezentacji Polski. Na ich podstawie wkrótce później włączono go do składu reprezentacji. W nowej dyscyplinie na arenie międzynarodowej zadebiutował w listopadzie 2017, zajmując w Lillehammer 21. lokatę w rywalizacji dwójek w Pucharze Europy. 7 stycznia 2018 w Altenbergu po raz pierwszy wystąpił w Pucharze Świata, zajmując w rywalizacji czwórek 18. pozycję. Znalazł się w składzie reprezentacji Polski na Zimowe Igrzyska Olimpijskie 2018.

</doc>
<doc id="4205057" url="https://pl.wikipedia.org/wiki?curid=4205057" title="Hermann Axen">
Hermann Axen

Hermann Axen, ps. „Max” i „Friedrich” (ur. 6 marca 1916 w Lipsku, zm. 15 lutego 1992 w Berlinie) – niemiecki działacz komunistyczny pochodzenia żydowskiego, wieloletni działacz Komunistycznego Związku Młodych Niemiec oraz KPD, po 1945 roku wschodnioniemiecki funkcjonariusz partyjny, członek Biura Politycznego SED, redaktor naczelny organu SED Neues Deutschland w latach 1956–1966.
Działalność przed 1945.
Axen pochodził z żydowskiej rodziny drobnomieszczańskiej, w której ojciec zajmował się kupiectwem. Uczęszczał do szkoły podstawowej i gimnazjum w Lipsku (1922-1926). We wrześniu 1933 został zabity w więzieniu Gestapo w Dreźnie jego starszy brat Rolf. Axen wstąpił do Komunistycznego Związku Młodych Niemiec ("Kommunistischer Jugendverband Deutschlands" – KJVD) i był aktywny od 1933 w pracy konspiracyjnej jako instruktor i łącznik w Saksonii. Odbył praktykę handlową w sklepie z futrami "Höffner, Moses &amp; Co." w Lipsku (1934). W czerwcu 1934, pod pseudonimami Max i Friedrich prowadził pracę polityczno-agitacyjną w lokalnych strukturach KJVD Lipsk Zachód. W dniu 20 czerwca 1935 został oskarżony przez Wyższy Sąd Okręgowy w Dreźnie o „spisek mający na celu zdradę stanu” i skazany na karę trzech lat więzienia, którą odbył na zamku Osterstein w Zwickau. Rodzice Axena zostali zamordowani przez hitlerowców, jak się przypuszcza, albo w obozie koncentracyjnym lub w getcie we Lwowie (1939–1940).
Emigracja i aresztowanie.
W listopadzie 1937 Axen wyemigrował przez Polskę do Wiednia, a stamtąd w styczniu 1938 do Paryża, gdzie do 1940 prowadził działalność propagandową wśród młodzieży oraz wykonywał usługi kurierskie dla kierownictwa KPD i KJVD. Udało mu się uciec do Państwa Vichy. W maju 1940 został aresztowany i osadzony we francuskim obozie internowania w Le Vernet; w sierpniu 1942 przewieziony do obozu koncentracyjnego w Auschwitz-Monovitz, następnie w Buchenwaldzie.
Działalność po 1945.
Po 1945 został funkcjonariuszem SED, współorganizującym Wolną Młodzież Niemiecką, oraz sekretarzem jej KC (1946-1949).
Od 1949 był członkiem Komitetu Centralnego SED, któremu powierzono kierowanie Wydziałem Agitacji i Propagandy. W czasie powstania NRD w 1949 Axen podporządkował dla potrzeb SED sieć propagandy radiowej w radzieckiej strefie okupacyjnej, m.in. obsadzając je lojalnym personelem. Po powstaniu robotniczym z 17 czerwca 1953, w ramach zmiany struktury organizacyjnej KC Axen został w sierpniu 1953 zdegradowany do funkcji II sekretarza Komitetu Powiatowego SED w Berlinie. W latach 1954–1989 był deputowanym Izby Ludowej NRD, a od 1971 przewodniczącym jej Komisji Spraw Zagranicznych. Począwszy od 1956, zostaje pełniącym obowiązki redaktora naczelnego centralnego organu SED Neues Deutschland. Następnie, w latach 1959–1966 pełni funkcję redaktora naczelnego. Po antysyjonistycznych czystkach, kiedy nie było zgody na powierzanie Żydom funkcji w Biurze Politycznym lub w Sekretariacie KC, został wybrany sekretarzem KC ds. stosunków międzynarodowych, odpowiadającym za całokształt polityki zagranicznej NRD, a w 1970 członkiem Biura Politycznego.
Działalność w kontekście normalizacji stosunków NRD/RFN i zjednoczenia Niemiec.
Axen był odpowiedzialny za dyskusje na temat kwestii nawiązania współpracy między SED a SPD. Od 1975 przygotowywał wizyty państwowe Ericha Honeckera na Zachodzie i towarzyszył w podróżach zagranicznych, aż do konferencji KBWE w Helsinkach. W latach 1979–1989 był członkiem „Grupy roboczej RFN” ("Arbeitsgruppe BRD"), od 1981 odpowiedzialny również za kontakty z krajami Afryki, Azji i świata arabskiego. Z racji sprawowanych funkcji był „skoszarowany” w partyjno-rządowym osiedlu kierownictwa NRD – Osiedlu Leśnym pod Bernau.
Pełnione pozostałe funkcje.
Axen był członkiem Prezydium Komitetu Antyfaszystowskich Bojowników Ruchu Oporu NRD ("Komitee der Antifaschistischen Widerstandskämpfer") (1979-), od 1982 Rady Generalnej Międzynarodowej Federacji Bojowników Ruchu Oporu ("Internationale Föderation der Widerstandskämpfer") oraz w Radzie Prezydialnej Rady Przyjaźni NRD ("DDR-Friedensrat") (1982-1989).
Wydalenie z SED i postępowanie sądowe.
W 1989 Axen został wydalony z SED. Przebywał w Moskwie, gdzie przeszedł operację oczu (1989-1990). Tymczasem w NRD wszczęto przeciwko niemu postępowanie karne, przez Prokuratora Generalnego NRD w sprawie popełnienia przestępstwa „nadużycia zaufania” (§ 165 Kodeksu Karnego NRD), co wiązało się między innymi z zablokowaniem rachunków bankowych. Po powrocie, 16 stycznia 1990 Axen został aresztowany na lotnisku Berlin Schönefeld pod zarzutem nadużycia władzy i korupcji. Nakaz aresztowania został jednakże odwołany 31 stycznia 1990 z powodu jego złego stanu zdrowia. W dniu 27 czerwca 1991 Sąd Okręgowy w Berlinie oddalił wszczęcie postępowania. 15 lutego 1992 Axen zmarł w szpitalu w Berlinie na niewydolność serca. Pochowany został na Cmentarzu Centralnym w Berlinie ("Zentralfriedhof Friedrichsfelde") w Berlinie-Friedrichsfelde. W wyniku orzeczenia Federalnego Sądu Administracyjnego w Berlinie z dnia 5 czerwca 1998 skonfiskowano jego zablokowane aktywa bankowe.

</doc>
<doc id="4205066" url="https://pl.wikipedia.org/wiki?curid=4205066" title="273 Dywizja Piechoty`40 (III Rzesza)">
273 Dywizja Piechoty`40 (III Rzesza)



</doc>
<doc id="4205075" url="https://pl.wikipedia.org/wiki?curid=4205075" title="Jann Sjursen">
Jann Sjursen

Jann Sjursen (ur. 20 października 1963 we Frederiksbergu) – duński polityk, nauczyciel i działacz społeczny, parlamentarzysta, w latach 1993–1994 minister energii, od 1990 do 2002 lider Chrześcijańskiej Partii Ludowej.
Życiorys.
Kształcił się w Haslev Seminarium (1984–1988). Pracował jako nauczyciel w szkołach katolickich, a także w katolickich organizacjach charytatywnych. Dołączył do Chrześcijańskiej Partii Ludowej, w latach 1987–1989 przewodniczył jej organizacji młodzieżowej. Od 1990 do 2002 stał na czele swojego ugrupowania. W latach 1993–1994 zajmował stanowisko ministra energii w pierwszym rządzie Poula Nyrupa Rasmussena. Od 1998 do 2005 przez dwie kadencje sprawował mandat posła do Folketingetu, do 2003 przewodniczył klubowi poselskiemu partii. W 2007 objął obowiązki sekretarza generalnego duńskiego Caritasu, a w 2010 został przewodniczącym Rådet for Socialt Udsatte, rządowej rady do spraw społecznych.

</doc>
<doc id="4205077" url="https://pl.wikipedia.org/wiki?curid=4205077" title="Nagroda Goya dla najlepszego reżysera">
Nagroda Goya dla najlepszego reżysera

Nagroda Goya dla najlepszego reżysera (hiszp. "Premio Goya a la mejor dirección") – nagroda filmowa przyznawana od 1987 przez Hiszpańską Akademię Sztuki Filmowej.
Rekordzistą w tej kategorii jest trzykrotny laureat Pedro Almodóvar. Dwukrotnie nagrodę zdobyli: Fernando Trueba, Alejandro Amenábar, Fernando León de Aranoa, Juan Antonio Bayona i Isabel Coixet.
Zwycięzcy i nominowani.
1987-1990.
1987: Fernando Fernán Gómez – "Podróż donikąd"
1988: José Luis Garci – "Ukończony kurs"
1989: Gonzalo Suárez – "Wiosłując z wiatrem"
1990: Fernando Trueba – "Podwójna obsesja"
1991-2000.
1991: Carlos Saura – "Aj, Carmela!"
1992: Vicente Aranda – "Kochankowie"
1993: Fernando Trueba – "Belle époque"
1994: Luis García Berlanga – "Wszyscy z więzienia"
1995: Imanol Uribe – "Policzone dni"
1996: Álex de la Iglesia – "Dzień Bestii"
1997: Pilar Miró – "Pies ogrodnika"
1998: Ricardo Franco – "Szczęśliwa gwiazda"
1999: Fernando León de Aranoa – "Dzielnica"
2000: Pedro Almodóvar – "Wszystko o mojej matce"
2001-2010.
2001: José Luis Borau – "Leo"
2002: Alejandro Amenábar – "Inni"
2003: Fernando León de Aranoa – "Poniedziałki w słońcu"
2004: Icíar Bollaín - "Moimi oczami"
2005: Alejandro Amenábar - "W stronę morza"
2006: Isabel Coixet - "Życie ukryte w słowach"
2007: Pedro Almodóvar - "Volver"
2008: Jaime Rosales - "Samotność"
2009: Javier Fesser - "Camino"
2010: Daniel Monzón - "Cela 211"
2011-2020.
2011: Agustí Villaronga - "Czarny chleb"
2012: Enrique Urbizu - "Nie zazna spokoju, kto przeklęty"
2013: Juan Antonio Bayona - "Niemożliwe"
2014: David Trueba - "Łatwiej jest nie patrzeć"
2015: Alberto Rodríguez - "Stare grzechy mają długie cienie"
2016: Cesc Gay - "Truman"
2017: Juan Antonio Bayona - "Siedem minut po północy"
2018: Isabel Coixet - "Księgarnia z marzeniami"
2019: Rodrigo Sorogoyen - "Królestwo"
2020: Pedro Almodóvar - "Ból i blask"
2021-2030.
2021: Salvador Calvo - "Adú"
Wielokrotnie nominowani.
Poniżej znajdują się wszyscy reżyserzy nominowani przynajmniej dwa razy w tej kategorii - w kolejności malejącej.

</doc>
<doc id="4205086" url="https://pl.wikipedia.org/wiki?curid=4205086" title="Novotel-Ligue">
Novotel-Ligue

Novotel-Ligue – cykliczne, krajowe rozgrywki sportowe organizowane od sezonu 1958/1959 przez Luksemburski Związek Piłki Siatkowej, mające na celu wyłonienie najlepszego siatkarskiego zespołu w Luksmburgu.
Do końca sezonu 2009/2010 rozgrywki nosiły nazwę Division Nationale.
Pierwszym mistrzem Luksemburga został zespół CAL/Clausen. Jak dotychczas zdobył on największą liczbę tytułów mistrzowskich (18).

</doc>
<doc id="4205089" url="https://pl.wikipedia.org/wiki?curid=4205089" title="Division Nationale siatkarzy">
Division Nationale siatkarzy



</doc>
<doc id="4205091" url="https://pl.wikipedia.org/wiki?curid=4205091" title="Kaplica przy ul. Kasztanowej w Nowej Rudzie">
Kaplica przy ul. Kasztanowej w Nowej Rudzie

Kaplica domkowa przy ul. Kasztanowej w Nowej Rudzie – kaplica wybudowana w 1826 r. przez Józefa Niesela w Nowej Rudzie - Słupcu przy ul. Kasztanowej. Przebudowana pod koniec XIX w. przez Niggla.
Opis.
Kaplica położona jest bokiem do przebiegu ulicy. Obiekt kryty dachem dwuspadowym. Na tylnej ścianie znajduje się medalion z płaskorzeźbą twarzy Jezusa, poniżej kamienna ława z piaskowca. Na zapleczu kaplicy, odchodzi równoległy do jej bocznej ściany mur, również z czerwonego piaskowca, osłaniający od drogi płytę grobową.

</doc>
<doc id="4205093" url="https://pl.wikipedia.org/wiki?curid=4205093" title="HMS Porlock Bay">
HMS Porlock Bay

HMS Porlock Bay – brytyjska, a następnie fińska fregata przeciwlotnicza z okresu zimnej wojny, jedna z 21 zbudowanych jednostek typu "Bay". Okręt został zwodowany 14 czerwca 1945 roku w stoczni Charles Hill &amp; Sons w Bristolu, a w skład Royal Navy wszedł w marcu 1946 roku. W 1949 roku jednostkę wycofano ze służby i odstawiono do rezerwy. W 1962 roku fregata została zakupiona przez Fińską Marynarkę Wojenną i wcielona do służby pod nazwą „Matti Kurki”. Okręt został wycofany ze służby w 1975 roku i złomowany w roku następnym.
Projekt i budowa.
Projekt okrętu był ulepszoną i tańszą wersją fregat typu "River", budowanych masowo z okresie II wojny światowej. Nowością, znacznie skracającą czas budowy okrętów, było przejście na sekcyjną metodę montażu kadłubów fregat, spawanych z gotowych elementów produkowanych w zakładach śródlądowych. Z zamówionych 110 jednostek tego typu 30 ukończono w wariancie przeciwpodwodnym (typ "Loch"), kolejnych 21 zbudowano jako fregaty przeciwlotnicze ("Bay"), 4 ukończono jako okręty hydrograficzne, zaś budowa 55 jednostek została anulowana. Fregaty typu "Bay" miały wzmocnione uzbrojenie przeciwlotnicze kosztem broni przeciwpodwodnej, gdyż przeznaczone były do operowania na wodach Dalekiego Wschodu, gdzie japońskie samoloty były groźniejszym przeciwnikiem niż ich flota podwodna.
Przyszły HMS „Porlock Bay” zamówiony został w stoczni Charles Hill &amp; Sons w Bristolu jako fregata typu "Loch" pod nazwą „Loch Muick” (zmienioną później na „Loch Seaforth”), lecz 27 listopada 1943 roku zamówienie zostało anulowane. Zamówiony ponownie, już jako fregata typu "Bay", pod nazwą „Porlock Bay” (numer stoczniowy 302). Stępkę okrętu położono 22 listopada 1944 roku, został zwodowany 14 czerwca 1945 roku, a ukończono go 8 marca 1946 roku. Był pierwszym (i dotychczas jedynym) w dziejach Royal Navy okrętem noszącym nazwę „Porlock Bay”, pochodzącą od Zatoki Porlock w Kanale Bristolskim. Okręt otrzymał numer taktyczny K650, a jego mottem była łacińska sentencja „Virtute et Veritate”.
Dane taktyczno-techniczne.
Okręt był dużą fregatą, ze wzmocnionym uzbrojeniem przeciwlotniczym. Długość całkowita wynosiła 93,57 metra (87,2 metra między pionami), szerokość 11,76 metra i zanurzenie maksymalne 3,89 metra. Wyporność standardowa wynosiła 1600 ton, zaś pełna 2420 ton. Okręt napędzany był przez dwie maszyny parowe potrójnego rozprężania o łącznej mocy 5500 KM, do których parę dostarczały dwa kotły Admiralicji. Dwuśrubowy układ napędowy pozwalał osiągnąć prędkość 19,5 węzła. Okręt zabierał zapas 730 ton mazutu, co zapewniało zasięg wynoszący 7000 Mm przy prędkości 15 węzłów.
Uzbrojenie artyleryjskie jednostki składało się z dwóch podwójnych zestawów dział uniwersalnych kal. 102 mm (4 cale) QF HA Mark XIX L/45. Silne było uzbrojenie przeciwlotnicze, na które składały się dwa podwójne zestawy działek Bofors kal. 40 mm RP.50 L/60 Mark 5, dwa pojedyncze działka Bofors kal. 40 mm L/60 Mark 7 oraz sześć działek automatycznych Oerlikon kal. 20 mm L/70 (dwa podwójne i dwa pojedyncze zestawy). Broń ZOP stanowiły: miotacz Hedgehog oraz cztery miotacze i dwie zrzutnie bomb głębinowych (z łącznym zapasem 50 bg). Wyposażenie radioelektroniczne obejmowało radary Typ 276, 285 i 293 oraz sonary.
Załoga okrętu składała się z 157 oficerów, podoficerów i marynarzy.
Służba.
Royal Navy.
W lutym 1946 roku okręt rozpoczął próby morskie, a jego pierwszym dowódcą został por. mar. D.L. Davenport. 8 marca jednostka została formalnie ukończona i weszła w skład Royal Navy. W lipcu „Porlock Bay” (wraz z bliźniaczą jednostką HMS „Padstow Bay”) został wysłany na Bermudy, wchodząc w skład North America and West Indies Station. We wrześniu i październiku 1946 roku okręt przebywał w Dominium Nowej Fundlandii, odwiedzając St. John’s, Halifax i Québec, powracając w listopadzie na Bermudy, gdzie trafił na remont. W grudniu 1946 roku nowym dowódcą okrętu został kmdr por. F.J. Twiss. Od stycznia do kwietnia 1947 roku fregata odbyła długi rejs, odwiedzając Veracruz, Kingston, Galveston, Mobile i Key West. Od 3 do 13 lipca jednostka wzięła udział w wizycie gubernatora Bahamów na wyspach Turks i Caicos, zaś 21 lipca została wysłana do Belize City z powodu zagrożenia możliwym atakiem Gwatemali na Honduras Brytyjski, patrolując tamtejsze wody do 7 sierpnia. Następnie okręt odbył rejs do Aruby, Barranquilli, Trynidadu i Georgetown, docierając na początku października do Miami. 7 października „Porlock Bay” powrócił na Bermudy, doznając w drodze lekkich uszkodzeń podczas przejścia przez strefę huraganu. 3 listopada 1947 roku okręt powrócił do Wielkiej Brytanii, zawijając do Devonport, cały 1948 rok spędzając w służbie ochrony rybołówstwa. W styczniu 1949 roku okręt przesunięto do rezerwy w Devonport (w lutym zmieniono numer taktyczny na F650).
Merivoimat.
19 marca 1962 roku fregata została zakupiona przez Finlandię. 19 kwietnia 1962 roku okręt przyjęto w skład Fińskiej Marynarki Wojennej pod nazwą „Matti Kurki”. Jednostka pełniła funkcję okrętu szkolnego, a jego załoga została powiększona do 177 osób. W dniach 11-15 września 1962 roku „Matti Kurki” (pod dowództwem kmdr. por. Mattsa Vikberga) złożył wizytę w Gdyni. Jednostka ponownie odwiedziła Gdynię w dniach 10-14 lipca 1966 roku, dowodzona przez komandora Bo Gotthelma Klenberga. Trzeci raz fregata przebywała w Gdyni w dniach 12-15 sierpnia 1971 roku. Okręt zakończył służbę we wrześniu 1975 roku, kiedy został sprzedany. Jednostka została złomowana w Helsinkach w styczniu 1976 roku.

</doc>
<doc id="4205096" url="https://pl.wikipedia.org/wiki?curid=4205096" title="Władysław Chmielewski">
Władysław Chmielewski



</doc>
<doc id="4205097" url="https://pl.wikipedia.org/wiki?curid=4205097" title="Matti Kurki (1945)">
Matti Kurki (1945)



</doc>
