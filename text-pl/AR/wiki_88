<doc id="4215207" url="https://pl.wikipedia.org/wiki?curid=4215207" title="Tawkwetili">
Tawkwetili

Tawkwetili (gruz. თავკვეთილი) – wygasły wulkan w Górach Samsarskich, o wysokości 2583 m n.p.m. 
Wulkan znajduje się w Gruzji, w regionie Samcche-Dżawachetia na południu kraju. Ze względu na młody wiek (ostatnie erupcje miały miejsce ok. 10 tysięcy lat temu) stożek jest doskonale zachowany a wewnątrz znajduje się wyraźny krater. Góra jest zbudowana z law andezytowych i andezytowo-dacytowych.

</doc>
<doc id="4215210" url="https://pl.wikipedia.org/wiki?curid=4215210" title="Rajd Francji 1974">
Rajd Francji 1974

Rajd Korsyki 1974 - Rajd Francji (18. Tour de Corse - Rallye de France) – 18 Rajd Korsyki rozgrywany we Francji w dniach 30 listopada-1 grudnia. Była to ósma runda Rajdowych Mistrzostw Świata w roku 1974. Rajd został rozegrany na asfalcie. Baza imprezy była zlokalizowana we Francji na Korsyce w miejscowości Ajaccio. 

</doc>
<doc id="4215219" url="https://pl.wikipedia.org/wiki?curid=4215219" title="Polskie Towarzystwo Fotograficzne (1948–1961)">
Polskie Towarzystwo Fotograficzne (1948–1961)

Polskie Towarzystwo Fotograficzne – ogólnopolskie stowarzyszenie fotograficzne, istniejące w latach 1948–1961, reprezentujące, wspierające i popularyzujące amatorski i społeczny ruchu fotograficzny w Polsce.
Działalność.
Polskie Towarzystwo Fotograficzne powstało z inicjatywy ówczesnego Polskiego Związku Artystów Fotografów – późniejszego (od 16 listopada 1947 roku) Polskiego Związku Artystów Fotografików i ostatecznie (od 1951 roku) Związku Polskich Artystów Fotografików. W dniu 7 grudnia 1947 roku w czasie Walnego Zjazdu Delegatów, przedstawicieli stowarzyszeń fotograficznych z całego kraju – w Warszawie uchwalono statut PTF – zatwierdzony 23 kwietnia 1948 roku. Od tego czasu wszystkie kluby, koła i towarzystwa fotograficzne działające w Polsce – przemianowano na oddziały Polskiego Towarzystwa Fotograficznego. 
Współzałożycielami powojennego Polskiego Towarzystwa Fotograficznego byli m.in. Leonard Sempoliński, Tadeusz Cyprian oraz Witold Czerkawski, którzy współtworzył PTF od 1947 roku. Celem działalności PTF była centralizacja amatorskiej i społecznej działalności oraz twórczości fotograficznej w poszczególnych miejscowościach – po II wojnie światowej, miejscowościach w których były zawiązywane terenowe oddziały Polskiego Towarzystwa Fotograficznego. Zarząd Główny PTF (do 1954 roku z siedzibą w Poznaniu – od 1954 z siedzibą w Warszawie) powołał instytucję dorocznych "Ogólnopolskich Wystaw Fotografiki", co roku organizowanych przez inny oddział PTF, w których aktywnie uczestniczyli również członkowie Związku Polskich Artystów Fotografików. Oddział PTF w Poznaniu był wydawcą jedynego wówczas czasopisma fotograficznego "Świat Fotografii". Polskie Towarzystwo Fotograficzne współpracowało z innymi organizacjami fotograficznymi w Polsce i za granicą – m.in. z Międzynarodową Federacją Sztuki Fotograficznej FIAP.
W czasie Walnego Zjazdu Delegatów w 1958 roku zdecydowano się na reorganizację PTF, w wyniku czego – w 1961 roku PTF zostało rozwiązane wraz z oddziałami stowarzyszenia działającymi na terenie całego kraju, które przekształciły się w samodzielne towarzystwa fotograficzne mające własną osobowość prawną, wspierane (dotowane) przez lokalne władze samorządowe. W miejsce zlikwidowanego Polskiego Towarzystwa Fotograficznego – w 1961 roku powstała Federacja Amatorskich Stowarzyszeń Fotograficznych w Polsce, będąca spadkobierczynią i kontynuatorką działań PTF – zrzeszającą nieprofesjonalne stowarzyszenia fotograficzne (prowadzące już samodzielną działalność fotograficzną w swoim środowisku) oraz reprezentującą ich interesy twórcze w kraju i za granicą
Struktury PTF.
Władze naczelne.
Źródło.
Władze oddziałów.
Źródło.
Członkowie Zarządu Głównego PTF.
Źródło.

</doc>
<doc id="4215229" url="https://pl.wikipedia.org/wiki?curid=4215229" title="Christian Petzold">
Christian Petzold

Christian Petzold (ur. 14 września 1960 w Hilden) – niemiecki reżyser i scenarzysta filmowy. Jeden z czołowych twórców współczesnej kinematografii niemieckiej.
Życiorys.
Urodził się w 1960 w Hilden w Nadrenii Północnej-Westfalii, ale od 1981 mieszka na stałe w Berlinie. Studiował germanistykę i teatr na Wolnym Uniwersytecie Berlińskim, a następnie - w latach 1988-1994 - reżyserię w Niemieckiej Akademii Filmowej i Telewizyjnej (DFFB). W trakcie studiów pracował jako asystent reżysera u Haruna Farockiego i Hartmuta Bitomsky'ego.
Debiutem fabularnym Petzolda był telewizyjny film "Pilotinnen" (1995), po którym zrealizował jeszcze kilka filmów dla telewizji. Jednakże dopiero kinowa "Decyzja" (2000) zwróciła na niego uwagę krytyki i przyniosła mu Niemiecką Nagrodę Filmową za najlepszy film roku.
W następnym filmie reżysera, "Wolfsburgu" (2003), po raz pierwszy zagrała u niego Nina Hoss. Aktorka ta, grająca główne role w sześciu filmach Petzolda, stała się jego muzą i niemalże symbolem całej twórczości. Sam "Wolfsburg" przyjęto bardzo ciepło - obraz zdobył Nagrodę FIPRESCI w sekcji "Panorama" na 53. MFF w Berlinie.
Od tego czasu kolejne filmy Petzolda trafiały regularnie do konkursów czołowych europejskich festiwali filmowych. "Duchy" (2005) miały swoją premierę w konkursie głównym na 55. MFF w Berlinie, "Yella" (2007) - na 57. Berlinale, a dramat o miłosnym trójkącie "Jerichow" (2008) zaprezentowano na 65. MFF w Wenecji. 
Największy rozgłos przyniosła Petzoldowi "Barbara" (2012), którą nagrodzono Srebrnym Niedźwiedziem dla najlepszego reżysera na 62. MFF w Berlinie i nominowano do Europejskiej Nagrody Filmowej dla najlepszego filmu. Obraz opowiadał historię inwigilowanej lekarki, którą władze NRD zmusiły do przeniesienia się do szpitala na głębokiej prowincji. Główną rolę zagrała, jak nietrudno zgadnąć, Nina Hoss.
Hoss była również twarzą zaprezentowanego na MFF w San Sebastián nietypowego filmu o Holocauście "Feniks" (2014), który zdobył tam Nagrodę FIPRESCI. W dwóch ostatnich obrazach Petzolda, "Tranzyt" (2018) i "Undine" (2020), główną rolę zagrała jego nowa muza Paula Beer. Kreacja w drugim z nich przyniosła jej Srebrnego Niedźwiedzia dla najlepszej aktorki na 70. MFF w Berlinie oraz Europejską Nagrodę Filmową.
Petzold zasiadał w jury konkursu głównego na 77. MFF w Wenecji (2020).

</doc>
<doc id="4215231" url="https://pl.wikipedia.org/wiki?curid=4215231" title="Kościół Matki Boskiej Częstochowskiej w Soczewce">
Kościół Matki Boskiej Częstochowskiej w Soczewce

Kościół Matki Boskiej Częstochowskiej w Soczewce – rzymskokatolicki kościół parafialny w Soczewce, w powiecie płockim, w województwie mazowieckim. Do rejestru zabytków wpisany został w 1978.
Historia i architektura.
Neogotycką, jednonawową świątynię z wieżą od frontu, według projektu Edwarda Cichockiego, wzniesiono w latach 1905-1906. Inwestycję współfinansowała rodzina Epsteinów, która przekazała też działkę pod budowę kościoła. Obiekt wzniesiono na planie krzyża łacińskiego z transeptem, do którego dobudowano dwie niewielkie zakrystie. Do wnętrza wiodą trzy wejścia. W 1921 powstała tu parafia erygowana przez kardynała Aleksandra Kakowskiego. 23 maja 1927 obiekt był konsekrowany przez błogosławionego biskupa Antoniego Juliana Nowowiejskiego. W 1935 świątynię wizytował błogosławiony biskup Leon Wetmański. Krzyż jubileuszowy Roku Odkupienia (1933) biskupa Wetmańskiego jest przymocowany do murów kościoła. 23 września 1939 niemieccy naziści rozstrzelali pierwszego proboszcza – księdza Pawła Kwiatkowskigo (miejsce mordu jest oznaczone krzyżem). Kościół podczas niemieckiej okupacji był nieczynny. Po 1989 budowlę remontowano, wyposażono w instalację przeciwpożarową i alarmową oraz nowe oświetlenie. 3 września 2008 kościół odwiedził biskup Piotr Libera.

</doc>
<doc id="4215232" url="https://pl.wikipedia.org/wiki?curid=4215232" title="Ricardo Ávila">
Ricardo Ávila

Ricardo „Pepe” Guardia Ávila (ur. 4 stycznia 1997 w mieście Panama) – panamski piłkarz występujący na pozycji defensywnego pomocnika, obecnie zawodnik belgijskiego KAA Gent.
Kariera klubowa.
Ávila jest wychowankiem klubu Chorrillo FC. Do pierwszej drużyny został włączony w wieku osiemnastu lat przez szkoleniowca Julio Medinę III i w Liga Panameña zadebiutował 16 stycznia 2015 w zremisowanym 1:1 spotkaniu z Independiente La Chorrera. Już po kilku miesiącach mimo młodego wieku wywalczył sobie pewne miejsce w składzie i premierowego gola w najwyższej klasie rozgrywkowej strzelił 17 sierpnia 2015 w wygranej 2:1 konfrontacji z Chepo. W jesiennym sezonie Apertura 2015 zdobył z Chorrillo tytuł wicemistrza Panamy, a pół roku później – w wiosennym sezonie Clausura 2016 – powtórzył to osiągnięcie. W rozgrywkach ligi panamskiej dał się poznać jako zdolny, lewonożny zawodnik, mogący występować zarówno na pozycji defensywnego pomocnika, jak i obrońcy.
W sierpniu 2016 Ávila został wypożyczony na pół roku (z opcją wykupu) do słoweńskiego FC Koper. Tam zanotował jednak nieudany pobyt – nie zanotował żadnego występu, a jego wypożyczenie zostało skrócone już po dwóch miesiącach. Przez kolejne miesiące był łączony z europejskimi klubami – w marcu 2017 ogłoszono jego transfer do CD Tenerife, lecz ostatecznie do przenosin nie doszło i kilka dni później zawodnik podpisał dwuletnią umowę z belgijskim KAA Gent. Dołączył tym samym do występującego w akademii juniorskiej tego klubu swojego rodaka José Luisa Rodrígueza. W maju 2017 podpisał wstępny kontrakt wypożyczenia z angielskim Fulham FC, lecz ostatecznie transfer upadł i gracz pozostał w Gent.
Kariera reprezentacyjna.
W lutym 2017 Ávila został powołany przez Nelsona Gallego do reprezentacji Panamy U-20 na Mistrzostwa Ameryki Południowej U-20. Uprzednio występował w środkowoamerykańskich kwalifikacjach do tego turnieju, podczas których rozegrał wszystkie cztery mecze i strzelił gola z rzutu karnego w meczu z Hondurasem (1:1). Na finałowym turnieju rozgrywanym w Kostaryce również był kluczowym graczem drużyny narodowej i wystąpił we wszystkich możliwych pięciu spotkaniach (w pełnym wymiarze czasowym), zdobywając po dwie bramki w meczach rundy grupowej z Saint Kitts i Nevis (4:0) i Haiti (3:1). Cztery zdobyte gole (z czego trzy z rzutów karnych) dały mu tytuł wicekróla strzelców turnieju, lecz jego kadra odpadła z turnieju w rundzie finałowej i nie awansowała tym samym na Mistrzostwa Świata U-20 w Korei Płd.
W seniorskiej reprezentacji Panamy Ávila zadebiutował za kadencji selekcjonera Hernána Darío Gómeza, 10 sierpnia 2016 w zremisowanym 0:0 meczu towarzyskim z Gwatemalą.

</doc>
<doc id="4215233" url="https://pl.wikipedia.org/wiki?curid=4215233" title="Andreas Dresen">
Andreas Dresen

Andreas Dresen (ur. 16 sierpnia 1963 w Gerze) – niemiecki reżyser i scenarzysta filmowy. Jego filmy cechuje realistyczny styl, który nadaje im charakteru paradokumentalnego. Często stosuje też w swojej twórczości improwizację.
Laureat Srebrnego Niedźwiedzia – Grand Prix Jury na 52. MFF w Berlinie za film "Na półpiętrze" (2002). Uznanie i nagrody przyniósł mu również śmiały obyczajowo obraz "W siódmym niebie" (2008) o życiu seksualnym po sześćdziesiątce, z nagradzaną kreacją Ursuli Werner. Z kolei film "W pół drogi" (2011), poświęcony zmaganiu się z chorobą nowotworową, zdobył Nagrodę Główną w sekcji "Un Certain Regard" na 64. MFF w Cannes.
Członek jury konkursu głównego na 63. MFF w Berlinie (2013).

</doc>
<doc id="4215236" url="https://pl.wikipedia.org/wiki?curid=4215236" title="Linia Kureniwśko-Czerwonoarmijśka">
Linia Kureniwśko-Czerwonoarmijśka



</doc>
<doc id="4215241" url="https://pl.wikipedia.org/wiki?curid=4215241" title="Petriwka (stacja metra)">
Petriwka (stacja metra)



</doc>
<doc id="4215242" url="https://pl.wikipedia.org/wiki?curid=4215242" title="Teki Biçoku">
Teki Biçoku

Teki Biçoku (ur. 6 maja 1926 w Elbasanie, zm. 21 listopada 2009 w Tiranie) – albański geolog, przewodniczący Akademii Nauk Albanii w latach 2008-2009.
Życiorys.
Po ukończeniu szkoły podstawowej kontynuował naukę w szkole pedagogicznej w Elbasanie, a następnie w latach 1942-1943 kształcił się w Szkole Technicznej w Korczy, a po jej przeniesieniu w Tiranie. W czasie II wojny światowej działał w ruchu oporu jako kurier. W 1948 wyjechał na studia do Instytutu Naftowego w Moskwie. Studia ukończył w marcu 1953, uzyskując dyplom inżyniera. Po powrocie do kraju pracował jako geofizyk w okolicach Fieru. 1 stycznia 1955 został mianowany kierownikiem wydziału geologicznego w Głównej Dyrekcji Geologicznej w Tiranie. Od 1957 pełnił funkcję zastępcy kierownika Państwowego Komitetu Geologicznego. W 1965 obronił pracę doktorską, a w 1970 uzyskał tytuł profesora.
W latach 1960-1965 pracował w ministerstwie przemysłu wydobywczego, a od 1966 pełnił funkcję dyrektora Instytutu Studiów i Projektów Geologicznych w Tiranie. W latach 1975-1977 został skierowany do Fieru, gdzie uczestniczył w badaniach sejsmicznych.
W czasie badań w Fierze, w maju 1977 został aresztowany przez funkcjonariuszy Sigurimi pod zarzutem prowadzenia działalności sabotażowej i uprawiania wrogiej propagandy. Wyrokiem sądu został skazany na 20 lat więzienia. 16 grudnia 1988 wyszedł na wolność, a w 1991 Sąd Najwyższy Albanii anulował wyrok z 1977.
W 2008 Biçoku został wybrany przewodniczącym Albańskiej Akademii Nauk - funkcję tę pełnił przez rok. Jest autorem szeregu prac naukowych, w tym mapy geologicznej Albanii w skali 1:200 000.
Za swoją pracę naukową został wyróżniony nagrodą państwową I stopnia i tytułem Wielkiego Mistrza (Mjeshter i Madh).

</doc>
<doc id="4215244" url="https://pl.wikipedia.org/wiki?curid=4215244" title="Ulrich Köhler">
Ulrich Köhler

Ulrich Köhler (ur. 15 grudnia 1969 w Marburgu) – niemiecki reżyser i scenarzysta filmowy. 
Życiorys.
Urodził się w 1969 w Marburgu, położonym w zachodnich Niemczech. Jako dziecko przez kilka lat przebywał w Zairze, gdzie jego rodzice byli wolontariuszami. Studiował sztukę we francuskim Quimper, a następnie psychologię w Hamburgu. Kontynuował studia na kierunku komunikacja wizualna na hamburskiej Akademii Sztuk Pięknych. W tym czasie zaczął kręcić swoje filmy krótkometrażowe.
Jego dwa pierwsze filmy fabularne, "Bungalow" (2002) i "Montag kommen die Fenster" (2006), miały swoją premierę na 52. i 56. Berlinale (odpowiednio w sekcjach "Panorama" i "Forum"). Zdobyły też po kilka nagród na festiwalach w Niemczech i za granicą, m.in. na MFF w Salonikach.
Szczytowym osiągnięciem Köhlera okazał się jego kolejny film, "Sen o Afryce" (2011). Obraz ten opowiadał o sytuacji ekspatów na Czarnym Lądzie na przykładzie postaci lekarza walczącego przez kilkanaście lat z epidemią śpiączki afrykańskiej w Kamerunie. Inspirowany "Jądrem ciemności" Josepha Conrada, film ukazywał proces stopniowego wsiąkania głównego bohatera w niełatwą afrykańską rzeczywistość i niemożność wydostania się z niej. Köhlera uhonorowano za film Srebrnym Niedźwiedziem dla najlepszego reżysera na 61. MFF w Berlinie.
Jest mężem reżyserki Maren Ade, z którą ma dwoje dzieci. Mieszkają w Berlinie.

</doc>
<doc id="4215246" url="https://pl.wikipedia.org/wiki?curid=4215246" title="Monako na Zimowych Igrzyskach Olimpijskich 2018">
Monako na Zimowych Igrzyskach Olimpijskich 2018

Monako na Zimowych Igrzyskach Olimpijskich 2018 – występ kadry sportowców reprezentujących Monako na igrzyskach olimpijskich w Pjongczangu w 2018 roku.
W kadrze znalazło się czworo zawodników – trzech mężczyzn i jedna kobiet. Reprezentanci Monako wystąpili w siedmiu konkurencjach w dwóch dyscyplinach sportowych – bobslejach i narciarstwie alpejskim.
Chorążym reprezentacji Monako podczas ceremonii otwarcia igrzysk był Rudy Rinaldi, a podczas ceremonii zamknięcia – Boris Vain. Reprezentacja Monako weszła na stadion jako 20. w kolejności, pomiędzy ekipami z Meksyku i Maroka.
Był to 10. start reprezentacji Monako na zimowych igrzyskach olimpijskich i 31. start olimpijski, wliczając w to letnie występy.

</doc>
<doc id="4215251" url="https://pl.wikipedia.org/wiki?curid=4215251" title="Óscar Villarreal">
Óscar Villarreal

Óscar Napoleón Villarreal Marcelino (ur. 3 lutego 1995 w mieście Panama) – panamski piłkarz występujący na pozycji lewego pomocnika, obecnie zawodnik Tauro.
Kariera klubowa.
Villarreal jest wychowankiem klubu Chorrillo FC. Do pierwszej drużyny został włączony w wieku siedemnastu lat przez szkoleniowca Javiera Ainsteina i w Liga Panameña zadebiutował 26 stycznia 2013 w przegranym 2:4 spotkaniu z Plazą Amador. Premierowego gola w najwyższej klasie rozgrywkowej strzelił natomiast 19 stycznia 2014 w zremisowanej 2:2 konfrontacji z Chepo. W wiosennym sezonie Clausura 2014 wywalczył z Chorrillo tytuł mistrza Panamy, pozostając jednak głównie rezerwowym w taktyce trenera Julio Mediny III (zanotował osiem występów). W jesiennym sezonie Apertura 2015 zdobył wicemistrzostwo Panamy i sukces ten powtórzył także pół roku później – w sezonie Clausura 2016. W obydwóch przypadkach ani razu nie pojawił się jednak na boisku. Dopiero potem został podstawowym graczem Chorrillo i w sezonie Apertura 2017 jako kluczowy piłkarz wywalczył swój drugi tytuł mistrza Panamy.
W styczniu 2018 Villarreal na zasadzie rocznego wypożyczenia przeniósł się do krajowego potentata – stołecznego Tauro FC.
Kariera reprezentacyjna.
W styczniu 2017 Villarreal został powołany przez selekcjonera Hernána Darío Gómeza do seniorskiej reprezentacji Panamy na turniej Copa Centroamericana. Tam 15 stycznia w wygranym 2:1 meczu z Nikaraguą zadebiutował w dorosłej kadrze narodowej. Ogółem podczas tych rozgrywek wystąpił w dwóch z pięciu możliwych meczów (z czego w jednym w wyjściowym składzie), zaś Panamczycy – będący wówczas gospodarzem – zajęli drugie miejsce.

</doc>
<doc id="4215258" url="https://pl.wikipedia.org/wiki?curid=4215258" title="Singapur na Zimowych Igrzyskach Olimpijskich 2018">
Singapur na Zimowych Igrzyskach Olimpijskich 2018

Singapur na Zimowych Igrzyskach Olimpijskich 2018 – jednoosobowa kadra reprezentująca Singapur na igrzyskach w 2018 roku w Pjongczangu.
W skład reprezentacji weszła jedna zawodniczka, Cheyenne Goh, która wystąpiła w jednym biegu w short tracku. Pełniła również rolę chorążego reprezentacji podczas ceremonii otwarcia i zamknięcia igrzysk olimpijskich w Pjongczangu. Reprezentacja Singapuru weszła na stadion jako 41. w kolejności, pomiędzy ekipami ze Słowenii i Armenii.
Był to debiut reprezentacji Singapuru na zimowych igrzyskach olimpijskich i 17. start olimpijski, wliczając w to letnie występy.

</doc>
<doc id="4215264" url="https://pl.wikipedia.org/wiki?curid=4215264" title="Erytrea na Zimowych Igrzyskach Olimpijskich 2018">
Erytrea na Zimowych Igrzyskach Olimpijskich 2018

Erytrea na Zimowych Igrzyskach Olimpijskich 2018 – występ reprezentacji Erytrei na igrzyskach olimpijskich w Pjongczangu w 2018 roku.
W kadrze znalazł się jeden zawodnik – Shannon Abeda, który wystąpił w dwóch konkurencjach alpejskich – slalomie i slalomie gigancie. Pełnił funkcję chorążego reprezentacji Erytrei podczas ceremonii otwarcia i zamknięcia igrzysk. Reprezentacja weszła na stadion jako 49. w kolejności, pomiędzy ekipami z Albanii i Estonii.
Był to debiut reprezentacji Erytrei na zimowych igrzyskach olimpijskich i szósty start olimpijski, wliczając w to letnie występy.

</doc>
<doc id="4215269" url="https://pl.wikipedia.org/wiki?curid=4215269" title="Kirgistan na Zimowych Igrzyskach Olimpijskich 2018">
Kirgistan na Zimowych Igrzyskach Olimpijskich 2018

Kirgistan na Zimowych Igrzyskach Olimpijskich 2018 – występ kadry sportowców reprezentujących Kirgistan na igrzyskach olimpijskich w Pjongczangu w 2018 roku.
W kadrze znalazło się dwóch zawodników. Wystąpili oni w trzech konkurencjach w dwóch dyscyplinach sportowych – w biegach narciarskich i narciarstwie alpejskim.
Funkcję chorążego reprezentacji Kirgistanu podczas ceremonii otwarcia igrzysk pełnił Tariel Żarkimbajew, a podczas ceremonii zamknięcia – Jewgienij Timofiejew. Reprezentacja Kirgistanu weszła na stadion jako 74. w kolejności podczas ceremonii otwarcia i 75. podczas zamknięcia, w obu przypadkach pomiędzy ekipami z Chorwacji i Cypru.
Był to 7. start reprezentacji Kirgistanu na zimowych igrzyskach olimpijskich i 13. start olimpijski, wliczając w to letnie występy.

</doc>
<doc id="4215272" url="https://pl.wikipedia.org/wiki?curid=4215272" title="Dozwolony użytek publiczny">
Dozwolony użytek publiczny

Dozwolony użytek publiczny – w polskim prawie autorskim zbiór ustawowych zezwoleń na korzystanie z chronionych utworów ze względu na kulturalne i edukacyjne potrzeby społeczeństwa. Nie jest on jednolitą instytucją prawną, lecz zbiorem różnych postaci dozwolonego użytku, uregulowanych w odrębnych przepisach. Dozwolony użytek publiczny pozwala na korzystanie z utworów bez uzyskiwania zgody podmiotów praw autorskich oraz (co do zasady) bez opłaty. Poszczególne postaci dozwolonego użytku stanowią ograniczenia (lub wyjątki), które są regulowane przepisami prawa międzynarodowego i unijnego.
Analogiczne przepisy znajdowały się w ustawach z 1926 i z 1952. Były wtedy pogrupowane według dziedzin twórczości: osobno uregulowano dozwolone korzystanie z utworów piśmienniczych, muzycznych i plastycznych. W ustawie z 1994 przepisy te są podzielone według celu dozwolonego korzystania. Obok uregulowań stanowiących prawo cytatu, prawo przedruku czy użytek dla dobra osób niepełnosprawnych znalazły się zezwolenia na korzystanie z utworu w związku z prezentacją lub naprawą sprzętu i korzystanie w celu odbudowy lub remontu obiektu budowlanego. Omawiane niżej przepisy ustawy z 1994 są zharmonizowane z przepisami unijnej dyrektywy 2001/29/WE w sprawie harmonizacji niektórych aspektów praw autorskich i pokrewnych w społeczeństwie informacyjnym.
Historia.
Pierwszą polską ustawą o prawie autorskim była ustawa z 1926. Przepisy o dozwolonym użytku publicznym (art. 13–16) były usystematyzowane według dziedziny twórczości. Osobno uregulowano piśmiennictwo, utwory muzyczne i plastyczne. Te przepisy zostały ustanowione ze względu na potrzeby informacyjne, naukowe, dydaktyczne i kulturalne. Obowiązywał wymóg korzystania z utworów uprzednio opublikowanych (wyjątkowo: uprzednio wydanych) i poszanowania autorskich praw osobistych.
Przepisy ustawy z 1952 dotyczące dozwolonego użytku publicznego (art. 18–21) były wzorowane na regulacjach wcześniej obowiązujących. Takie ujęcie było krytykowane ze względu na trudności interpretacyjne w zmienionych warunkach społecznych, brak jednolitości (np. nie można było stosować przepisów dotyczących jednej dziedziny twórczości w innej dziedzinie) i luki. W oparciu o te przepisy nie można było stworzyć ogólnej koncepcji dozwolonego użytku publicznego. Tak jak w okresie obowiązywania ustawy z 1926, istniał wymóg poszanowania autorskich praw osobistych. Jedynym wyjątkiem od zasady braku wynagrodzenia było umieszczenie utworu w antologii lub wypisach.
W ustawie z 1994 zrezygnowano z podziału według dziedziny twórczości. Uznano je za „silnie archaiczne”, ponieważ zaobserwowano powstawanie nowych form twórczości, które nie mieściły się dokładnie w dawnym podziale. Zamiast tego kryterium podziału stał się cel, któremu ma służyć dana postać dozwolonego użytku. I tak niektóre postaci dozwolonego użytku publicznego służą celom informacyjnym, dydaktycznym lub naukowym czy dostępowi do nauki i kultury.
Przepisy ustawy z 1994 dotyczące dozwolonego użytku publicznego były kilkakrotnie zmieniane. W 2004, w celu dostosowania polskiego prawa do prawa Unii Europejskiej (dyrektywy 2001/29/WE) zmieniono kilka przepisów i dodano kilka nowych. Były to m.in. przepisy o tymczasowym zwielokrotnianiu utworów w postaci cyfrowej i o korzystaniu z utworów dla dobra osób niepełnosprawnych. Wymienione postaci dozwolonego użytku zostały ocenione jako „pożądane i istotne”. Pozostałe miały mniejsze znaczenie. W uzasadnieniu do tej zmiany stwierdzono, że „projektowane przepisy (…) mają na celu wdrożenie znacznej części przewidzianych w dyrektywie wyjątków”. W 2015 znowelizowano szereg przepisów. Uzasadniono to koniecznością dalszego ich dostosowania do prawa unijnego, a także poprawy przepisów po przeanalizowaniu praktyki ich stosowania. Chodziło m.in. o wprowadzenie prawa wynagrodzenia z tytułu wypożyczeń bibliotecznych ("public lending right"). Zmiany miały ułatwić legalny dostęp do twórczości.
Użytek utworów nadawanych drogą radiowo-telewizyjną.
Utrwalenia efemeryczne.
Art. 232 ustawy o prawie autorskim i prawach pokrewnych stanowi ograniczenie autorskiego prawa do zwielokrotniania egzemplarzy utworu. Jest odpowiednikiem art. 5 ust. 2 lit. d dyrektywy 2001/29/WE, a źródłem obu tych przepisów jest art. 11 bis ust. 3 paryskiej redakcji konwencji berneńskiej. Na podstawie tego przepisu nadawcy radiowi i telewizyjni mogą utrwalać utwory i przez krótki czas używać tych utrwaleń. Większość nadawanych utworów jest uprzednio utrwalana, a omawiana regulacja legalizuje tę praktykę.
Beneficjentami tej postaci dozwolonego użytku są organizacje radiowe i telewizyjne uprawnione do nadania utworu. Chodzi jedynie o organizacje dokonujące emisji bezprzewodowej (a nie np. o nadawców kablowych).
Użycie pojęcia „utrwalanie” jest oceniane jako nietrafne. Celem tego przepisu była nie tylko legalizacja zapisania artystycznego wykonania za pomocą urządzeń rejestrujących, ale także sporządzenia kopii istniejącego utrwalenia. Zatem ten przepis dotyczy zwielokrotniania utworów. Własne środki nadawcy (własne urządzenia techniczne) to także środki osoby trzeciej działającej w imieniu albo na odpowiedzialność nadawcy. W przypadku wyrządzenia szkody przez osobę trzecią nadawca jest zobowiązany do jej naprawienia tak, jakby sam ją wyrządził.
Utrwalenia dokonane na podstawie tego przepisu należy zniszczyć, dlatego są one nazywane „efemerycznymi” (ang. "ephemeral"). Przepis nie stanowi, jak długo mogą istnieć przed rozpoczęciem biegu terminu zniszczenia. W sytuacji bezterminowego uprawnienia na sporządzenie utrwaleń trudno określić, kiedy ten termin się rozpoczyna. Bezterminowe przechowywanie byłoby działaniem wykraczającym poza zakres dozwolonego użytku. Przed nowelizacją 2015 przepis zezwalał na zachowanie utrwaleń zamieszczonych w programach mających wyjątkowy charakter dokumentalny i następnie zarchiwizowanych. W uzasadnieniu do ustawy nowelizującej stwierdzono, że na gruncie przepisów dyrektywy 2001/29/WE wyjątkowa wartość dokumentalna nie dotyczy programów, a samych utrwaleń. Nie niszczy się jedynie utrwaleń wchodzących do narodowego zasobu archiwalnego.
Reemisja antenowa i kablowa.
Przepis art. 24 ust. 1 ustawy o prawie autorskim i prawach pokrewnych stanowi ograniczenie autorskiego prawa do publicznego rozpowszechniania utworu. Ułatwia on dostęp do nadań programów radiowych i telewizyjnych, w tym funkcjonowanie komercyjnych sieci kablowych. Ponadto obniża koszty funkcjonowania infrastruktury przesyłowej i poprawia estetykę przestrzeni publicznej (dzięki tej regulacji używa się mniejszej liczby anten). Ta postać dozwolonego użytku ma także związek ze sferą prywatną użytkowników.
Odbiorcy reemitowanego nadania powinni stanowić zamknięte grono. Celem tej regulacji jest ułatwienie dostępu do programów w gospodarstwach domowych. Ograniczenie kręgu odbiorców powoduje, że omawiana regulacja ma małe zastosowanie. Użyte w tym przepisie sformułowanie „inna organizacja radiowa lub telewizyjna” mogłoby sugerować, że reemisji w granicach tej postaci dozwolonego użytku może dokonywać jedynie organizacja radiowa lub telewizyjna. Jest to błędne rozumowanie. Wyraz „inna” służy jedynie odróżnieniu od nadawcy, a reemisji może dokonywać każdy.
Korzystanie z utworów za pomocą anteny zbiorowej, która nie wzmacnia sygnału i nie umożliwia dostępu do utworów użytkownikom, którzy bez wzmocnienia sygnału nie odbieraliby programu, nie wkracza w sferę praw autorskich. Zatem konieczne jest wzmacnianie sygnału oprócz odbierania za pomocą anteny zbiorowej i przekazywania go poprzez sieć kablową. Antena zbiorowa i sieć kablowa powinna służyć jedynie usługom, o których mowa w omawianym przepisie (oferowanie dostępu do Internetu, usług telewizji kablowej, odkodowywanie programów za pomocą tej infrastruktury jest wykluczone). Co do sygnału internetowego, sposób przesyłu nie powinien mieć znaczenia, jednak wydaje się, że w ramach przesyłu drogą inną niż satelitarna lub naziemna wykluczony jest "webcasting".
Kolejna grupa przesłanek wiąże się z pojęciem reemisji (art. 6 ust. 1 pkt 5 ustawy o prawie autorskim i prawach pokrewnych). Równoczesność nadawania oznacza nadawanie w czasie rzeczywistym, bez opóźnienia innego niż wynikające z przesyłu fal. Nadawanie z zachowaniem integralności programu to nadawanie bez ingerencji w treść ani formę programu. Reemitowaniem nie jest nadawanie fragmentaryczne (niektórych utworów lub niektórych warstw utworów), nadawanie uprzednio utrwalonych utworów, oferowanie możliwości wyboru w programie. Reemisja jest odpłatna wtedy, gdy użytkownicy ponoszą w związku z nią jakiekolwiek koszty (np. konserwacji środków technicznych) lub wtedy, gdy podmiot zapewniający reemisję pobiera opłaty za korzystanie z rozpowszechnianych utworów. W przypadku zajęcia drugiego stanowiska trudno ustalić, które czynności są dopuszczalne. Zdaniem niektórych prawników przepis jest powtórzeniem zasady udziału podmiotu praw autorskich w jakichkolwiek korzyściach użytkownika.
Publiczny odbiór nadawanych utworów.
Postać dozwolonego użytku uregulowana w art. 24 ust. 2 ustawy o prawie autorskim i prawach pokrewnych jest nazywana „odbiorczą”, w odróżnieniu od wyżej omówionej – „nadawczej”. Odpowiada ona potrzebom praktyki i nie narusza interesów autorów, ponieważ po pierwsze: ustalenie grona odbiorców, potrzebne do ustalenia wysokości wynagrodzenia autorskiego, jest zasadniczo niemożliwe, po drugie: publiczny odbiór promuje twórczość, po trzecie: urządzenia są używane zgodnie z prawem i z ich przeznaczeniem.
Beneficjentami tej postaci dozwolonego użytku są posiadacze urządzeń służących do odbioru programu radiowego lub telewizyjnego. Omawiana regulacja nie odnosi się do urządzeń, które służą jedynie do odtwarzania utworów. Ma ona zastosowanie do tych, które mają funkcję równoczesnego i integralnego odbierania programów radiowych lub telewizyjnych. Obejmuje to m.in. urządzenia wielofunkcyjne.
Sformułowanie „miejsce ogólnie dostępne” zostało użyte celowo, by uniknąć wątpliwości związanych z interpretacją pojęcia „miejsca publicznego”. Ogólnie dostępne jest miejsce, do którego dostęp ma każdy. Nie ma znaczenia, czy istnieją warunki wstępu do tego miejsca, a jedynie to, że grono odbiorców nie jest zamknięte i należących do tego grona nie można zidentyfikować.
Najwięcej wątpliwości wywołuje wymóg braku osiągania korzyści majątkowej. Chodzi nie tylko o korzyści osiągane bezpośrednio (pobieranie opłat za dostęp), ale także pośrednio. Rozróżnia się sytuacje, w których odbiór nadawanych utworów odbywa się jedynie na potrzeby osób pracujących w miejscu ogólnie dostępnym, od tych, w których z nadawanymi utworami może zapoznać się ogół osób przebywających w tym miejscu. W przypadku, gdy miejscem ogólnie dostępnym jest miejsce działania przedsiębiorcy, znaczenie ma także to, czy odbieranie utworów może wpłynąć na decyzje konsumentów. Przykładem publicznego odbioru nadawanych utworów służącego celom komercyjnym jest odbieranie utworów muzycznych w centrach handlowych. Wydaje się, że dotyczy to także usług przewozowych i hotelarskich.
Użytek w celach informacyjnych.
Przedruk.
Na podstawie art. 25 ustawy o prawie autorskim i prawach pokrewnych prasa, radio i telewizja mogą korzystać ze szczegółowo określonych kategorii cudzych utworów poświęconych tematom, którymi w danym momencie interesuje się opinia publiczna. Wyjątkowo (na tle innych postaci dozwolonego użytku) twórcy mogą zabronić korzystania z pewnych kategorii utworów. Mają także prawo do wynagrodzenia z tytułu dozwolonego użytku.
„Cytat” informacyjny.
Art. 26 ustawy o prawie autorskim i prawach pokrewnych wprowadza wyjątek, na podstawie którego osoba przygotowująca sprawozdanie z wydarzenia może przytoczyć udostępnione na tym wydarzeniu utwory. Ta regulacja ma swoje źródło w art. 10bis ust. 2 konwencji berneńskiej oraz art. 5 ust. 3 lit. c dyrektywy 2001/29/WE.
Na ten przepis może powołać się każdy, kto sporządza sprawozdanie z aktualnego wydarzenia. Sporządzenie sprawozdania ma nastąpić „w granicach uzasadnionych celem informacji”, czyli nie tylko informacyjnych, ale także np. kontrolnych. Jego publikacja powinna nastąpić niezwłocznie. Zaproponowano, aby sprawozdania internetowe były eksponowane przez krótki czas po wydarzeniu (1–2 dni).
Chociaż przepis polskiej ustawy jest sformułowany tak, jakby miał szerszy zakres, ma on zastosowanie głównie do sytuacji, w których udostępnione utwory stanowią tło wydarzenia. Wynika to z interpretacji przepisu konwencji berneńskiej. Ze względu na użycie wyrazu „przytaczać” ta postać dozwolonego użytku jest nazywana „dużym cytatem”, „cytatem informacyjnym”. Możliwość przytoczenia utworu ma zapobiec usuwaniu elementów rzeczywistości.
Przemówienia publiczne.
W ramach nowelizacji z 2015 uchylono art. 25 ust. 1 pkt 4 ustawy o prawie autorskim i prawach pokrewnych i dodano art. 261. Zmiany wprowadzono w celu dostosowania polskiego unormowania do brzmienia art. 5 ust. 3 lit. f dyrektywy 2001/29/WE.
Na ten przepis może się powołać każdy, a nie, jak wcześniej, jedynie prasa, radio i telewizja. Na podstawie tej postaci dozwolonego użytku wolno korzystać z określonych rodzajów (gatunków) wypowiedzi wygłoszonych publicznie: przemówień politycznych i mów wygłoszonych na publicznych rozprawach, a także fragmentów publicznych wystąpień, wykładów oraz kazań.
Wypowiedź jest publiczna wówczas, gdy audytorium stanowi otwarte grono. Wygłoszeniem wypowiedzi nie jest nagranie jej z zamiarem publicznego odtworzenia. Dopuszczalne jest korzystanie w granicach uzasadnionych celem informacji, w tym nadawanie wypowiedzi na żywo i publikowanie streszczeń wypowiedzi. Nie tylko publikacja, ale każde rozpowszechnianie zbiorów tego rodzaju utworów jest wykluczone.
Użytek w celach dydaktycznych i naukowych.
Użytek szkolny.
Art. 27 ustawy o prawie autorskim i prawach pokrewnych pozwala korzystać w pewnym zakresie z utworów instytucjom prowadzącym działalność dydaktyczną lub naukową. Ułatwia to popularyzację wiedzy i rozwój nauki. Na ten przepis mogą powoływać się instytucje oświatowe, uczelnie i jednostki naukowe, a nie mogą się powołać organizacje pozarządowe, które nie prowadzą instytucji oświatowej, uczelni czy jednostki naukowej.
Podręczniki, wypisy i antologie.
Celem regulacji zawartej w art. 271 ustawy o prawie autorskim i prawach pokrewnych jest ułatwienie dostępu do zbiorów niewielkich twórczych materiałów edukacyjnych, których wspólne wykorzystywanie służy nauczaniu lub badaniom naukowym. Do 2015 ta postać dozwolonego użytku była uregulowana w art. 29 ust. 2–3. Nie jest to szczególna postać tzw. prawa cytatu. Dlatego też przeniesiono ją do art. 271.
Ustawa nie definiuje podręcznika, wypisu ani antologii. Specjaliści nie zawsze omawiają oddzielnie tych pojęć. Wydaje się, że dla ustalenia, czy dany utwór jest dydaktycznym lub naukowym podręcznikiem, wypisem lub antologią, rozstrzygający jest cel jego stworzenia, a nie na przykład użycie odpowiedniego wyrazu w tytule utworu. Z perspektywy dowodowej jest to korzystny zabieg. Z pewnością jest nim realizowanie założeń programowych w edukacji uczniów i studentów lub ułatwienie prowadzenia badań naukowych. Odwołuje się do chrestomatii, terminu użytego w brukselskiej redakcji konwencji berneńskiej, który jest źródłem terminu „wypis”. To zrównuje pojęcia wypisów i dydaktyczno-naukowych antologii. Materiały służące do indywidualnej edukacji, w tym hobbystycznej, nie są tworzone w celach dydaktycznych, nawet jeżeli mają formę podręczników, zatem ich tworzenie nie ma podstawy w omawianym przepisie.
W omówionych utworach wolno zamieszczać rozpowszechnione drobne utwory lub fragmenty większych utworów. Pojęcia „drobny” i „większy utwór” zostały omówione w artykule o prawie cytatu. O rozmiarze zamieszczonego utworu, podobnie jak o rozmiarze cytatu i rozmiarze utworu zwielokrotnianego w ramach „dozwolonego użytku szkolnego”, decyduje cel korzystania. Rodzaj utworu może być pomocniczym kryterium. Cytowanie twórczych baz danych w podręcznikach, wypisach i antologiach jest wyłączone na podstawie art. 301 ustawy o prawie autorskim i prawach pokrewnych. Zdaniem części prawników brak takiego wyłączenia byłby sprzeczny z testem trójstopniowym. Niektórzy są innego zdania. Zamieszczenie całego drobnego utworu, który wcześniej nie był osobno rozpowszechniony, może być problematyczne. Z tytułu zamieszczenia utworu w podręczniku, wypisie lub antologii twórcy przysługuje prawo wynagrodzenia.
Użytek biblioteczny.
Na podstawie art. 28 ustawy o prawie autorskim i prawach pokrewnych niektóre instytucje mogą bez zgody podmiotów praw autorskich niekomercyjnie udostępniać utwory (użyczać egzemplarze utworów) w zakresie swojej działalności statutowej. W ramach nowelizacji z 2015 wprowadzono prawo do wynagrodzenia dla podmiotów praw autorskich z tytułu omawianego publicznego użyczania ("public lending right"). To wynagrodzenie dotyczy wyłącznie drukowanych egzemplarzy utworów literackich wyrażonych w języku polskim, użyczanych na zewnątrz przez biblioteki publiczne, z wyjątkiem Biblioteki Narodowej.
Prawo cytatu i podobne.
Prawo cytatu.
Na podstawie art. 29 ustawy o prawie autorskim i prawach pokrewnych wolno umieszczać we własnych utworach „urywki” cudzych utworów, a cudze utwory plastyczne, fotograficzne oraz „drobne” – w całości. „Urywek” to mała część, mniejsza niż fragment. „Urywek (…) odznacza się niewielkimi rozmiarami w zestawieniu z objętością utworu, z którego został zaczerpnięty”. Ponadto cytat musi znajdować się w utworze stanowiącym samoistną całość. Wydaje się, że chodzi o materiał, który – pozbawiony cytatów – wciąż byłby utworem. Cytowanie jest dozwolone, jeżeli jest uzasadnione funkcją cytatu. W ramach nowelizacji z 2015 zrezygnowano z wyczerpującego wyliczenia dozwolonych celów cytatu.
Parodia, pastisz i karykatura.
Do czasu nowelizacji z 2015 dozwolone korzystanie z utworów na potrzeby parodii, pastiszu i karykatury wywodzono z dozwolonego cytowania w zakresie uzasadnionym prawami gatunku twórczości. Jeżeli dana parodia, pastisz lub karykatura była utworem inspirowanym, nie dochodziło do wkroczenia w sferę praw wyłącznych. Jednak ogólne ustalenie, czy wymienione gatunki należą do twórczości zależnej, czy niezależnej, jest trudne. Wyodrębniono tę postać dozwolonego użytku w art. 291 ustawy o prawie autorskim i prawach pokrewnych, implementując art. 5 ust. 3 lit. k dyrektywy 2001/29/WE.
Parodia to utwór, który humorystycznie nawiązuje do istniejącego utworu. W 2014 Trybunał Sprawiedliwości Unii Europejskiej (TSUE) orzekł, że pojęcie parodii należy interpretować jednolicie na obszarze całej Unii Europejskiej. Korzystanie z parodii nie może zastępować korzystania z parodiowanego utworu (musi być odróżnialna). TSUE zastrzegł też, że parodia nie może dyskryminować ze względu na rasę, kolor skóry lub pochodzenie etniczne. Pastisz zawiera niehumorystyczne nawiązania do cech utworu lub stylu i niekoniecznie jest materiałem twórczym. Pastisz nie nawiązuje do konkretnego utworu, tylko „imituje poetykę”. Karykatura wyolbrzymia cechy przedmiotu, do którego się odnosi.
Wywodzenie tych gatunków twórczości z tzw. prawem cytatu było obarczone błędami. Parodia, pastisz i karykatura nie polegają na przytoczeniu cudzego utworu, a na jego modyfikacji. Po drugie ta modyfikacja nie musi być twórcza. Z drugiej strony do 2015 przepis nie wskazywał wprost na dozwolone gatunki twórczości. Dlatego od 2015 wyznaczenie zakresu pojęć omawianych gatunków twórczości może odgrywać większą rolę. „Ze względu na specyfikę” pastiszu i karykatury omawiana regulacja ma wobec nich rzadsze zastosowanie niż wobec parodii.
Niezamierzone włączenie utworu.
Art. 292 ustawy o prawie autorskim i prawach pokrewnych jest odpowiednikiem art. 5 ust. 3 lit. i dyrektywy 2001/29/WE. Zamierzone włączenie utworu jest rozpatrywane na podstawie art. 29, regulującego tzw. prawo cytatu. Tak jak „cytat” informacyjny (art. 26), omawiana regulacja zdejmuje z użytkownika ciężar usuwania elementów utworu. Chodzi o sytuacje, w których włączony utwór stanowi tło zasadniczych elementów utworu, do którego został włączony. Brak znaczenia dla utworu, do którego utwór został włączony, oznacza, że włączony utwór mógłby zostać usunięty lub zamieniony na inny bez wpływu na korzystanie z utworu, do którego został włączony.
Inne postaci dozwolonego użytku publicznego.
Tymczasowe zwielokrotnianie utworów w postaci cyfrowej.
Art. 231 ustawy o prawie autorskim i prawach pokrewnych jest wynikiem uwzględniania zmian w sposobie korzystania z utworów w postaci cyfrowej w stosunku do postaci analogowej. Odpowiednikiem tego przepisu w dyrektywie 2001/29/WE jest art. 5 ust. 1, jedyna postać dozwolonego użytku obligatoryjna dla wszystkich państw członkowskich. Ten przepis został zmieniony w ramach nowelizacji w 2015. W uzasadnieniu stwierdzono, że obligatoryjność tego przepisu wymaga szczególnie precyzyjnej implementacji.
Omawiana regulacja rozstrzyga wątpliwości występujące do 2004. Stanowi ona, że sporządzenie tymczasowej kopii w pamięci operacyjnej urządzenia przetwarzającego utwory w postaci cyfrowej, od którego jest uzależnione zapoznanie się z takim utworem, stanowi akt zwielokrotnienia i wkroczenia w wyłączne prawa podmiotu praw autorskich. Celem tego przepisu jest umożliwienie użytkownikowi korzystania z utworów w postaci cyfrowej.
Omawiany przepis zawiera pięć przesłanek. Niektórzy wyodrębniają trzy rodzaje przesłanek, których spełnienie jest warunkiem dopuszczalności korzystania: techniczne, ekonomiczną i celowościowe:
Wymienione przesłanki kilkukrotnie interpretował Trybunał Sprawiedliwości Unii Europejskiej. Tymczasowe i przejściowe jest takie zwielokrotnianie, które „ogranicza się do okresu, który jest niezbędny dla prawidłowego funkcjonowania rozpatrywanego procesu technologicznego”. Z kolei zwielokrotnianie tymczasowe i incydentalne to takie, w przypadku którego tymczasowe kopie istnieją dłużej, przykładowo na serwerach pośredniczących lub w pamięci podręcznej (ang. "cache"). Zwielokrotnianie stanowi integralną i niezbędną część procesu technologicznego wtedy, gdy ma miejsce wyłącznie w ramach procesu technologicznego i gdy warunkuje zaistnienie tego procesu. W 2015 poprawiono implementację dyrektywy 2001/29/WE, zmieniając wyraz „podstawową” na „niezbędną”. Jest to wymóg zbyt restrykcyjny w stosunku do istniejących usług informatycznych.
Brak samodzielnego znaczenia gospodarczego nie dotyczy samego korzystania, tylko tymczasowych kopii utworów. Istnienie tych kopii nie może być osobnym powodem odniesienia korzyści wykraczających poza korzyści wynikające z korzystania z utworu. Korzystanie z tych kopii nie może także zastępować korzystania z „docelowych” utworów.
Pierwsza przesłanka celowościowa (pkt 1 omawianego przepisu) zezwala na zwielokrotnianie przez pośrednika transmitującego utwory. Nadający i odbierający utwory nie są zwolnieni z wykazania legalności swojego działania. Druga przesłanka celowościowa (pkt 2 przepisu) dotyczy głównie korzystania z utworów w granicach pozostałych postaci dozwolonego użytku. Według prawodawcy unijnego chodzi o przeglądanie ("browsing") i zapisywanie utworów w pamięci podręcznej ("caching").
Ceremonie religijne, oficjalne uroczystości, imprezy szkolne i akademickie.
Art. 31 ustawy o prawie autorskim i prawach pokrewnych zezwala na organizowanie oprawy niektórych wydarzeń publicznych. Oddzielono dwie postaci dozwolonego użytku, tak by ust. 1 dokładniej odpowiadał brzmieniu art. 5 ust. 3 lit. g dyrektywy 2001/29/WE. W tej sytuacji ust. 2 stanowi wyłącznie analogową postać dozwolonego użytku, nieuregulowaną w dyrektywie 2001/29/WE, która stanowi „mały wyjątek” w rozumieniu konwencji berneńskiej.
Beneficjentem art. 31 ust. 1 jest każdy, kto korzysta z utworów w ramach ceremonii religijnych i oficjalnych uroczystości organizowanych przez władze publiczne, a także organizatorzy tych ceremonii i uroczystości. W 2015 zrezygnowano z wymogu rozpowszechnienia utworów. Jak zauważono w uzasadnieniu do nowelizacji ustawy, ta zmiana zezwala na korzystanie z utworów objętych wcześniej cenzurą. Ponadto, zamiast jednego pola eksploatacji (publiczne wykonanie utworu) dopuszczono każde korzystanie. To oznacza, że wolno korzystać z dotychczas wykorzystywanych utworów w inny sposób (np. zwielokrotniać i publicznie odtwarzać uprzednio zwielokrotnione utwory), ale także wolno korzystać z innych kategorii utworów (np. utwory plastyczne).
Na art. 31 ust. 2 mogą powołać się osoby wykonujące lub odtwarzające utwory, a także osoby organizujące imprezy szkolne i akademickie. Ta regulacja zezwala jedynie na korzystanie z utworów rozpowszechnionych, na dwa sposoby. W zakres publicznego wykonania utworu wchodzi także wykonanie „na żywo” z wykorzystaniem środków komunikacji na odległość oraz uprzednie utrwalenie wykonania dokonane na potrzeby dozwolonego odtworzenia.
Obydwie regulacje zawierają wymóg braku osiągania bezpośredniej lub pośredniej korzyści majątkowej. Nie jest pewne, czy choćby częściowy zwrot kosztów wydarzenia jest dopuszczalny. Część prawników udziela odpowiedzi pozytywnej, część jest odmiennego zdania. Przepisy nie określają podmiotu, który ma nie osiągać korzyści. Oznacza to, że omawiany wymóg dotyczy każdego, kto jest związany z organizacją wydarzenia. Jednak według niektórych prawników nie stosuje się go do podmiotów „technicznych” (obsługi sprzętu, ochrony osób i mienia na wydarzeniu). W przypadku korzystania na podstawie ust. 2 obowiązuje dodatkowy wymóg nieodpłatności korzystania i braku wynagrodzenia dla wykonawców i osób odtwarzających utwory. Rezygnacja z tych wymogów w ust. 1 oznacza, że korzystanie z utworów w ramach obowiązków pracowniczych jest dopuszczalne. Chodzi m.in. o orkiestry czy zespoły reprezentacyjne. Wymóg nieodpłatności także przed nowelizacją nie dotyczył ceremonii religijnych i oficjalnych uroczystości organizowanych przez władze publiczne, zasadniczo bezpłatnych.
Celem regulacji zawartej w ust. 3 jest wyłączenie z zakresu dozwolonego użytku korzystania dokonywanego w celu komercyjnym lub takiego, które kojarzyłoby twórcę z opcją polityczną. Zdaniem części specjalistów ten przepis jest zbędny, skoro spis wydarzeń, w czasie których wolno korzystać z utworów, już nie jest przykładowy. Według innych ust. 3 ma zastosowanie do sytuacji, w których imprezy, o których mowa w ust. 1 i 2, są łączone z tymi, o których mowa w ust. 3. Niektóre wydarzenia mają mieszany charakter. Jednak takie sytuacje są „niezwykle rzadkie”.
Wystawa publiczna egzemplarza utworu plastycznego.
Art. 32 ustawy o prawie autorskim i prawach pokrewnych zawiera dwa przepisy dotyczące egzemplarzy utworów plastycznych. Z tą kategorią utworów wiążą się trudności w oddzieleniu sfery nośnika (praw rzeczowych) i utworu (praw na dobrach niematerialnych). Wydaje się, że jedynie przepis ust. 1 stanowi postać dozwolonego użytku. Przepis ust. 2 reguluje wykonywanie prawa własności egzemplarza utworu i chroni głównie osobiste interesy twórcy.
Na podstawie art. 32 ust. 1 właścicielowi egzemplarza utworu plastycznego wolno publiczne rozpowszechniać utwór. Pojęcie właściciela jest jasne i znaczenie tego terminu wynika z norm prawa cywilnego. Istnieje propozycja, by stosować ten przepis także do utworów fotograficznych i wzorów przemysłowych. Jest to wyjątek od zasady unormowanej w art. 50 pkt 3. Ta regulacja jest niezbędnym dopełnieniem instytucji wyczerpania prawa. Omawiany przepis nie wymaga uprzedniego rozpowszechnienia utworu.
W związku z korzystaniem dozwolonym na podstawie art. 32 ust. 1 nie może łączyć się osiąganie korzyści majątkowych. Wolno pobierać opłaty „niezbędne dla pokrycia kosztów obsługi”. Część prawników zajmuje przeciwne stanowisko. Przepis nie wskazuje, czyje korzyści majątkowe są niedopuszczalne. Zdaniem niektórych specjalistów chodzi jedynie o właściciela, dlatego uzyskiwanie pośrednich korzyści osiągniętych ze sponsoringu wystawy nie wykracza poza dozwolony użytek. Niektórzy badacze twierdzą, że krąg podmiotów jest szerszy. W odróżnieniu od utworów muzycznych, omawiane korzystanie dokonywane w miejscu działania przedsiębiorcy nie wpływa na decyzję konsumentów, zatem jest dopuszczalne.
Rozpowszechnianie utworów dostępnych w niektórych miejscach publicznych.
Art. 33 pkt 1 ustawy o prawie autorskim i prawach pokrewnych zezwala na rozpowszechnianie utworów wystawionych na stałe na ogólnie dostępnych drogach, ulicach, placach lub w ogrodach. Wolność panoramy w Polsce nie obejmuje rozpowszechniania utworów znajdujących się we wnętrzach oraz na terenie nieruchomości niedostępnych dla każdego. Perspektywa, z której utrwalono obraz, nie ma znaczenia. Przykładowo obraz „z lotu ptaka” jest równie dopuszczalny jak obraz z poziomu gruntu.
Rozpowszechnianie utworów w encyklopediach i atlasach.
Art. 33 pkt 3 ustawy o prawie autorskim i prawach pokrewnych dopuszcza, pod pewnymi warunkami, rozpowszechnianie utworów plastycznych i fotograficznych w encyklopediach i atlasach bez zgody twórcy. Pojęcie atlasu należy rozumieć szeroko.
Korzystanie jest dozwolone, jeżeli użytkownik napotkał „trudne do przezwyciężenia przeszkody”. Przez to rozumie się albo niemożność nawiązania jakiegokolwiek kontaktu, albo niemożność osiągnięcia porozumienia. Pierwsza interpretacja wiąże omawianą regulację z problematyką utworów osieroconych i tzw. „starannymi poszukiwaniami”. Niektórzy specjaliści opowiadają się za drugą interpretacją.
Korzystanie dla dobra osób niepełnosprawnych.
Art. 331 ustawy o prawie autorskim i prawach pokrewnych jest implementacją art. 5 ust. 3 lit. b dyrektywy 2001/29/WE, a także odpowiednikiem regulacji zawartych w marrakeszańskim traktacie WIPO z 27 czerwca 2013. Wprowadzenie tej postaci dozwolonego użytku ma przeciwdziałać wykluczeniu społecznemu, ułatwiać dostęp do wiedzy i kultury. Przepis nie precyzuje kategorii utworów objętych dobrodziejstwem tej postaci dozwolonego użytku. Na podstawie art. 77 nie stosuje się omawianego przepisu do programów komputerowych, co stanowi przeszkodę w realizacji celu tej postaci dozwolonego użytku.
Z pkt 43 preambuły dyrektywy 2001/29/WE wynika, że wykorzystanie „dla dobra osób niepełnosprawnych” nie jest tożsame z istotą dozwolonego użytku prywatnego. Z tej postaci dozwolonego użytku może korzystać każdy, kto działa na rzecz niepełnosprawnych (niekoniecznie będący osobą fizyczną), a nie sam niepełnosprawny. Między zakresami omawianego przepisu a przepisem o dozwolonym użytku prywatnym zachodzi stosunek krzyżowania. Orzeczenie o niepełnosprawności osoby, na której rzecz odbywa się korzystanie, nie jest konieczne.
Dwie następne przesłanki zostały w polskiej ustawie sformułowane w nieporadny sposób. Pierwsza z nich odnosi się do podmiotu tej postaci dozwolonego użytku (korzystanie ma być uzależnione od rodzaju niepełnosprawności), a druga – do przedmiotu (liczba i rozmiar utworów mają umożliwiać zapoznanie się z utworami).
Zasada rozstrzygania wątpliwości na korzyść twórcy może prowadzić do zawężenia grona beneficjentów o podmioty, które korzystają z utworów w taki sposób, że nie jest jasne, czy przeważa cel zarobkowy, czy inny (chodzi m.in. o zakłady aktywizacji zawodowej). Ta postać dozwolonego użytku powinna być oceniana jako odpowiadająca potrzebom organizacji "non-profit". Jednak ocenie podlega rodzaj korzystania, a nie prowadzonej działalności. Pobieranie opłat wyrównujących poniesione nakłady jest dopuszczalne.
Korzystanie dla celów bezpieczeństwa publicznego oraz postępowań administracyjnych, sądowych lub prawodawczych.
Art. 332 ustawy o prawie autorskim i prawach pokrewnych jest odpowiednikiem art. 5 ust. 3 lit. e dyrektywy 2001/29/WE. Określa on jedynie cel korzystania z utworów, nie zawiera innych elementów zwykle uwzględnianych w przepisach o dozwolonym użytku publicznym. Taka redakcja przepisu może powodować wątpliwości.
Przedmiotem tej postaci dozwolonego użytku są wszystkie kategorie utworów, oprócz programów komputerowych. Brak wymogu rozpowszechnienia utworu może prowadzić do konkluzji, że ten przepis wyłącza naruszenie autorskiego prawa osobistego do decydowania o pierwszym udostępnieniu utworu publiczności. Jednakże wykorzystanie utworu na podstawie omawianego przepisu nie musi oznaczać publicznego udostępnienia utworu.
Na przesłankę bezpieczeństwa publicznego mogą powołać się przynajmniej te podmioty, których obowiązkiem jest zapewnienie bezpieczeństwa publicznego. Wymienia się także „uprawione organy”. Na przesłankę potrzeb postępowań mogą powoływać się wszyscy uczestnicy tych postępowań. Zdaniem niektórych specjalistów w omawianym artykule zabrakło postępowań przygotowawczych. Nie można tej luki usunąć poprzez zastosowanie przesłanki potrzeb postępowania sądowego ani bezpieczeństwa publicznego. Wykorzystane utwory mogą stanowić przedmiot sporu, zostać wykorzystane w materiale dowodowym i w dowolny inny sposób. Sporządzać sprawozdania z postępowań może każdy, bez względu na zawód czy cel sporządzania sprawozdania. Jednak ten artykuł nie upoważnia do żądania udostępnienia materiałów sprawy osobie nieuprawnionej
Korzystanie w celu reklamy publicznie dostępnej wystawy lub publicznej sprzedaży utworów.
Art. 333 ustawy o prawie autorskim i prawach pokrewnych stanowi implementację art. 5 ust. 3 lit. j dyrektywy 2001/29/WE. Dotyczy on korzystania z utworów w celu reklamy publicznie dostępnej wystawy lub publicznej sprzedaży kopii tych utworów. Na podstawie art. 77 omawiany przepis nie ma zastosowania do programów komputerowych. Do 2015 zakres art. 333 częściowo pokrywał się z art. 33 pkt 2. Uchylono ten drugi przepis i całość regulacji dostosowanej do przepisu dyrektywy uregulowano w jednym miejscu.
Do czasu wejścia w życie nowelizacji z 2015 wątpliwości wzbudzały, niewystępujące w dyrektywie, ustawowe przesłanki egzemplarza utworu oraz rozpowszechnienia utworu. Zdaniem niektórych naukowców przepis miał przez to zmniejszone zastosowanie (o korzystanie z utworów w ulotkach lub folderach promocyjnych). Część prawników jest odmiennego zdania. Reklama publicznych wystaw oraz sprzedaż "online" nie były dozwolone na podstawie tego przepisu. Takie publiczne udostępnianie utworów nie jest wystawą. Wymóg uprzedniego rozpowszechnienia mógł eliminować dopuszczalność reklamy pierwszej publicznej wystawy lub sprzedaży.
Nie zmienił się wymóg sprzedaży utworów. Chodzi o sprzedaż praw autorskich do utworów. Sprzedaż egzemplarzy utworów jest także dozwolona. Zdaniem niektórych dopuszczenie korzystania z utworów w celu reklamy publicznej sprzedaży praw autorskich do nich znalazłoby zastosowanie do utworów architektonicznych.
Korzystanie powinno odbywać się w zakresie uzasadnionym promocją wystawy lub sprzedaży, a inne handlowe korzystanie jest wykluczone. Poza zakresem tego przepisu znajduje się korzystanie z utworu w celu promocji podmiotu dystrybuującego utwór lub promocji wydarzeń towarzyszących wystawie albo sprzedaży.
Korzystanie w związku z prezentacją lub naprawą sprzętu.
Art. 334 ustawy o prawie autorskim i prawach pokrewnych jest odpowiednikiem art. 5 ust. 3 lit. l dyrektywy 2001/29/WE. Przedmiotem tej postaci dozwolonego użytku są wszystkie kategorie utworów, oprócz programów komputerowych. Ta postać dozwolonego użytku służy prezentacji lub naprawie sprzętu, za pomocą którego korzysta się z utworów. Wymienia się także dzieła techniczne: instrukcje i projekty sprzętu.
Ten przepis został oceniony jako „wyraz nadmiernej troski” o prawa podmiotów praw autorskich. Korzystanie z utworu w związku z prezentacją lub naprawą sprzętu nie jest celem samym w sobie, a jedynie środkiem do okazania działania sprzętu. Tok rozumowania uzasadniałby nałożenie obowiązku uiszczania abonamentu radiowo-telewizyjnego na podmioty prowadzące sprzedaż lub naprawę sprzętu.
Omawiany przepis jest potrzebny ze względu na brzmienie art. 6 pkt 9 ustawy o prawie autorskim i prawach pokrewnych. Rozwiewa on wątpliwości odnośnie do prezentacji lub naprawy sprzętu, jednak pozostawia otwartą kwestię odtwarzania utworów muzycznych klientom sklepów.
Korzystanie w celu odbudowy lub remontu obiektu budowlanego.
Art. 335 ustawy o prawie autorskim i prawach pokrewnych jest odpowiednikiem art. 5 ust. 3 lit. m dyrektywy 2001/29/WE, regulującego korzystanie z utworów do celów budowlanych. Przepis dyrektywy nie został odpowiednio zaimplementowany. Przedmiot tej postaci dozwolonego użytku został określony niespójnie z art. 1 ustawy o prawie autorskim i prawach pokrewnych oraz z brzmieniem dyrektywy ("artistic work in the form of a building"). Pojęcie „obiekt budowlany”, użyte w art. 335, jest zdefiniowane w art. 3 pkt 1 Prawa budowlanego i nie jest ono tożsame z pojęciem utworu architektonicznego. Pojęcie „obiekt budowlany” jest szersze od pojęcia „utwór architektoniczny”.
Cel wykorzystania utworu w postaci obiektu budowlanego został określony szerzej niż w dyrektywie. W interpretacji pojęć „odbudowy” i „remontu” należy odwołać się do Prawa budowlanego. Zdaniem innych te definicje legalne nie określają wyraźnego podziału między pojęciami, dlatego pierwszeństwo ma wykładnia językowa. Dyrektywa zezwala na wykorzystanie utworu w celu odbudowy (odtworzenia obiektu budowlanego), a w myśl przepisu ustawy można także dokonywać remontu (robót dotyczących istniejącego obiektu). Takie różnice mogą prowadzić do „ewidentnej sprzeczności” w stosowaniu przepisów ustawy i dyrektywy. W takich sytuacjach pierwszeństwo ma przepis dyrektywy.

</doc>
<doc id="4215282" url="https://pl.wikipedia.org/wiki?curid=4215282" title="Newseum">
Newseum

Newseum – interaktywne muzeum w Waszyngtonie założone w celu zwiększenia społecznej świadomości dotyczącej znaczenia wolności mediów oraz 1. poprawki do Konstytucji Stanów Zjednoczonych. Muzeum po raz pierwszy otwarte w kwietniu 1997 w Arlington, po zamknięciu w tejże lokalizacji, ponownie otwarto w nowym gmachu przy Pennsylvania Avenue 11 kwietnia 2008. Zwiedzający zostają zaznajomieni z rolą wolnej prasy w przełomowych wydarzeniach historycznych, dziejami wiadomości oraz tym jak główne postanowienia 1. poprawki do Konstytucji Stanów Zjednoczonych wpływają na ich życie. Ekspozycja rozciąga się na 7 kondygnacjach i obejmuje 15 galerii oraz 15 sal widowiskowych. Od momentu otwarcia w 2008, muzeum odwiedziło 8 mln zwiedzających.
Historia.
Powstanie Muzeum w Arlington.
Jako pierwszą lokalizację dla Newseum działającego pod skrzydłami organizacji non-profit Freedom Forum wybrano Rosslyn w hrabstwie Arlington. Muzeum, kosztujące 50 mln USD, otwarto w kwietniu 1997. W ciągu 3 pierwszych lat działalności muzeum przyciągnęło 1,5 mln zwiedzających. Już na początku marca 2000 władze Muzeum ogłosiły zamiar przeprowadzki, dyktowany chęcią zwiększenia powierzchni wystawienniczej. 3 marca 2002 placówkę w Arlington zamknięto, celem skupienia się na budowie nowego gmachu.
Przeprowadzka do Waszyngtonu.
Zarząd Freedom Forum pod przewodnictwem Ala Neuhartha na miejsce na drugą siedzibę wybrał działkę przy Pennsylvania Avenue w Waszyngtonie. Do pracy nad nowym budynkiem powołano projektanta wystaw Ralpha Appelbauma i architekta Jamesa Stewarta Polsheka. Po kilkumiesięcznym opóźnieniu spowodowanym przedłużającymi się robotami budowlanymi, muzeum otwarto w nowym gmachu 11 kwietnia 2008.
Budynek.
Głównym elementem dekoracyjnym budynku jest fasada z "oknem na świat" wyglądającym na Pennsylvania Avenue oraz National Mall, które umożliwia przyjrzenie się wystawie z zewnątrz. Fasada została ozdobiona 45 słowami 1. poprawki do Konstytucji Stanów Zjednoczonych wykutymi na tablicy o wysokości z różowego marmuru z Tennessee. 
Gmach wybudowany przez Turner Construction składa się z 7 kondygnacji mieszczących 15 sal widowiskowych i 15 galerii z wystawami interaktywnymi zajmujących ponad 51 000 m². Ponadto w budynku mieszczą się biura organizacji Freedom Forum, ekskluzywne apartamenty, lokale handlowe, podziemny parking, centrum konferencyjne z zewnętrznym tarasem, dwie restauracje i centrum obsługi zwiedzających.

</doc>
<doc id="4215285" url="https://pl.wikipedia.org/wiki?curid=4215285" title="Stary Kościół Miechowski">
Stary Kościół Miechowski

Stary Kościół Miechowski – poemat śląskiego księdza i poety Norberta Bonczyka. Tytułowa świątynia to nieistniejący już kościół pod wezwaniem Świętego Krzyża w Miechowicach. 
W zamyśle autora poemat miał być regionalną śląską epopeją regionalną, napisaną na wzór "Pana Tadeusza" Adama Mickiewicza. 
Utwór jest napisany trzynastozgłoskowcem rymowanym parzyście. Forma wierszowa była zasugerowana przez epopeję Mickiewicza. Występują w nim też liczne środki stylistyczne, między innymi i paronomazja.
"Stary Kościół Miechowski" przyniósł autorowi sławę wybitnego regionalnego poety i tytuł „górnośląskiego Homera”. Do 1936 doczekał się czterech wydań. Stanowi cenne źródło socjologiczne.

</doc>
<doc id="4215286" url="https://pl.wikipedia.org/wiki?curid=4215286" title="Łukasz Wolsztyński">
Łukasz Wolsztyński

Łukasz Wolsztyński (ur. 8 grudnia 1994 w Knurowie) – polski piłkarz grający na pozycji napastnika w Kotwicy Kołobrzeg.
Życiorys.
Jest wychowankiem Concordii Knurów i Górnika Zabrze. Do 2016 roku występował w rezerwach tego ostatniego. W 2015 roku został wypożyczony do Limanovii Limanowa, a rok później do Legionovii Legionowo. W Ekstraklasie zadebiutował 15 lipca 2017 w wygranym 3:1 meczu z Legią Warszawa. Grał w nim do 73. minuty, po czym został zmieniony przez Bartłomieja Olszewskiego.
Jest bratem bliźniakiem Rafała Wolsztyńskiego, również piłkarza.

</doc>
<doc id="4215301" url="https://pl.wikipedia.org/wiki?curid=4215301" title="On (album)">
On (album)

On – piąty studyjny, w tym drugi podwójny album polskiego rapera Tau, którego premiera odbyła się 26 maja 2017 roku. Wydawnictwo ukazało się nakładem wytwórni Bozon Records. Za produkcję muzyczną odpowiadają: duet producencki soSpecial, Gibbs, I:Gor oraz Tau. Miksem i masteringiem albumu zajął się Marek Dulewicz.
Album zdobył 1. miejsce polskiej listy przebojów – OLiS.
Lista utworów.
Opracowano na podstawie materiału źródłowego.

</doc>
<doc id="4215313" url="https://pl.wikipedia.org/wiki?curid=4215313" title="Fire Shadow">
Fire Shadow

Fire Shadow – bojowy, bezzałogowy statek powietrzny (UAV - Unmanned Aerial Vehicle) opracowany przez firmę MBDA dla British Army. Przeznaczony do rażenia siły żywej lub lekko opancerzonych celów - amunicja krążąca.
Historia.
Już w latach 90. ubiegłego wieku zaczęto w armii brytyjskiej zaczęto analizować dostępne metody zwiększenia skuteczności rażenia własnej artylerii. Powodem były braki w tym zakresie, jakie miały używane wówczas systemy AS-90 i M270 MLRS. Drugim elementem wpływającym na efektywność prowadzonego ognia, zwłaszcza przeciwko celom ruchomym, był czas, jaki upływał pomiędzy lokalizacją i identyfikacją celu a rozpoczęciem jego ostrzału. Czas ten, zbyt długi, umożliwiał ruchomym celom ucieczkę z pola rażenia. Wynikające stąd problemy legły u podstaw zainicjowanego przez brytyjskie ministerstwo obrony na początku obecnego wieku programu Indirect Fire Precision Attack (IFPA). Jednym z wielu analizowanych w ramach programu rozwiązań była amunicja krążąca. W 2005 roku zainicjowano program Loitering Munition Capability Demonstration skupiony na tym zagadnieniu. Celem programu było pozyskanie amunicji zdolnej do rażenia celów punktowych w odległości do 150 km od własnych, wysuniętych pozycji. Problem stał się o tyle palący, gdyż brytyjska armia zaangażowała się w działania w Afganistanie.
Do konkursu stanęły MBDA wraz z Israel Aerospace Industries, INSYS, Qinetiq i Cranfield University, która zaproponowała opracowanie spełniającego brytyjskie wymagania aparatu na bazie IAI Harpy. Thales wraz z Rheinmetall, którzy zaproponowali modyfikacje aparatu KZO. Lockheed Martin zaproponował podwieszany na belkach BRU-61A (wykorzystywaną do przenoszenia bomb SDB) system SMACM (Surveilling Miniature Attack Cruise Missile) oraz Ultra Electronics, która wraz z Rafael Advanced Defense Systems i Raytheon zaoferowała system BLADE (Battlefield Loitering Artillery Direct Effect) oparty o aparat UVision Sparrow-M. Decyzją brytyjskiego ministerstwa obrony, do dalszych prac skierowano projekty MBDA i Ultra Electronics. Pomimo tego, po dwóch latach od rozpoczęcia postępowania cały program został zakończony. 
Fiasko przetargu nie zmniejszyło zainteresowania brytyjskiej armii w pozyskaniu nowego systemu mającego zwiększyć możliwości precyzyjnego rażenia ruchomych celów. Tym razem, nowy projekt, który otrzymał nazwę Fire Shadow, miał być częścią dużego programu Complex Weapons Portfolio mającego na celu pozyskanie przez brytyjskie siły zbrojne szeregu nowych systemów uzbrojenia. Opracowaniem Fire Shadow i wdrożeniem do produkcji miało zająć się konsorcjum firm, w skład którego weszły MBDA, Lockheed Martin UK, Meggitt PLC, Thales UK, Blue Bear Systems Research, Cranfield Aerospace Solutions, Cranfield University, Marshall Aerospace and Defence Group, Qinetiq, Selex Galileo, Roxel, Ultra Electronics. Po raz pierwszy konfiguracje nowego aparatu zaprezentowano na londyńskich targach Defence and Security Equipment International (DSEI) w 2007 roku. Badania w locie gotowego aparatu rozpoczęto w kwietniu 2008 roku na poligonie w Walii. Przebiegały one pomyślnie. W listopadzie 2010 roku na szwedzkim poligonie Vidsel badano współdziałanie wszystkich elementów systemu. Aparat pomyślnie przeszedł próby startu, nawigacji w pokonywaniu zaplanowanej trasy i patrolowania wyznaczonego obszaru, komunikacji z cetrum kierowania lotem. W maju 2011 roku, również w Vidsel aparat pomyślnie przeszedł próby odwzorowujące potencjalne, prawdziwe misje w jakich może zostać użyty.
Aparat spełnił stawiane przed nim oczekiwania i w 2011 roku ogłoszono, iż w kolejnym roku system trafi do brytyjskich oddziałów w Afganistanie. Pierwszym użytkownikiem miał zostać 39. Pułk Artylerii (39th Regiment Royal Artillery). Pomimo rozpoczęcia szkolenia w obsłudze systemu, dostarczeniu artylerzystom pierwszych aparatów w marcu 2012 roku, nie wysłano ich do Afganistanu a całe zamówienie zakończyło się na dostawie 25 aparatów testowych. Nie są znane oficjalne powody podjęcia takiej decyzji.
Producent wymienia możliwość przenoszenia aparatu przez jednostki pływającej. W grę wchodziłoby proste umieszczenie wyrzutni na pokładzie lub przystosowanie aparatów do wystrzeliwania z pionowych wyrzutni Sylver (SYstème de Lancement VERtical) zainstalowanych na brytyjskich niszczycielach rakietowych typu 45. Jak również opracowania systemu przenoszenia aparatu przez samoloty.
Konstrukcja.
Fire Shadow startuje z lądowej platformy, którą może być prosta, holowana wyrzutnia szynowa lub osadzona na platformie ciężarówki. Start wspomagany jest przez umieszczony na końcu kadłba rakietowego przyśpieszacza. Wyposażony w kratownicowe stery. Po wypaleniu się materiału pędnego, przyśpieszacz ulega odrzuceniu i rolę silnika marszowego przejmuje jednostka spalinowa napędzająca śmigło pchające. Maszyna może wykonywać swoje zadania w kilku trybach. Może udać się po wyznaczonej trasie w kierunku rozpoznanego i zidentyfikowanego wcześniej celu. Może również polecieć w wyznaczony rejon i tam pozostać przez 5 do 6 godzin, atakując wykryty w trakcie patrolu cel. Potencjalne cele mogą być wykryte dzięki własnej, znajdującej się na dziobie, dzienno-nocnej głowicy elektrooptycznej firmy Salex Galileo jak również od innych dostępnych środków rozpoznawczych. Dwukierunkowa, wydajna łączność zapewnia stacji naziemnej kontroli możliwość weryfikacji celu przy użyciu głowicy aparatu. W każdej chwili, kontroler naziemny może skierować maszynę na dowolnie wybrany cel. Atak na cel następuje po wejściu w strome nurkowanie, gwarantowana precyzja ataku jest na poziomie poniżej jednego metra. Cel zostaje zniszczony przy użyciu znajdującej się na pokładzie 20 kg głowicy bojowej. Uznawany za wadę jest brak możliwości ponownego użycia aparatu w przypadku nie wykrycia celu w trakcie trwania misji. Maszyna nie ma możliwości powrotu i musi ulec autodestrukcji.

</doc>
<doc id="4215326" url="https://pl.wikipedia.org/wiki?curid=4215326" title="Siergiej Bułanow">
Siergiej Bułanow

Siergiej Andriejewicz Bułanow (ros. Сергей Андреевич Буланов; ur. 13 maja 1964) – radziecki zapaśnik walczący w stylu klasycznym.
Brązowy medalista mistrzostw Europy w 1989. Pierwszy w Pucharze Świata w 1986 i drugi w 1989 i 1990. Trzeci na ME kadetów w 1984. Mistrz świata juniorów w 1982 roku.
Mistrz ZSRR w 1990; wicemistrz w 1986, trzeci w 1988 i 1989. Mistrz WNP w 1992.

</doc>
<doc id="4215365" url="https://pl.wikipedia.org/wiki?curid=4215365" title="Szamsatdin Abbasow">
Szamsatdin Abbasow

Szamsatdin Ali-ogły Abbasow (ros. Шамсатдин Али-оглы Аббасов; ur. 10 września 1966) – radziecki zapaśnik walczący w stylu klasycznym. Drugi w Pucharze Świata w 1990. 
Mistrz ZSRR w 1990 i trzeci w 1989 roku.

</doc>
<doc id="4215368" url="https://pl.wikipedia.org/wiki?curid=4215368" title="Zauri Iwanoszwili">
Zauri Iwanoszwili

Zauri Szotajewicz Iwanoszwili (ros. Заури Шотаевич Иваношвили; ur. 16 maja 1965) – radziecki zapaśnik walczący w stylu klasycznym.
Pierwszy w Pucharze Świata w 1987 i drugi w 1990. Mistrz świata juniorów w 1982 i 1983; kadetów w 1982 i młodzieży w 1985. Trzeci na ME młodzieży w 1985 roku.
Brązowy medalista mistrzostw ZSRR w 1987 i 1990 roku.

</doc>
<doc id="4215373" url="https://pl.wikipedia.org/wiki?curid=4215373" title="Holandia na Zimowych Igrzyskach Olimpijskich 2018">
Holandia na Zimowych Igrzyskach Olimpijskich 2018

Holandia na Zimowych Igrzyskach Olimpijskich 2018 – występ kadry sportowców reprezentujących Holandię na igrzyskach olimpijskich w Pjongczangu w 2018 roku.
W kadrze znalazło się 33 zawodników – 16 mężczyzn i 17 kobiet. Reprezentanci Holandii wystąpili w 26 konkurencjach w 4 dyscyplinach sportowych. 
Funkcję chorążego reprezentacji Holandii podczas ceremonii otwarcia pełnił panczenista Jan Smeekens, a podczas ceremonii zamknięcia – panczenistka Ireen Wüst. Reprezentacja Holandii weszła na stadion jako 5. w kolejności, pomiędzy ekipami z Południowej Afryki i Norwegii.
Pierwsze medale, już w pierwszym dniu startów finałowych, zdobyły łyżwiarki szybkie, zajmując całe podium w biegu na 3000 m: Carlijn Achtereekte złoto, Ireen Wüst srebro, a Ireen Wüst brąz. Tego samego dnia srebro w short tracku zdobył Sjinkie Knegt. Następnego dnia swój trzeci z rzędu złoty medal olimpijski w biegu na 5000 m zdobył panczenista Sven Kramer.
Ireen Wüst w starcie na 1500 m kobiet zdobyła piąty złoty medal olimpijski w karierze. Ponadto wywalczyła dwa srebrne medale. Złoto w biegu na tym samym dystansie w rywalizacji mężczyzn wywalczył Kjeld Nuis, który triumfował również na 1000 m.
Złoto z nowym rekordem olimpijskim na 1000 m kobiet zdobyła Jorien ter Mors. W Pjongczangu ter Mors zdobyła również brązowy medal w sztafecie w short tracku. Holenderskie panczenistki zwyciężyły finał B z nowym rekordem świata (4:03,471) i zdobyły brąz dzięki dyskwalifikacji sztafet kanadyjskiej i chińskiej. W ten sposób Jorien ter Mors została pierwszą kobietą w historii igrzysk olimpijskich, która zdobyła medale w dwóch różnych dyscyplinach sportowych podczas jednej edycji zimowych igrzysk olimpijskich.
Multimedalistką igrzysk w Pjongczangu została również Suzanne Schulting, która w short tracku wywalczyła złoto i brąz.
Reprezentanci Holandii zdobyli w sumie 20 medali – 8 złotych, 6 srebrnych i 6 brązowych. Były to trzecie z rzędu igrzyska olimpijskie, po Soczi (2014) i Rio de Janeiro (2016), podczas których Holendrzy zdobyli 8 złotych medali. Dorobek medalowy Holandii dał jej piąte miejsce w klasyfikacji medalowej igrzysk.
Był to 21. start reprezentacji Holandii na zimowych igrzyskach olimpijskich i 48. start olimpijski, wliczając w to letnie występy.
Statystyki według dyscyplin.
Reprezentanci Holandii wzięli udział w zawodach w czterech dyscyplinach sportowych. Najliczniejszą reprezentację, liczącą 20 osób, stanowili łyżwiarze szybcy. Spośród reprezentantów Holandii jedna zawodniczka startowała w dwóch dyscyplinach – Jorien ter Mors wystąpiła w short tracku i w łyżwiarstwie szybkim na długim torze
Skład reprezentacji.
Short track.
W składzie sztafety kobiet była też Rianne de Vries, jednak nie wystąpiła w żadnym biegu i w efekcie nie została medalistką igrzysk.
Snowboarding.
W kadrze olimpijskiej był też Niek van der Velden, który nie wystartował w zawodach. Podczas jednego z treningów, jeszcze przed rozpoczęciem kwalifikacji w slopestyle’u, uległ wypadkowi, w wyniku którego złamał rękę.

</doc>
<doc id="4215376" url="https://pl.wikipedia.org/wiki?curid=4215376" title="Ludwik Adam Jucewicz">
Ludwik Adam Jucewicz

Ludwik Adam Jucewicz herbu Juńczyk (ur. 15 grudnia 1813 roku w – zm. 24 marca 1846 roku w Leplu) – żmudzki szlachcic, ksiądz, pisarz, etnograf, historyk, folklorysta, opisywał życie codzienne na Żmudzi.
W 1842 roku jako pierwszy zapisał legendę o Juracie i Kastytisie.
Życiorys.
Urodził się w rodzinie szlacheckiej zamieszkałej na Żmudzi. Jego ojciec Dominik nie miał ziemi i pracował jako ekonom i dzierżawca w dworze
pokiewskim Rodowicza. Matką Ludwika była pochodząca ze żmudzkiej szlachty Ewa Gimbut herbu Nałęcz. W latach 1823–1829 uczęszczał do gimnazjum w Krożach. W 1829 roku zapisał się na wydział medyczny Uniwersytetu Wileńskiego, ale nie ukończył studiów. Następnie zapisał się na Wileńską Akademię Duchowną, którą ukończył w 1838 roku. Jako ksiądz został przydzielony do parafii w Święcianach, a w latach 1840–1842 był księdzem w Świadościu. W 1840 roku został zaproszony do , jako nauczyciel dzieci marszałka Jana Żurawskiego. W tym czasie zakochał się w córce marszałka, Malwinie Żurawskiej, która później zaszła z nim w ciążę. Zdecydował, że nie może zostawić kobiety samej z dzieckiem i by ją poślubić, przeszedł z katolicyzmu na prawosławie. W tamtych czasach była to bardzo radykalna decyzja i w oczach litewskiego społeczeństwa Ludwik Jucewicz został uznany za zdrajcę na rzecz Rosji. Po ślubie udał się z żoną do Lepla na Białorusi, gdzie nauczał w dworach szlacheckich. W 1842 roku oficjalnie zrzekł się posługi kapłańskiej.
Działalność literacka i kulturowa.
Ludwik Adam Jucewicz reprezentował rodzącą się dwujęzyczną litewską inteligencję, której reprezentantem byli również Mikołaj Akielewicz i Maciej Wołonczewski. Ludwik uważał za swój ojczysty język zarówno żmudzki jak i polski. W języku polskim pisał swoje prace etnograficzne, artykuły i tłumaczenia żmudzkich pieśni ludowych. W języku żmudzkim publikował tłumaczenia poezji z polskiego. Był pierwszym człowiekiem, który przetłumaczył utwory Adama Mickiewicza na język litewski. Jucewicz w swojej twórczości odzwierciedlał tendencje litewskiego odrodzenia narodowego i początki kształtowania się kultury litewskiej opartej na dwóch językach. Posługiwał się pseudonimami i kryptonimami: "L. A. J.", "Ludwik z Pokiewia", "L. J.", "N. N.".
Linki.
Dzieła Jucewicza w Polonie

</doc>
<doc id="4215379" url="https://pl.wikipedia.org/wiki?curid=4215379" title="Norwegia na Zimowych Igrzyskach Olimpijskich 2018">
Norwegia na Zimowych Igrzyskach Olimpijskich 2018

Norwegia na Zimowych Igrzyskach Olimpijskich 2018 – kadra sportowców z Norwegii, którzy wystąpili na XXIII Zimowych Igrzyskach Olimpijskich w 2018 roku w Pjongczangu. Licząc 109 zawodników zmagających się w 11 dyscyplinach z 15 była jedną z największych reprezentacji.
W ostatecznym rozrachunku Norwedzy zwyciężyli w klasyfikacji medalowej igrzysk zdobywając 39 medali: po 14 złotych i srebrnych oraz 11 brązowych, prześcigając m.in. długo prowadzącą reprezentację Niemiec. Pierwszy medal dla reprezentacji – srebrny – zdobyła w pierwszym dniu zawodów medalowych biegaczka Marit Bjoergen. Pierwsze złoto wygrał następnego dnia biegacz Simen Hegstad Krüger. Najwięcej medali przyniosły Norwegii biegi narciarskie (14), biathlon oraz narciarstwo alpejskie (po 6) i skoki narciarskie (5).
Sportowcy.
Liczba sportowców startujących w poszczególnych dyscyplinach:
Skład kadry.
Biegi narciarskie.
Mężczyźni
Kobiety
Hokej na lodzie.
Turniej mężczyzn
Reprezentacja mężczyzn
Skoki narciarskie.
Mężczyźni

</doc>
<doc id="4215380" url="https://pl.wikipedia.org/wiki?curid=4215380" title="Szwecja na Zimowych Igrzyskach Olimpijskich 2018">
Szwecja na Zimowych Igrzyskach Olimpijskich 2018

Szwecja na Zimowych Igrzyskach Olimpijskich 2018 – kadra sportowców ze Szwecji, którzy występowali na XXIII Zimowych Igrzyskach Olimpijskich w 2018 roku w Pjongczangu. Licząc 118 zawodników, była jedną z największych reprezentacji.
Pierwszy medal dla reprezentacji – złoty – zdobyła 10 lutego biegaczka Charlotte Kalla w biegu łączonym kobiet. W następnych dniach miejsca na podiach zajęli: 12 lutego dwudziestoletni biatlonista Sebastian Samuelsson, a dzień później sprint techniką klasyczną wygrała dwudziestoczteroletnia biegaczka Stina Nilsson.
15 lutego sensację sprawiła kolejna biatlonistka – dwudziestodwuletnia Hanna Öberg zdobyła złoto w biegu indywidualnym kobiet na 15 km.
Sportowcy.
Liczba sportowców startujących w poszczególnych dyscyplinach:
Skład kadry.
Biegi narciarskie.
Mężczyźni
Kobiety
Hokej na lodzie.
Reprezentacja mężczyzn
Reprezentacja kobiet

</doc>
<doc id="4215390" url="https://pl.wikipedia.org/wiki?curid=4215390" title="Ko Olina">
Ko Olina

Kailua – jednostka osadnicza w Stanach Zjednoczonych, w stanie Hawaje, na wyspie Oʻahu, w hrabstwie Honolulu.

</doc>
<doc id="4215391" url="https://pl.wikipedia.org/wiki?curid=4215391" title="Tadeusz Julian Chrościcki">
Tadeusz Julian Chrościcki

Tadeusz Julian Chrościcki (ur. 22 maja 1888 w Przytyku, zm. 15 czerwca 1942 w KL Auschwitz) – ziemianin, porucznik rezerwy Wojska Polskiego, członek Tajnej Armii Polskiej, dowódca kadry pułkowej w Pruszkowie, członek Organizacji Bojowej PPS, Związku Walki Czynnej, dowódca plutonu Krakusów w Usnarzu Makarowcu, pow. grodzieński, gm. Krynki. 
Przed wojną był właścicielem majątku Usnarz Makarowiec. Doprowadził do otwarcia w Krynkach gimnazjum.
Aresztowany 19 września 1940, przebywał na Pawiaku, przez trzy miesiące izolowany w al. Szucha. 6 kwietnia 1941 przybył do obozu konceentracyjnego Auschwitz, w którym zginął 15 czerwca 1942.
Był żonaty z Julią z Augustowskich, z którą miał syna Tadeusza Lucjana (ur. 27 marca 1919 w Makarowcach). Syn został zatrzymany 17 października 1940 i osadzony na Pawiaku. 28 maja 1941 przybył do KL Auschwitz (numer więzienny 16655) i został przydzielony do karnej kompanii. 10 czerwca 1942 uciekł z obozu razem z Augustem Kowalczykiem.

</doc>
<doc id="4215393" url="https://pl.wikipedia.org/wiki?curid=4215393" title="Mokuleia">
Mokuleia

Mokuleia – jednostka osadnicza w Stanach Zjednoczonych, w stanie Hawaje, na wyspie Oʻahu, w hrabstwie Honolulu.

</doc>
<doc id="4215396" url="https://pl.wikipedia.org/wiki?curid=4215396" title="Nanakuli">
Nanakuli

Nanakuli (Nānākuli) – jednostka osadnicza w Stanach Zjednoczonych, w stanie Hawaje, na wyspie Oʻahu, w hrabstwie Honolulu.

</doc>
<doc id="4215400" url="https://pl.wikipedia.org/wiki?curid=4215400" title="Punaluu">
Punaluu

Punaluu (Punalu'u) – jednostka osadnicza w Stanach Zjednoczonych, w stanie Hawaje, na wyspie Oʻahu, w hrabstwie Honolulu.

</doc>
<doc id="4215401" url="https://pl.wikipedia.org/wiki?curid=4215401" title="Pupukea">
Pupukea

Pupukea (Pūpūkea) – jednostka osadnicza w Stanach Zjednoczonych, w stanie Hawaje, na wyspie Oʻahu, w hrabstwie Honolulu.

</doc>
<doc id="4215404" url="https://pl.wikipedia.org/wiki?curid=4215404" title="Kajetan Bolesław Olszewski">
Kajetan Bolesław Olszewski



</doc>
<doc id="4215405" url="https://pl.wikipedia.org/wiki?curid=4215405" title="Schofield Barracks">
Schofield Barracks

Schofield Barracks – jednostka osadnicza w Stanach Zjednoczonych, w stanie Hawaje, na wyspie Oʻahu, w hrabstwie Honolulu.

</doc>
<doc id="4215408" url="https://pl.wikipedia.org/wiki?curid=4215408" title="Wahiawa">
Wahiawa

Wahiawa (Wahiawā) – jednostka osadnicza w Stanach Zjednoczonych, w stanie Hawaje, na wyspie Oʻahu, w hrabstwie Honolulu.

</doc>
<doc id="4215409" url="https://pl.wikipedia.org/wiki?curid=4215409" title="Waialua">
Waialua

Waialua – jednostka osadnicza w Stanach Zjednoczonych, w stanie Hawaje, na wyspie Oʻahu, w hrabstwie Honolulu.

</doc>
<doc id="4215411" url="https://pl.wikipedia.org/wiki?curid=4215411" title="Valletta Waterfront">
Valletta Waterfront

Valletta Waterfront () – jest to esplanada we Florianie na Malcie; cechują ją trzy widoczne budowle: kościół w centrum, Pinto Stores (Składy Pinto) lub "Pinto Wharf" (Nabrzeże Pinto) po lewej, oraz Forni Stores (Składy Forni) lub "Forni Shopping Complex" (Kompleks handlowy Forni) po prawej. Budynki oryginalnie były składami i magazynami, zbudowanymi w XVIII wieku. Ich projekt przypisywany jest Andrei Belliemu. Teren ten jest obecnie centrum maltańskiej firmy statków wycieczkowych "Forni Cruise Passenger Terminal"; mieszczą się tam też liczne bary, sklepy i restauracje. W okolicy tej odbywają się liczne koncerty i inne wydarzenia artystyczne.
Historia.
W roku 1752 Wielki Mistrz Manuel Pinto da Fonseca znacznie rozbudował ówczesną "Valletta Marina", stawiając tam 19 dużych składów i kościół. Budowle te, zaprojektowane w stylu barokowym, przypisywane są Andrei Belliemu.
Teren został w czasie II wojny światowej mocno zniszczony przez bombardowanie, a to z powodu bliskości Malta Dockyard oraz brytyjskich okrętów w Grand Harbour. Niektóre z magazynów uległy wtedy całkowitemu zburzeniu.
Teren został gruntownie odrestaurowany i odnowiony. Fasady niektórych budynków, które zostały całkowicie lub częściowo zniszczone w czasie II wojny światowej, odbudowano, pomijając wnętrze. Na terenie za tymi przebudowanymi elewacjami znalazł miejsce parking. Drzwi budynków malowane są w różnych kolorach, symbolizujących różne rodzaje towarów, które kiedyś były w nich przechowywane; niebieski oznacza, że w składzie przechowywane były ryby, zielony - produkty rolne, żółty - pszenica, a czerwony - wino.
Valletta Waterfront prowadzony jest przez prywatne konsorcjum, nadzorujące działalność maltańskich wycieczkowych linii żeglugowych. Na nabrzeżu znajduje się około 12 restauracji, bary oraz punkty sprzedaży detalicznej. Na tym i pobliskim terenie odbywają się liczne imprezy kulturalne i rozrywkowe, jak np. Malta Jazz Festival, Malta International Fireworks Festival czy Perfect Wedding Fair.
Kościół Ucieczki Świętej Rodziny do Egiptu został zbudowany w roku 1752, równocześnie z sąsiednimi budynkami magazynów. W czasie II wojny światowej w wyniku bombardowań uległ pewnym uszkodzeniom. Uszkodzone części zostały później wiernie odtworzone, a całość odrestaurowana. W kościele celebrowana jest msza św. w soboty wieczorem.
Pinto Stores zostały wpisane na „Antiquities List of 1925”, są zabytkiem narodowym 1. klasy oraz są umieszczone na liście National Inventory of the Cultural Property of the Maltese Islands (NICPMI).

</doc>
<doc id="4215416" url="https://pl.wikipedia.org/wiki?curid=4215416" title="Kunszt">
Kunszt



</doc>
<doc id="4215419" url="https://pl.wikipedia.org/wiki?curid=4215419" title="Waianae">
Waianae

Waianae (Waiʻanae) – jednostka osadnicza w Stanach Zjednoczonych, w stanie Hawaje, na wyspie Oʻahu, w hrabstwie Honolulu.

</doc>
<doc id="4215420" url="https://pl.wikipedia.org/wiki?curid=4215420" title="Waikele">
Waikele

Waikele (Punalu'u) – jednostka osadnicza w Stanach Zjednoczonych, w stanie Hawaje, na wyspie Oʻahu, w hrabstwie Honolulu.

</doc>
<doc id="4215423" url="https://pl.wikipedia.org/wiki?curid=4215423" title="Beijing Fengtai Stadium">
Beijing Fengtai Stadium

Beijing Fengtai Stadium – wielofunkcyjny stadion w Pekinie, w Chinach. Został otwarty w 1990 roku. Obiekt może pomieścić 31 000 widzów. Swoje spotkania na stadionie rozgrywają piłkarze klubu Beijing Renhe. Obok stadionu znajduje się również obiekt do softballa.

</doc>
<doc id="4215424" url="https://pl.wikipedia.org/wiki?curid=4215424" title="Grażyna Dąbrowska-Milewska">
Grażyna Dąbrowska-Milewska

Grażyna Maria Dąbrowska-Milewska – polska architekt, doktor habilitowany nauk technicznych inżynier, profesor nadzwyczajny Wydziału Architektury Politechniki Białostockiej, była dziekan tego wydziału, specjalistka w zakresie architektury mieszkaniowej, środowiska mieszkaniowego i socjologii mieszkalnictwa.
Życiorys.
W 1979 ukończyła studia na kierunku architektura i urbanistyka na Wydziale Architektury Politechniki Warszawskiej, gdzie w 1989 na podstawie napisanej pod kierunkiem Haliny Skibniewskiej rozprawy pt. "Dziecko w mieszkaniu. Wpływ potrzeb wynikających z rozwoju dziecka na przestrzeń mieszkania" otrzymała stopień naukowy doktora nauk technicznych w dyscyplinie architektura i urbanistyka. Na Wydziale Architektury Politechniki Wrocławskiej na podstawie dorobku naukowego oraz rozprawy pt. "Wielorodzinna architektura mieszkaniowa Białegostoku 1990–2004. Uwarunkowania społeczne, ekonomiczne i przestrzenne" uzyskała w 2008 stopień doktora habilitowanego nauk technicznych dyscyplina architektura i urbanistyka.
Została profesorem nadzwyczajnym Wydziału Architektury Politechniki Białostockiej i kierownikiem Katedry Architektury Mieszkaniowej na tym wydziale. Pełniła także funkcję dziekana Wydziału Architektury PB.

</doc>
<doc id="4215425" url="https://pl.wikipedia.org/wiki?curid=4215425" title="Pawieł Ziernow">
Pawieł Ziernow

Pawieł Michajłowicz Ziernow (ros. Павел Михайлович Зернов, ur. 19 stycznia 1905 we wsi Litwinowo w obwodzie włodzimierskim, zm. 7 lutego 1964 w Moskwie) – radziecki inżynier i polityk, wiceminister średniego przemysłu maszynowego ZSRR (1954-1963).
Życiorys.
Pracował jako robotnik w fabryce, później był funkcjonariuszem Komsomołu, 1926-1929 uczył się na rabfaku (fakultecie robotniczym) w Moskwie, a 1929-1933 w Moskiewskiej Wyższej Szkole Technicznej im. Baumana i został inżynierem mechanikiem oraz aspirantem, później pracownikiem naukowym i wykładowcą tej uczelni. W 1937 ukończył aspiranturę i został kandydatem nauk technicznych, a w lutym 1938 głównym inżynierem Głównego Zarządu Budowy Diesli, od września 1938 do lutego 1939 był szefem Głównego Zarządu Przemysłu Traktorowego Ludowego Komisariatu Przemysłu Maszynowego ZSRR, a od lutego 1939 do czerwca 1940 zastępcą ludowego komisarza średniego przemysłu maszynowego ZSRR. Od czerwca 1940 do grudnia 1942 był przewodniczącym Wszechzwiązkowego Komitetu Standardów przy Radzie Komisarzy Ludowych ZSRR, jednocześnie we wrześniu 1941 został zastępcą ludowego komisarza przemysłu czołgowego ZSRR (był nim do końca wojny), był także pełnomocnikiem ds. ewakuacji przedsiębiorstw przemysłowych, członkiem komisji Państwowego Komitetu Obrony ZSRR na 2 Froncie Ukraińskim i pełnomocnikiem Komitetu Specjalnego przy Radzie Wojennej 1 Frontu Białoruskiego i przy Radzie Wojskowej Grupie Wojsk Radzieckich w Niemczech. Gdy w lutym 1943 Państwowy Komitet Obrony ZSRR nakazał wszcząć prace nad stworzeniem broni atomowej ZSRR, Ziernow został włączony do tych prac, po wojnie brał udział w założeniu w mieście zamkniętym Arzamas-16 (obecnie Sarow) Biurze Konstruktorskim-11 (KB-11), w którym następnie pracował. W 1951 wszedł w skład Pierwszego Głównego Zarządu przy Radzie Ministrów ZSRR, 1953-1954 był szefem Głównego Zarządu Budowy Przyborów w Ministerstwie Średniego Przemysłu Maszynowego ZSRR, następnie został wiceministrem. W 1963 otrzymał rangę generała porucznika służby inżynieryjno-czołgowej. Przyznano mu honorowe obywatelstwo Sarowa. Został pochowany na Cmentarzu Nowodziewiczym.
Odznaczenia i nagrody.
I medale.

</doc>
<doc id="4215426" url="https://pl.wikipedia.org/wiki?curid=4215426" title="Waimānalo">
Waimānalo

Waimānalo – jednostka osadnicza w Stanach Zjednoczonych, w stanie Hawaje, na wyspie Oʻahu, w hrabstwie Honolulu.

</doc>
<doc id="4215427" url="https://pl.wikipedia.org/wiki?curid=4215427" title="Waimanalo Beach">
Waimanalo Beach

Waimanalo Beach (Waimānalo Beach) – jednostka osadnicza w Stanach Zjednoczonych, w stanie Hawaje, na wyspie Oʻahu, w hrabstwie Honolulu.

</doc>
<doc id="4215428" url="https://pl.wikipedia.org/wiki?curid=4215428" title="Vicente Navarra">
Vicente Navarra

Vicente Macanan Navarra (ur. 22 stycznia 1939 w Mambusao) – filipiński duchowny katolicki, biskup diecezji Bacolod w latach 2001-2016.
Życiorys.
Święcenia kapłańskie przyjął 7 kwietnia 1962 i został inkardynowany do archidiecezji Capiz. Był m.in. ojcem duchownym (1962-1971) i rektorem (1971-1975) miejscowego seminarium.
Episkopat.
23 kwietnia 1979 został mianowany przez papieża Jana Pawła II biskupem pomocniczym archidiecezji Capiz ze stolicą tytularną "Velefi". Sakry biskupiej udzielił mu 26 czerwca tegoż roku ówczesny ordynariusz tejże archidiecezji, abp Antonio Floro Frondosa.
21 listopada 1987 papież mianował go biskupem nowo utworzonej diecezji Kabankalan. Ingres odbył się 11 lutego 1988.
24 maja 2001 został prekonizowany biskupem diecezjalnym Bacolod. Rządy w diecezji objął 19 lipca.
24 maja 2016 przeszedł na emeryturę.

</doc>
<doc id="4215430" url="https://pl.wikipedia.org/wiki?curid=4215430" title="Waipahu">
Waipahu

Waipahu – miejscowość spisowa w Stanach Zjednoczonych, w stanie Hawaje, na wyspie Oʻahu, w hrabstwie Honolulu.

</doc>
<doc id="4215431" url="https://pl.wikipedia.org/wiki?curid=4215431" title="Qingdao Tiantai Stadium">
Qingdao Tiantai Stadium

Qingdao Tiantai Stadium – wielofunkcyjny stadion w Qingdao, w Chinach, wybudowany w latach 1932–1933.
Swoje spotkania na stadionie rozgrywają piłkarze klubu Qingdao Jonoon.

</doc>
<doc id="4215432" url="https://pl.wikipedia.org/wiki?curid=4215432" title="Waipio Acres">
Waipio Acres

Waipio Acres (Waipiʻo Acres) – jednostka osadnicza w Stanach Zjednoczonych, w stanie Hawaje, na wyspie Oʻahu, w hrabstwie Honolulu.

</doc>
<doc id="4215434" url="https://pl.wikipedia.org/wiki?curid=4215434" title="West Loch Estate">
West Loch Estate

West Loch Estate – jednostka osadnicza w Stanach Zjednoczonych, w stanie Hawaje, na wyspie Oʻahu, w hrabstwie Honolulu.

</doc>
<doc id="4215436" url="https://pl.wikipedia.org/wiki?curid=4215436" title="Whitmore Village">
Whitmore Village

Whitmore Village – jednostka osadnicza w Stanach Zjednoczonych, w stanie Hawaje, na wyspie Oʻahu, w hrabstwie Honolulu.

</doc>
<doc id="4215440" url="https://pl.wikipedia.org/wiki?curid=4215440" title="Marian Ziółkowski">
Marian Ziółkowski

Marian Ziółkowski (ur. 17 lipca 1990 w Warszawie) – polski zawodnik MMA wagi lekkiej. Przez wiele lat związany z PLMMA, walczył także dla FEN, aktualnie zawodnik KSW. Od 19 grudnia 2020 mistrz KSW w wadze lekkiej.
Kariera MMA.
Wczesna kariera.
Przez pierwsze 8 lat treningów jego głównym trenerem był Mirosław Okniński. Następnie od maja 2018 do sierpnia 2022 roku trenował MMA pod okiem Roberta Jocza w klubie Berkut WCA Fight Team. Natomiast brazylijskie jiu-jitsu trenuje u Pawła Mistewicza w UNITY TEAM BJJ.
Pierwszą walkę w karierze stoczył w Niemczech, gdzie przegrał jednogłośną decyzją z Maxem Cogą.
Do 2016 roku stoczył głównie w organizacji PLMMA 19 pojedynków, z których 14 z nich wygrał.
FEN i powrót do PLMMA.
19 marca 2016 roku zadebiutował w FEN, gdzie podczas gali przegrał decyzją jednogłośną z Romanem Szymańskim. Stawką pojedynku był pas mistrzowski wagi lekkiej. Pojedynek został nagrodzony bonusem za walkę wieczoru.
W drugiej walce dla tej organizacji domknął trylogię z Jackiem Krefrem, poddając go w Co-Main Evencie gali 13 sierpnia 2016 roku.
Później, 4 listopada 2016, powrócił do PLMMA zmierzyć się Denilsonem Nevesem o pas wagi lekkiej. Przegrał walkę jednogłośną decyzją sędziów.
Na gali "PLMMA 72" udało mu się zdobyć te mistrzostwo poddawając rywala. Do końca roku dwukrotnie obronił tytuł, tocząc dwie ostatnie walki dla tej organizacji.
KSW.
Od 2018 roku zawodnik największej europejskiej federacji KSW. W debiucie dla organizacji stoczył walkę z Japończykiem brazylijskiego pochodzenia Kleberem Koike Erbstem. Ziółkowski przegrał pojedynek przez poddanie w 1. rundzie. Kolejne dwa pojedynki (przeciwko Grzegorzowi Szulakowskiemu i Gracjanowi Szadzińskiemu) wygrał przez jednogłośne decyzje sędziów.
29 sierpnia 2020 podczas "KSW 54" miał walczyć z Maciejem Kazieczko. Ostatecznie jednak Ziółkowski został przeniesiony do walki wieczoru przeciwko Mateuszowi Gamrotowi, z powodu kontuzji Szamila Musajewa, który pierwotnie miał walczyć z Kudowianinem. Po 5-rundowym boju to ręka Mateusza Gamrota została uniesiona do góry.
19 grudnia 2020 na gali "KSW 57" stoczył po raz drugi pojedynek o pas mistrzowski KSW w wadze lekkiej. W 4 rundzie znokautował rywala kopnięciem na wątrobę, w tym zrewanżował się Romanowi Szymańskiemu z którym przegrał w przeszłości oraz zdobył mistrzostwo w wadze lekkiej.
Do pierwszej obrony przystąpił na jubileuszowej gali "KSW 60". Rywalem Ziółkowskiego został Maciej Kazieczko, którego "Golden Boy" poddał duszeniem zza pleców w 2. rundzie. Tym samym broniąc swój mistrzowski tytuł w wadze lekkiej.
15 stycznia 2022 roku podczas "KSW 66" w Szczecinie po raz drugi obronił pas mistrzowski wagi lekkiej. Po wyrównanym pojedynku zwyciężył jednogłośną decyzją sędziów z Borysem Mańkowskim.
18 czerwca 2022 na "KSW 71" w Toruniu obronił po raz trzeci tytuł mistrzowski, pokonując na pełnym dystansie Sebastiana Rajewskiego.
We wrześniu 2022 roku wraz z mistrzem KSW wagi koguciej, Sebastianem Przybyszem rozpoczął treningi na Florydzie, na macie znanego klubu Kill Cliff FC.
W walce wieczoru gali "KSW 76", która odbędzie się 12 listopada 2022 roku w Grodzisku Mazowieckim, w kolejnej obronie pasa miał zmierzyć się z mistrzem wagi piórkowej, Salahdinem Parnassem .14 października, w dniu, w którym odbywała się gala KSW 75 ogłoszono, że Ziółkowski wypadł z walki z powodu kontuzji kolana oraz zakażenia bakteryjnego. Nowym rywalem Parnasse'a został były pretendent złota wagi lekkiej, Sebastian Rajewski. 

</doc>
<doc id="4215442" url="https://pl.wikipedia.org/wiki?curid=4215442" title="Piotr Swat">
Piotr Swat

Piotr Swat (ur. 8 czerwca 1986 w Końskich) – polski piłkarz ręczny, lewoskrzydłowy, od 2013 zawodnik Piotrkowianina Piotrków Trybunalski.
Kariera sportowa.
Wychowanek KSSPR-u Końskie, z którym w 2003 zdobył mistrzostwo Polski juniorów młodszych. W latach 2003–2005 występował w barwach koneckiej drużyny w I lidze. W latach 2005–2010 był zawodnikiem Śląska Wrocław, grając w sezonach 2005/2006, 2006/2007 i 2009/2010 w Ekstraklasie. Ponadto w sezonie 2007/2008, w którym rozegrał 22 mecze i zdobył 176 goli, został królem strzelców I ligi (gr. A). W sezonie 2010/2011 występował w Miedzi Legnica, zaś w sezonie 2011/2012 w Warmii Olsztyn. W sezonie 2012/2013 był ponownie graczem Śląska Wrocław, w którym rozegrał 26 meczów i rzucił 162 bramki, zajmując 3. miejsce w klasyfikacji najlepszych strzelców I ligi (gr. B).
W 2013 przeszedł do Piotrkowianina Piotrków Trybunalski. W sezonie 2014/2015, w którym wystąpił w 26 spotkaniach i zdobył 164 gole, zajął 2. miejsce w klasyfikacji najlepszych strzelców I ligi (gr. A). W sezonie 2016/2017 rozegrał w Superlidze 28 meczów i rzucił 99 bramek. W sezonie 2017/2018, w którym wystąpił w 24 spotkaniach i zdobył 107 goli, był najlepszym strzelcem Piotrkowianina w lidze. W sezonie 2018/2019 rozegrał 25 meczów i rzucił 81 bramek.
W 2006 uczestniczył w mistrzostwach Europy U-20 w Austrii, podczas których rozegrał siedem meczów i rzucił 22 bramki. W kwietniu 2007 wystąpił w turnieju kwalifikacyjnym do mistrzostw świata U-21 w Macedonii, w którym w spotkaniach z Włochami U-21, Rosją U-21 i Serbią U-21 zdobył pięć goli.
Życie prywatne.
Brat bliźniak piłkarza ręcznego Pawła Swata.

</doc>
<doc id="4215444" url="https://pl.wikipedia.org/wiki?curid=4215444" title="Ayşenur Duman">
Ayşenur Duman

Ayşenur Duman (ur. 1 marca 1999 w Çamlıdere) – turecka biegaczka narciarska.
Kariera.
Po raz pierwszy na arenie międzynarodowej pojawiła się 29 listopada 2014 roku, podczas zawodów juniorskich w fińskiej miejscowości Kontiolahti, gdzie uplasowała się na 17. pozycji na dystansie 5 km stylem dowolnym.
W Pucharze Świata jeszcze nie zadebiutowała.

</doc>
<doc id="4215448" url="https://pl.wikipedia.org/wiki?curid=4215448" title="Horsey Horseless">
Horsey Horseless

Horsey Horseless – projekt samochodu autorstwa Uriaha Smitha z 1899 roku.
Charakterystyka.
Uriah Smith z Battle Creek, zajmujący się inżynierią kaznodzieja adwentystów dnia siódmego, doszedł do wniosku, że największym problemem wczesnych samochodów jest fakt, iż mogą one straszyć konie, co może nieść z sobą niebezpieczne skutki. Wychodząc naprzeciw temu, Smith zaprojektował i opatentował samochód Horsey Horseless. Istotą samochodu było umieszczenie z przodu drewnianej głowy konia naturalnych rozmiarów, która zawierała również zbiornik paliwa. Smith tłumaczył, że prawdziwy koń z daleka będzie myślał, iż widzi innego konia, a zanim odkryje pomyłkę i fakt bycia oszukanym, samochód go minie, przez co koń nie oszaleje.
Nie wiadomo, czy został zbudowany jakikolwiek egzemplarz Horseya Horseless.
Wyjaśnienia i spuścizna.
Według znawców zachowań koni, tłumaczenia Smitha nie miały pokrycia w rzeczywistości. Według Lauren Fraser, konsultantki ds. zachowań koni w Kolumbii Brytyjskiej, koń nie zostałby oszukany, widząc samochód. Dr Carey Williams, znawca koni na Uniwersytecie Rutgersa, podkreślił, że konie używają do rozpoznania głównie węchu, a samochód pachnie paliwem, olejem i drewnem, więc dla konia oznacza coś innego aniżeli inny koń. Williams zaznaczył również, iż konie łatwo się przyzwyczajają i po ujrzeniu kilku samochodów wiedzą, że nie zostaną przez nie zranione.
Horsey Horseless znalazł się na liście najgorszych samochodów w historii według magazynu „Time”.

</doc>
<doc id="4215450" url="https://pl.wikipedia.org/wiki?curid=4215450" title="Waldemar Rajca">
Waldemar Rajca

Waldemar Jan Rajca (ur. 15 października 1954, zm. 7 lutego 2018 w Radomiu) – polski dziennikarz, publicysta, bloger, polityk i działacz społeczny.
Życiorys.
Był absolwentem Politechniki Świętokrzyskiej oraz Wydziału Dziennikarstwa Uniwersytetu Warszawskiego. Jako dziennikarz był między innymi publicystą „Przeglądu Radomskiego” oraz lokalnego tygodnika „Oko na miasto”, a także redaktorem naczelnym wydawanego w latach 1995–2002 miesięcznika „Realista” oraz w 1997 redaktorem naczelnym „Czasu UPR”.
Jako działacz polityczny przez wiele lat związany był z Unią Polityki Realnej (w latach 1994–2010), kierował między innymi oddziałem radomskim UPR. Bezskutecznie trzykrotnie ubiegał się o mandat poselski (w 2001, 2005 i 2007), ponadto dwukrotnie (w 2004 i 2009) z listy UPR kandydował do Europarlamentu, a także do rady miejskiej Radomia w 2006. Już jako bezpartyjny był kandydatem Ruchu Wyborców Janusza Korwin-Mikke na prezydenta Radomia w wyborach samorządowych w 2010, kandydując równocześnie do rady miasta. Od 2011 był działaczem Kongresu Nowej Prawicy, kierując jego oddziałem radomskim. W 2014 z listy KNP ponownie kandydował bez powodzenia do Parlamentu Europejskiego oraz do radomskiej rady miasta. W latach 2014–2015 pełnił funkcję asystenta Janusza Korwin-Mikkego, gdy ten został wybrany na eurodeputowanego. Następnie był asystentem innego posła do Parlamentu Europejskiego Michała Marusika – wiceprzewodniczącego frakcji Europa Narodów i Wolności w Parlamencie Europejskim. W wyborach parlamentarnych w 2015 był kandydatem KNP na senatora w okręgu numer 50, uzyskując 4243 głosy (2,37%) i zajmując ostatnie miejsce spośród 6 kandydatów. Od 2015 był członkiem Rady Głównej KNP, a od 2016 także prezesem Regionu Mazowieckiego partii.
Waldemar Rajca był także dyrektorem oddziału radomskiego Fundacji Akademia Patriotów oraz przewodniczącym Kapituły Nagrody im. Frédérica Bastiata.
W 2009 został zwycięzcą konkursu na najlepszy blog roku w kategorii bloga blogerów, organizowanego przez Onet. Został także wyróżniony w konkursie „Polski Internet” w 2010 i 2011, organizowanym przez The World Internet Fundation w kategorii Blogi. Wziął także udział w pierwszej konferencji Blog Forum Gdańsk 2010.
Pochowany 10 lutego 2018 na cmentarzu przy ul. Warszawskiej w Radomiu.

</doc>
<doc id="4215451" url="https://pl.wikipedia.org/wiki?curid=4215451" title="Bidebieta-Basauri">
Bidebieta-Basauri

Bidebieta-Basauri (hiszp. "Estación de Bidebieta-Basauri", bas: "Bidebieta-Basauri geltokia") – stacja kolejowa w Basauri, w prowincji Vizcaya we wspólnocie autonomicznej Kraj Basków, w Hiszpanii. 
Jest częścią linii C-3 Cercanías Bilbao.
Położenie stacji.
Znajduje się na linii kolejowej Castejón – Bilbao w km 243,1, na wysokości 78 m n.p.m.
Stacja.
Stacja została otwarta w dniu 1 marca 1863 wraz z całym odcinkiem Bilbao-Orduña linii kolejowej łączącej docelowo Castejón z Bilbao. Prace były prowadzone przez Compañía del Ferrocarril de Tudela a Bilbao utworzonej w 1857. W 1865 przedsiębiorstwo ogłosiło upadłość, ponieważ nie mogło przezwyciężyć trudności gospodarczych wynikających z inwestycji w budowę linii i interwencji Banku Bilbao. W 1878 roku firma ta została przejęta przez Norte, która była właścicielem stacji aż do nacjonalizacji kolei w Hiszpanii w 1941 roku i utworzenia spółki Renfe.
Od 31 grudnia 2004 linię obsługuje Renfe, podczas gdy budynkiem dworca zarządza Adif.

</doc>
<doc id="4215452" url="https://pl.wikipedia.org/wiki?curid=4215452" title="Paolo Barile">
Paolo Barile

Paolo Barile (ur. 10 września 1917 w Bolonii, zm. 2 czerwca 2000 we Florencji) – włoski prawnik i nauczyciel akademicki, w latach 1993–1994 minister.
Życiorys.
Urodził się jako syn oficera medycznego i jego żony, która kilka miesięcy później zmarła na hiszpankę. W 1939 ukończył studia prawnicze na Uniwersytecie Rzymskim „La Sapienza”. Został nauczycielem akademickim i pracownikiem wymiaru sprawiedliwości. W okresie II wojny światowej działał w ruchu oporu, był członkiem Partito d'Azione. W 1947 rozpoczął praktykę w zawodzie adwokata. W pierwszej połowie lat 50. został profesorem i wykładowcą prawa konstytucyjnego na Uniwersytecie w Sienie, a w 1954 objął katedrę prawa konstytucyjnego na tej uczelni. Od 1963 do końca kariery naukowej kierował tożsamą katedrą na Uniwersytecie Florenckim.
Był autorem licznych publikacji naukowych, głównie z zakresu prawa konstytucyjnego, m.in. "Orientamenti per la Costituente" (1945), "La Costituzione come norma giuridica" (1951), "Il soggetto privato nella Costituzione italiana" (1953), "La libertà di manifestazione del pensiero" (Milano), "Libertà, giustizia e Costituzione" (1993).
Od maja 1993 do maja 1994 sprawował urząd ministra bez teki ds. kontaktów z parlamentem w rządzie Carla Azeglia Ciampiego.
Odznaczony Orderem Zasługi Republiki Włoskiej I klasy (1994).

</doc>
<doc id="4215459" url="https://pl.wikipedia.org/wiki?curid=4215459" title="Roma Casilina">
Roma Casilina

Roma Casilina (wł. "Stazione di Roma Casilina") – stacja kolejowa w Rzymie, na terenie Miasta Stołecznego Rzym, w regionie Lacjum, we Włoszech. Do 1941 nosiła nazwę Roma Mandrione.

</doc>
<doc id="4215462" url="https://pl.wikipedia.org/wiki?curid=4215462" title="Gare de Colmar-Mésanges">
Gare de Colmar-Mésanges

Gare de Colmar-Mésanges – przystanek kolejowy w miejscowości Colmar, w departamencie Górny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est.
Położenie.
Znajduje się na linii Colmar – Metzeral, na km 1,745 między stacjami Colmar-Saint-Joseph i Logelbach, na wysokości 205 m n.p.m. 

</doc>
<doc id="4215463" url="https://pl.wikipedia.org/wiki?curid=4215463" title="Samaneh Beirami Baher">
Samaneh Beirami Baher

Samaneh Beirami Baher (per. "سمانه بیرامی باهر" ur. 12 czerwca 1991) – irańska reprezentantka w biegach narciarskich, startująca głównie w zawodach FIS na terenie swojego kraju w Szemszak i Emamzadeh Hashem. Oraz w zawodach w Armenii i Turcji. Dawniej uprawiała narciarstwo alpejskie i narciarstwo na trawie.

</doc>
<doc id="4215465" url="https://pl.wikipedia.org/wiki?curid=4215465" title="Leandro (przystanek kolejowy)">
Leandro (przystanek kolejowy)

Leandro (port: "Apeadeiro de Leandro") – przystanek kolejowy w Maia, w dystrykcie Porto, w Portugalii. Znajduje się na Linha do Minho. Jest obsługiwany wyłącznie przez pociągi CP Urbanos do Porto. 
Historia.
Przystanek znajduje się na odcinku Linha do Minho między Campanhã i Nine, która weszła do służby wraz z Ramal de Braga 21 maja 1875 r.

</doc>
<doc id="4215467" url="https://pl.wikipedia.org/wiki?curid=4215467" title="Shaban Demiraj">
Shaban Demiraj

Shaban Demiraj (ur. 1 stycznia 1920 we Wlorze, zm. 30 sierpnia 2014 w Tiranie) – albański językoznawca, przewodniczący Akademii Nauk Albanii w latach 1993–1997.
Życiorys.
Po ukończeniu szkoły w Tiranie (medresy), w 1946 rozpoczął naukę w Instytucie Pedagogicznym, a następnie w Wyższym Instytucie Pedagogicznym w Tiranie. Po ukończeniu studiów w latach 1948–1954 pracował jako nauczyciel w szkołach średnich w Tiranie i w Gjirokastrze. W 1954 rozpoczął pracę wykładowcy w Wyższym Instytucie Pedagogicznym, a następnie na Uniwersytecie Tirańskim. W 1962 został kierownikiem katedry języka albańskiego, a od 1962 pełnił funkcję prodziekana Wydziału Historyczno-Filologicznego Uniwersytetu Tirańskiego. W 1990 przeszedł na emeryturę.
Prowadził badania naukowe w zakresie morfologii współczesnego języka albańskiego, gramatyki historycznej i historii albańskiego języka pisanego. Badanie Demiraja potwierdzały tezę głoszącą, że znaczna część słownictwa języka albańskiego powstała przed pojawieniem się Słowian na Bałkanach. Demiraj był redaktorem i współautorem "Gramatyki języka albańskiego", wydanej po raz pierwszy w 1976. Był także tłumaczem powieści Jacka Londona na język albański. W 1989 został wybrany członkiem Akademii Nauk Albanii, a w 1993 jej przewodniczącym. Zmarł po długiej chorobie 30 sierpnia 2014.
Laureat nagrody państwowej I stopnia i tytułu Wielkiego Mistrza (Mjeshtër i Madh). Członek honorowy Akademii Dyplomatycznej w Londynie oraz Akademii Nauk i Sztuk Kosowa. Imię Demiraja nosi jedna z ulic we Wlorze.
Syn Demiraja, Bardhyl (ur. 1958) jest znanym albańskim językoznawcą.

</doc>
<doc id="4215468" url="https://pl.wikipedia.org/wiki?curid=4215468" title="Tavkvetili">
Tavkvetili



</doc>
<doc id="4215469" url="https://pl.wikipedia.org/wiki?curid=4215469" title="Augusto Barbera">
Augusto Barbera

Augusto Antonio Barbera (ur. 25 czerwca 1938 w Aidone) – włoski polityk, prawnik i nauczyciel akademicki, parlamentarzysta, w 1993 minister, sędzia Sądu Konstytucyjnego.
Życiorys.
Z wykształcenia prawnik, został następnie nauczycielem akademickim. Od 1967 do 1969 pracował w Niemczech na uczelniach w Karlsruhe i Heidelbergu. Wykładał następnie prawo konstytucyjne na uniwersytetach w Katanii (do 1970) i Ferrarze (do 1977), następnie pracował w instytucie prawa publicznego na wydziale nauk politycznych Uniwersytetu Bolońskiego (do 1994). Pozostał na ostatniej z tych uczelni, uzyskując w 2014 status profesora emerytowanego. Był redaktorem periodyku naukowego „Quaderni costituzionali”, publikował prace naukowe z zakresu prawa publicznego i prawa konstytucyjnego. Członek korespondent instytucji naukowej Accademia delle scienze dell'Istituto di Bologna.
Należał do Włoskiej Partii Komunistycznej, po jej rozwiązaniu na początku lat 90. dołączył do Demokratycznej Partii Lewicy. W latach 1976–1994 sprawował mandat posła do Izby Deputowanych VII, VIII, IX, X i XI kadencji. Pod koniec kwietnia 1993 został ministrem bez teki ds. kontaktów z parlamentem w rządzie Carla Azeglia Ciampiego. Był jednym z trzech przedstawicieli postkomunistów w tym gabinecie – pierwszym powojennym rządzie z reprezentacją tego środowiska. Koalicja rozpadła się jednak wkrótce po nominacji, a Augusto Barbera zakończył urzędowanie po niespełna tygodniu.
Był wiceprzewodniczącym CPGA, organu samorządu sędziów administracyjnych (2001–2005), w 2013 premier Enrico Letta powołał go do komisji ds. reformy konstytucyjnej. W grudniu 2015 z rekomendacji Partii Demokratycznej został wybrany przez parlament w skład Sądu Konstytucyjnego.
Odznaczony Orderem Zasługi Republiki Włoskiej I klasy (2017).

</doc>
<doc id="4215470" url="https://pl.wikipedia.org/wiki?curid=4215470" title="Abel Apigo">
Abel Apigo

Abel Cahiles Apigo (ur. 21 maja 1968 w Calinan) – filipiński duchowny katolicki, biskup diecezji Mati od 2018.
Życiorys.
Wstąpił do Seminarium św. Franciszka Ksawerego w Davao. W 2000 uzyskał tytuł licencjata z historii Kościoła na Papieskim Uniwersytecie Gregoriańskim w Rzymie.
Święcenia kapłańskie przyjął 18 kwietnia 1994 i został inkardynowany do archidiecezji Davao. Był wikariuszem parafii katedralnej 
(1994–1996), a następnie pracował w seminarium w Davao. Pełnił w nim funkcje dyrektora duszpasterskiego (1996–1997), profesora (2000–2001), prorektora i dziekana (2002–2006) oraz rektora (2006–2018).
W 2014 roku otrzymał nominację na wikariusza biskupiego ds. duchowieństwa.
Episkopat.
10 lutego 2018 został mianowany przez papieża Franciszka biskupem diecezji Mati. Sakry udzielił mu 24 kwietnia 2018 metropolita Davao - arcybiskup Romulo Valles.

</doc>
<doc id="4215471" url="https://pl.wikipedia.org/wiki?curid=4215471" title="Boris Żukow">
Boris Żukow

Boris Pietrowicz Żukow (ros. Борис Петрович Жуков, ur. 12 listopada 1912 w Samarkandzie, zm. 23 września 2000 w Moskwie) – rosyjski chemik, akademik Akademii Nauk ZSRR.
Życiorys.
Od 1921 mieszkał z rodzicami w Moskwie, gdzie w 1930 skończył szkołę o profilu chemicznym, później pracował w zakładzie chemicznym, następnie w Naukowo-Badawczym Instytucie Sił Powietrznych w Moskwie. W 1937 ukończył z wyróżnieniem Moskiewski Instytut Chemiczno-Technologiczny im. Mendelejewa i został pracownikiem naukowym laboratorium instytutu naukowo-badawczego Ludowego Komisariatu Sprzętu Bojowego ZSRR, 1938-1942 był zastępcą szefa, później szefem laboratorium, zajmował się pracami nad rakietami balistycznymi. W 1944 przyjęto go do partii komunistycznej. W 1941 uzyskał tytuł kandydata nauk technicznych, a w 1951 doktora nauk technicznych, później profesora. 22 sierpnia 1951 został dyrektorem Naukowo-Badawczego Instytutu Chemiczno-Technologicznego Ministerstwa Przemysłu Maszynowego ZSRR w mieście Dzierżynskij, którym kierował przez 35 lat. Współpracował z Aleksandrem Nadiradzem w pracach nad techniką rakietową. W 1968 został członkiem korespondentem, a w 1974 akademikiem Akademii Nauk ZSRR. Napisał ponad 600 prac naukowych. Był honorowym obywatelem miasta Dzierżyńskij i honorowym obywatelem obwodu moskiewskiego. Pochowano go na Cmentarzu Nowodziewiczym.
Odznaczenia i nagrody.
I inne.

</doc>
<doc id="4215472" url="https://pl.wikipedia.org/wiki?curid=4215472" title="Anahola">
Anahola

Anahola – jednostka osadnicza w Stanach Zjednoczonych, w hrabstwie Kauaʻi.

</doc>
<doc id="4215476" url="https://pl.wikipedia.org/wiki?curid=4215476" title="Eleele">
Eleele

Eleele – jednostka osadnicza w Stanach Zjednoczonych, w hrabstwie Kauaʻi.

</doc>
<doc id="4215478" url="https://pl.wikipedia.org/wiki?curid=4215478" title="Urban Cieślak">
Urban Cieślak

Urban Cieślak (Wacław Cieślak) (ur. 26 lutego 1904 roku w Bobliwie) – polski franciszkanin z Niepokalanowa, rektor Małego Seminarium Misyjnego.
Został aresztowany w Niepokalanowie 17 lutego 1941 roku, przebywał na Pawiaku, wywieziony do obozu koncentracyjnego w Oświęcimiu 5 kwietnia 1941 roku, potem przesłany do Dachau, poddawany doświadczeniom malarycznym. Uwolniony przez wojska alianckie 29 kwietnia 1945 roku.

</doc>
<doc id="4215485" url="https://pl.wikipedia.org/wiki?curid=4215485" title="Haena">
Haena

Haena (Hāʻena) – jednostka osadnicza w Stanach Zjednoczonych, w hrabstwie Kauaʻi.

</doc>
<doc id="4215486" url="https://pl.wikipedia.org/wiki?curid=4215486" title="Wacław Cieślak">
Wacław Cieślak



</doc>
<doc id="4215489" url="https://pl.wikipedia.org/wiki?curid=4215489" title="Hanalei">
Hanalei

Hanalei – jednostka osadnicza w Stanach Zjednoczonych, w hrabstwie Kauaʻi.

</doc>
<doc id="4215490" url="https://pl.wikipedia.org/wiki?curid=4215490" title="Kościół św. Katarzyny w Ryglicach">
Kościół św. Katarzyny w Ryglicach

Kościół Świętej Katarzyny Panny i Męczennicy – zabytkowy rzymskokatolicki kościół parafialny znajdujący się w województwie małopolskim, w powiecie tarnowskim w Ryglicach. Parafia należy do dekanatu Tuchów diecezji tarnowskiej.
Historia.
Obecna świątynia została zbudowana w latach 1928–1940 według projektu architekta Jana Sas-Zubrzyckiego pod kierownictwem budowniczego Adolfa Boratyńskiego. Poprzedni kościół drewniany został w 1947 roku przeniesiony do wsi Kowalowa. 
Architektura.
Jest to budowla eklektyczna z elementami architektury neoromańskiej, neogotyckiej i neorenesansowej. Świątynia jest murowana, wzniesiona z cegły i kamienia. Posiada trzy nawy oraz transept i prezbiterium, przy którym znajdują się kaplica i zakrystia. Prezbiterium i transept są zamknięte półkoliście, na zewnątrz są podparte na osi szkarpami ze spływami wolutowymi. W fasadzie znajduje się czworokątna wieża, nakryta baniastym dachem hełmowym, po bokach której są umieszczone przedsionki otwierające się do zewnątrz półkolistymi arkadami, również nakryte baniastymi dachami hełmowymi. Wieżę poprzedza półkolisty, uskokowy portal, ujęty w dwie wieżyczki nakryte baniastymi dachami hełmowymi. Nawy nakryte są dachami łamanymi, prezbiterium i transept dwuspadowymi, na dachach jest umieszczona wieżyczka na sygnaturkę, usytuowana na skrzyżowaniu nawy i transeptu.
Wyposażenie.
Zabytkowy wystrój wnętrza świątyni został w całości przeniesiony ze starego kościoła.

</doc>
<doc id="4215491" url="https://pl.wikipedia.org/wiki?curid=4215491" title="Riegel-Malterdingen">
Riegel-Malterdingen

Riegel-Malterdingen (niem: "Bahnhof Riegel-Malterdingen") – stacja kolejowa w Riegel am Kaiserstuhl, w kraju związkowym Badenia-Wirtembergia, w Niemczech. Według DB Station&amp;Service ma kategorię 5. Znajduje się na linii Mannheim – Basel. 
Do 2011 roku stacja nosiła oficjalną nazwę "Riegel". Zmiana nazwy nastąpiła na wniosek gminy Malterdingen.
Położenie.
Stacja kolejowa Riegel-Malterdingen znajduje się na Rheintalbahn, 2 km od centrum, a jednocześnie całkowicie w okręgu gminy Malterdingen, bezpośrednio przy Gemarkungsgrenze do Riegel.

</doc>
<doc id="4215496" url="https://pl.wikipedia.org/wiki?curid=4215496" title="Michał Stefanicki">
Michał Stefanicki

Michał Stefanicki (ur. 3 września 1891 w Kołomyi, zm. 28 lutego 1955 w Krakowie) – major dyplomowany piechoty Wojska Polskiego, starosta bydgoski.
Życiorys.
Urodził się 3 września 1891 roku w Kołomyi. W czasie I wojny światowej walczył w szeregach cesarskiej i królewskiej armii. Był podporucznikiem rezerwy 4 Bośniacko-Hercegowińskiego pułku piechoty.
19 sierpnia 1920 roku został zatwierdzony z dniem 1 kwietnia 1920 roku w stopniu kapitana, w piechocie, w grupie oficerów byłej armii austro-węgierskiej. Pełnił wówczas służbę w dowództwie 6 Armii. 1 czerwca 1921 roku nadal pełnił służbę w dowództwie 6 Armii, a jego oddziałem macierzystym był 51 pułk piechoty. Obok stopnia przysługiwał mu wówczas tytuł „przydzielony do Sztabu Generalnego”. 3 maja 1922 roku został zweryfikowany w stopniu majora ze starszeństwem z dniem 1 czerwca 1919 roku i 480. lokatą w korpusie oficerów piechoty, a jego oddziałem macierzystym był nadal 51 pułk piechoty. W 1923 roku pełnił służbę w Sztabie Dowództwa Okręgu Korpusu Nr VI we Lwowie na stanowisku szefa Oddziału III, pozostając oficerem nadetatowym 54 pułku piechoty w Tarnopolu. Z dniem 2 listopada 1923 roku został przydzielony z DOK VI do macierzystego pułku z jednoczesnym odkomenderowaniem do Wyższej Szkoły Wojennej w Warszawie, w charakterze słuchacza jednorocznego kursu doszkolenia. Z dniem 15 października 1924 roku, po ukończeniu kursu i otrzymaniu dyplomu naukowego oficera Sztabu Generalnego, został ponownie przydzielony do sztabu DOK VI. Pełnił służbę w Oddziale Ogólnym, którego szefem był wówczas pułkownik Juliusz Drapella. 23 maja 1927 roku został przeniesiony do 82 Syberyjskiego pułku piechoty w Brześciu na stanowisko dowódcy I batalionu. 31 października 1927 roku został przeniesiony do 26 pułku piechoty we Lwowie na stanowisko dowódcy III batalionu. Z dniem 31 grudnia 1928 roku został przeniesiony w stan spoczynku. W 1934 roku pozostawał w ewidencji Powiatowej Komendy Uzupełnień Lwów Miasto. Posiadał przydział do Oficerskiej Kadry Okręgowej Nr VI. Był wówczas „w dyspozycji dowódcy Okręgu Korpusu Nr VI”.
W lipcu 1934 roku został mianowany starostą grodzkim i powiatowym w Bydgoszczy. 4 grudnia 1934 roku wszedł w skład Rady Artystyczno-Kulturalnej miasta Bydgoszczy.
W 1945 roku został zarejestrowany w Państwowym Urzędzie Repatriacyjnym w Krakowie.
Zmarł 28 lutego 1955 roku w Krakowie. Pochowany na Cmentarzu Rakowickim (kwatera LXX-59-17).

</doc>
<doc id="4215497" url="https://pl.wikipedia.org/wiki?curid=4215497" title="Wiesenburg (Mark)">
Wiesenburg (Mark)

Wiesenburg (Mark) () – przystanek osobowy w Wiesenburg/Mark, w kraju związkowym Brandenburgia, w Niemczech. Znajduje się na linii kolejowej Berlin – Blankenheim i Wiesenburg – Roßlau. Według DB Station&amp;Service ma kategorię 5.

</doc>
<doc id="4215502" url="https://pl.wikipedia.org/wiki?curid=4215502" title="Niemcy na Zimowych Igrzyskach Olimpijskich 2018">
Niemcy na Zimowych Igrzyskach Olimpijskich 2018

Niemcy na Zimowych Igrzyskach Olimpijskich 2018 – kadra sportowców z Republiki Federalnej Niemiec, którzy wystąpili na XXIII Zimowych Igrzyskach Olimpijskich w 2018 roku w Pjongczangu. Licząc 156 zawodników startujących w 14 dyscyplinach (wszystkich poza curlingiem) była jedną z największych reprezentacji.
Na chorążego reprezentacji w trakcie ceremonii otwarcia został wybrany narciarz Eric Frenzel.
W finalnej klasyfikacji medalowej reprezentanci RFN zdobyli drugie miejsce, przegrywając tylko z Norwegami. Otrzymując 31 medali (z czego 14 złotych, 10 srebrnych i 7 brązowych) Niemcy znacznie poprawili wynik z Soczi (19 medali, 8 złotych).
Niemcy odnotowali bardzo dobry początek igrzysk. Pierwszy medal dla reprezentacji – złoty – zdobyła w sprincie biathlonistka Laura Dahlmeier. Jeszcze tego samego dnia w konkursie na skoczni normalnej zwyciężył skoczek Andreas Wellinger, awansując drugim skokiem z piątego miejsca. Następnego dnia sukces Dahlmeier w biathlonowym sprincie powtórzył strzelający tego dnia bezbłędnie Arnd Peiffer.
Po medalu Dahlmeier reprezentacja dołączyła do szczytu klasyfikacji medalowej ex aequo ze Szwecją, by – po tymczasowym wyprzedzeniu – na koniec dnia objąć prowadzenie samodzielnie. Dalej traciła je tylko epizodycznie. Po pięciu dniach medalowych reprezentacja Niemiec z siedmioma złotymi medalami, dwoma srebrami i trzema brązami prowadziła w klasyfikacji medalowej igrzysk wyprzedzając drużyny Holandii (5 medali złotych, 3 srebrne, 3 brązowe) i Stanów Zjednoczonych (4 medale złote, 1 srebrny i 2 brązowe). Po sześciu dniach medali było już piętnaście, z czego aż dziewięć złotych. Przerwa w sukcesach przyszła dopiero siódmego dnia, gdy reprezentanci Niemiec nie zdobyli żadnego medalu.
Sportowcy.
Liczba sportowców startujących w poszczególnych dyscyplinach:
Skład kadry.
Biegi narciarskie.
Mężczyźni
Kobiety
Hokej na lodzie.
Turniej mężczyzn
Reprezentacja mężczyzn
Łyżwiarstwo szybkie.
Mężczyźni
Kobiety
Saneczkarstwo.
Mężczyźni
Kobiety
Short track.
Kobiety

</doc>
<doc id="4215503" url="https://pl.wikipedia.org/wiki?curid=4215503" title="Likey">
Likey

Likey – koreański singel południowokoreańskiej grupy Twice, wydany cyfrowo 30 października 2017 roku w Korei Południowej.
Singel promował płytę "Twicetagram". Singel sprzedał się w Korei Południowej w nakładzie egzemplarzy (stan na grudzień 2017). Utwór wygrał trzy razy z rzędu w programie muzycznym "Inkigayo" zdobywając „Triple Crown”.
Japońska wersja tego utworu pojawiła się na japońskiej kompilacji "#TWICE2".

</doc>
<doc id="4215504" url="https://pl.wikipedia.org/wiki?curid=4215504" title="Kamienica Mikołaja Poraja w Krakowie">
Kamienica Mikołaja Poraja w Krakowie

Kamienica Mikołaja Poraja – zabytkowa kamienica, zlokalizowana przy ulicy Kanoniczej na krakowskim Starym Mieście.
Historia kamienicy.
Początkowo na parceli znajdował się niewielki parterowy budynek, który w połowie XV wieku został nabyty przez możnowładcę Mikołaja Poraja i gruntownie rozbudowany. Powstała wówczas późnogotycka rezydencja, z szeroką sienią na parterze i paradnymi salami na pierwszym piętrze. W XVI wieku dom nadbudowano o drugie piętro oraz połączono oficyny krużgankami, wzorując się na krużgankach wawelskich. W 1796 kamienicę przejął rząd austriacki. W latach 1830-1836 została przebudowana przez Ignacego Hercoka w stylu klasycystycznym. Z tego okresu pochodzi fryz z motywem orła. Pod koniec XIX wieku była własnością historyka i polityka Konstantego Hoszowskiego, a w 1910 przeszła na własność parafii Wszystkich Świętych.
26 maja 1965 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4215505" url="https://pl.wikipedia.org/wiki?curid=4215505" title="Florin Şerban">
Florin Şerban

Florin Şerban (ur. 21 stycznia 1975 w Reșițy) – rumuński reżyser, scenarzysta i producent filmowy. Uznawany za jednego z przedstawicieli tzw. "rumuńskiej nowej fali".
Życiorys.
Urodził się w 1975 w miejscowości Reșița na zachodzie Rumunii. Początkowo studiował filozofię, hermeneutykę i teorię kultury na Uniwersytecie Babeș-Bolyai w transylwańskim Klużu (1992-1998), a następnie przeniósł się do Bukaresztu, gdzie w latach 1998–2002 studiował reżyserię filmową na Narodowym Uniwersytecie Sztuki Teatralnej i Filmowej im. I.L. Caragiale (UNATC). Kontynuował studia reżyserskie na Uniwersytecie Columbia w Nowym Jorku i ukończył je w 2008.
Debiutował krótkometrażowym filmem "Mecano" (2001), który nakręcił wspólnie z Cristianem Nemescu i Danielem Serbanicą.
Największy sukces odniósł filmem "Jak chcę gwizdać, to gwiżdżę" (2010). Ten niskobudżetowy obraz, w którym większość ról powierzono amatorom, opowiadał o przebywającym w zakładzie poprawczym młodocianym kryminaliście. Niespodziewanie dla siebie zakochuje się on w odbywającej tam staż studentce socjologii. Film przyniósł reżyserowi Srebrnego Niedźwiedzia – Grand Prix Jury oraz Nagrodę im. Alfreda Bauera za innowacyjność na 60. MFF w Berlinie. Był również oficjalnym rumuńskim kandydatem do Oscara dla najlepszego filmu nieanglojęzycznego, ale ostatecznie nie otrzymał nominacji do tej nagrody.
Kolejny film fabularny Şerbana, "Boks" (2015), poświęcony był relacji pomiędzy młodym bokserem a sporo od niego starszą prowincjonalną aktorką. Obraz miał swoją premierę na MFF w Karlowych Warach, gdzie otrzymał nagrodę FIPRESCI.

</doc>
<doc id="4215508" url="https://pl.wikipedia.org/wiki?curid=4215508" title="LibreOffice Draw">
LibreOffice Draw



</doc>
<doc id="4215515" url="https://pl.wikipedia.org/wiki?curid=4215515" title="Septoria sorbi">
Septoria sorbi

Septoria sorbi Lasch – gatunek grzybów z klasy "Dothideomycetes". Grzyb mikroskopijny, pasożyt roślin z rodzaju jarząb ("Sorbus"). W Polsce notowany na jarząbie pospolitym ("Sorbus aucuparia").
Systematyka i nazewnictwo.
Pozycja w klasyfikacji według Index Fungorum: "Septoria, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Synonimy:
Agata Wołczańska, autorka monografii rodzaju "Septoria" opisała go pod nazwą "Septoria aucupariae" Bres. i synonimizuje go z "Septoria sorbi" Lasch.
Morfologia.
Endobiont rozwijający się w tkankach roślin. Powoduje plamistość liści. Na listkach jarzębiny w miejscach jego rozwoju powstają nieregularne, wielokątne plamy ograniczone nerwami. Mają rozmiar 2–10 × 2–5 mm i barwę jasnobrązową, pomarańczowobrązową lub żółtobrązową, czasami z cienką, brązową obwódką. Często plamy powstają na brzegach listków. Sąsiednie mogą zlewać się z sobą, wskutek czego plamy mogą zajmować dużą część powierzchni liści.
Na obydwu stronach liści tworzy zanurzone w tkankach pyknidia o średnicy (60–) 78–208 μm. Mają pojedynczą ostiolę, początkowo niewielką, o średnicy 22–26 μm, w dojrzałych pyknidiach dużo większą – o średnicy 60–160 μm. Konidia wąskomaczugowate, łukowato wygięte, przezroczyste i bezbarwne z zielonkawym odcieniem, o wymiarach 44–70 × (2,5–) 4–3,5 μm. 
Występowanie.
Występuje w większości krajów Europy, w niektórych rejonach Azji (Kazachstan, Kirgistan, Rosja, Uzbekistan) oraz w Ameryce Północnej (USA i Kanada). W Polsce do 2013 r. podano w piśmiennictwie naukowym kilka stanowisk, wszystkie na jarząbie pospolitym.

</doc>
<doc id="4215516" url="https://pl.wikipedia.org/wiki?curid=4215516" title="Phyllosticta sorbicola">
Phyllosticta sorbicola



</doc>
<doc id="4215517" url="https://pl.wikipedia.org/wiki?curid=4215517" title="Phoma sorbi">
Phoma sorbi



</doc>
<doc id="4215519" url="https://pl.wikipedia.org/wiki?curid=4215519" title="Piąta władza (społeczność internautów)">
Piąta władza (społeczność internautów)

Piąta władza – społeczność internautów, która dzięki ułatwionemu w dobie Internetu dostępowi do wiedzy i możliwości opiniowania, ma realny wpływ na postrzeganie rzeczywistości, funkcjonowanie społeczeństwa i działania prowadzone przez rząd.
Powstanie tego określenia ma ścisły związek z pojawieniem się dziennikarstwa obywatelskiego i rozwojem blogosfery. Wzrost zaangażowania obywateli w komunikowanie i informowanie, doprowadził do przełamania monopolu mediów tradycyjnych. Zmiana modelu dziennikarstwa na bardziej interaktywny, ożywiła debatę publiczną i poszerzyła obszar wolności słowa.
Wpływ na czwartą władzę.
Szerokie zasoby internetowe pozwalają na weryfikowanie napływających informacji. Umożliwiają sprawdzanie ich wiarygodności, poprzez poszukiwanie wiedzy u różnych źródeł. Internauci stają się przez to niejako opozycją do czwartej władzy, zaczynają ją kontrolować. 
W przestrzeni internetowej działa wielu twórców. Publikowane materiały są bardzo różnorodne. Prezentują oryginalne pomysły ich autorów, którzy często w swoich pracach odchodzą od tradycyjnych form przekazu. Publikacje stają się bardziej atrakcyjne dla odbiorcy, tworzą więc konkurencję np. dla programów telewizyjnych. Motywują tym media tradycyjne do zmian-ewolucji.
Internauci kontra polityka rządów.
„Piąta władza to nowa forma kontrolowania rządzących, która stała się możliwa dzięki internetowi. To on pozwala poszczególnym osobom dotrzeć do informacji i połączyć siły.” Profesor William H. Dutton z uniwersytetu oksfordzkiego tak opisuje sposób oddziaływania piątej władzy na instytucje państwowe. Według zasad demokracji społeczeństwo ma wpływ na działania polityków. Internet pomaga realizować projekty obywatelskie, ułatwia zrzeszanie się i daje możliwość uzyskania większego rozgłosu.
Piąta władza dąży do zrealizowania idei przejrzystego, otwartego rządu, tak aby obywatele mieli dostęp do budżetów i wewnętrznych dokumentów. Takie działania mają zwiększyć kontrolę nad prawidłową pracą urzędników, a także pomóc w usprawnieniu działającego systemu, poprzez wprowadzanie poprawek proponowanych przez obywateli.
Piąta władza na rynku usług.
Obecnie znaczna część przychodów firm płynie z działalności internetowej, przedsiębiorstwa muszą dbać o dobre imię, utrzymując wysoki poziom jakości usług, aby przez negatywne opinie nie utracić potencjalnych klientów. Ludzie poprzez Internet dzielą się swoimi doświadczeniami pisząc recenzje, które są bardzo ważne i mogą zaważyć na tym czy dana firma przetrwa na rynku.

</doc>
<doc id="4215522" url="https://pl.wikipedia.org/wiki?curid=4215522" title="Septoria aucupariae">
Septoria aucupariae



</doc>
<doc id="4215523" url="https://pl.wikipedia.org/wiki?curid=4215523" title="Polskie Towarzystwo Fotograficzne (1931–1939)">
Polskie Towarzystwo Fotograficzne (1931–1939)

Polskie Towarzystwo Fotograficzne – ogólnopolskie stowarzyszenie fotograficzne, istniejące w latach 1931–1939, utworzone na bazie Polskiego Towarzystwa Miłośników Fotografii w Warszawie.
Działalność.
Działalność Polskiego Towarzystwa Fotograficznego, począwszy od 1931 roku była ściśle powiązana z działalnością Związku Polskich Towarzystw Fotograficznych – utworzonego w 1927, w ramach działalności Polskiego Towarzystwo Miłośników Fotografii w Warszawie oraz PTF. Zarząd Polskiego Towarzystwa Fotograficznego był równocześnie Zarządem ZPTF.
Towarzystwo prowadziło fotograficzną działalność wystawienniczą, zorganizowało wystawy indywidualne m.in. M. Dederki, J. Stalonego–Dobrzańskiego, J. Sunderlanda oraz prowadziło odczyty, prelekcje, spotkania i warsztaty fotograficzne. Polskie Towarzystwo Fotograficzne dysponowało własną prasą – czasopismami o tematyce fotograficznej – "Fotograf Polski" oraz "Foto". Redaktorem naczelnym "Fotografa Polskiego" był Stanisław Schönfeld, następnie Tadeusz Cyprian – od 1934 roku oba pisma były redagowane przez Henryka Szylita, wydawane przez spółkę "Polska Prasa Fotograficzna".
W 1934 roku PTF było organizatorem "Pierwszego Ogólnopolskiego Konkursu Fotograficznego PTF", zorganizowanego w trzech kategoriach – dla początkujących, dla zaawansowanych oraz dla fotografików. W 1939 roku – kilka miesięcy przed wybuchem II wojny światowej Polskie Towarzystwo Fotograficzne przeprowadziło się do nowego lokalu przy ul. Śniadeckich 12 – w Warszawie. Planowany "XI Międzynarodowy Salon Fotografiki" (1939) udaremnił wybuch II wojny światowej. Nie odbyły się również planowane obchody 100. rocznicy wynalezienia fotografii, przypadającej na rok 1939. 
W styczniu 1940 roku władze niemieckie zajęły i opieczętowały siedzibę Polskiego Towarzystwa Fotograficznego przy ul. Śniadeckich 12, po czym przekształcono lokal na mieszkanie prywatne. Sprzęt oraz inne ruchomości będące własnością PTF zostały zabezpieczone przez członków ostatniego Zarządu PTF (Zafia Chomętowska, Henryk Derczyński, Anna Jankowska, Tadeusz Jankowski, Zdzisław Marcinkowski, Kazimierz Niewiadomski, Brunon Wojciechowski) i przeniesione do prywatnych mieszkań (rzeczy w większości zniszczone w czasie powstania warszawskiego).
Członkowie Zarządu PTF.
Źródło.
Wybrane wystawy.
Źródło.

</doc>
<doc id="4215524" url="https://pl.wikipedia.org/wiki?curid=4215524" title="Muzeum im. Wojciecha Kętrzyńskiego w Kętrzynie">
Muzeum im. Wojciecha Kętrzyńskiego w Kętrzynie

Muzeum im. Wojciecha Kętrzyńskiego w Kętrzynie – muzeum poświęcone historii miasta Kętrzyna i jego najbliżej okolicy.
Historia.
Muzeum powstało dzięki zaangażowaniu Zofii Licharewej, która przybyła do Kętrzyna w styczniu 1945 aby zabezpieczyć zabytki ruchome znajdujące się w okolicznych kościołach, zamkach i pałacach. W maju 1945 została powołana na stanowisko pracownika Referatu Kultury i Sztuki w Starostwie Powiatowym w Rastemborku, zajmowała się wówczas opieką nad składnicą zabytków, która mieściła się w budynku dawnego aresztu przy pl. Powstańców Warszawy 1. Władze centralne wydały polecenie przekazywania zgromadzonych tu dzieł do innych muzeów i bibliotek, dzięki wstawiennictwu Licharewej Polskie Towarzystwo Krajoznawcze w 1946 powołało w Kętrzynie Muzeum Regionalne. Zgromadzono tu jeszcze nie wywiezione zabytki tworząc z nich zaczątek kolekcji. W budynku po areszcie muzeum o powierzchni 116 m² mieściło się do maja 1967, kiedy to zostało przeniesione do pomieszczeń w odbudowanym zamku.
Zbiory.
Na parterze zgromadzono militaria m.in. pancerze, hełmy i broń białą. Znajduje się tam również kartusz herbowy z pałacu w Arklitach oraz inne ozdoby pochodzące z okolicznych rezydencji. Na pierwszym piętrze znajduje się biblioteka, a na drugim pamiątki dotyczące historii miasta i jego najbliższej okolicy m.in. modele zamku, medale bractwa kurkowego, a także nieduży zbiór masoników, tj. rytualnych przedmiotów związanych z działającą w Kętrzynie lożą masońską. Poddasze zajmowane jest przez kolekcje sztuki ludowej i wystawy czasowe.
Najcenniejszym eksponatem jest chorągiew nagrobna trzyletniego Ernesta zu Eulenburg z 1664 r. W całej Europie znanych jest tylko jedenaście dziecięcych chorągwi pogrzebowych, ta wykonana jest z części lnianego obrusa. Została wymalowana w kilka dni przed uroczystością pogrzebową, natomiast współczesne prace konserwatorskie trwały czternaście lat. W kolekcji muzeum znajduje się również chorągiew pogrzebowa dorosłej osoby.

</doc>
<doc id="4215525" url="https://pl.wikipedia.org/wiki?curid=4215525" title="Statut Królowej Anny">
Statut Królowej Anny

Statut Królowej Anny (ang. "Statute of Anne", także "Statut Anny", pełna nazwa: pl. "Akt o poparciu wiedzy, przez przyznanie autorom i nabywcom kopii wydrukowanych książek praw do takich kopii, na wskazany niżej okres czasu", ang. "An Act for the Encouragement of Learning, by Vesting the Copies of Printed Books in the Authors or Purchasers of such Copies, during the Times therein mentioned") – pierwszy akt prawny chroniący prawa autorskie, uchwalony w 1710 przez Parlament Wielkiej Brytanii. Nazwa statutu nawiązuje do ówcześnie panującej królowej Wielkiej Brytanii, Anny Stuart.
Geneza.
Akt o Licencjach.
W roku 1662 uchwalono Akt o Licencjach, potocznie zwany ustawą o druku lub prasie. Dokument ten regulował kwestie wydawania książek w Anglii. Do roku 1695 monopol wydawniczy posiadało Stationers' Company. Ustawa zapewniała spółce przywileje drukarskie, utwierdzała ich monopol oraz ograniczała liczbę mistrzów drukarskich i import zagranicznych książek. Pozycja Stationers’ Company skutecznie uniemożliwiała działalność innych wydawnictw oraz ułatwiała rządowi angielskiemu wprowadzanie cenzury w pismach. Ponadto Akt zapewniał ochronę prawną wydawnictwu, a nie autorom tekstów.
W roku 1688 miała miejsce Chwalebna Rewolucja, co doprowadziło do wygnania katolickiego króla Jakuba II z kraju. Jego miejsce zajęła córka Maria II oraz jej protestancki mąż Wilhelm III z Holandii. Wraz ze zmianą władzy nastąpiły liczne zmiany w sposobie funkcjonowania państwa. Zmianie uległ również stosunek do przedłużenia Aktu o Licencjach, który powoli tracił ważność. Angielski filozof i autor tekstów, John Locke, był głównym przeciwnikiem odnowienia dokumentu. Zwracał uwagę na potrzebę wolności pracy i ochrony prawnej dla autorów, a nie innych podmiotów. W czasie debat przeciwnicy Stationers’ Company zwracali również uwagę na wysokie ceny wydawanych przez nich książek oraz ograniczony dostęp do wielu tekstów. Niechęć do ustawy brała się również poprzez skojarzenie jej z okresem panowania Stuartów, których rządy nie podobały się mieszkańcom Anglii.
„Wolność i własność” i kształtowanie ustawy.
Liczne zmiany przeprowadzone po rewolucji sprawiły, że w Anglii zapanował porządek oparty na zasadzie rewolucjonistów – „wolność i własność”. Powodowało to konflikt, ponieważ nieograniczone prawo własności prowadziło do cenzury, która ograniczała wolność. W efekcie napięć między dwoma stronnictwami zwyciężyła idea wolności, co pozwoliło na zakończenie obowiązywania ustawy o prasie i monopolu Stationers’ Company. Efekty widoczne były bardzo szybko. Przed 1695 w Londynie funkcjonowała jedna gazeta – Gazette. Gdy ustawa przestała obowiązywać, wprowadzono kolejnych pięć, a w ciągu dekady wydawano już następnych dziewięć. W okresie od 1695 do 1704 roku przeprowadzono co najmniej trzynaście nieudanych prób wprowadzenia regulacji druku. Podział pomiędzy stronnictwami był coraz wyraźniejszy. Jedni chcieli powrotu ładu z czasów monopolu Stationers’ Company, drudzy – nieskrępowanej wolności wydawniczej.
W 1707 roku angielscy księgarze wystosowali do parlamentu petycję, w której poruszyli kwestię negatywnego wpływu zaburzeń handlu na autorów. Było to działanie niespodziewane, ponieważ do tamtej pory byli zwolennikami powrotu cenzury. Jednym z ważnych stronników prawa własności przynależnego autorowi był pisarz Daniel Defoe. Opublikował on kilkanaście artykułów, w których bronił autorów i własności literackiej. Defoe skupiał się nie tyle na uznaniu pracy autora, co na koncepcji kary i nagrody. Mark Rose przedstawiał jego rozumowanie w sposób następujący: "Jeśli autor może zostać ukarany za pisma zniesławiające lub obrazoburcze, to jest po prostu sprawiedliwe, że może on być również nagroǳony za pisanie rzeczy przydatnych".
Tekst ustawy.
Długotrwałe spory w parlamencie angielskim doprowadziły do uchwalenia wiosną 1710 roku ustawy o nazwie „Statut Anny”, nazwanego na cześć ówcześnie panującej Anny Stuart. Ustawa skupiała się w głównej mierze na regulacjach wydawniczych, ale tym, co wyróżniało ten dokument, było – po raz pierwszy w historii – poruszenie w tego typu piśmie sytuacji autorów tekstów. Choć byli oni deklarowanym beneficjentem ustawy, ich sytuacja schodziła na dalszy plan. Skupiono się na regulacji handlu i zabezpieczeniu praw nabywców. Ponadto akt wymagał rejestracji każdej książki w Stationers’ Company. Wpis do rejestru pomagał ustalić własność kopii utworu – "copy-right".
Wejście Statutu Anny w życie oznaczało początek przechodzenia z systemu przywilejów drukarskich do tworzenia ustaw autorskoprawnych. W tej ustawie użyto nowych pojęć: autora i czasu ochrony. To właśnie autor stawał się podmiotem pierwotnie uprawnionym do dzieł literackich. Miał prawo do swobodnego przenoszenia ich na rzecz wydawców i księgarzy. Z kolei okres ochrony praw autora był wzorowany na przepisach patentowych. Aby zapobiec zapanowaniu po raz kolejny monopolu Stationers’ Company, zmieniono okres ochrony dla książek z dożywotniego na 14-letni. Okres ten był podwojony, jeżeli autor żył.
Kolejną regulacją statutu było obniżenie wygórowanych cen książek, jednakże z powodu braku zgodności w tej kwestii ze strony Stationers’ Company ustawa w tym zakresie przestała obowiązywać w roku 1739. Ostatnią istotną zmianą było przekazanie 9 kopii każdej z wydanych książek objętych ochroną na rzecz: Królewskiej Biblioteki, sześciu uniwersytetów oraz dwóch innych instytucji publicznych (zobacz egzemplarz obowiązkowy).
W późniejszych latach wydłużano czas obowiązywania praw autorskich. W 1801 ustalono ten okres na 28 lat. 13 lat później doprecyzowano, że ochrona istnieje do końca życia autora, jeśli przeżyje on te 28 lat. W 1842 dodano kolejne 14 lat. Odtąd okres ochrony trwał do 42 lat od pierwszego wydania utworu lub do 7 lat od śmierci autora. Po upływie tego terminu prawa wyłączne wygasały. Jednak Statut Anny nie zawierał pojęcia domeny publicznej.

</doc>
<doc id="4215527" url="https://pl.wikipedia.org/wiki?curid=4215527" title="Bitwa o Knipawę">
Bitwa o Knipawę

Bitwa o Knipawę (niem. "Belagerung des Kneiphofs") – całość zmagań o kontrolę nad portową dzielnicą Królewca (Königsberg) Knipawą (Kneiphof), trwających od 13 kwietnia do 14 lipca 1455 r. podczas wojny trzynastoletniej w latach 1454–1466, zakończonych decydującym zwycięstwem zakonu krzyżackiego.
Królewiec wziął w lutym 1454 r. aktywny udział w antykrzyżackim powstaniu kierowanym przez Związek Pruski, zdobywając krzyżacki zamek, i był jednym z czterech miast, w których związkowcy złożyli hołd Kazimierzowi IV Jagiellończykowi, dobrowolnie przyłączając się do Królestwa Polskiego. Przedłużająca się wojna trzynastoletnia i wzrost związanych z nią podatków skutkował zmianą orientacji politycznej pospólstwa i prokrzyżackim powstaniem 24 marca 1455 r. W jego następstwie dzielnice Stare Miasto i Lipnik powróciły pod władzę zakonu krzyżackiego, a wierna Kazimierzowi IV pozostała jedynie portowa dzielnica Knipawa. Wielki mistrz Zakonu Ludwig von Erlichshausen skierował przeciwko niej siły dowodzone przez wielkiego szpitalnika Heinricha Reuss von Plauena, które niedostatecznie silne aby przeprowadzić szturm, 13 kwietnia 1455 r. rozpoczęły oblężenie ufortyfikowanej i położonej na rzecznej wyspie dzielnicy.
Przez 14 tygodni dowodzona przez burmistrza Jürgena (Jerzego) Langerbeina załoga Knipawy broniła oblężonej dzielnicy. Wobec otrzymania niewystarczającej pomocy ze strony kierowanego przez Johannesa von Baysen Związku Pruskiego i rozbicia przez Krzyżaków odsieczy oraz wzmocnienia oblegających przez posiłki z Inflant i księstwa żagańskiego, zmuszona została po szturmie z dnia 7 lipca 1455 r. do kapitulacji na honorowych warunkach 14 lipca 1455 r.
Wobec strategicznego położenia Königberga nad ujściem Pregoły do Zalewu Wiślanego odzyskanie przez zakon krzyżacki kontroli nad miastem skutkowało ponownym przejściem pod władzę wielkiego mistrza Sambii, Prus Dolnych i Mazur oraz większości ośrodków miejskich na Warmii i w Prusach Górnych. Na skutek wygranej bitwy Zakon odzyskał także dostęp do Bałtyku, możliwość kontaktów z Europą Zachodnią i punkt oparcia dla dalszych działań wojennych.
Geneza bitwy.
Sytuacja Dolnych Prus w trakcie wojny trzynastoletniej.
Antykrzyżackie powstanie w Dolnych Prusach w 1454 r..
Sukces kierowanego przez Związek Pruski antykrzyżackiego powstania w ziemi chełmińskiej w lutym 1454 r. wywołał atmosferę zdecydowanego buntu przeciwko władzy wielkiego mistrza Ludwiga von Erlichshausena w całym państwie zakonu krzyżackiego. W ślad za miastami Pomezanii i Pomorza posłuszeństwo wielkiemu mistrzowi wypowiedziała większość miast Dolnych Prus, a powstańcy rozpoczęli zdobywanie krzyżackich zamków. Krzyżacka załoga twierdzy w Królewcu odparła kilka szturmów, jednak po zniszczeniu czterech baszt i znacznego odcinka murów poddała zamek powstańcom, którym przewodził burmistrz Starego Miasta (Altstadt) Królewca Andreas Brunau.
Upadek Królewca przesądził o spontanicznym przejściu Dolnych Prus i Sambii na stronę Związku Pruskiego: wobec rozmiarów buntu i bezradności oblężonego w Malborku wielkiego mistrza dolnopruscy rycerze krzyżaccy, nie podejmując prób obrony, uciekli do Malborka albo do Niemiec.
Po wystawieniu przez Związek Pruski aktu poddania się Koronie Królestwa Polskiego Królewiec złożył 19 czerwca 1454 r. hołd królowi Kazimierzowi IV Jagiellończykowi na ręce kanclerza Jana z Koniecpola.
Prusy Dolne na uboczu głównych działań wojny trzynastoletniej.
Sytuację Krzyżaków odmieniła klęska króla Polski Kazimierza IV w bitwie pod Chojnicami 18 września 1454 r. Na skutek bitwy zmierzająca z zachodu z odsieczą dla Malborka, złożona z najemników, krzyżacka armia uzyskała otwarty dostęp do państwa pruskiego, a oblężenie Malborka zostało zniesione. Jednocześnie prestiżowa klęska Kazimierza IV była wstrząsem dla znacznej części miasteczek i rycerstwa Prus i Pomorza, nieprzekonanych co do nowej władzy. Na postawę mieszkańców Prus wpłynęło też podważenie aktu inkorporacji wśród państw Europy w wyniku zwycięstwa Zakonu pod Chojnicami. Ich chwiejność wykorzystali Krzyżacy, odbijając w 1454 r. kluczowe pozycje na szlaku wodnym biegnącym wzdłuż Wisły – Sztum, Gniew oraz Tczew, co zagroziło blokadą pruskiego handlu i odcięciem Gdańska od polskiego zaplecza, chociaż sam Gdańsk zdołał odeprzeć krzyżacki atak na miasto.
W październiku 1454 r. wielki mistrz v. Erlichshausen zawarł z najemnikami porozumienie co do odroczenia zapłaty żołdu, umożliwiające Zakonowi dalsze prowadzenie działań wojennych. Odzyskanie kontroli nad północną częścią ziemi chełmińskiej, Pomezanią i częścią Prus Górnych i obsadzenie tamtejszych twierdz skutkowało stworzeniem przez Krzyżaków bariery zabezpieczającej Malbork i Żuławy Wiślane od południa. W oparciu o nią Zakon odparł w styczniu 1455 r. ofensywę polską na Malbork, podjętą siłami małopolskiego pospolitego ruszenia.
Odwrót wojsk polskich umożliwił wielkiemu mistrzowi ponowne podjęcie szeregu działań zaczepnych: w lutym 1455 r. Krzyżacy zajęli Działdowo, odcinając Prusy od Mazowsza oraz przeprowadzili rajd w ziemi chełmińskiej. Kolejne miasta i twierdze w obawie o krzyżackie represje za uprzedni antykrzyżacki bunt, albo ze względu na wzrost prokrzyżackich sympatii mieszkańców, przechodziły ponownie na stronę Zakonu, a wierność królowi i Związkowi Pruskiemu utrzymały jedynie te twierdze na Pomorzu, które otrzymały wystarczająco szybko wsparcie militarne. W celu jego udzielenia pozostających na służbie króla najemników podzielono na małe oddziały i skierowano do poszczególnych twierdz.
W efekcie tych działań krzyżackie próby odbicia Torunia i Chełmna zakończyły się niepowodzeniem, ale odparcie wyprawy wielkiego mistrza i stłumienie prokrzyżackich spisków wymagało użycia całości dostępnych polskich sił, których zabrakło w innych regionach. Wobec wzrostu krzyżackiego zagrożenia coraz trudniejsze stawało się także utrzymanie kontaktu Torunia i Polski z Gdańskiem i Dolnymi Prusami, gdyż krzyżaccy najemnicy z Gdańska i Tczewa rozpoczęli w lutym 1455 r. atakowanie związkowej żeglugi na Wiśle i budowę fortyfikacji mających zablokować szlak wodny. W konsekwencji kontynuacja energicznych działań obronnych strony polskiej w celu utrzymania stanu posiadania i odblokowania szlaku wodnego wzdłuż Wisły wymagała pozyskania nowych środków finansowych. 
Bunt antyzwiązkowy w Królewcu w 1455 r..
Wobec skutecznych ataków załóg krzyżackich z twierdz w Gniewie i Tczewie na nieuzbrojone statki handlowe płynące Wisłą do Gdańska na początku 1455 r. Związek Pruski zdecydował się na organizację systemu konwojowego na najbardziej zagrożonym odcinku Grudziądz-Gdańsk i wynajęcie zbrojnych eskort celem utrzymania handlu na wiślanym szlaku wodnym. Decyzja ta uzyskała poparcie kupców będących jej bezpośrednimi beneficjentami, ale rzemieślnicy miast pomorskich i dolnopruskich opowiadali się przeciwko konieczności ponoszenia nowych kosztów.
Nałożenie nowych podatków nastąpiło na zjeździe stanów w Elblągu w lutym 1455 r. Sprzeciw pospólstwa przeciwko postanowieniom wywołał 24 marca 1455 r. otwarty bunt w dwóch z trzech dzielnic Królewca: pospólstwo obaliło radę dzielnicy Stare Miasto i opanowało arsenał oraz bramy miejskie. Po uzyskaniu poparcia małej dzielnicy Lipnik (Löbenicht")" zerwano mosty łączące obie dzielnice z portową kupiecką Knipawą, a pomiędzy stronnictwami doszło do zbrojnych starć. Burmistrz Brunau uciekł do Elbląga.
Nowe władze Starego Miasta i Lipnika zgłosiły wielkiemu mistrzowi von Erlichshausenowi gotowość podjęcia rozmów na temat powrotu pod władzę Zakonu. Jednocześnie knipawianie, którym przewodził burmistrz dzielnicy Jürgen (Jerzy) Langerbein, wezwali gubernatora Prus Jana Bażyńskiego (Johannesa von Baysen) do udzielenia pomocy dolnopruskim miastom wciąż wiernym Związkowi Pruskiemu i ostrzegli przed możliwością krzyżackiego ataku na prowincję.
Hołd Starego Miasta i Lipnika.
Na przełomie marca i kwietnia 1455 r. władze Starego Miasta i Knipawy skłonne były do przeciwstawienia się społecznej radykalizacji buntu pospólstwa oraz do zakończenia starć pomiędzy stronnictwami, a ich zgodnym celem było osiągnięcie korzystnych przywilejów dla Królewca. Przywrócono czasowo komunikację pomiędzy dzielnicami, jednakże nowe wystąpienie rzemieślników Starego Miasta uniemożliwiło porozumienie.
Wiadomość o antyzwiązkowym powstaniu w Królewcu skłoniła wielkiego mistrza von Erlichschausena do szybkiego działania: 7 kwietnia 1455 r. oddziały krzyżackie w sile 2000 ludzi dowodzone przez komtura von Plauena wyruszyły z Malborka w kierunku Prus Górnych, plądrując Nowe Miasto Braniewo i zmuszając do złożenia hołdu Brandenburg.
Po uzyskaniu wiadomości o rajdzie krzyżackim Stare Miasto zerwało układy ze Związkiem, a stany pruskie przyjęły postawę wyczekującą. Władze zakonne zagwarantowały mieszczanom Królewca, że ich miasto i majątki nie będą podlegać zastawom na poczet wierzytelności krzyżackich najemników oraz że dodatkowe podatki nałożone przez Związek Pruski zostaną zniesione. Na tych warunkach Stare Miasto oraz Lipnik złożyły 16 kwietnia 1455 r. hołd lenny zakonowi krzyżackiemu Władzę Zakonu uznał także biskup sambijski Mikołaj, a komtur von Plauen zajął leżące w Sambii twierdze w Rybakach i Löchstadt na północnym brzegu Zalewu Wiślanego.
Plany stron.
Sytuacja strony krzyżackiej.
Powstanie antyzwiązkowe w Królewcu zbiegło się w czasie z krzyżacką decyzją o przyspieszeniu działań zbrojnych, związaną ze zbliżającym się końcem okresu spłaty najemników. Słabością krzyżackich sukcesów, które nastąpiły po bitwie pod Chojnicami, było nieodzyskanie kontroli nad którymkolwiek z dużych miast państwa pruskiego i tym samym nieodzyskanie samodzielniej zdolności finansowania wojny. Jednocześnie narastał konflikt władz zakonnych z rotmistrzami – dowódcami oddziałów najemnych. Gromadzeni w okolicach Malborka najemnicy powodowali znaczne kłopoty aprowizacyjne krzyżackiej stolicy, jednak ich dowódcy nie byli skłonni oddalać się od twierdzy, na której mieli prawo zastawu. W konsekwencji siły von Plauena pod Królewcem wystarczały dla wsparcia prokrzyżackich sił w Starym Mieście i Lipniku, lecz nie pozwalały na szybkie opanowanie Knipawy.
Gdy 23 kwietnia 1455 r. wielki mistrz von Erlichshausen po raz kolejny nie dotrzymał terminu zapłaty żołdu, 2 maja bunt znajdujących się w krzyżackich twierdzach najemników pod dowództwem Czecha Oldrzycha Czerwonki spowodował przejęcie przez wojska najemne twierdz w Malborku, Tczewie i Iławie. Wielki mistrz von Erlichshausen pozbawiony kontroli nad stolicą i dochodów z ziem zamku nie mógł wesprzeć krzyżackich sił oblegających Knipawę. Jednocześnie dowodzący oblężeniem wielki szpitalnik von Plauen zmuszony został zgromadzone podatki dolnopruskie przeznaczać na wynagrodzenie swoich żołnierzy, przez co pogłębiał kryzysową sytuacją wielkiego mistrza.
Sytuacja strony związkowej.
Sytuacja w Królewcu wymagała energicznych działań strony polskiej, jednakże w zmiennych warunkach najemne załogi twierdz przedstawiły wygórowane żądania i zaczęły rekwizycje wśród mieszczan i chłopów, skutkujące niepokojem i zbiegostwem. Nieopłaceni najemnicy z Nowego i Starogardu odmówili walki i zawarli 7 kwietnia 1455 r. rozejm z Krzyżakami, załogi twierdz ziemi chełmińskiej zlekceważyły rozkazy gubernatora Bażyńskiego.
Kierownictwo Związku Pruskiego zdawało sobie sprawę z olbrzymiego znaczenia Knipawy dla dalszego przebiegu wojny i apelowało do króla Kazimierza IV o organizację odsieczy, ale dowódcy polscy i związkowi nie byli konsekwentni i nie mieli wystarczających zdolności, a pospolite ruszenie okazało się niezdyscyplinowane i w połowie XV w. przestarzałe. Przyrzeczone przez kler subwencje pieniężne na najęcie wojsk zawodowych nie mogły szybko zmienić sytuacji. Po śmierci głównego przeciwnika wojny, Zbigniewa Oleśnickiego 1 kwietnia 1455, Królestwo Polskie było zdecydowane kontynuować działania celem całkowitej aneksji Prus, ale uchwalenie i ściągnięcie podatków wymagało czasu. Zawarto jedynie porozumienia z najemnikami co do ratalnej spłaty żołdu.
Siły stron.
Powstanie antykrzyżackie w 1454 r. pozbawiło wielkiego mistrza możliwości zmobilizowania uzbrojonych kontyngentów zamkowych oraz pospolitego ruszenia poddanych i zmusiło do oparcia działań na pochodzących z Niemiec i Czech pieszych i konnych oddziałach najemnych. Wojna trzynastoletnia rozpoczęła się w okresie po przemianach militarnych schyłkowego średniowiecza i upadku znaczenia konnego rycerstwa, dla którego równorzędną konkurencją stała się piechota wykorzystująca broń strzelecką i wozy bojowe. Prekursorami tej taktyki byli emigrujący z Czech po przegranych wojnach religijnych taboryci. Szyk bojowy taborytów umożliwiał współpracę kawalerii z piechotą i efektywne użycie artylerii polowej, umieszczonej na wozach.
Siły Związku Pruskiego oparte były na przeznaczonych do obrony wielkich miast kontyngentach miejskich, liczących od 750 żołnierzy, oraz na pospolitym ruszeniu wolnych i sołtysów, zgrupowanych w chorągwie ziemskie.
W walkach o twierdze i otoczone murami miasta wykorzystywano prymitywną artylerię ogniową, złożoną z ładowanych od przodu bombard na kule kamienne. W obronie stosowano także lżejsze armatki – taraśnice, strzelające kulami ołowianymi oraz ręcznej broni palnej – hakownic, oprawionych w drewno i zaczepianych do muru łagodzącym odrzut hakiem. Bombardy umożliwiały burzenie murów z niewielkiego dystansu. Trudności z transportem i zawodność zarówno dział, jak i produkowanego z węgla drzewnego, siarki i saletry prochu powodowała, że piechota uzbrojona była głównie w kusze, a strzelcy konni – w łuki.
W działaniach zbrojnych w rejonie Królewca dużą rolę odegrało panowanie nad rzecznymi i przybrzeżnymi szlakami komunikacji. Okręty wojenne nie posiadały specjalnej konstrukcji. Do działań wodnych mobilizowano floty składające się z doraźnie uzbrojonych i obsadzonych zbrojną załogą statków handlowych, zarówno pełnomorskich, jak i rzecznych. W tym celu rekwirowano je prywatnym właścicielom albo wystawiano im listy kaperskie, oficjalnie uprawniające kapitana do atakowania żeglugi przeciwnika na własny rachunek.
W pierwszej połowie XV w. powszechne stawało się uzbrajanie okrętów w artylerię ogniową – działa żelazne zmontowane ze zgrzanych listew oraz krótkie działa na kamienne kule. Załogi używały prymitywnej broni palnej na równi z kuszami i łukami, ale podstawowym sposobem walki pozostawał abordaż.
Potencjał floty gdańskiej pozwalał na zmobilizowanie ponad 50 pełnomorskich okrętów wojennych obsadzonych załogami liczącymi około 1500 ludzi oraz prawie 100 jednostek śródlądowych (rzecznych i przybrzeżnych), a elbląskiej na około 25 okrętów morskich i 700 ludzi oraz 40 jednostek śródlądowych. Królewiec dysponował znacznie mniejszym potencjałem, pozwalającym na mobilizację najwyżej sześciu okrętów pełnomorskich i 30-40 jednostek rzecznych, obsadzonych przez około 500 żołnierzy.
Przebieg bitwy.
Oblężenie Knipawy.
Knipawa nie była przygotowania do obrony, jednak jej załoga mogła liczyć na korzystne położenie w miejscu naturalnie obronnym na wyspie po prawej stronie głównego nurtu rzeki Pregoły. Jednocześnie prawa odnoga Pregoły oddzielała dzielnicę od Starego Miasta, a obronę ułatwiało częściowe zburzenie zamku królewieckiego w 1454 r., który nie dawał osłony oblegającym. Załogę Knipawy wzmacniała grupa wiernych Związkowi rycerzy dolnopruskich, lecz dzielnicy brakowało żywności i materiałów wojennych.
13 kwietnia 1455 r. jeszcze przed zamknięciem oblężenia wypad knipawian na lewy brzeg Pregoły zaskoczył wojska von Plauena, zmuszając je do odwrotu i plądrując przedmieścia Starego Miasta.
16 kwietnia 1455 r. do Knipawy dotarły liczące 100 najemników posiłki z Gdańska.
19 kwietnia 1455 r.  Knipawa została całkowicie oblężona przez Krzyżaków, którzy 20 kwietnia 1455 r. odparli kontratak knipawian, zadając im ciężkie straty. Odtąd jedyną drogą, którą oblężona dzielnica mogła otrzymać pomoc, była droga wodna Pregołą od zachodu. Tamtędy 22 kwietnia 1455 r., po przerwaniu założonego przez Krzyżaków łańcucha blokującego nurt rzeki do Knipawy dotarł gdański konwój wiozący 400 żołnierzy.
26 kwietnia 1455 r. wojska von Plauena wygrały kolejną potyczkę z załogą podczas działań zmierzających do zablokowania dzielnicy od zachodu, zdobywając chorągiew oddziałów miejskich. Tego dnia Krzyżacy rozpoczęli też nękający ostrzał dzielnicy prowadzony także z uzbrojonych łodzi wprowadzonych na Pregołę.
W maju 1455 r. Krzyżacy zbudowali nad Pregołą fortyfikacje blokujące wypady oblężonej załogi i możliwość odsieczy z Gdańska. Knipawa zerwała ostatni most na Pregole łączący ją ze Starym Miastem, lecz Krzyżacy zbudowali dwa masywne mosty przez rzekę poniżej dzielnicy oraz zapalowali dno rzeki, umieszczając pomiędzy przegrodami uzbrojone łodzie. Na skutek tych działań Knipawa została całkowicie odcięta, lecz siły von Plauena nie były wystarczająco silne by przeprowadzić szturm.
Próby odsieczy Knipawy.
Pomimo wezwań władz Knipawy Piotr z Szamotuł zajęty osłoną Pomorza nie mógł zorganizować skutecznej odsieczy. Apele Gabriela von Baysen do rycerstwa dolnopruskiego i najemników o zgrupowanie w Ornecie i Elblągu zostały zlekceważone – najemnicy stanowiący załogi związkowych twierdz nie otrzymali w terminie żołdu przystąpili przede wszystkim do egzekucji swoich należności na majątkach w okolicach Gdańska. Ograniczone akcje związkowych załóg z doliny Łyny nie przyniosły poprawy sytuacji.
Knipawa pozostała jedynym broniącym się ośrodkiem związkowym nad dolną Pregołą, gdyż z powodu braku wzmocnienia miast i twierdz Dolnych Prus najemnikami królewskimi, w okresie od 17 kwietnia do 26 kwietnia 1455 r. cały region przeszedł żywiołowo ponownie pod władzę Zakonu. Pod koniec kwietnia 1455 r. załoga obsadzonej przez Krzyżaków twierdzy w Tapiawie zatrzymała gdańskie statki zmierzające do Knipawy z Kowna. W maju 1455 wysłana została do Knipawy flota z Gdańska, ale wyprawa została odwołana, gdy rozchorował się jeden z jej przywódców – najemnik Jan Czajka, przysłany z Polski przez Kazimierza Jagiellończyka.
W maju 1455 r. Związkowi Pruskiemu udało się zgromadzić pospolite ruszenie z Prus Dolnych, liczące ok. 2000 ludzi, na czele którego stanął Ramsza Krzykowski, związkowy dowódca Bartoszyc. Na czele tych sił bezskutecznie usiłował zająć twierdzę w Pruskiej Iławie. Do szturmu zamku nie doszło i wojsko zorganizowało 24 maja 1455 r. obronny obóz. Na ranem w gęstej mgle wagenburg zaatakował wysłany spod Królewca oddział krzyżacki liczący 550 kawalerzystów. Obóz został zdobyty po zaciętej obronie, zginęło ponad 800 związkowców, 300 dostało się do niewoli, a  Ramsza Krzykowski uciekł z około 250 kawalerzystami. Najpoważniejsza lądowa próba odsieczy dla Knipawy została odparta.
Kolejna próba – podjęta przez Andrzeja Tęczyńskiego niewielka wyprawa na czele najemników królewskich – dotarła jedynie na Warmię.
Morska blokada Królewca.
Równolegle do prób dostarczenia pomocy oblężonej dzielnicy drogą morską do ujścia Pregoły Gdańsk zmobilizował flotę uzbrojonych okrętów celem odcięcia wojsk von Plauena od dostaw i przeprowadzenia dywersji na tyłach krzyżackich. Blokadą dowodzili Hening German i Berbt Pawes. W kwietniu 1455 r. okręty gdańskie zablokowały utrzymywany przez Krzyżakow Tczew (Dirschau), a 10 kwietnia 1455 r. spaliły Lisewo.
W maju 1455 r. Gdańsk nasilił działania zmierzające do odcięcia dostaw do Królewca z Żuław, jednakże wzniesione przez gdańskich najemników fortyfikacje nad brzegiem Wisły zostały zniszczone przez Krzyżaków, a gdańska blokada nie zdołała zatrzymać posiłków krzyżackich z Inflant pod oblężoną Knipawę.
W czerwcu 1455 r. licząca 13 okrętów flota gdańska dowodzona przez rajcę Jana von Schauwena zablokowała Zalew Wiślany i zdobywając trzy krzyżackie statki sparaliżowała komunikację pomiędzy Królewcem a Sambią. Gdański desant splądrował też rejon Bałgi oraz obsadził Stare Miasto Braniewo, Dobre Miasto i Ornetę.
Upadek Knipawy.
Skuteczna blokada krzyżacka wywołała głód w oblężonej dzielnicy. Pomiędzy 9 a 13 maja kolejny konwój gdański usiłował sforsować krzyżacką zaporę na Pregole, lecz próby okazały się nieskuteczne, a dodatkowo załogi związkowe po zejściu na ląd w pobliżu Rybaków zostały pobite i wzięte do niewoli przez Krzyżaków.
Kolejna próba sforsowania blokady podjęta przez zespół 4 ciężkich i 10 lekkich łodzi dowodzonych przez Jana Fryburga i Roloffa Feldstetego obsadzonych polskimi najemnikami została odparta przez Krzyżaków 16 maja 1455 r. W połowie maja 1455 r. siły oblegające Knipawę zostały poważnie wzmocnione oddziałem 600 najemników opłaconych przez Inflanty, którzy dotarli do ujścia Pregoły drogą morską wzdłuż wybrzeża.
16 czerwca 1455 r. niezwiązany układami zastawnymi zniemczony książę śląski Balthasar von Sagan (Baltazar Żagański) opuścił Malbork na czele sił liczących 932 kawalerzystów oraz 571 drabantów wraz z artylerią, złożonych ze śląskich najemników i niezaangażowanych w układy załóg okolicznych twierdz. Oddział ten po przybyciu pod oblężoną Knipawę, ponownie znacznie wzmocnił siły v. Plauena.
Na przełomie czerwca i lipca 1455 r. v. Plauen zarządził przygotowania do ostatecznego szturmu Knipawy i sam objął dowództwo nad oddziałem przeznaczonym do szturmu przez rzekę. Książę Balthasar dowodził przygotowaniami do ataku od strony Starego Miasta. Pod kierownictwem heanzatyckiego kapra Klausa Klocknera Krzyżacy wyposażyli swoje statki i łodzie w pomosty bojowe oraz ruchome drabiny umożliwiające atak na mury od strony rzeki.
6 lipca 1455 r. wojska zakonu krzyżackiego przeprowadziły generalny szturm oblężonej dzielnicy, atakując jednocześnie od południa na łodziach przez Pregołę oraz próbując sforsować mury miejskie od północy. Szturm po kilku godzinach został odparty przez ostrzeliwujących się zza murów obrońców, było to jednak ostatnie zwycięstwo oblężonej załogi. Wobec podjęcia przez Krzyżaków kolejnego szturmu 7 lipca 1455 r. Knipawa poprosiła za pośrednictwem księcia Balthasara o zawieszenie broni.
Negocjacje w sprawie warunków kapitulacji dzielnic trwały 8 dni. 14 lipca 1455 r. Knipawa skapitulowała na honorowych, dogodnych warunkach.
Na mocy zawartego układu mieszkańców Knipawy objęła pełna amnestia zarówno za udział w buncie antykrzyżackim w 1454 r., jak i za udział w walkach w 1455 r. Przeciwnicy władzy Zakonu, a także oddziały związkowe i kupcy gdańscy mogli w ciągu dwóch miesięcy opuścić miasto wraz z dobytkiem. Uchodźcy ze Starego Miasta Królewca uzyskali prawo odzyskania swoich majątków nieruchomych. Jednocześnie dzielnica zachowała dotychczasowe przywileje, samorządny wybór rady miasta, prawo odbudowy zniszczonych podczas walk murów miejskich i zwolnienie z części podatków. W zamian zmuszona została do całkowitego odstąpienia od Związku Pruskiego i uznania w pełni władzy krzyżackiej oraz do złożenia  hołdu lennego. Uroczysty hołd Knipawa złożyła na ręce komtura Henricha Reuss von Plauena i księcia Balthasara von Sagan 15 lipca 1455 r.
Bilans.
Knipawa podczas długotrwałej obrony straciła 300 zabitych. 18 lipca 1455 r. władze dzielnicy wystosowały list usprawiedliwiający do Gdańska i władz Związku Pruskiego, tłumacząc kapitulację niemożnością kontynuacji obrony wobec strat i wyczerpania zapasów. Przejście na stronę Zakonu knipawianie wyjaśnili niedostarczeniem skutecznej pomocy przez króla Kazimierza IV i Związek Pruski.
Po odparciu ataku floty gdańskiej na Sambię w październiku 1456 r. zwycięski Zakon zastosował represje wobec rady miejskiej Knipawy, podejrzewając ją o nielojalność i utrzymywanie tajnych kontaktów ze Związkiem Pruskim oraz udział w przygotowaniu gdańskiej operacji desantowej.
Skutki bitwy dla przebiegu wojny trzynastoletniej.
Bitwa o Knipawę trwała 14 tygodni i zakończyła się największym sukcesem zakonu krzyżackiego w trakcie wojny trzynastoletniej – trwałym opanowaniem dużego ośrodka miejskiego kontrolującego szlaki handlowe Prus Dolnych i Sambii. Zakon odzyskał także dostęp do Bałtyku. Istotnym sukcesem Krzyżaków było także uzyskanie punktu oparcia dla dalszych działań wojennych w niezniszczonej wojną Sambii i uzyskanie kontroli nad miastem nieobjętym układami zastawnymi z najemnikami. O dużym znaczeniu moralnym i prestiżowym zdobycia Knipawy świadczy także podjęta pod wpływem wyniku oblężenia zgoda kapituły warmińskiej na opanowanie przez Krzyżaków Warmii wraz z Olsztynem. Wielki mistrz odzyskał także panowanie nad miastami wschodnich Mazur.
Upadek Knipawy ostatecznie zakończył krótki okres polskiej władzy w Królewcu, co przekreśliło plany całkowitej aneksji państwa pruskiego przez Królestwo Polskie. Opanowanie przez Krzyżaków Królewca pozbawiło stany dolnopruskie przywództwa ośrodka miejskiego i przechyliło sympatię na stronę Zakonu. Na sytuację prowincji nie mógł wpłynąć Gdańsk, który  zagrożony na Pomorzu aktywnością krzyżackiej załogi Chojnic nie panował także nad nieopłaconą związkową załogą ze Starogardu. Pozbawiony środków pieniężnych król Kazimierz IV nie miał możliwości interwencji.
Międzypaństwowy kontekst bitwy.
Pomimo zaledwie 110-kilometrowej odległości pomiędzy Knipawą a granicą Wielkiego Księstwa Litewskiego załoga oblężonej dzielnicy nie doczekała się odsieczy od strony drugiego z państw jagiellońskich. Litwa nie wykorzystała dogodnej sytuacji słabości obydwu stron konfliktu dla zadania samodzielnie decydującego ciosu zakonowi krzyżackiemu. W konsekwencji swej biernej postawy Wielkie Księstwo zmarnowało szansę na wzmocnienie pozycji nad Bałtykiem i likwidację wschodniej części państwa pruskiego. Kazimierz IV poniósł porażkę polityczną w sporze z radą wielkoksiążęcą i nie zdołał skłonić Litwy do antyzakonnej interwencji i udzielenia pomocy Knipawie. Przewagę na Litwie osiągnęli niechętni zacieśnianiu związków z Polską magnaci pod przywództwem wojewody Jana Gasztołda, którzy przeforsowali wrogą wobec Polski neutralność Wielkiego Księstwa, sabotując dążenia króla.
Odbijając Królewiec, zakon krzyżacki odzyskał także dostęp do morza i wynikającą z tego możliwość sprowadzania posiłków i zaopatrzenia z Inflant, Niemiec i Danii. Jeszcze w trakcie trwania oblężenia Królestwo Dani, Amsterdam i część miast Hanzy we Flensburgu zawarły porozumienie w sprawie utrzymania wolności żeglugi do miast w posiadaniu Zakonu krzyżackiego. W reakcji Gdańsk 24 lipca 1455 r. wobec Hanzy i 29 lipca 1455 r. wobec Amsterdamu wystosował ostrzeżenia przed utrzymywaniem handlu z Królewcem i zmobilizował flotę kaperską, aby zwalczać próby łamania blokady. Zagrożone tymi działaniami Królestwo Danii 5 października 1455 r. wypowiedziało wojnę Polsce i Związkowi Pruskiemu, przyłączając się po stronie Zakonu do wojny trzynastoletniej.

</doc>
<doc id="4215528" url="https://pl.wikipedia.org/wiki?curid=4215528" title="Superpuchar Białorusi w piłce nożnej mężczyzn">
Superpuchar Białorusi w piłce nożnej mężczyzn



</doc>
<doc id="4215529" url="https://pl.wikipedia.org/wiki?curid=4215529" title="Nately Scures">
Nately Scures

Nately Scures – osada w Anglii, w hrabstwie Hampshire. Leży 6,9 km od miasta Basingstoke, 32,7 km od miasta Winchester i 68,1 km od Londynu. W 1931 roku civil parish liczyła 288 mieszkańców. 

</doc>
<doc id="4215534" url="https://pl.wikipedia.org/wiki?curid=4215534" title="Proces AOD">
Proces AOD

Proces AOD (argonowo-tlenowe odwęglania stali, Argon-Oxygen Decarburisation) służy do uzyskiwania stali i staliw nierdzewnych i kwasoodpornych o bardzo niskiej zawartości węgla i siarki oraz zawartości 16-20% chromu. Polega na przedmuchiwaniu ciekłego metalu mieszaniną tlenu i argonu. Tlen odwęgla kąpiel, a argon miesza ją. Wsad do tego procesu zawiera zazwyczaj 0,7-2,5% węgla i 18% chromu, a przygotowuje się go najczęściej w piecu łukowym. Jednak ta metoda jest na tyle efektywna, że można do niej stosować nawet wysokowęglowy i wysokochromowy złom. AOD należy do tzw. metod pozapiecowej obróbki stali, ponieważ przeprowadza się go po spuście metalu, w zewnętrznym konwertorze.
Opis procesu.
Proces AOD przebiega w czterech etapach:
Początkowo mieszanina gazów jest bardzo bogata w tlen (stosunek tlenu do argonu wynosi 1:3), później udział tlenu zmniejsza się do proporcji 1:1, a w końcu 1:2 lub nawet 1:3 Węgiel i krzem utleniają się, a dzięki silnemu mieszaniu się kąpieli usuwany jest też azot i wodór. Zanieczyszczenia przechodzą z pęcherzykami argonu do żużla. Etap odwęglania trwa aż do uzyskania oczekiwanego stężenia węgla.
Podczas etapu redukcji odzyskuje się chrom i mangan, które wcześniej przeszły do żużla razem ze szkodliwymi tlenkami. W tym celu wprowadza się tzw. mieszaninę redukującą (zwykle FeSi i SiCr), a następnie kąpiel przedmuchuje się argonem. Czasem dodaje się też wtedy wapno palone, co pozwala uzyskać odpowiednią zasadowość żużla (a to pomaga podczas odsiarczania). Podczas redukcji odzyskuje się 97-99% chromu i ok. 93% manganu.
Odsiarczanie polega na wprowadzeniu: krzemianu żelaza, krzemianu wapnia, wapna i przedmuchiwaniu kąpieli argonem. Jeśli zawartość siarki w metalu ma wynosić poniżej 0,01%, przed rozpoczęciem odsiarczania ściąga się powstały w poprzednim etapie żużel; w przeciwnym razie nie jest to konieczne.
Wykańczanie polega na wprowadzenia do ciekłej stali odpowiednich żelazostopów, dzięki czemu uzyskuje się pożądaną temperaturę spustu i uzupełnia zawartość składników stali. Jeśli temperatura kąpieli jest za wysoka, dodaje się do niej złom stalowy. Jednocześnie ciekły metal jest cały czas przedmuchiwana argonem.
Wymagania wobec konwertora AOD.
Kadź do procesu AOD powinna mieć:

</doc>
<doc id="4215538" url="https://pl.wikipedia.org/wiki?curid=4215538" title="Piero Barucci">
Piero Barucci

Piero Barucci (ur. 29 czerwca 1933 we Florencji) – włoski ekonomista, menedżer, nauczyciel akademicki i polityk, w latach 1992–1994 minister.
Życiorys.
Absolwent ekonomii na Uniwersytecie Florenckim. Był profesorem ekonomii politycznej oraz historii doktryn ekonomicznych na uniwersytetach w Sienie i we Florencji (1966–1990), na drugiej z tych uczelni zajmował stanowisko dziekana wydziału ekonomii i handlu. Pełnił różne funkcje w przedsiębiorstwach m.in. sektora bankowego i ubezpieczeniowego. Był prezesem banku Banca Monte dei Paschi di Siena (1983–1990), członkiem rady dyrektorów państwowego holdingu IRI (1987–2000), prezesem zrzeszenia banków włoskich ABI (1987–1991) i dyrektorem zarządzającym Credito Italiano (1990–1992).
Z rekomendacji Chrześcijańskiej Demokracji wchodził w skład rządów, którymi kierowali Giuliano Amato i Carlo Azeglio Ciampi (1992–1994). Pełnił funkcję ministra skarbu, w pierwszym z nich do 1993 odpowiadał również za służby publiczne. Powrócił następnie do sektora bankowego. W 2007 dołączył do urzędu antymonopolowego AGCM.

</doc>
<doc id="4215542" url="https://pl.wikipedia.org/wiki?curid=4215542" title="The Voice Kids Poland">
The Voice Kids Poland



</doc>
<doc id="4215554" url="https://pl.wikipedia.org/wiki?curid=4215554" title="Pernek">
Pernek

Pernek – wieś i gmina (obec) w powiecie Malacky, w kraju bratysławskim na Słowacji. Leży na południowym wschodzie Niziny Zahorskiej, u podnóża Małych Karpat, u zbiegu potoków Perneckého i Kostolného.
W 2011 roku populacja wsi wynosiła 809 osób, 94,8% mieszkańców podało narodowość słowacką.
Historia.
Istniejąca tu pierwotnie osada wzmiankowana była pod nazwami "Misle" (rok 1206), "Mhysle" (1208), "Misle" (1216) i "Myslen" (1231). Wieś w 1394 wzmiankowana jako "Perneck", w 1773 – "Pernek", po węgiersku "Pernek". W 1720 wieś miała 4 młyny i 56 podatników. W 1828 miała 154 domy i 1115 mieszkańców. Pod koniec XVII w. powstały tu kopalnie złota i srebra, zaś od końca XVIII w. do pierwszej połowy XX w. wydobywano tu antymon i piryt.

</doc>
<doc id="4215556" url="https://pl.wikipedia.org/wiki?curid=4215556" title="S.P.A.S.">
S.P.A.S.

System kompleksowej aktywnej samoobrony S.P.A.S. – system przetrwania (sztuka walki) cywilów w warunkach napadu kryminalnego o różnym stopniu zagrożenia, oraz przetrwania w warunkach zamieszek oraz zagrożenia atakami terrorystycznymi. System kompleksowej aktywnej samoobrony S.P.A.S. (Special Practical (utilitarian) Army System), jak wynika z nazwy, ma wojskowe korzenie. System powstał podczas służby w wojsku jednego z jego twórców, Konstantina Voyushina, który po odejściu ze służby zaadaptował go do potrzeb cywilów. System znany w swej obecnej postaci rozwija się od 2000 roku.
S.P.A.S. składa się z następujących elementów:
Obecność tak szerokiego arsenału środków prowadzenia walki w systemie, który ze swojej istoty jest systemem dla cywilów, była spowodowana gwałtownym wzrostem przestępności ulicznej na terenach krajów WNP (Wspólnota Niepodległych Państw) w okresie od połowy lat dziewięćdziesiątych do początku lat 2000. 
Koncepcja Bezpieczeństwa Osobistego.
Koncepcja bezpieczeństwa osobistego S.P.A.S. (KBO) to zestaw algorytmów zachowania osoby cywilnej podczas różnych sytuacji krytycznych związanych z zagrożeniem jej życia lub zdrowia. Szczególną uwagę koncepcja ta zwraca na aspekt prawny. Naturalnym jest, że koncepcja jest modyfikowana w zależności od sytuacji prawnej i tradycji przyjętej w państwach, w których jest ona stosowana. Część praktyczna KBO opiera się o cztery algorytmy, które określa się jako punkty kontrolne bezpieczeństwa osobistego. Opierając się na tych punktach w sytuacji niebezpieczeństwa człowiek wybiera najskuteczniejszą formę działań obronnych w zaistniałej sytuacji.
Walka wręcz.
Walka wręcz S.P.A.S. łączy w sobie zestaw nawyków pracy uderzeniowej i chwytanej w: 
Szczególnym rozdziałem systemu S.P.A.S. jest praca z wykorzystaniem trzech schematów (ucieczka, odejście i wejście) oraz walka w dystansie krytycznym, tzw. bliskim dystansie, w którym przebiega większość konfliktów ulicznych, gdy brak jest pola do manewru (w przestrzeni ograniczonej) i w różnych warunkach środowiskowych (słaba widoczność, słaba przyczepność, nierówna podłoga, niewygodne ubranie itd.).
Poza standardowym arsenałem technik obrony, uderzeń i rzutów, które występują w większości systemów walki wręcz, system S.P.A.S. posiada obronę sektorową (pozwalającą na skuteczne bronienie się przed uderzeniami, szczególnie w warunkach słabej widoczności) i schematy pracy uderzeniowej w formacie „bij-ciągnij-pchaj”, oraz niestandardową pracę uderzeniową (dłonie, przedramiona, uderzenia szokujące).
Walka na ziemi.
Walka na ziemi w systemie S.P.A.S. polega na realizacji założeń taktycznych systemu, a więc na jak najszybszym wyjściu z tej płaszczyzny walki oraz na unieszkodliwieniu przeciwnika. Techniki walki systemu S.P.A.S. w parterze zawierają ucieczki i prace pozycjami, techniki utrzymań, duszeń, dźwigni na ręce, nogi i kręgosłup, ataki na czułe punkty ciała przeciwnika, uderzenia, posługiwanie się różnego rodzaju bronią oraz obronę przeciwko przeciwnikowi uzbrojonemu w różnoraką broń/niebezpieczne narzędzie. Program podzielony jest na trzy stopnie szkoleniowe.
Walka z wykorzystaniem broni podręcznej S.P.A.S. (kubotan, pałka, gaz obronny) bazuje na elementach walki wręcz oraz walki nożem. Techniki działania bronią podręczną wykorzystuje się w połączeniu z obroną sektorową, seryjną pracą uderzeniową, aktywnym wykorzystaniem takich elementów jak chwyty, uderzenia i przytrzymania. Wykorzystanie podręcznej broni nie powodujące śmiertelnych obrażeń jest, zdaniem twórców systemu, najbardziej niezawodnym sposobem samoobrony na ulicy.
Walka nożem.
Walka nożem S.P.A.S. składa się z trzech obszarów:
Cechą systemu jest obowiązkowa nauka podstaw walki wręcz w celu przejścia od sportowej walki nożem do wykorzystania noża w walce ulicznej. 
Technika walki nożem ma kilka charakterystycznych dla systemu S.P.A.S. cech. W obronie, poza klasycznym zbiciem ręki atakującej i innych typowych form obrony, są także szeroko wykorzystywane takie techniki obronne jak „klin” i „wstawka” pozwalające na przejścia do zwarcia z kontrolą uzbrojonej ręki przeciwnika (poprzez chwyt lub utrzymanie). Rozdział sportowy łączy w sobie szeroki arsenał zmyłek, schematów ataków seryjnych ze zmianą poziomów i głębokości. Wykorzystywane są także kroki ze zmianą kąta oraz aktywne manewrowanie. W walce ulicznej praca nożem jest połączona z obroną sektorowa. Szczególną uwagę zwraca się na techniki wydobycia noża oraz nie powodujące śmiertelnych obrażeń sposoby walki. Techniki są dobrane tak, aby mogły być zastosowane w ramach obowiązującego prawa, nie przekraczając zakresu obrony koniecznej. 
S.P.A.S. w Rosji.
Szkoła S.P.A.S. prowadzona przez twórcę systemu Konstantina Vojushina aktywnie bierze udział jako uczestnik i organizator różnych zawodów ze sportowej walki nożem, zarówno na terenie Rosji jak i krajów WNP. Od 2003 roku przedstawiciele szkoły S.P.A.S. byli zwycięzcami większości dużych turniejów ze sportowej walki nożem w Rosji. Szkoła S.P.A.S. wytrenowała ponad 20 mistrzów – medalistów w turniejach walki nożem i jest liderem wśród klubów walki nożem w krajach WNP.
Międzynarodowa Federacja S.P.A.S., ang. International S.P.A.S. Federation (ISF), powstała w 2014 r., w celu popularyzacji systemu S.P.A.S. poza granicami Rosji i państw bloku byłego WNP. Prezesem organizacji został twórca systemu Konstantin Vojushin, a wiceprezesem Bartłomiej Mendak.
S.P.A.S. w Polsce.
Rozwój S.P.A.S. w Polsce wiąże się z działalnością klubu Sambo System Polska (obecnie SSP Fight Club - w skrócie SSP) w Warszawie. Pierwsza wizyta w Polsce Konstantina Vojushina w 2008 roku w klubie SSP zapoczątkowała współpracę moskiewskiego klubu S.P.A.S. i warszawskiego klubu SSP, w ramach której rozpoczęto popularyzację systemu w Polsce. W 2016 roku powstała Polska Federacja S.P.A.S. (PFS). 

</doc>
<doc id="4215558" url="https://pl.wikipedia.org/wiki?curid=4215558" title="Sabino Cassese">
Sabino Cassese

Sabino Cassese (ur. 20 października 1935 w Atripaldzie) – włoski prawnik i nauczyciel akademicki, profesor, w latach 1993–1994 minister, sędzia Sądu Konstytucyjnego.
Życiorys.
Z wykształcenia prawnik, absolwent Uniwersytetu w Pizie. Pracował na tej uczelni, następnie na uniwersytetach w Rzymie, Urbino i Neapolu. W latach 1983–2005 zajmował stanowisko profesora na Uniwersytecie Rzymskim „La Sapienza”. Wykładał też w Scuola normale superiore w Pizie, gdzie uzyskał status profesora emerytowanego. Gościnnie uczył na uczelniach we Francji i Stanach Zjednoczonych. Specjalizował się w zakresie prawa administracyjnego. Publicysta dziennika „Corriere della Sera”, a także autor licznych publikacji książkowych.
Od kwietnia 1993 do maja 1994 sprawował urząd ministra służb publicznych w rządzie Carla Azeglia Ciampiego. W 2005 został przez prezydenta powołany w skład Sądu Konstytucyjnego, jego dziewięcioletnia kadencja upłynęła w 2014.
Odznaczony Orderem Zasługi Republiki Włoskiej klasy II (1988) i I (1994).

</doc>
<doc id="4215559" url="https://pl.wikipedia.org/wiki?curid=4215559" title="In My Cabana">
In My Cabana

In My Cabana – singel polskiej piosenkarki Margaret, wydany 10 lutego 2018 roku nakładem wytwórni Extensive Music. Piosenkę napisali Anderz Wrethov, Linnea Deb, Arash Labaf i Robert Uhlmann, którzy wcześniej napisali dla artystki przebój „Cool Me Down”.
Kompozycja została zakwalifikowana do stawki konkursowej "Melodifestivalen 2018". 10 lutego została premierowo zaprezentowana w drugim półfinale festiwalu. Awansowała do finału, w którym ostatecznie zajęła 7. miejsce.
Singel dotarł na pierwsze miejsce listy najczęściej pobieranych utworów z aplikacji iTunes w Szwecji.
Nagranie znalazło się na 3. miejscu listy AirPlay, najczęściej odtwarzanych utworów w polskich rozgłośniach radiowych i na 8. pozycji oficjalnej szwedzkiej liście sprzedaży.
Lista utworów.
Digital download

</doc>
<doc id="4215566" url="https://pl.wikipedia.org/wiki?curid=4215566" title="Magdalena Raszewska">
Magdalena Raszewska

Magdalena Raszewska – polska historyczka teatru, profesor nauk humanistycznych specjalizująca się w historii szkolnictwa artystycznego w Polsce.
Życiorys.
Absolwentka polonistyki na Wydziale Filologii Polskiej Uniwersytetu Warszawskiego (1975). Stopień doktorski otrzymała w 2003 roku w Instytucie Sztuki Polskiej Akademii Nauk, na podstawie rozprawy pt. "Szkolnictwo teatralne 1944–1959", której promotorem była profesor Barbara Halina Lasocka-Pszoniak. Habilitowała się w 2007 roku na podstawie oceny dorobku naukowego i rozprawy pt. "Teatr Narodowy 1949–2004". 17 stycznia 2013 został jej nadany tytuł profesora nauk humanistycznych.
Była pracownikiem Pracowni Historii Szkolnictwa Artystycznego Akademii Teatralnej im. Aleksandra Zelwerowicza w Warszawie, od 2010 roku jest profesorem na Wydziale Scenografii Akademii Sztuk Pięknych w Warszawie. Jako publicystka i krytyczka teatralna współpracowała z miesięcznikiem Teatr, Pamiętnikiem Teatralnym oraz wortalem e-teatr.pl. Pracowała również jako kierownik literacki w Teatrze im. Jana Kochanowskiego w Opolu, Teatrze na Woli oraz Teatrze Nowym w Warszawie.
Za książkę "Teatr Narodowy 1949–2004", została laureatką nagrody dla "Teatralnej Książki Roku", przyznanej przez Sekcję Krytyków Teatralnych Polskiego Ośrodka Międzynarodowego Instytutu Teatralnego, w ramach Nagrody im. Stanisława Ignacego Witkiewicza (2006).
Jest córką Zbigniewa Raszewskiego.

</doc>
<doc id="4215572" url="https://pl.wikipedia.org/wiki?curid=4215572" title="Volkswagen Lamando">
Volkswagen Lamando

Volkswagen Lamando – samochód osobowy klasy kompaktowej produkowany przez niemiecki koncern motoryzacyjny Volkswagen AG od 2014 roku z przeznaczeniem na rynek chiński. Od 2022 roku jest produkowana druga generacja modelu.
Pierwsza generacja.
Samochód został po raz pierwszy oficjalnie zaprezentowany podczas targów motoryzacyjnych w Pekinie w 2014 roku jako koncept pod nazwą NMC. Wersja produkcyjna pojazdu zaprezentowana została rok później podczas Chengdu Motor Show. Auto zbudowane została na bazie modułowej płyty podłogowej MQB, która wykorzystana została do budowy m.in. Golfa VII oraz Jetty VI.
W 2016 roku do oferty wprowadzona została sportowa wersja GTS, która wyposażona została w 2 litrowy benzynowy silnik TSI o mocy 220 KM pochodzący z Golfa GTI.
Druga generacja.
Volkswagen Lamando II został zaprezentowany po raz pierwszy na początku 2022 roku. Druga generacja też jest zbudowana na płycie podłogowej MQB, tym razem nawiązuje do budowy Volkswagena Golfa VIII.

</doc>
<doc id="4215578" url="https://pl.wikipedia.org/wiki?curid=4215578" title="Kazimierz Jan Opaliński">
Kazimierz Jan Opaliński



</doc>
<doc id="4215581" url="https://pl.wikipedia.org/wiki?curid=4215581" title="Alberto Ronchey">
Alberto Ronchey

Alberto Ronchey (ur. 26 września 1926 w Rzymie, zm. 5 marca 2010 tamże) – włoski eseista i dziennikarz, w latach 1992–1994 minister kultury.
Życiorys.
Rodzina jego ojca pochodziła ze Szkocji. Od 1943 pracował w nielegalnym wówczas czasopiśmie „La Voce Repubblicana”, związanym z zakazaną przez faszystów Włoską Partią Republikańską. Po wojnie ukończył w Rzymie studia prawnicze, zawodowo związał się z dziennikarstwem. Był dziennikarzem jawnego już „La Voce Repubblicana” (pełnił funkcję zastępcy redaktora naczelnego w latach 1954–1956) i tłumaczem w agencji prasowej ANSA. Później pracował w „Il Mondo” i w „il Resto del Carlino”, następnie w „La Stampa” (w tym w latach 1968–1973 jako jego redaktor naczelny) oraz w „Corriere della Sera”. Był korespondentem w Moskwie, pisał reportaże z Konga, Cypru, Indii, Japonii, Kuby czy Stanów Zjednoczonych. Współpracował z nadawcą publicznym RAI, z rekomendacji republikanów wchodził od 1968 w skład jego rady dyrektorów.
Od czerwca 1992 do maja 1994 sprawował urząd ministra kultury w rządach, którymi kierowali Giuliano Amato i Carlo Azeglio Ciampi. W latach 1994–1998 pełnił funkcję prezesa grupy medialnej Rizzoli-Corriere della Sera.
Autor licznych publikacji książkowych, m.in. "Le autonomie regionali e la Costituzione" (1952), "La Russia del disgelo" (1963), "Russi e cinesi" (1964), "L'ultima America" (1967), "Prospettive del pensiero politico contemporaneo" (1970), "Atlante ideologico" (1973), "La crisi Americana" (1975), "USA-URSS, i giganti malati" (1981), "Chi vincerà in Italia? La democrazia bloccata, i comunisti e il 'fattore K"' (1982), "Diverso parere" (1983), "Giornale contro" (1984), "Fin di secolo in fax minore" (1995), "Atlante italiano" (1997), "Accadde a Roma nell'anno 2000" (1998) i "Viaggi e paesaggi in terre lontane" (2007).
Odznaczony Orderem Zasługi Republiki Włoskiej I klasy (1994). Był laureatem nagrody dziennikarskiej Premiolino.

</doc>
<doc id="4215585" url="https://pl.wikipedia.org/wiki?curid=4215585" title="Fundacja Stocznia">
Fundacja Stocznia

Fundacja Stocznia – utworzona w 2009 polska organizacja pozarządowa zajmująca się tematyką partycypacji społecznej i innowacji społecznych (wcześniej działająca pod nazwą Fundacja Pracownia Badań i Innowacji Społecznych „Stocznia”). W ramach swojej działalności fundacja np. realizuje konsultacje społeczne, prowadzi badania i wydaje raporty. Zaangażowana jest też m.in. w organizację Forum Praktyków Partycypacji oraz współtworzy Dom Innowacji Społecznych "Marzyciele i Rzemieślnicy" na Brackiej 25. Fundacja jest członkiem Ogólnopolskiej Federacji Organizacji Pozarządowych.
Prezesem zarządu Fundacji jest Jakub Wygnański.

</doc>
<doc id="4215594" url="https://pl.wikipedia.org/wiki?curid=4215594" title="Akcja Demokracja">
Akcja Demokracja

Akcja Demokracja – utworzona w 2015 polska organizacja pozarządowa tworząca ruch społeczny zajmujący się prowadzeniem kampanii w różnych sprawach dotyczących życia społecznego. Działania prowadzi m.in. za pomocą kampanii billboardowych i demonstracji. Organizowała m.in. protesty ws. CETA i protesty przeciw zmianom w Sądzie Najwyższym wprowadzanym w 2017 roku i w 2018 roku.

</doc>
<doc id="4215596" url="https://pl.wikipedia.org/wiki?curid=4215596" title="Annie Clark">
Annie Clark



</doc>
<doc id="4215600" url="https://pl.wikipedia.org/wiki?curid=4215600" title="Michaił Anaszkin">
Michaił Anaszkin

Michaił Borisowicz Anaszkin (; ur. we wsi Komskoje w okręgu minusińskim w guberni jenisejskiej (obecnie w rejonie nowosiołowskim w Kraju Krasnojarskim), zm. 23 stycznia 1951 w Moskwie) – radziecki generał porucznik, Bohater Związku Radzieckiego (1945).
Życiorys.
Do 1911 skończył 4 klasy szkoły wiejskiej, od listopada 1919 do marca 1920 był w oddziale partyzanckim w guberni jenisejskiej, brał udział w walkach przeciw wojskom Kołczaka, następnie wstąpił do regularnej Armii Czerwonej i od marca do sierpnia 1920 walczył w wojnie domowej. 
Uczestniczył w wojnie z Polską.
W grudniu 1920 po ukończeniu szkoły dywizjonowej został dowódcą plutonu i wkrótce potem dowódcą kompanii, walczył z wojskami Stanisława Bułak-Bałachowicza, powstańcami z Kronsztadu (w marcu 1921 był ranny w rękę) i zbrojnymi ugrupowaniami nad dolną Wołgą. W latach 1924-1926 uczył się w szkole piechoty w Smoleńsku, w 1927 ukończył szkołę piechoty w Riazaniu, w 1929 kursy wojskowo-polityczne w Moskwie, a w 1936 Akademię Wojskową im. Frunzego. W 1929 brał udział w konflikcie o Kolej Wschodniochińską, 1936-1937 pracował w sztabie korpusu piechoty w Dniepropietrowsku, a 1937-1938 w sztabie dywizji piechoty w Charkowie. 1 sierpnia 1938 podczas stalinowskich czystek w armii został aresztowany pod prawdopodobnie fałszywymi zarzutami i uwięziony do 27 lutego 1939. Po zwolnieniu przywrócono go do służby i przydzielono mu w kwietniu 1939 stanowisko wykładowcy taktyki w Akademii Wojskowej im. Frunzego, a w kwietniu 1941 szefa sztabu dywizji piechoty w Moskiewskiego Okręgu Wojskowego.
Po ataku Niemiec na ZSRR walczył na Froncie Briańskim (sierpień-listopad 1941 i kwiecień-lipiec 1942), Południowo-Zachodnim (listopad 1941-kwiecień 1942 i październik 1942-luty 1943) i Woroneskim (lipiec-październik 1942), od września 1941 jako dowódca dywizji piechoty. Brał udział m.in. w bitwie pod Stalingradem. Od lutego do maja 1943 dowodził korpusem piechoty na Froncie Południowo-Zachodnim, później na Froncie Stepowym (lipiec-październik 1943), 2 (październik 1943-luty 1944) i 3 Ukraińskim (luty-maj 1944) oraz 1 Białoruskim (od maja 1944). 9 stycznia 1942 mianowano go pułkownikiem, a 15 stycznia 1943 generałem majorem. Uczestniczył m.in. w operacji biełgorodzko-charkowskiej, połtawsko-krzemieńczuckiej, bierieznjegowato-snigiriowskiej, odeskiej, białoruskiej, brzesko-lubelskiej, warszawsko-poznańskiej, pomorskiej i berlińskiej. 17 stycznia 1945 na czele 129 Korpusu Piechoty wraz z ludowym Wojskiem Polskim wkroczył do Warszawy od północnego zachodu, następnie do 23 stycznia wraz z innymi jednostkami Armii Czerwonej zajął Gąbin, Gostynin, Kowal i Bydgoszcz. 11 lipca 1945 otrzymał stopień generała porucznika. 
Po wojnie dowodził korpusem piechoty w Grupie Wojsk Radzieckich w Niemczech, później wykładał w Wyższej Akademii Wojskowej, w lipcu 1946 zakończył służbę w armii. 
Został pochowany na Cmentarzu Nowodziewiczym. Jego imieniem nazwano ulice w kilku miejscowościach.

</doc>
<doc id="4215607" url="https://pl.wikipedia.org/wiki?curid=4215607" title="Maria Paulina Orsetti">
Maria Paulina Orsetti



</doc>
<doc id="4215611" url="https://pl.wikipedia.org/wiki?curid=4215611" title="Wolna licencja">
Wolna licencja

Wolna licencja – umowa licencyjna z mechanizmem copyleft, w której wszyscy dostają szereg wolności związanych z podmiotem licencji. Bardziej liberalną wersją wolnej licencji jest licencja otwarta.
Definicja.
Licencję nazywa się wolną gdy nie ogranicza w żaden sposób 4 podstawowych wolności:
Oryginalnie te wolności odnosiły się do oprogramowania i zdefiniował je Richard Stallman:
Te same wolności spełnia otwarta licencja.
Różnice między wolną, a otwartą licencją.
Różnice między wolną, a otwartą licencją sprowadzają się do różnych mechanizmów rozpowszechniania. Użytkownik wolnej licencji nie może udostępnić dzieła (ani jego zmodyfikowanej wersji) na innej licencji niż wolna. Z jednej strony taki mechanizm lekko ogranicza możliwości redystrybucji. Z drugiej pilnuje aby każdy miał dostęp do wszystkich wersji dzieła. Otwarta licencja zezwala na redystrybucję dzieła na dowolnej licencji. Działa to podobnie do domeny publicznej, lecz otwarta licencja zachowuje prawa własności autora.
Wolna licencja skupia się na pierwszych dwóch wolnościach, otwarta na dwóch ostatnich. Liberalność otwartej licencji polega na braku mechanizmu copyleft.
Podmiot licencji.
W przeciwieństwie do licencji o charakterze zamkniętym, która udzielana jest określonemu podmiotowi, licencja wolna (i otwarta) jest udzielana wszystkim zainteresowanym tym utworem. Dysponent majątkowych praw autorskich przez taką licencję składa deklarację gotowości udostępnienia swojego utworu na określonych warunkach.
Historia powstawania.
Pierwszą próbą stworzenia wolnej licencji było napisanie przed Richarda Stallmana Manifestu GNU w 1983 roku. Tekst zachęcał innych programistów do włączenia się do współtworzenia edytora Emacs i innych komponentów projektu GNU. Każdy miał mieć dostęp do kodu źródłowego, możliwość wprowadzania modyfikacji oraz rozpowszechniania go. Wszystkie wersje miały mieć załączony plik z manifestem oraz licencją Emacs General Public License.
W 1988 roku pojawiła się inicjatywa Free Software Foundation zastąpienia Emacs General Public License pierwszą wersją GNU General Public License. Zapowiedzieli to w czerwcowym komunikacie:Licencja GNU General Public License daje nam wszystkie wolności, o które tak walczymy i zabrania zabieraniu tych wolności komukolwiek w przyszłości. (Treść licencji to kilka stron dość skomplikowanych przepisów, ułożonych przez naszych prawników by licencja miała prawną moc.) Kopia całej licencji jest załączona do kodu źródłowego GNU i do jego dokumentacji...Na początku 1989 roku wydali projekt GNU wraz z nową licencją.
Pierwszą otwartą licencją była wydana w 1989 roku licencja BSD. Została dołączona do systemu operacyjnego BSD w wydaniu "Networking Release 1 (Net/1)", który ciągle zawierał kawałki kodu będące własnością AT&amp;T. W ciągu 18 miesięcy udało się zastąpić kod AT&amp;T własnym kodem. Skutkiem było wydanie "Networking Release 2 (Net/2)." Ponieważ system BSD był otwarty, niewielkie fragmenty jego kodu odpowiedzialne za obsługę sieci zostały użyte w systemie Microsoft Windows 2000. Ponieważ kod licencji nie jest od dłuższego czasu uaktualniany, większość twórców otwartego oprogramowania wybiera licencję MIT (X11).
Utworzona w 2001 roku fundacja Creative Commons za swój cel postawiła sobie stworzenie łatwych w użyciu i dostępnych licencji. Chcieli uprościć proces dzielenia się swoim dziełem ze społecznością. W 2002 roku wydali pierwsze licencje inspirowane GNU General Public License. Już w 2003 roku ponad milion treści było pod opieką Creative Commons, a ich liczba rośnie z roku na rok. Od 2005 roku fundacja wspiera także projekty naukowe. W 2014 roku Creative Commons ogłosiło, że istnieje w internecie ponad 9 miliardów utworów zawierających odnośnik do licencji.
Przykłady wykorzystania.
Oprogramowanie.
Wolne i otwarte licencje swoje oryginalne zastosowanie miały w rozpowszechnianiu wolnego oprogramowania m.in. : Projekt GNU, Linux (Jądro), Libre Office, Firefox, itd. Taka licencja wspierała dynamiczny rozwój tego oprogramowania, ponieważ każdy miał możliwość wprowadzenia własnych zmian do źródła programu. Kolejną rzeczą było udostępnienie swoich zmian. Zgodnie ze statystykami wydania "jądra linux 4.13" ponad 1600 programistów udostępniło swoje zmiany, a najbardziej zaangażowany podzielił się ponad 250 poprawkami.
Inna Twórczość.
Użycie wolnych licencji przez twórców upowszechniło się głównie dzięki licencji Creative Commons. Ta amerykańska organizacja odniosła filozofię ruchu wolnego oprogramowania do innych dziedzin nie związanych z oprogramowaniem. Stworzyli wiele licencji od bazującej na domenie publicznej CC0 po dość zamkniętą CC-BY-NC-ND. Nietrudno jest znaleźć w internecie strony udostępniające grafikę czy muzykę na wolnych licencjach. Blender Foundation udostępnia nawet własne animacje i filmy krótkometrażowe.
Popularnym wyborem wśród początkujących muzyków i artystów jest wolna licencja, ponieważ pozwala łatwiej dojść do szerszego grona słuchaczy.
Wikipedia.
Od 2009 roku Wikipedia udostępnia wszystkie swoje artykuły oraz inne zasoby na wolnej licencji Creative Commons BY-SA, o czym informuje w stopce każdego artykułu. Jest to ogromny wkład w tworzenie ogólnodostępnych źródeł wiedzy, które są codziennie aktualizowane. Wszystkie wersje językowe Wikipedii zawierają ponad 40 milionów artykułów (2017).
Lista licencji.
Istnieje wiele wolnych licencji. Poniższa lista zawiera popularniejsze licencje dotyczące kilku różnych dziedzin:

</doc>
<doc id="4215614" url="https://pl.wikipedia.org/wiki?curid=4215614" title="Nikołaj Riabinin">
Nikołaj Riabinin

Nikołaj Siergiejewicz Riabinin (ros. Николай Сергеевич Рябинин, ur. we wsi Wielikopolje w rejonie orszanskim w Republice Mari El, zm. 2 marca 1975 w Moskwie) – radziecki żołnierz, starszy porucznik, Bohater Związku Radzieckiego (1945).
Życiorys.
Był narodowości maryjskiej. Do 1930 ukończył niepełną szkołę średnią i rabfak (fakultet robotniczy), pracował w kołchozie, 1931-1932 i ponownie 1942-1946 służył w Armii Czerwonej. W 1932 został członkiem WKP(b), w 1942 ukończył kursy doskonalenia kadry dowódczej w mieście Możga, potem na własną prośbę został skierowany na Front Południowy, następnie pozostawał w dyspozycji działu kadr Moskiewskiego Okręgu Wojskowego, był zastępcą dowódcy kompanii ds. politycznych. Od marca 1944 jako dowódca plutonu karabinów maszynowych 412 pułku piechoty 1 Dywizji Piechoty 70 Armii w stopniu starszego porucznika walczył na Froncie Białoruskim, później 1 i 2 Białoruskim, dwukrotnie odniósł ranę. W 1944 brał udział w forsowaniu Prypeci, operacji brzesko-lubelskiej, wyzwoleniu Brześcia i walkach nad Narwią, a w 1945 w operacji wiślańsko-odrzańskiej, m.in. w wyzwoleniu Bydgoszczy i uchwyceniu przyczółka na Wiśle. Po przeprawieniu się przez Wisłę na północny wschód od Bydgoszczy, podczas walk o przyczółek 27 stycznia 1945 został ciężko ranny i odesłany do szpitala, gdzie przez ponad rok przechodził rekonwalescencję. Z powodu rany został inwalidą 1 grupy (musiano mu amputować rękę). Po wyleczeniu został zdemobilizowany. W mieście Joszkar-Oła jego imieniem nazwano ulicę.

</doc>
<doc id="4215616" url="https://pl.wikipedia.org/wiki?curid=4215616" title="Philippe Saisse">
Philippe Saisse

Philippe Saisse (ur. 10 listopada 1962, Marsylia) – francuski klawiszowiec, kompozytor, producent muzyczny i aranżer. 
Życiorys.
Urodził się w Marsylii w rodzinie muzyków, uczęszczał do paryskiego Konserwatorium Narodowego, gdzie studiował grę na fortepianie, perkusję, teorię muzyki i kompozycję, oraz w Berklee College of Music. W 2010 był nominowany do nagrody Grammy w kategorii "Best Contemporary Jazz Instrumental Album" . Skomponował muzykę do następujących filmów: Whats the Hold Up (2009), Murdrum (2009), Divine Line (2010), Dog Math (2011), ATP Chapter 1: One Day (2012) i Delete that Post (2016) oraz serialu Melodia de Amor i programu Popstars. Ponadto udzielał się w tworzeniu ścieżek dźwiękowych do filmów: Podróż przez życie (1986), White Hot (1989), (2010), Zwycięzca (2016), a także gry Sonic Adventure. 
Częściowa dyskografia.
Ponadto grał, głównie na keyboardzie, na kilkudziesięciu płytach innych artystów .

</doc>
<doc id="4215622" url="https://pl.wikipedia.org/wiki?curid=4215622" title="Nineteen">
Nineteen

Nineteen – trzeci album włoskiej grupy power metalowej Spellblast. Płyta została wydana za sprawą serwisu "kickstarter". Album został stworzony jako album koncepcyjny, który w całości ma opowiadać o cyklu Mroczna Wieża autorstwa Stephena Kinga. Wraz z nową płytą zespół zrezygnował z folkowego brzmienia. Zmienił się również skład grupy. Wśród zmian, najbardziej znaczącą była zmiana wokalisty.

</doc>
<doc id="4215627" url="https://pl.wikipedia.org/wiki?curid=4215627" title="Wacław Ksawery Osiński">
Wacław Ksawery Osiński



</doc>
<doc id="4215628" url="https://pl.wikipedia.org/wiki?curid=4215628" title="Jerzy Marcin Osmołowski">
Jerzy Marcin Osmołowski



</doc>
<doc id="4215631" url="https://pl.wikipedia.org/wiki?curid=4215631" title="Boris Kurcew">
Boris Kurcew

Boris Wiktorowicz Kurcew (ros. Борис Викторович Курцев, ur. 23 lutego 1920 we wsi Niekludowo w obwodzie włodzimierskim, zm. 12 lutego 1967 w Moskwie) – radziecki generał porucznik wojsk pancernych, Bohater Związku Radzieckiego (1945).
Życiorys.
Urodził się w rodzinie chłopskiej. Skończył odzieżowy rabfak (fakultet robotniczy) we Włodzimierzu, w sierpniu 1938 wstąpił ochotniczo do Armii Czerwonej, we wrześniu 1939 uczestniczył w zajmowaniu zachodniej Ukrainy, czyli agresji ZSRR na Polskę. W 1940 ukończył szkołę wojsk pancernych w Charkowie i został dowódcą plutonu czołgów, a w 1941 dowódcą kompanii, po ataku Niemiec na ZSRR walczył w Przemyślu, później na Froncie Zachodnim, potem Północno-Zachodnim i 1 Ukraińskim. W lipcu 1944 brał udział w walkach o Przemyślany, później w walkach na ziemiach polskich, m.in. w operacji wiślańsko-odrzańskiej (w styczniu 1945) jako dowódca 28 pułku czołgów 16 Brygady Zmechanizowanej Gwardii 6 Korpusu Zmechanizowanego Gwardii 4 Armii Pancernej 1 Frontu Ukraińskiego w stopniu majora. Wiosną 1945 wziął udział w operacji berlińskiej i praskiej. W 1949 ukończył Wojskową Akademię Wojsk Pancernych i Zmechanizowanych, a w 1962 Wojskową Akademię Sztabu Generalnego, w 1966 otrzymał stopień generała porucznika wojsk pancernych. Został pochowany na Cmentarzu Nowodziewiczym.
Odznaczenia.
I medale.

</doc>
<doc id="4215633" url="https://pl.wikipedia.org/wiki?curid=4215633" title="Linia kolejowa Hünfeld – Wenigentaft-Mansbach">
Linia kolejowa Hünfeld – Wenigentaft-Mansbach

Linia kolejowa Hünfeld – Wenigentaft-Mansbach – dawna jednotorowa i niezelektryfikowana lokalna linia kolejowa w kraju związkowym Hesja i Turyngia, w Niemczech. Łączyła miejscowości Hünfeld ze stacją Wenigentaft-Mansbach.

</doc>
<doc id="4215636" url="https://pl.wikipedia.org/wiki?curid=4215636" title="Saneczkarstwo na Zimowych Igrzyskach Olimpijskich 2018 – jedynki mężczyzn">
Saneczkarstwo na Zimowych Igrzyskach Olimpijskich 2018 – jedynki mężczyzn

Jedynki mężczyzn – pierwsza konkurencja, w której zostały rozdane medale w saneczkarstwie na Zimowych Igrzyskach Olimpijskich 2018 w Pjongczangu.
Zawodnicy o medale olimpijskie walczyli od 10 do 11 lutego na torze Alpensia Sliding Centre umiejscowionym w Pjongczangu. Mistrzostwa olimpijskiego z 2014 roku bronił reprezentant Niemiec Felix Loch.
Złoty medal wywalczył Austriak David Gleirscher. Drugie miejsce zajął Amerykanin Chris Mazdzer, a na trzecim miejscu uplasował się Niemiec Johannes Ludwig.

</doc>
<doc id="4215641" url="https://pl.wikipedia.org/wiki?curid=4215641" title="Edward Atterton">
Edward Atterton

Edward Atterton (ur. 24 stycznia 1962 w Birmingham) – brytyjski aktor filmowy i telewizyjny.
Życiorys.
Urodził się w Birmingham. Uczęszczał do Rugby School w Rugby, a następnie uczył się w Eton College. Był chórzystą w Trinity College w Cambridge. Uzyskał dyplom z antropologii społecznej na University of Cambridge. W latach 1986-88 był członkiem chóru na Opera Festival w Martina Franca.
Opanował język japoński i francuski, zdobył czarny pas w karate i certyfikat walki scenicznej. Po dwóch latach pobytu w Japonii wrócił do Wielkiej Brytanii i studiował aktorstwo w Central School of Speech and Drama.
Pierwszą telewizyjną rolę zagrał w 1993 roku w odcinku serialu kryminalnego ITV "Poirot". W tym samym roku został obsadzony w roli doktora Alexa Taylora w serialu ITV "Medics". Pod koniec lat dziewięćdziesiątych rozpoczął pracę w USA. Jego ostatni telewizyjny występ miał miejsce w 2005 roku w odcinku serialu Lifetime Channel "Szczęśliwa karta".
Od lutego 1997 do stycznia 1999 był związany z aktorką Salmą Hayek. Ożenił się z Kelly Atterton, redaktorką West Coast dla magazynu "Allure". 

</doc>
<doc id="4215644" url="https://pl.wikipedia.org/wiki?curid=4215644" title="Iwan Subbotin">
Iwan Subbotin

Iwan Pietrowicz Subbotin (ros. Иван Петрович Субботин, ur. 27 lutego 1915 we wsi Bałyklej w obwodzie tambowskim, zm. 26 sierpnia 1980 w Rostowie nad Donem) – radziecki generał major, Bohater Związku Radzieckiego (1945).
Życiorys.
W 1936 ukończył technikum rolnicze i został zootechnikiem, w lutym 1937 został powołany do Armii Czerwonej, w 1939 skończył wojskową szkołę łączności w Charkowie. We wrześniu 1939 uczestniczył w agresji ZSRR na Polskę (pochodzie Armii Czerwonej w Zachodniej Białorusi), a 1939/1940 w wojnie z Finlandią, w której był ranny. Od czerwca 1941 brał udział w wojnie z Niemcami na Froncie Południowo-Zachodnim, później Południowym, Stalingradzkim, Dońskim, ponownie Południowo-Zachodnim, 3 Ukraińskim i 1 Białoruskim, od października 1943 jako dowódca pułku piechoty. Od stycznia do września 1944 uczył się na wyższych kursach doskonalenia dowódczej kadry piechoty „Wystrieł”, po czym został skierowany na front. W styczniu-lutym 1945 jako dowódca 266 gwardyjskiego pułku piechoty 88 Gwardyjskiej Dywizji Piechoty 8 Gwardyjskiej Armii 1 Frontu Białoruskiego w stopniu podpułkownika uczestniczył w operacji warszawsko-poznańskiej, m.in., forsowaniu Warty i Odry i wyzwoleniu Biedruska, był ranny w walkach. W 1948 ukończył Akademię Wojskową im. Frunzego, a w 1953 Wojskową Akademię Sztabu Generalnego, służył w Kijowskim Okręgu Wojskowym i potem w Karpackim Okręgu Wojskowym. Jesienią 1956 brał udział w likwidacji powstania na Węgrzech, następnie 1956-1964 służył w Południowej Grupie Wojsk na Węgrzech, gdzie objął dowództwo dywizji i został awansowany na generała majora. W 1973 zwolniono go do rezerwy.
Odznaczenia.
I inne.

</doc>
<doc id="4215649" url="https://pl.wikipedia.org/wiki?curid=4215649" title="Bermudy na Zimowych Igrzyskach Olimpijskich 2018">
Bermudy na Zimowych Igrzyskach Olimpijskich 2018

Bermudy na Zimowych Igrzyskach Olimpijskich 2018 – występ kadry sportowców reprezentujących Bermudy na igrzyskach olimpijskich w Pjongczangu w 2018 roku.
W kadrze znalazł się jeden zawodnik – Tucker Murphy, który wystąpił w jednej konkurencji biegowej. Pełnił on rolę chorążego reprezentacji podczas ceremonii otwarcia i zamknięcia igrzysk. Reprezentacja Bermudów weszła na stadion jako 27. w kolejności, pomiędzy ekipami ze Stanów Zjednoczonych i Belgii.
Był to 8. start reprezentacji Bermudów na zimowych igrzyskach olimpijskich i 26. start olimpijski, wliczając w to letnie występy.

</doc>
<doc id="4215655" url="https://pl.wikipedia.org/wiki?curid=4215655" title="Ramularia major">
Ramularia major

Ramularia major (Unger) U. Braun – gatunek grzybów z klasy "Dothideomycetes". Grzyb mikroskopijny pasożytujący na gatunkach roślin należących do rodzajów miłosna, lepiężnik i podbiałek. Powoduje u nich plamistość liści.
Systematyka i nazewnictwo.
Pozycja w klasyfikacji według Index Fungorum: "Ramularia, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Po raz pierwszy takson ten zdiagnozował w 1833 r. F. Unger nadając mu nazwę "Cylindrosporium majus". Obecną, uznaną przez Index Fungorum nazwę nadał mu Uwe Braun w 1833 r..
Występowanie.
Pasożyt obligatoryjny. W Polsce występuje na miłosnej górskiej ("Adenostyles alliariae"), podbiałku alpejskim ("Homogyne alpina"), lepiężniku białym ("Petasites alba"), lepiężniku różowym ("Petasites hybridus"), lepiężniku wyłysiałym ("Petasites kablikianus") i lepiężniku kutnerowatym ("Petasites spurius").

</doc>
<doc id="4215656" url="https://pl.wikipedia.org/wiki?curid=4215656" title="Giuseppe Giardiello">
Giuseppe Giardiello

Giuseppe Giardiello (ur. 1877 w Neapolu, zm. 1920) – włoski malarz związany z Neapolem, malował sceny rodzajowe, motywy miejskie, widoki z neapolitańskiego wybrzeża i okolic miasta, a także portrety, w tym charakterystyczne „typy” Neapolitańczyków.

</doc>
<doc id="4215658" url="https://pl.wikipedia.org/wiki?curid=4215658" title="Hanamaulu">
Hanamaulu

Hanamaulu (Hanamāʻulu) – jednostka osadnicza w Stanach Zjednoczonych, w hrabstwie Kauaʻi.

</doc>
<doc id="4215660" url="https://pl.wikipedia.org/wiki?curid=4215660" title="Hanapepe">
Hanapepe

Hanapepe – jednostka osadnicza w Stanach Zjednoczonych, w hrabstwie Kauaʻi.

</doc>
<doc id="4215666" url="https://pl.wikipedia.org/wiki?curid=4215666" title="Kalaheo">
Kalaheo

Kalaheo – jednostka osadnicza w Stanach Zjednoczonych, w hrabstwie Kauaʻi.

</doc>
<doc id="4215667" url="https://pl.wikipedia.org/wiki?curid=4215667" title="Umberto Colombo (inżynier)">
Umberto Colombo (inżynier)

Umberto Colombo (ur. 20 grudnia 1927 w Livorno, zm. 13 maja 2006 w Rzymie) – włoski inżynier, chemik i naukowiec, w latach 1993–1994 minister szkolnictwa wyższego, badań naukowych i technologii.
Życiorys.
W 1950 ukończył chemię na Uniwersytecie w Pawii, kształcił się następnie w Massachusetts Institute of Technology. Zawodowo związany z włoskim przemysłem. Pracował w przedsiębiorstwie Montedison, gdzie był m.in. dyrektorem generalnym pionu badań i rozwoju (do 1979). Później był prezesem kolejno włoskiej komisji energii jądrowej CNEN (do 1982), korporacji gazowo-petrochemicznej Eni (do 1983) oraz Włoskiej Krajowej Agencji Nowych Technologii, Energetyki i Zrównoważonego Rozwoju Gospodarczego ENEA (do 1993). W pracy naukowej zajmował się geochemią, chemią powierzchni i chemią ciała stałego.
Był członkiem różnych instytucji naukowych w tym Accademia Nazionale dei Lincei, Academia Europaea, American Academy of Arts and Sciences oraz World Academy of Art and Science. Pełnił też funkcję przewodniczącego rady naukowej Fondazione Eni Enrico Mattei.
Od maja 1993 do maja 1994 sprawował urząd ministra szkolnictwa wyższego, badań naukowych i technologii w rządzie Carla Azeglia Ciampiego.
Odznaczony Orderem Zasługi Republiki Włoskiej klasy II (1987) i I (1994), a także Orderem Zasługi za Pracę (1991).

</doc>
<doc id="4215669" url="https://pl.wikipedia.org/wiki?curid=4215669" title="Kalihiwai">
Kalihiwai

Kalihiwai – jednostka osadnicza w Stanach Zjednoczonych, w hrabstwie Kauaʻi.

</doc>
<doc id="4215674" url="https://pl.wikipedia.org/wiki?curid=4215674" title="Kapaa">
Kapaa

Kapaa – jednostka osadnicza w Stanach Zjednoczonych, w hrabstwie Kauaʻi.

</doc>
<doc id="4215675" url="https://pl.wikipedia.org/wiki?curid=4215675" title="Otto z Pilczy">
Otto z Pilczy



</doc>
<doc id="4215680" url="https://pl.wikipedia.org/wiki?curid=4215680" title="Kaumakani">
Kaumakani

Kaumakani – jednostka osadnicza w Stanach Zjednoczonych, w hrabstwie Kauaʻi.

</doc>
<doc id="4215682" url="https://pl.wikipedia.org/wiki?curid=4215682" title="Kunszt (Tarnowskie Góry)">
Kunszt (Tarnowskie Góry)

Kunszt (niem. "Friedrichsgrube", "Kolonie Friedrichsgrube") – kolonia Bobrownik Śląskich, położona w dzielnicy Bobrowniki Śląskie-Piekary Rudne miasta Tarnowskie Góry.
Na terenie kolonii znajduje się Park Kunszt z pamiątkową hałdą szybu „Rudolphine”.

</doc>
<doc id="4215685" url="https://pl.wikipedia.org/wiki?curid=4215685" title="Kekaha">
Kekaha

Kekaha – jednostka osadnicza w Stanach Zjednoczonych, w hrabstwie Kauaʻi.

</doc>
<doc id="4215689" url="https://pl.wikipedia.org/wiki?curid=4215689" title="Koloa">
Koloa

Koloa (Kōloa) – jednostka osadnicza w Stanach Zjednoczonych, w hrabstwie Kauaʻi.

</doc>
<doc id="4215695" url="https://pl.wikipedia.org/wiki?curid=4215695" title="Szwajcarski tramwaj standardowy">
Szwajcarski tramwaj standardowy

Szwajcarski tramwaj standardowy (niem. "Schweizer Standardwagen", fr. "Tramway standard suisse") – seria wąskotorowych, silnikowych i doczepnych wagonów tramwajowych wyprodukowanych według ujednoliconych założeń konstrukcyjnych. W 1944 r. stowarzyszenie szwajcarskich przedsiębiorstw transportowych opracowało koncepcję jednoczłonowego wagonu tramwajowego; jego konstrukcja opiera się na dwóch seriach tramwajów dostarczonych w latach 1940–1941 do Zurychu.
Wagony wytwarzano do 1973 r. w różnych zakładach na terenie Szwajcarii i dostarczono, poza Zurychem, do Bazylei, Berna, Genewy, Lucerny i Neuchâtel. Używane wagony silnikowe kursują m.in. w rumuńskich Jassach i północnokoreańskim Pjongjangu. Używane wagony doczepne eksploatowane są w serbskim Belgradzie oraz ukraińskiej Winnicy.
261 wyprodukowanych wagonów silnikowych otrzymało także oznaczenie Be 4/4 (do 1956 r. nosiły oznaczenie Ce 4/4), a 216 wagonów doczepnych oznaczono jako B4 lub C4, od 1963 r. jako B. Egzemplarze eksploatowane w Zurychu, w nawiązaniu do wagonów kolejowych produkowanych dawniej w Stanach Zjednoczonych, nazywano potocznie "Pullmanami".
Historia.
W październiku 1940 r. zakłady Schweizerische Wagons- und Aufzügefabrik AG Schlieren-Zürich (SWS) i Maschinenfabrik Oerlikon (MFO) dostarczyły do Zurychu dwie serie tramwajów. Tramwaje pierwszej serii nazywano potocznie "Kurbeli", a tramwaje drugiej serii otrzymały przezwisko "Pedaler".
Obydwie modyfikacje nie różniły się wyglądem zewnętrznym, ale zastosowano w nich odmienne rozwiązania konstrukcyjne. Wagony "Kurbeli" posiadały nadwozie o konstrukcji stalowej oraz nastawnik jazdy w postaci korby. Nadwozie wagonów "Pedaler" wykonane było z aluminium, a sterowanie wagonem odbywało się za pomocą pedału nożnego, podobnie jak w amerykańskich tramwajach PCC.
Na podstawie doświadczeń z eksploatacji tych dwóch typów tramwajów, w 1944 r. Stowarzyszenie szwajcarskich przedsiębiorstw transportowych przedstawiło plany produkcji dla całego kraju tramwaju o ujednoliconej konstrukcji, który miałby zastąpić dominujące wówczas przestarzałe dwuosiowe wagony o drewnianych nadwoziach. Planowano zbudować konkurencyjną pozycję szwajcarskiej komunikacji tramwajowej wobec sieci trolejbusowych oraz zwiększającego się ruchu samochodowego. Opracowano również projekt wagonu doczepnego, którego pierwszy egzemplarz dostarczono w późniejszym czasie do Zurychu. Tramwaj wytwarzano w kilku modyfikacjach:
Jedyny wyprodukowany wagon dwukierunkowy dostarczono do Neuchâtel. W 1947 r. do produkcji wprowadzono jeszcze jedną modyfikację oznaczoną jako Iab. Szczególnymi cechami odróżniającymi wagony od dotychczas eksploatowanych tramwajów były drzwi harmonijkowe z napędem pneumatycznym, wydzielona z przedziału pasażerskiego kabina motorniczego, rozmieszczenie siedzeń w układzie 2+1, brak przegrodzeń w przedziale pasażerskim oraz możliwość jazdy z prędkością do 55 lub 60 km/h (wagon silnikowy) oraz 60 lub 65 km/h (wagon doczepny). Tramwaje dostarczono do sześciu miast wymienionych w poniższej tabeli.
Przełomowa koncepcja produkcji serii wagonów tramwajowych o ujednoliconej konstrukcji znalazła uznanie również poza Szwajcarią. Różne zagraniczne zakłady opracowały na podstawie szwajcarskiej koncepcji własne projekty wagonów; w ten sposób powstały m.in. tramwaje typu V6 i V7 w Hamburgu, jugosłowiańskie tramwaje zakładów Đuro Đaković, rumuńskie wozy Gb 2/2, prototypowy wiedeński skład wagonów C 101 i c 1201 oraz tramwaje silnikowe Fuchs nr 63–70 przedsiębiorstwa Oberrheinische Eisenbahn-Gesellschaft.
W 1955 r. w celach reklamowych przez krótki czas eksploatowano skład wagonów z Zurychu w St. Gallen. Kursowanie składu było częścią kampanii na rzecz utrzymania ruchu na linii tramwajowej nr 1, która została jednak w tym samym roku zlikwidowana i w późniejszym czasie zastąpiona trolejbusami.
Rozmieszczenie drzwi.
Silnikowe wagony jednokierunkowe posiadały troje drzwi, przy czym tylne drzwi (wejściowe) były szersze od środkowych i przednich drzwi wyjściowych. W wagonach doczepnych montowano początkowo jedne drzwi z tyłu wagonu i jedne, szersze z przodu. W doczepach dla Zurychu drzwi wyjściowe umiejscowiono na środku, a w wagonach dla Bazylei i Genewy – z tyłu. Berno zamówiło również doczepy wyposażone w troje drzwi. W Zurychu podjęto w 1951 r. próbę przerobienia układu drzwi w wagonie nr 750 na wzór układu drzwi doczep bazylejskich, ale ostatecznie przebudowę zarzucono. W Zurychu można było spotkać doczepy ze wszystkimi trzema odmianami rozmieszczenia drzwi.
Trzy wagony dwukierunkowe z Neuchâtel posiadały z obu stron pudła po dwoje drzwi. Jako jedyne z serii wagonów standardowych były pozbawione miejsca dla konduktora.
Eksploatacja, przebudowy, zachowane egzemplarze.
Bazylea.
Wagon nr 413 z pierwszej serii zachowano do celów muzealnych. Wagon nr 456 z trzeciej serii podarowano Belgradowi. Jedenaście najmłodszych wagonów z numerami 466–476 przystosowano w latach 1985–1987 do eksploatacji w trakcji ukrotnionej jako doczepy czynne. Ostatni wagon z serii 457-465 zakończył eksploatację 29 kwietnia 2016 r., a ostatnie tramwaje z serii 466–476 zakończyły kursowanie jeszcze w 2016 r.
Dziewięć doczep o numerach 1404, 1408 i 1416–1422 oddano przedsiębiorstwu Baselland Transport (BLT). Doczepy o numerach 1402, 1403, 1406 i 1414 przekazano do Berna, a następnie – poza nr 1414 – wszystkie egzemplarze wraz z wozami z pierwszej serii dostaw przewieziono do Belgradu. W 35 pozostałych doczepach drugiej serii wbudowano środkową część niskopodłogową. Są to ostatnie pozostające w ruchu liniowym w Szwajcarii wagony standardowe.
Berno.
W Bernie zachowano w muzeum składy 107–327 oraz 621–337; obecnie znajdują się one pod opieką miejscowego towarzystwa miłośników tramwajów. Dziewięć składów przekazano do Jassów.
Genewa.
Genewskie tramwaje silnikowe nr 712, 721, 724 i 727 oraz doczepne nr 302, 306, 307 i 315 przekazano w latach 1993–1996 do Sybina w Rumunii. Miejscowy przewoźnik Tursib skierował te tramwaje do obsługi linii podmiejskiej do Rășinari, którą zamknięto w 2011 r. Skład 729–308 stacjonuje w genewskim muzeum.
Lucerna.
W 1961 r. zlikwidowano sieć tramwajową w Lucernie, a tramwaje przekazano do Genewy, gdzie nadano im numery taborowe 731–740. W latach 1969–1970 wszystkie wagony przebudowano na doczepy.
Neuchâtel.
W Neuchâtel tramwaje standardowe eksploatowano do końca lat 80. XX wieku, kiedy to zastąpiono je nową generacją wagonów kursujących do dziś. Wagon nr 581 zezłomowano w 1986 r., pozostałe służyły liniowo do 1988 r. Wagon nr 582 stacjonował do 1996 r. w muzeum transportu w Lucernie, a następnie został przetransportowany do Naumburga. Wagon nr 583 przekazano miejscowemu stowarzyszeniu "Association Neuchâteloise des Amis du Tramway" ("ANAT").
Zurych.
Verkehrsbetriebe Zürich wycofało ostatnie wagony doczepne w połowie 2008 r.; w schyłkowym okresie eksploatacji służyły jako doczepy do wagonów Mirage. Tramwaje silnikowe nr 1392 i 1530 oraz doczepa nr 732 znajdują się obecnie pod opieką muzeum tramwajów, towarzystwo "Aktion pro Sächsitram" posiada natomiast wagon nr 1408. Skład 1379–739 należał do "Musée des transports urbains, interurbains et ruraux" ("AMTUIR") w Chelles pod Paryżem, ale w 2013 r. powrócił do Zurychu. Doczepa nr 731 została przebudowana w 1992 r. na otwarty doczepny wagon letni dla tzw. „Fonduetramu” (Be 4/6 1802) i od tego czasu nazywana jest „kabrioletem”. Tramwaj „Pedaler” nr 1517 podarowano w 1982 r. dla "Stiftung Wagerenhof" w Usterze. 15 grudnia 2015 r. przeniesiono go do muzeum w Zurychu. 18 składów tramwajów „Kurbeli” oddano w 1995 r. do Pjongjangu, gdzie kursują na wąskotorowej linii Kŭmsusan. Doczepy przekazano przedsiębiorstwu Baselland Transport AG (799–801, nowa numeracja 1301–1303), do Berna oraz do Winnicy. Wagony nr 1351–1359 przebudowano w latach 1980–1982 na techniczne i nadano im nowe oznaczenie Xe 4/4; z jednego z nich w późniejszym czasie stworzono zurychski tramwaj towarowy Cargotram.

</doc>
<doc id="4215696" url="https://pl.wikipedia.org/wiki?curid=4215696" title="Lawai">
Lawai

Lawai – jednostka osadnicza w Stanach Zjednoczonych, w hrabstwie Kauaʻi.

</doc>
<doc id="4215699" url="https://pl.wikipedia.org/wiki?curid=4215699" title="Omao">
Omao

Omao – jednostka osadnicza w Stanach Zjednoczonych, w hrabstwie Kauaʻi.

</doc>
<doc id="4215700" url="https://pl.wikipedia.org/wiki?curid=4215700" title="Kamienica Malarnia w Krakowie">
Kamienica Malarnia w Krakowie

Kamienica Malarnia, Kamienica Zerwikaptur (znana również jako pałac Wacława Sierakowskiego) – zabytkowa kamienica na krakowskim Starym Mieście, zamykająca od strony południowej plac św. Marii Magdaleny.
Historia kamienicy.
Pierwsze ślady zabudowy pochodzą z XIV wieku. Właścicielem ówczesnego drewnianego budynku miała być Katarzyna zwana Cienkatką. Po jej śmierci budynek często zmieniał właścicieli aż do 1402 roku, kiedy to zakupił go altarysta katedralny Nowko i jako fundację przekazał go Kapitule katedralnej. W latach 1411–1432 kanonik Tomasz de Dyako wybudował w tym miejscu nowy drewniany budynek. W 1520 został on zburzony, a na jego miejsce wzniesiono murowaną kamienicę dla kanonika Mikołaja Wieniawy.
W XVI wieku za sprawą fundacji biskupa Jana Konarskiego kamienicę przebudowano na dwukondygnacyjny pałac miejski w stylu renesansowym. Pracami kierował nadworny architekt królewski Bartolommeo Berrecci. Wprowadzono na podwórzu arkadowe krużganki. Właścicielem kamienicy był wówczas kanonik Mikołaj Bedlewski herbu Zerwikaptur, od którego kamienica prawdopodobnie zyskała swoje pierwsze miano.
Podczas najazdu szwedzkiego budynek uległ zniszczeniu, a jego odbudową zajął się w 1664 roku ks. Stanisław Wojeński. W 1667 w kamienicy gościł król Jan Kazimierz, a w 1676 król Jan III Sobieski. W latach 1721–1723 budynek został gruntownie przebudowany przez wynajmującego go architekta Kaspra Bażankę. Ostatnim właścicielem z ramienia kapituły pod koniec XVIII wieku był Wacław Sierakowski. Za jego sprawą pałac wyremontowano i ozdobiono. W XVIII wieku budynek zajmował całą długość ściany placu św. Marii Magdaleny, na jego dwóch ściętych narożnikach ustawiono obeliski i rzeźbione popiersia: w narożniku od ul. Kanoniczej popiersie św. Jacka, a od strony ul. Grodzkiej, bł. Bronisławy. Na obie boczne ulice wychodziły rzeźbione atlantami portale, nad którymi znajdowały się herb kapituły i herb Ogończyka ks. Sierakowskiego. Portale były ze sobą połączone sienią przechodząca przez całą szerokość pałacu. W drugiej połowie XIX wieku portal od strony ul. Kanoniczej (bez górnego zwieńczenia) został przeniesiony na podwórze wraz z niektórymi fragmentami dekoracyjnymi oraz z tablicą marmurową z 1648 roku upamiętniającą odbudowę pałacu po zniszczeniach w czasie najeździe szwedzkich. W 1787 w budynku odbyły się dwa koncerty operowe Wacława Sierakowskiego na cześć króla Stanisław August Poniatowski.
Na początku XIX wieku, w okresie istnienia Wolnego Miasta Kraków, w kamienicy mieścił się Wydział Sztuk Pięknych Uniwersytetu Jagiellońskiego, od którego kamienica otrzymała swoje drugie miano. W 1846 została przejęta przez wojsko austriackie i umieszczono w niej Komendę Garnizonową Miasta Krakowa. Kolejne przebudowy miały miejsce w latach 1884–1885; dobudowano wówczas trzecią kondygnację, niszcząc w znacznym stopniu barokowy detal architektoniczny oraz portale, oraz w 1913 roku, w którym dodano czwartą kondygnację.
Po II wojnie światowej gmach odrestaurowano przywracając m.in. portale z atlantami. W 1986 roku budynek ponownie poddano remontowi: obniżono budynek o jedną kondygnację i pokryto go mansardowym dachem. Obecnie jest on siedzibą Wojewódzkiego Funduszu Ochrony Środowiska i Gospodarki Wodnej w Krakowie oraz Instytutu Cervantesa.
4 maja 1967 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4215702" url="https://pl.wikipedia.org/wiki?curid=4215702" title="Pakala Village">
Pakala Village

Pakala Village (Kīlauea) – jednostka osadnicza w Stanach Zjednoczonych, w hrabstwie Kauaʻi.

</doc>
<doc id="4215704" url="https://pl.wikipedia.org/wiki?curid=4215704" title="Kamienica Zerwikaptur w Krakowie">
Kamienica Zerwikaptur w Krakowie



</doc>
<doc id="4215705" url="https://pl.wikipedia.org/wiki?curid=4215705" title="Poipu">
Poipu

Poipu – jednostka osadnicza w Stanach Zjednoczonych, w hrabstwie Kauaʻi.

</doc>
<doc id="4215707" url="https://pl.wikipedia.org/wiki?curid=4215707" title="Lillehammer Triple">
Lillehammer Triple

Lillehammer Triple – turniej w skokach narciarskich rozgrywany w ramach Pucharu Świata kobiet od sezonu 2017/2018.
Turniej składa się z trzech konkursów indywidualnych na kompleksie skoczni Lysgårdsbakken. Dwa z nich są rozgrywane na skoczni normalnej, a ostatni z udziałem trzydziestu najlepszych zawodniczek na skoczni dużej. Zwyciężczynią klasyfikacji generalnej jest ta zawodniczka, która łącznie zdobędzie największą liczbę punktów we wszystkich trzech konkursach.
Dla zwycięzcy turnieju przewidziana nagroda to kwota w wysokości 10.000 €.

</doc>
<doc id="4215711" url="https://pl.wikipedia.org/wiki?curid=4215711" title="Princeville (Hawaje)">
Princeville (Hawaje)

Princeville – jednostka osadnicza w Stanach Zjednoczonych, w hrabstwie Kauaʻi.

</doc>
<doc id="4215712" url="https://pl.wikipedia.org/wiki?curid=4215712" title="Samedicino Instituti">
Samedicino Instituti

Samedicino Instituti () – stacja tbiliskiego metra należąca do linii Saburtalo. Została otwarta 15 kwietnia 1979. Do 1992 nosiła nazwę "Komkawsziri".

</doc>
<doc id="4215713" url="https://pl.wikipedia.org/wiki?curid=4215713" title="Pałac Wacława Sierakowskiego w Krakowie">
Pałac Wacława Sierakowskiego w Krakowie



</doc>
<doc id="4215714" url="https://pl.wikipedia.org/wiki?curid=4215714" title="Puhi">
Puhi

Puhi (Kīlauea) – jednostka osadnicza w Stanach Zjednoczonych, w hrabstwie Kauaʻi.

</doc>
<doc id="4215715" url="https://pl.wikipedia.org/wiki?curid=4215715" title="Delisi">
Delisi

Delisi () – stacja tbiliskiego metra należąca do linii Saburtalo. Została otwarta 15 kwietnia 1979. W latach 1992–2006 nosiła nazwę "Wiktor Gotsiridze".

</doc>
<doc id="4215716" url="https://pl.wikipedia.org/wiki?curid=4215716" title="Martin Sinner">
Martin Sinner

Martin Sinner (ur. 7 lutego 1968 w Koblencji) – niemiecki tenisista.
Kariera tenisowa.
Zawodowym tenisistą był w latach 1988–2000.
W grze pojedynczej wygrał dwa turnieje o randze ATP World Tour, natomiast w deblu jest finalistą jednej imprezy tej rangi.
W rankingu gry pojedynczej najwyżej był na 42. miejscu (15 maja 1995), a w klasyfikacji gry podwójnej na 82. pozycji (22 maja 1989).

</doc>
<doc id="4215718" url="https://pl.wikipedia.org/wiki?curid=4215718" title="Wailua">
Wailua

Wailua (Kīlauea) – jednostka osadnicza w Stanach Zjednoczonych, w hrabstwie Kauaʻi.

</doc>
<doc id="4215720" url="https://pl.wikipedia.org/wiki?curid=4215720" title="Waża Pszawela (stacja metra)">
Waża Pszawela (stacja metra)

Waża Pszawela () – stacja tbiliskiego metra należąca do linii Saburtalo. Została otwarta 2 kwietnia 2000.

</doc>
<doc id="4215722" url="https://pl.wikipedia.org/wiki?curid=4215722" title="Sachelmcipo Uniwersiteti">
Sachelmcipo Uniwersiteti

Sachelmcipo Uniwersiteti () – stacja tbiliskiego metra należąca do linii Saburtalo. Została otwarta 16 października 2017. Jest zachodnim krańcem linii. 

</doc>
<doc id="4215724" url="https://pl.wikipedia.org/wiki?curid=4215724" title="Wailua Homesteads">
Wailua Homesteads

Wailua Homesteads – jednostka osadnicza w Stanach Zjednoczonych, w hrabstwie Kauaʻi.

</doc>
<doc id="4215725" url="https://pl.wikipedia.org/wiki?curid=4215725" title="Waimea (hrabstwo Kauai)">
Waimea (hrabstwo Kauai)

Waimea – jednostka osadnicza w Stanach Zjednoczonych, w hrabstwie Kauaʻi.

</doc>
<doc id="4215727" url="https://pl.wikipedia.org/wiki?curid=4215727" title="Zespół Szkół Przemysłu Spożywczego i VIII Liceum Ogólnokształcące w Toruniu">
Zespół Szkół Przemysłu Spożywczego i VIII Liceum Ogólnokształcące w Toruniu

Zespół Szkół Przemysłu Spożywczego i VIII Liceum Ogólnokształcące w Toruniu – szkoła ponadpodstawowa, założona w 1947 roku w Toruniu.
Lokalizacja.
Szkoła znajduje się w zachodniej części miasta, w dzielnicy Chełmińskie Przedmieście, przy ul. Grunwaldzkiej 33/35.
Historia.
1947 – 1990.
Początki szkoły sięgają roku 1947, kiedy to powołano Liceum Przemysłu Cukrowniczego, którego uroczysta inauguracja miała miejsce 18 września tegoż roku. W 1952 roku odbył się pierwszy zjazd absolwentów szkoły, a jego honorowym gościem był wiceminister przemysłu rolnego i spożywczego. W 1953 roku w szkole utworzono nowe kierunki kształcenia – budowa maszyn i urządzeń dla przemysłu cukrowniczego. 1 września 1954 roku oddano do użytku nowo wybudowany gmach szkoły przy ul. Grunwaldzkiej, natomiast w 1956 roku, w ramach akcji „1000 Szkół na Tysiąclecie Państwa Polskiego”, otwarto internat przy tej samej ulicy. W 1962 roku w szkole rozpoczęto kształcenie w 2. nowych kierunkach: automatyka i mikrobiologia. W 1968 roku w wyniku połączenia Technikum Przemysłu Cukrowniczego z Technikum Przemysłu Młynarskiego szkołę przekształcono w Technikum Przemysłu Spożywczego. W roku szkolnym 1973/74 uruchomiono przy Technikum Policealne Studium Cukrownicze. W maju 1978 roku oddano do użytku halę sportową. W 1983 roku szkoła zmieniła nazwę na Zespół Szkół Przemysłu Spożywczego.
Od 1990.
20 czerwca 1991 roku, decyzją kuratora oświaty w Toruniu, w ramach zespołu szkół utworzono VIII Liceum Ogólnokształcące, które kształci młodzież w profilach: prawno-obywatelskim, społeczno-ekonomicznym, teatralno-dziennikarskim, ratowniczo-medycznym, matematyczno-fizycznym, farmaceutyczno-medycznym i sportowym. 1 września 1994 roku powołano Zasadniczą Szkołę Zawodową kształcącą młodzież w zawodach: piekarz i ciastkarz. W 2000 roku Zespół Szkół Przemysłu Spożywczego zajął I miejsce w klasyfikacji na najlepsza szkołę zawodowa w Toruniu. W 2009 roku budynek szkolny oraz dwa obiekty internackie przeszły gruntowną modernizację. Do roku 2017 szkołę ukończyło 13.551 absolwentów.
16 września 2017 roku władze szkoły zorganizowały obchody 70 – lecia jej istnienia.
Absolwenci.
Znani absolwenci szkoły:

</doc>
<doc id="4215730" url="https://pl.wikipedia.org/wiki?curid=4215730" title="Clyst St. Mary">
Clyst St. Mary



</doc>
<doc id="4215734" url="https://pl.wikipedia.org/wiki?curid=4215734" title="Twicetagram">
Twicetagram

Twicetagram – pierwszy album studyjny południowokoreańskiej grupy Twice, wydany 30 października 2017 roku przez JYP Entertainment i dystrybuowany przez Genie Music. Płytę promował singel „Likey”. Tytuł albumu jest nawiązaniem oficjalnej nazwy konta grupy na Instagramie.
Album ukazał się w czterech edycjach: cyfrowej i trzech fizycznych (Type A, Type B, Type C). Sprzedał się w nakładzie egzemplarzy w Korei Południowej (stan na grudzień 2019 r.).

</doc>
<doc id="4215737" url="https://pl.wikipedia.org/wiki?curid=4215737" title="Clyst">
Clyst

Clyst (ang. "River Clyst") – rzeka w południowo-zachodniej Anglii, w hrabstwie Devon.
Rzeka ma swoje źródło w pobliżu wsi Clyst William, na wysokości około 90 m n.p.m. W górnym biegu płynie w kierunku południowo-zachodnim, przepływając przez wsie Clyst Hydon, Clyst St Lawrence i Broadclyst. Dalej skręca na południe i od wschodu opływa miasto Exeter, przepływając przez Clyst Honiton i Clyst St Mary. W końcowym biegu od wschodu opływa Topsham, na południowy wschód od którego uchodzi do estuarium rzeki Exe.

</doc>
<doc id="4215743" url="https://pl.wikipedia.org/wiki?curid=4215743" title="Hieronim Mielecki">
Hieronim Mielecki

Hieronim Mielecki herbu Gryf (ur. ok. 1545 r., zm. 12 maja 1596) – rotmistrz królewski, starosta brzeskokujawski, kasztelan czechowski (1588), starosta sandomierski (1589).
Życiorys.
Pierwszy syn Sebastiana Mieleckiego, kasztelana krakowskiego i Zofii Kościeleckiej z Tarnowskich. Na polecenie ojca od 1565 uczył się wraz z bratem Stanisławem w Collegium Hosianum w Braniewie.
Za panowania Zygmunta Augusta został mianowany rotmistrzem królewskim. Brał udział w elekcji 1575 w czasie której był sygnatariuszem elekcji cesarza Maksymiliana II i członkiem poselstwa wysłanego do niego. Uczestniczył w wojnie z Gdańskiem oraz w wojnie polsko-rosyjskiej 1577 roku. W szczególności brał udział w kampanii 1579 roku której dowódcą był jego wuj Mikołaj Mielecki, oraz w wyprawie na Wielkie Łuki. W 1585 roku po bezdzietnej śmierci swego szwagra Stanisława Tarnowskiego odziedziczył wieżę obronną w Rzemieniu wraz z przyległościami, były one jednak w użytkowaniu Zofii Mieleckiej – wdowy po Stanisławie, aż do jej śmierci. W roku 1587 po śmierci króla Stefana Batorego został wybrany na urząd sędziego kapturowego województwa sandomierskiego z ramienia powiatu wiślickiego. Poseł na sejm koronacyjny 1587/1588 roku z województwa sandomierskiego.
Kontynuował swoją karierę polityczną zostając kasztelanem czechowskim w 1588, a następnie starostą sandomierskim w 1589. W zimie 1595 wysłał posiłki by wesprzeć ochronę granic przed najazdem tatarskim prowadzoną przez Jana Zamoyskiego.
Z żoną Jadwigą Komaniecką miał córkę Annę. Katolik znany ze swojego miłego usposobienia i pobożności.
Posiadłości.
Posiadłości Hieronima Mieleckiego obejmowały m.in.:

</doc>
<doc id="4215748" url="https://pl.wikipedia.org/wiki?curid=4215748" title="Paolo Savona">
Paolo Savona

Paolo Savona (ur. 6 października 1936 w Cagliari) – włoski ekonomista, menedżer i nauczyciel akademicki, w latach 1993–1994 minister przemysłu, handlu i rzemiosła, od 2018 do 2019 minister ds. europejskich.
Życiorys.
W 1961 ukończył studia ekonomiczne, kształcił się potem w Massachusetts Institute of Technology. Specjalizował się w ekonomii monetarnej i ekonometrii. Pracował w dziale badań Banku Włoch (1963–1976), dochodząc do stanowiska dyrektora. Od 1976 pełnił funkcję dyrektora generalnego Confindustrii, w latach 1980–1989 był prezesem instytucji kredytowej Credito Industriale Sardo, a od 1980 do 1982 sekretarzem generalnym ds. planowania gospodarczego w ministerstwie budżetu. W latach 1989–1990 zarządzał bankiem Banca Nazionale del Lavoro, po czym do 1999 stał na czele FITD, instytucji zajmującej się gwarancją depozytów. Obejmował też m.in. funkcję prezesa Aeroporti di Roma oraz członka rady dyrektorów w RCS MediaGroup i Telecom Italia.
Zajmował się jednocześnie działalnością dydaktyczną. W latach 1976–2009 kierował katedrą polityki gospodarczej na Uniwersytecie LUISS w Rzymie. Wykładał też na Uniwersytecie w Perugii i na rzymskim uniwersytecie „Tor Vergata”. Był redaktorem periodyków ekonomicznych (m.in. „Economia Italiana”). Autor publikacji naukowych poświęconych polityce gospodarczej, polityce monetarnej czy globalizacji.
Od maja 1993 do kwietnia 1994 sprawował urząd ministra przemysłu, handlu i rzemiosła w rządzie Carla Azeglia Ciampiego. W latach 2005–2006 kierował departamentem polityki wspólnotowej przy urzędzie premiera. Opowiadał się przeciwko wejściu Włoch do strefy euro.
W maju 2018 Liga Północna wysunęła jego kandydaturę na urząd ministra gospodarki, co spotkało się ze sprzeciwem prezydenta Sergia Mattarelli, krytykującego poglądy ekonomisty na walutę euro. Ostatecznie w czerwcu tegoż roku Paolo Savona został ministrem bez teki do spraw europejskich w nowo powołanym rządzie Giuseppe Contego.
Zakończył urzędowanie w marcu tegoż roku w związku z objęciem funkcji przewodniczącego Consob, włoskiego regulatora rynków finansowych.
Odznaczenia i wyróżnienia.
Odznaczony Orderem Zasługi Republiki Włoskiej I klasy. Laureat m.in. nagrody Premio Scanno.

</doc>
<doc id="4215749" url="https://pl.wikipedia.org/wiki?curid=4215749" title="Rotterdam Open 2018">
Rotterdam Open 2018

Rotterdam Open 2018, właśc. ABN AMRO World Tennis Tournament 2018 – tenisowy turniej ATP rangi ATP World Tour 500 w sezonie 2018 z cyklu Rotterdam Open rozgrywany w dniach 12–18 lutego 2018 roku w Rotterdamie na kortach twardych w hali o puli nagród wynoszącej 1 996 245 euro.

</doc>
<doc id="4215750" url="https://pl.wikipedia.org/wiki?curid=4215750" title="Lim Hyo-jun">
Lim Hyo-jun

Lim Hyo-jun (kor. 임효준; ur. 29 maja 1996 w Daegu) – południowokoreański zawodnik short tracku, dwukrotny medalista olimpijski z Pjongczangu.
W młodości trenował pływanie, jednakże po uszkodzeniu błony bębenkowej nie mógł uprawiać tego sportu, więc zmienił dyscyplinę. Short track zaczął trenować w drugiej klasie szkoły podstawowej.
W 2012 roku wystartował na igrzyskach olimpijskich młodzieży, na których zdobył złoty medal na 1000 m i srebrny na 500 m. W 2017 roku wystąpił na uniwersjadzie, na której zajął 4. miejsce na 500 m, a także był członkiem sztafety południowokoreańskiej, która w finale A została zdyskwalifikowana.
W 2018 roku wziął udział w igrzyskach olimpijskich w Pjongczangu, na których zdobył złoty medal na 1500 m, ustanawiając czasem 2:10,485 nowy rekord olimpijski na tym dystansie i zdobywając pierwszy na tych igrzyskach złoty medal dla Korei Południowej. Wywalczył również brązowy medal na 500 m z czasem 39,919, a także był 4. na 1000 m z czasem 1:33,312 oraz w sztafecie 5000 m.
W 2019 został mistrzem świata w wieloboju.
W sezonie 2017/2018 dwukrotnie wystartował w Pucharze Świata: w Budapeszcie i Seulu. W stolicy Węgier wygrał na 1000 i 1500 m oraz był drugi na 500 m, natomiast w stolicy Korei Południowej wygrał w sztafecie 5000 m, natomiast indywidualnie jego najlepszym wynikiem było 6. miejsce na 500 m.

</doc>
<doc id="4215752" url="https://pl.wikipedia.org/wiki?curid=4215752" title="Haliimaile">
Haliimaile

Haliimaile – jednostka osadnicza w Stanach Zjednoczonych, w hrabstwie Maui.

</doc>
<doc id="4215754" url="https://pl.wikipedia.org/wiki?curid=4215754" title="Dom Jana z Dziekanowic w Krakowie">
Dom Jana z Dziekanowic w Krakowie

Dom Jana z Dziekanowic – zabytkowa kamienica, zlokalizowana przy ulicy Kanoniczej na krakowskim Starym Mieście.
Kamienica została wzniesiona na początku XV wieku z fundacji kanonika Jana z Dziekanowic. W 1455 została doszczętnie strawiona przez pożar. Odbudowano ją pod koniec XV wieku. W I połowie XVI wieku dom przeszedł przebudowę, podczas której powstały gotycko-renesansowe obramowania okien elewacji oraz detale architektoniczne. 
W 1979, podczas badań archeologicznych, znaleziono w piwnicach tylnej oficyny kamienicy skarb żelaznych grzywien siekieropodobnych, pochodzących z II połowy IX wieku. Były one ukryte w jamie o wymiarach 108 x 210 cm i głębokości około 100 cm o ścianach częściowo obudowanych drewnem dębowym i jodłowym, zlokalizowanej w centralnej części wczesnośredniowiecznego wału Okołu. W skład skarbu wchodziło 4212 płacideł o łącznej wadze 3630 kg.
Znalezisko znajduje się w Dziale Krakowa Przedlokacyjnego Muzeum Archeologicznego. 
17 maja 1965 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4215755" url="https://pl.wikipedia.org/wiki?curid=4215755" title="Zespół Szkół Technicznych w Toruniu">
Zespół Szkół Technicznych w Toruniu

Zespół Szkół Technicznych w Toruniu – szkoła ponadpodstawowa w Toruniu, sięgająca swą historią roku 1922.
Lokalizacja.
Szkoła znajduje się w południowej części Chełmińskiego Przedmieście, przy ul. Legionów 19/25, w sąsiedztwie Willi Ulatowskiego.
Historia.
Początki szkoły sięgają roku 1922, kiedy to powołano Państwowe Liceum Budowlane w Lesznie. W 1937 roku szkołę tę przeniesiono do Torunia, a jej siedzibą stał się biurowiec starej gazowni przy ulicy Kopernika. Krótko przed wybuchem II wojny światowej szkołę przeniesiono do budynku przy ul. Sienkiewicza 29, w którym funkcjonowała ona także w latach 1945 – 1951. W 1951 roku oddano do użytku nowy gmach szkoły przy ul. Legionów 19/25 (dawniej Zjednoczenia), w którym działa ona do dnia dzisiejszego.
W 1993 roku zlikwidowano działający od 1945 roku internat szkoły znajdujący się w tzw. koszarach racławickich. Obecnie - po gruntownej przebudowie budynku – mieści się tu czterogwiazdkowy Hotel Bulwar.
W 2003 roku, w wyniku połączenia Zespołu Szkół Budowlanych z Zespołem Szkół Elektrycznych, szkołę przekształcono w Zespół Szkół Budowlanych i Elektrycznych, a po kilku latach w Zespół Szkół Technicznych.
30 września 2017 roku władze szkoły zorganizowały obchody 95 - lecia jej istnienia.
Maltretowanie nauczyciela w 2003 roku.
We wrześniu 2003 roku o Zespole Szkół Budowlanych w Toruniu było głośno w polskich mediach za sprawą opublikowania wideo, na którym kilku uczniów znęcało się nad nauczycielem języka angielskiego. Podczas zajęć z 19 czerwca 2003 roku, podczas dwóch następujących po sobie lekcjach języka angielskiego uczniowie utrudniali prowadzenie lekcji nauczycielowi, zaczepiali go i wyśmiewali. Podczas zajęć uczniowie między innymi założyli nauczycielowi kosz na głowę, wytarli jego twarz gąbką do tablicy oraz markowali kopnięcia w twarz. Nauczyciel angielskiego po zakończeniu roku szkolnego przeniósł się do innej szkoły, zaś o wydarzeniu niechętnie rozmawiał z dyrektorką szkoły z obawy o zwolnienie z pracy. Trwające 47 minut nagranie zdobyła stacja telewizyjna TVN i toruńska redakcja Gazety Wyborczej.
Siedmiu uczniów znęcających się nad nauczycielem zostało relegowanych ze szkoły. Zwolniono również dwie wicedyrektorki Zespołu Szkół Budowlanych i Elektrycznych. W roku szkolnym 2002/2003 jedna z nich obejmowała stanowisko dyrektora szkoły, a druga była jej zastępczynią. W grudniu 2003 roku toruński Sąd Rejonowy uznał uczniów za winnych i nałożył na nich kary ograniczenia wolności.
Absolwenci.
Znani absolwenci szkoły:

</doc>
<doc id="4215757" url="https://pl.wikipedia.org/wiki?curid=4215757" title="Hana (Hawaje)">
Hana (Hawaje)

Hana (Hāna) – jednostka osadnicza w Stanach Zjednoczonych, w hrabstwie Maui.

</doc>
<doc id="4215760" url="https://pl.wikipedia.org/wiki?curid=4215760" title="Kaanapali">
Kaanapali

Kaanapali (Kāʻanapali) – jednostka osadnicza w Stanach Zjednoczonych, w hrabstwie Maui.

</doc>
<doc id="4215762" url="https://pl.wikipedia.org/wiki?curid=4215762" title="Caru' cu Bere">
Caru' cu Bere

Caru' cu Bere – bar i restauracja przy ulicy Stavropoleos w dzielnicy Lipscani w Bukareszcie, stolicy Rumunii. Otwarta została w 1879 i przeniesiona do obecnego miejsca, neogotyckiego budynku zaprojektowanego przez austriackiego architekta Siegfrida Kofczinsky, w 1899. Budynek jest znany ze swoich secesyjnych dekoracji.
Jest obsługiwana przez sieć City Grill Dragoşa Petrescu i jest klasyfikowany jako zabytek historyczny, pod numerem B-II-m-B-19728. 
Opowiadanie rumuńskiego pisarza Mateiu Ion Caragiale "Sub pecetea tainei", rozgrywa się w Caru 'cu Bere.

</doc>
<doc id="4215766" url="https://pl.wikipedia.org/wiki?curid=4215766" title="Kapalua">
Kapalua

Kapalua – jednostka osadnicza w Stanach Zjednoczonych, w hrabstwie Maui.

</doc>
<doc id="4215768" url="https://pl.wikipedia.org/wiki?curid=4215768" title="Kaunakakai">
Kaunakakai

Kaunakakai – jednostka osadnicza w Stanach Zjednoczonych, w hrabstwie Maui.

</doc>
<doc id="4215769" url="https://pl.wikipedia.org/wiki?curid=4215769" title="Fernanda Contri">
Fernanda Contri

Fernanda Contri (ur. 21 sierpnia 1935 w Ivrei) – włoska prawniczka, w latach 1993–1994 minister, sędzia Sądu Konstytucyjnego.
Życiorys.
Z wykształcenia prawniczka, absolwentka Università degli Studi di Genova z 1959. Uzyskała uprawnienia adwokata, praktykując w Genui i specjalizując się w prawie cywilnym oraz administracyjnym. Była wiceprzewodniczącą włoskiej organizacji skupiającej adwokatów, uczestniczyła w komisjach rządowych zajmujących się reformami systemu prawnego. W 1986 została powołana w skład Najwyższej Rady Sądownictwa. Była działaczką Włoskiej Partii Socjalistycznej. W 1992 dołączyła do administracji rządowej Giuliana Amato. Od kwietnia 1993 do maja 1994 sprawowała urząd ministra spraw społecznych w rządzie Carla Azeglia Ciampiego. W latach 1996–2005 była sędzią Sądu Konstytucyjnego, w 2005 pełniła funkcję wiceprzewodniczącej tej instytucji. Związana później z Partią Demokratyczną, współtworzyła statut tego ugrupowania.
Odznaczona Orderem Zasługi Republiki Włoskiej I klasy.

</doc>
<doc id="4215770" url="https://pl.wikipedia.org/wiki?curid=4215770" title="Keokea">
Keokea

Keokea (Kēōkea) – jednostka osadnicza w Stanach Zjednoczonych, w hrabstwie Maui.

</doc>
<doc id="4215772" url="https://pl.wikipedia.org/wiki?curid=4215772" title="Dzielnica Północna w Warszawie">
Dzielnica Północna w Warszawie



</doc>
<doc id="4215775" url="https://pl.wikipedia.org/wiki?curid=4215775" title="Australian Open 2018 (turniej legend kobiet)">
Australian Open 2018 (turniej legend kobiet)

Australian Open 2018 – turniej legend kobiet – zawody deblowe legend kobiet, rozgrywane w ramach pierwszego w sezonie wielkoszlemowego turnieju tenisowego, Australian Open. Zmagania miały miejsce pomiędzy 21 a 23 stycznia na twardych kortach Melbourne Park w Melbourne. Z zaplanowanych sześciu spotkań zostały rozegrane tylko cztery.

</doc>
<doc id="4215778" url="https://pl.wikipedia.org/wiki?curid=4215778" title="Rafael Sandoval Sandoval">
Rafael Sandoval Sandoval

Rafael Sandoval Sandoval MNM (ur. 10 kwietnia 1947 w Guáscaro Michoacán) – meksykański duchowny rzymskokatolicki, od 2016 biskup Autlán.
Życiorys.
Święcenia kapłańskie otrzymał 2 lipca 1974 w zgromadzeniu Misjonarzy Narodzenia Maryi. Był m.in. wikariuszem generalnym prałatury Nuevo Casas Grandes (1980-1986), ojcem duchownym zakonnego seminarium (1988-1993) oraz generałem zakonu (1993-1999).
4 stycznia 2005 został mianowany biskupem diecezji Tarahumara. Sakry biskupiej udzielił mu 9 marca 2005 kard. Crescenzio Sepe.
23 listopada 2015 został przeniesiony na urząd biskupa Autlán, zaś 21 stycznia 2016 kanonicznie objął urząd.

</doc>
<doc id="4215780" url="https://pl.wikipedia.org/wiki?curid=4215780" title="Cerkiew Michała Wojewody">
Cerkiew Michała Wojewody

Cerkiew Michała Wojewody – cerkiew prawosławna i dawny klasztor w centrum Bukaresztu, ufundowana przez hospodara Michała Walecznego, wybudowana w 1591, będąca jednym z najstarszych budynków w Bukareszcie.
Budynki klasztorne służyły z czasem wielu celom, takim jak rezydencja przywódców kraju, szpital wojskowy, szkoła medyczna i miejsce Archiwum Narodowego Rumunii. Klasztor był ważnym miejscem archeologicznym; na terenie dawnego klasztoru znajdowało się dackie stanowisko archeologiczne, mające ponad 3000 lat, gdzie znaleziono stare wyroby garncarskie i inne przedmioty.
W 1813 roku klasztor Michała Wojewody był "jednym z największych klasztorów w Rumunii". W latach 1908-1909 Cristofi Cerchez, szef architektury Ministerstwa Spraw Religijnych, nadzorował prace nad Archiwum Państwowym przy klasztorze.
W czasach reżimu komunistycznego w 1985 roku budynek kościoła został przeniesiony na szynach 285 metrów na wschód i ukryty w obecnej lokalizacji na ulicy Sapienţei, obok ulicy Splaiul Independenţei i Parku Izvor. 
Klasztor Michała Wojewody został wpisany na listę zabytków Rumunii.

</doc>
<doc id="4215795" url="https://pl.wikipedia.org/wiki?curid=4215795" title="Mołdawia na World Games 2017">
Mołdawia na World Games 2017

Mołdawię na World Games 2017 reprezentowało 8 sportowców w dwóch dyscyplinach: sześciu mężczyzn i dwie kobiety. Zdobyli oni dwa medale: jeden brązowy i jeden złoty. 

</doc>
<doc id="4215796" url="https://pl.wikipedia.org/wiki?curid=4215796" title="Kamienica przy ulicy Kanoniczej 14 w Krakowie">
Kamienica przy ulicy Kanoniczej 14 w Krakowie

Kamienica przy ulicy Kanoniczej 14 – zabytkowa kamienica, zlokalizowana przy ulicy Kanoniczej na krakowskim Starym Mieście.
Kamienica została wzniesiona w połowie XIV wieku. W połowie XVI wieku została przebudowana w stylu renesansowym. W 1874 gruntownie przebudował ją Teofil Żebrawski, nadając obecną późnoklasycystyczną fasadę oraz portal z herbami Leliwa i Korczak. W czasie II wojny światowej w budynku znajdowała się siedziba Polskiego Komitetu Opiekuńczego. Obecnie jest on własnością Uniwersytetu Jagiellońskiego. Mieści się w nim część jednostek organizacyjnych Instytutu Filologii Angielskiej oraz biuro Jagiellońskiego Uniwersytetu Trzeciego Wieku.
22 czerwca 1949 kamienica została wpisana do rejestru zabytków. Wpis rozszerzono 26 maja 1965. Budynek znajduje się także w gminnej ewidencji zabytków.

</doc>
<doc id="4215797" url="https://pl.wikipedia.org/wiki?curid=4215797" title="Kościół Matki Bożej Nieustającej Pomocy w Wójtowicach">
Kościół Matki Bożej Nieustającej Pomocy w Wójtowicach

Kościół Matki Bożej Nieustającej Pomocy – rzymskokatolicki kościół filialny w miejscowości Wójtowice (województwo opolskie). Świątynia należy do parafii Apostołów Szymona i Judy Tadeusza w Jędrzejowie w dekanacie Grodków, diecezji opolskiej.

</doc>
<doc id="4215798" url="https://pl.wikipedia.org/wiki?curid=4215798" title="Pełnia życia (film)">
Pełnia życia (film)

Pełnia życia (ang. "Breathe") – brytyjsko-amerykański film fabularny z 2017 roku w reżyserii Andy’ego Serkisa, wyprodukowany przez wytwórnię STXinternational. Opowiada historię Robina Cavendisha, który w wieku 28 lat zachorował na polio i został sparaliżowany od szyi w dół.
Premiera filmu odbyła się 11 września 2017 podczas 42. Międzynarodowego Festiwalu Filmowego w Toronto. Miesiąc później, 13 października, obraz trafił do kin na terenie Stanów Zjednoczonych oraz 27 października w Wielkiej Brytanii. W Polsce premiera filmu odbyła się 2 lutego 2018.
Fabuła.
Akcja filmu rozgrywa się w latach 50. XX wieku. Robin Cavendish (Andrew Garfield) jest towarzyskim oraz lubianym młodym człowiekiem. Mężczyzna grywa w tenisa i krykieta, podróżuje po świecie z piękną żoną Dianą (Claire Foy), która właśnie oznajmiła, że jest w ciąży. Pewnego dnia całe życie Robina wali się w gruzy. Po zachorowaniu na polio mężczyzna jest sparaliżowany od szyi w dół, przy życiu utrzymuje go respirator. Diana zabiera Cavendisha ze szpitala do domu, gdzie chorym opiekują się rodzina i przyjaciele. Niespodziewanie Robin zaczyna wieść wesołe i pełne satysfakcji życie.
Produkcja.
Zdjęcia do filmu kręcono w Hatfield (Anglia).
Odbiór.
Film "Pełnia życia" spotkał się z pozytywną reakcją krytyków. W serwisie Rotten Tomatoes, 66% ze stu czterdziestu siedmiu recenzji filmu jest pozytywne (średnia ocen wyniosła 6,4 na 10). Na portalu Metacritic średnia ocen z 28 recenzji wyniosła 51 punktów na 100.

</doc>
<doc id="4215802" url="https://pl.wikipedia.org/wiki?curid=4215802" title="Mina (rodzaj broni)">
Mina (rodzaj broni)



</doc>
<doc id="4215804" url="https://pl.wikipedia.org/wiki?curid=4215804" title="Julie Ann Emery">
Julie Ann Emery

Julie Ann Emery (ur. 16 stycznia 1975 w Crossville) – amerykańska aktorka, która wystąpiła m.in. w serialach "Preacher", "Zadzwoń do Saula" i "Fargo".

</doc>
<doc id="4215806" url="https://pl.wikipedia.org/wiki?curid=4215806" title="Michał Drej">
Michał Drej

Michał Drej (ur. 4 grudnia 1990) – polski piłkarz ręczny, prawoskrzydłowy, od 2015 zawodnik MKS-u Kalisz.
Wychowanek Gwardii Opole. W sezonie 2012/2013, w którym rozegrał 26 meczów i rzucił 62 bramki, wygrał z opolskim zespołem rozgrywki I ligi i awansował do Superligi. W najwyższej polskiej klasie rozgrywkowej zadebiutował 7 września 2013 w przegranym spotkaniu z Zagłębiem Lubin (28:29), w którym zdobył trzy gole. W sezonie 2013/2014 wystąpił w 22 meczach Superligi, w których rzucił 27 bramek. W sezonie 2014/2015 był zawodnikiem pierwszoligowego Olimpu Grodków.
W 2015 przeszedł do MKS-u Kalisz. W sezonie 2016/2017, w którym rozegrał 22 spotkania i zdobył 64 gole, wygrał z kaliską drużyną grupę B I ligi i awansował do Superligi. W sezonie 2017/2018 rozegrał w najwyższej klasie rozgrywkowej 33 mecze, w których rzucił 126 bramek, a ponadto w styczniu 2018 otrzymał nagrodę dla najlepszego gracza miesiąca Superligi. W sezonie 2018/2019 wystąpił w 36 spotkaniach, w których zdobył 142 gole.

</doc>
<doc id="4215815" url="https://pl.wikipedia.org/wiki?curid=4215815" title="I symfonia G-dur Fossa">
I symfonia G-dur Fossa

I symfonia G-dur – utwór instrumentalny, skomponowany przez Lukasa Fossa w 1944.
Kompozycja jest pierwszą młodzieńczą symfonią Fossa, napisaną krótko po ukończeniu przez niego studiów w Curtis Institute of Music oraz w Berkshire Music Center w Tanglewood, gdy wciąż jeszcze pozostawał pod wpływem neoklasycystycznych idei zaszczepionych mu przez wykładowców. Jest przepełnionym energią i optymizmem utworem stanowiącym kwintesencję Wielkiej Symfonii Amerykańskiej, w pełni konkurencyjnym wobec dzieł Coplanda i Bernsteina. 
Premiera.
Światowa prapremiera symfonii miała miejsce w Pittsburghu między 9 a 11 lutego 1945, w wykonaniu Pittsburgh Symphony Orchestra pod dyrekcją byłego wykładowcy Fossa z Curtis Institute – Fritza Reinera.
Budowa i charakterystyka utworu.
Symfonia jest kompozycją w pełni tonalną, konserwatywną harmonicznie i tradycyjnie zorkiestrowaną. W obszarze melodycznym dominują instrument dęty (zarówno drewniane, jak i blaszane), które anonsują temat w każdej jej części. Bardzo prostym i eleganckim zarazem zabiegiem jest dosłowne powtórzenie elementów melodycznych w pierwszej i finałowej części utworu.
Symfonia składa się z czterech części:

</doc>
<doc id="4215817" url="https://pl.wikipedia.org/wiki?curid=4215817" title="Krewetka czerwona argentyńska">
Krewetka czerwona argentyńska

Krewetka czerwona argentyńska ("Pleoticus muelleri") – gatunek skorupiaka z rzędu dziesięcionogów, nadrzędu raków właściwych i rodziny Solenoceridae.
Zasięg występowania.
Południowo-zachodni Atlantyk: od Brazylii po Argentynę na obszarach o klimacie subtropikalnym do umiarkowanego. Gatunek ten występuje na głębokości od 2 do 10 metrów, często na głębokości od 5 do 25 m.
Morfologia.
Krewetka czerwona argentyńska zawdzięcza swoją nazwę barwie, która jest konsekwencją braku pewnego rodzaju białek występujących u innych krewetek (między innymi u krewetki tygrysiej). Długość maksymalna pancerza jest w granicach od 3.75 cm (samiec) do 5,8 cm (samica). Rytuał zalotów następuje poprzez wysyłanie sygnałów węchowych i dotykowych a transfer plemników jest pośredni.

</doc>
<doc id="4215819" url="https://pl.wikipedia.org/wiki?curid=4215819" title="Ghana na Zimowych Igrzyskach Olimpijskich 2018">
Ghana na Zimowych Igrzyskach Olimpijskich 2018

Ghana na Zimowych Igrzyskach Olimpijskich 2018 – występ reprezentacji Ghany na igrzyskach olimpijskich w Pjongczangu w 2018 roku.
W kadrze znalazł się jeden zawodnik – Akwasi Frimpong, który wystartował w skeletonie. Pełnił on rolę chorążego reprezentacji podczas ceremonii otwarcia i zamknięcia igrzysk. Reprezentacja Ghany weszła na stadion jako 2. w kolejności, pomiędzy ekipami z Grecji i Nigerii. Szefem misji olimpijskiej był Jerry Shaib Ahmed.
Był to drugi start reprezentacji Ghany na zimowych igrzyskach olimpijskich i 16. start olimpijski, wliczając w to letnie występy. Frimpong został drugim w historii reprezentantem Ghany na zimowych igrzyskach, po Kwame Nkrumah-Acheampongu, który wystartował na igrzyskach w Vancouver.

</doc>
<doc id="4215822" url="https://pl.wikipedia.org/wiki?curid=4215822" title="Jan Lewan">
Jan Lewan

Jan Lewan (ur. 1941) – amerykański muzyk, urodzony w Polsce jako Jan Lewandowski. Pochodzi z Bydgoszczy, muzyczną szkołę średnią ukończył w Gdyni. W 1972 przeniósł się do USA, gdzie się ożenił i założył zespół muzyczny. Następnie otworzył sklep z pamiątkami dla Polonii, rozpoczął organizację wycieczek do Polski i innych europejskich państw, a także stworzył piramidę finansową, która upadła w 2001 roku.
O losach Jana Lewana powstały dwa filmy: dokument "Człowiek, który miał być królem polki" z roku 2009 Joshuy Browna i Johna Mikulaka oraz film fabularny "Król polki" z roku 2017 Mai Forbes.

</doc>
<doc id="4215823" url="https://pl.wikipedia.org/wiki?curid=4215823" title="Parafia św. Jerzego w Kobieli">
Parafia św. Jerzego w Kobieli

Parafia św. Jerzego – rzymskokatolicka parafia w miejscowości Kobiela (województwo opolskie). Parafia należy do dekanatu Grodków w diecezji opolskiej.
Historia parafii.
Parafia powstała w 1335 roku. Parafię obsługuje ksiądz diecezjalny. Proboszczem parafii jest ks. Janusz Fajfur
Liczebność i zasięg parafii.
Parafię zamieszkuje 997 mieszkańców, zasięgiem duszpasterskim obejmuje ona miejscowości:

</doc>
<doc id="4215824" url="https://pl.wikipedia.org/wiki?curid=4215824" title="Kościół Chrystusa Króla w Kluczborku">
Kościół Chrystusa Króla w Kluczborku



</doc>
<doc id="4215828" url="https://pl.wikipedia.org/wiki?curid=4215828" title="Île d'Yeu">
Île d'Yeu



</doc>
<doc id="4215829" url="https://pl.wikipedia.org/wiki?curid=4215829" title="Wiktoria Sachsen-Coburg-Kohary">
Wiktoria Sachsen-Coburg-Kohary



</doc>
<doc id="4215830" url="https://pl.wikipedia.org/wiki?curid=4215830" title="SpaceX CRS-15">
SpaceX CRS-15

SpaceX CRS-15 (SpX-15) – piętnasta misja zaopatrzeniowa na Międzynarodową Stację Kosmiczną za pomocą statku Dragon Cargo w ramach programu Commercial Resupply Services. Start odbył się 29 czerwca 2018 roku. 1. człon rakiety był już wcześniej używany, w misji TESS, a kapsuła w misji SpaceX CRS-9.
Ładunek.
Statek Dragon w ramach lotu CRS-15 wyniósł 1712 kg w hermetycznej części statku i 985 kg w części niehermetycznej.
Przebieg misji.
29 czerwca 2018 roku o 09:42 czasu uniwersalnego rakieta Falcon 9 Block 4 wyniosła statek na orbitę. Statek został przechwycony przez ramię Canadarm2 i 2 lipca o 13:52 UTC został zadokowany do stacji. 3 sierpnia 2018 roku o godzinie 22:17 UTC statek wylądował na wodach Oceanu Spokojnego.

</doc>
<doc id="4215831" url="https://pl.wikipedia.org/wiki?curid=4215831" title="Dancing (singel Kylie Minogue)">
Dancing (singel Kylie Minogue)

Dancing – singel australijskiej piosenkarki Kylie Minogue. Utwór został wydany 19 stycznia 2018 roku. Jest to pierwszy singel promujący czternasty album piosenkarki pt. "Golden". Twórcami tekstu piosenki są Kylie Minogue, Steve McEwan oraz Nathan Chapman, natomiast za jego produkcję odpowiada Sky Adams.
W dniu premiery singla na kanale artystki w serwisie YouTube ukazało się audio zwiastujące „Dancing”, a 1 lutego odbyła się oficjalna premiera teledysku w reżyserii Sophie Muller. Obraz inspirowany jest stylem country, a Minogue występuje w stroju kowbojki.

</doc>
<doc id="4215832" url="https://pl.wikipedia.org/wiki?curid=4215832" title="Bang! (album Reni Jusis)">
Bang! (album Reni Jusis)

Bang! (zapis stylizowany: BANG!) – siódmy album studyjny Reni Jusis. Wydawnictwo ukazało się 15 kwietnia 2016 roku nakładem wytwórni muzycznej Sony Music Entertainment Poland. W kwietniu 2017 roku wydawnictwo zdobyło nagrodę polskiego przemysłu fonograficznego Fryderyka w kategorii "Album roku elektronika".
Album dotarł do 21. miejsca polskiej listy przebojów - OLiS.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="4215834" url="https://pl.wikipedia.org/wiki?curid=4215834" title="Jamajka na Zimowych Igrzyskach Olimpijskich 2018">
Jamajka na Zimowych Igrzyskach Olimpijskich 2018

Jamajka na Zimowych Igrzyskach Olimpijskich 2018 – występ kadry sportowców reprezentujących Jamajkę na igrzyskach olimpijskich w Pjongczangu w 2018 roku.
W kadrze znalazło się troje zawodników – dwie kobiety i jeden mężczyzna. Reprezentanci Jamajki wystąpili w dwóch dyscyplinach sportowych – bobslejach i skeletonie.
Chorążym reprezentacji Jamajki podczas ceremonii otwarcia igrzysk była Jazmine Fenlator, a podczas ceremonii zamknięcia – Carrie Russell. Reprezentacja weszła na stadion jako 63. w kolejności, pomiędzy ekipami z Japonii i Gruzji.
Był to 8. start reprezentacji Jamajki na zimowych igrzyskach olimpijskich i 25. start olimpijski, wliczając w to letnie występy.

</doc>
<doc id="4215837" url="https://pl.wikipedia.org/wiki?curid=4215837" title="Retencja danych">
Retencja danych

Retencja danych – rutynowe zatrzymywanie przez operatorów informacji o tym, kto, z kim i kiedy łączył się (lub próbował to zrobić) za pomocą środków komunikacji elektronicznej. Dane te przechowywane są przez 12 miesięcy w celach związanych z bezpieczeństwem publicznym i są udostępniane uprawnionym instytucjom.
Przechowywane dane.
Retencji podlegają dane niezbędne do ustalenia zakończenia sieci, telekomunikacyjnego urządzenia końcowego i użytkownika końcowego inicjującego połączenie oraz do którego kierowane jest połączenie, jak również dane niezbędne do określenia daty i godziny połączenia, czasu jego trwania, rodzaju połączenia i lokalizacji telekomunikacyjnego urządzenia końcowego.
Cel przechowywania danych retencyjnych.
Dane są wykorzystywane przede wszystkim jako źródło informacji i dowody w sprawach karnych. Polskie prawo jednak pozwala uprawnionym instytucjom korzystać z tych danych podczas realizacji swoich „ustawowych zadań”, także w celach prewencyjnych. Tylko sąd i prokurator są zobowiązani do poinformowania osoby o pobieraniu o nim danych. Policja i służby nie mają tego obowiązku.

</doc>
<doc id="4215843" url="https://pl.wikipedia.org/wiki?curid=4215843" title="Indie na Zimowych Igrzyskach Olimpijskich 2018">
Indie na Zimowych Igrzyskach Olimpijskich 2018

Indie na Zimowych Igrzyskach Olimpijskich 2018 – występ kadry sportowców reprezentujących Indie na igrzyskach olimpijskich w Pjongczangu w 2018 roku.
W kadrze znalazło się dwóch zawodników. Reprezentanci Indii wystąpili w dwóch konkurencjach w dwóch dyscyplinach sportowych – biegach narciarskich i saneczkarstwie.
Funkcję chorążego reprezentacji Indii podczas ceremonii otwarcia igrzysk pełnił Shiva Keshavan, a podczas ceremonii zamknięcia w roli tej wystąpił wolontariusz z komitetu organizacyjnego igrzysk. Reprezentacja Indii weszła na stadion jako 61. w kolejności, pomiędzy ekipami z Izraela i Japonii.
Był to 10. start reprezentacji Indii na zimowych igrzyskach olimpijskich i 35. start olimpijski, wliczając w to letnie występy.

</doc>
<doc id="4215848" url="https://pl.wikipedia.org/wiki?curid=4215848" title="Cmentarz ewangelicki w Mursku">
Cmentarz ewangelicki w Mursku

Cmentarz w Mursku – nieczynna nekropolia ewangelicko-augsburska zlokalizowana w Mursku, w gminie Włocławek, po południowej stronie lokalnej drogi z Murska do Zuzałki.
Cmentarz został założony w drugiej połowie XIX wieku i przynależał do kościoła w Ładnem, który obecnie nie istnieje. Stał on naprzeciw bramy cmentarnej, po drugiej stronie drogi, którą przebiega granica administracyjna pomiędzy Murskiem, a Ładnem. Do areału cmentarza prowadzi ceglana, ozdobna brama z napisem w języku niemieckim: "Bedenke, Mensch, das Ende, bedenke deinen Tod!" (pol. "Zastanawiaj się, człowieku, nad końcem, zastanawiaj się nad swoją śmiercią!"). Słowa te zostały zaczerpnięte z XVII-wiecznej kantaty zatytułowanej "Bedenke, Mensch, das Ende", czyli tzw. "Pieśni wieczności" (niem. "Ewigkeitslied").
W 2012 zachowanych było dwanaście nagrobków z kamienia i kilkanaście ziemnych. Na szczycie pagórka stoi krzyż drewniany o kilkumetrowej wysokości. Groby zlokalizowano po zachodniej stronie tego wzniesienia. Niemcy w okolicach Włocławka pojawili się głównie po drugim rozbiorze Polski w 1793, choć ich niewielkie osadnictwo miało miejsce już w XIV wieku. Po zakończeniu II wojny światowej zostali stąd usunięci, a cmentarz przestał funkcjonować. Od 2010 trwają w obrębie nekropolii prace porządkowe, jak również dokumentacyjne.

</doc>
<doc id="4215858" url="https://pl.wikipedia.org/wiki?curid=4215858" title="Kyle Collinsworth">
Kyle Collinsworth

Kyle Collinsworth (ur. 3 października 1991 w Provo) – amerykański koszykarz, występujący na pozycji rozgrywającego.
W 2010 został wybrany najlepszym zawodnikiem szkół średnich stanu Utah (Utah Gatorade Player of the Year, Utah Mr. Basketball).
6 lipca 2018 został zwolniony przez Dallas Mavericks. 14 września dołączył do obozu szkoleniowego Toronto Raptors. 12 października został zwolniony.

</doc>
<doc id="4215862" url="https://pl.wikipedia.org/wiki?curid=4215862" title="Nigeria na Zimowych Igrzyskach Olimpijskich 2018">
Nigeria na Zimowych Igrzyskach Olimpijskich 2018

Nigeria na Zimowych Igrzyskach Olimpijskich 2018 – występ kadry sportowców reprezentujących Nigerię na igrzyskach olimpijskich w Pjongczangu w 2018 roku.
W kadrze znalazły się trzy zawodniczki, które wystąpiły w dwóch konkurencjach w dwóch dyscyplinach sportowych – bobslejach i skeletonie.
Funkcję chorążego reprezentacji Nigerii podczas ceremonii otwarcia igrzysk pełniła Ngozi Onwumere, a podczas ceremonii zamknięcia – Simidele Adeagbo. Reprezentacja Nigerii weszła na stadion jako 3. w kolejności, pomiędzy ekipami z Ghany i Południowej Afryki.
Był to debiut reprezentacji Nigerii na zimowych igrzyskach olimpijskich i 17. start olimpijski, wliczając w to letnie występy.

</doc>
<doc id="4215870" url="https://pl.wikipedia.org/wiki?curid=4215870" title="John P. Wilson">
John P. Wilson

John Patrick Wilson, irl. Seán Pádraig Mac Uilliam (ur. 8 lipca 1923 w Kilcogy w hrabstwie Cavan, zm. 9 lipca 2007 w Dublinie) – irlandzki polityk, nauczyciel i wykładowcy akademicki, działacz partii Fianna Fáil, deputowany, minister w różnych resortach, w latach 1990–1993 tánaiste.
Życiorys.
W młodości uprawiał futbol gaelicki. Z drużyną Cavan GAA dwukrotnie zwyciężył w rozgrywkach All-Ireland Senior Football Championship. Kształcił się w szkole średniej w miejscowości Longford. Następnie ukończył studia na National University of Ireland w Galway i na Uniwersytecie Londyńskim. Pracował jako nauczyciel w szkołach średnich w Letterkenny i Dublinie. Działał w zrzeszającym nauczycieli szkół średnich związku zawodowym ASTI, którym kierował pod koniec lat 50. Od 1964 był wykładowcą na University College Dublin, a od 1969 w St Patrick’s College.
Zaangażował się w działalność polityczną w ramach Fianna Fáil. W 1973 uzyskał mandat deputowanego do Dáil Éireann. Z powodzeniem ubiegał się o poselską reelekcję w wyborach w 1977, 1981, lutym 1982, listopadzie 1982, 1987 i 1989, zasiadając w niższej izbie irlandzkiego parlamentu do 1992. Wchodził w skład rządów, którymi kierowali przywódcy FF: Jack Lynch, Charles Haughey i Albert Reynolds. Pełnił funkcję ministra edukacji (1977–1981), transportu oraz poczty i telegrafów (1982), komunikacji (1987), turystyki i transportu (1987–1989), marynarki (1989–1992), gospodarki morskiej (1989–1992), środowiska (1991), obrony i spraw Gaeltachtu (1992–1993). Od listopada 1990 do stycznia 1993 sprawował urząd wicepremiera. W 1999 powołano go w skład Independent Commission for the Location of Victims’ Remains.
Był krewnym polityka Diarmuida Wilsona.

</doc>
<doc id="4215872" url="https://pl.wikipedia.org/wiki?curid=4215872" title="Jalen Jones">
Jalen Jones

Jalen Jones (ur. 27 maja 1993 w Dallas) – amerykański koszykarz, występujący na pozycji niskiego skrzydłowego, obecnie zawodnik Kirolbet Baskonia.
W 2015 wziął udział w turnieju Adidas Nations Counselors.
13 lipca 2018 został zwolniony przez Dallas Mavericks.
2 grudnia 2018 podpisał umowę z Cleveland Cavaliers na występy zarówno w NBA, jak i zespole G-League – Canton Charge.
22 stycznia 2019 dołączył do hiszpańskiego Kirolbetu Baskonia.

</doc>
<doc id="4215875" url="https://pl.wikipedia.org/wiki?curid=4215875" title="Rajd Argentyny 1993">
Rajd Argentyny 1993

Rajd Argentyny 1993 (13. Rally YPF Argentina) – 13 Rajd Argentyny, rozgrywany w Argentynie w dniach 14–17 lipca. Była to siódma runda Rajdowych Mistrzostw Świata w roku 1993. Rajd został rozegrany na szutrze. Bazą rajdu było miasto Cordoba.
Klasyfikacja po 7 rundach.
Tabele przedstawiają tylko pięć pierwszych miejsc.

</doc>
<doc id="4215881" url="https://pl.wikipedia.org/wiki?curid=4215881" title="Benjamín Castillo Plascencia">
Benjamín Castillo Plascencia

Benjamín Castillo Plascencia (ur. 9 września 1945 w Ixtlahuacán del Río) – meksykański duchowny rzymskokatolicki, biskup Celaya w latach 2010-2021.
Życiorys.
Święcenia kapłańskie otrzymał 14 kwietnia 1974 i został inkardynowany do archidiecezji Guadalajara. Pełnił funkcje m.in. wykładowcy miejscowego seminarium oraz wikariusza biskupiego ds. duszpasterskich.
18 listopada 1999 papież Jan Paweł II mianował go biskupem pomocniczym archidiecezji Guadalajary oraz biskupem tytularnym "Sufasar". Sakry biskupiej udzielił mu 8 stycznia 2000 kard. Juan Sandoval Íñiguez.
8 lutego 2003 został mianowany biskupem Tabasco. 29 kwietnia 2010 otrzymał nominację na biskupa Celaya, zaś 24 czerwca 2010 kanonicznie objął urząd. 12 czerwca 2021 odszedł na emeryturę.

</doc>
<doc id="4215882" url="https://pl.wikipedia.org/wiki?curid=4215882" title="Stefan Sawow">
Stefan Sawow

Stefan Dimitrow Sawow, bułg. Стефан Димитров Савов (ur. 8 stycznia 1924 w Sofii, zm. 8 stycznia 2000 tamże) – bułgarski polityk i tłumacz, parlamentarzysta, w latach 1991–1992 przewodniczący Zgromadzenia Narodowego.
Życiorys.
Absolwent szkoły średniej z 1942 oraz studiów prawniczych na Uniwersytecie Sofijskim im. św. Klemensa z Ochrydy z 1949. Był represjonowany i więziony z przyczyn politycznych. W latach 50. i 60. zatrudniony jako pracownik budowlany. Od 1970 do 1974 pracował jako urzędnik w jednym z instytutów Bułgarskiej Akademii Nauk. Później do 1990 zajmował się tłumaczeniem literatury hiszpańskojęzycznej, przetłumaczył około 30 książek. Był członkiem władz bułgarskiego związku skupiającego tłumaczy.
W okresie przemian politycznych z 1989 zaangażował się w działalność polityczną. W 1990 stanął na czele Partii Demokratycznej, wraz z tym ugrupowaniem działał początkowo w Związku Sił Demokratycznych. W latach 1991–1996 był redaktorem czasopisma „Zname”. W 1990 został wybrany do konstytuanty, w 1991, 1994 i 1997 uzyskiwał mandat posła do Zgromadzenia Narodowego 36., 37. i 38. kadencji. W latach 1991–1992 pełnił funkcję przewodniczącego bułgarskiego parlamentu.

</doc>
<doc id="4215885" url="https://pl.wikipedia.org/wiki?curid=4215885" title="Rezerwat przyrody Torfowisko pod Węglińcem">
Rezerwat przyrody Torfowisko pod Węglińcem

Rezerwat przyrody „Torfowisko pod Węglińcem” – rezerwat torfowiskowy położony na terenie powiatu zgorzeleckiego, w gminie Węgliniec. Jest to najmniejszy rezerwat przyrody w województwie dolnośląskim.
Obszar chroniony utworzony został w roku 1959 w celu zachowania ze względów naukowych i dydaktycznych torfowiska przejściowego z pierwotną roślinnością oraz reliktowym stanowiskiem sosny błotnej "Pinus x rhaetica". Sosna błotna uznawana jest obecnie za podgatunek sosny drzewokosej.
Rezerwat położony jest w granicach dwóch obszarów Natura 2000: ostoi siedliskowej „Uroczyska Borów Dolnośląskich” i ostoi ptasiej „Bory Dolnośląskie”.
Rezerwat obejmuje 1,35 ha zalesionego torfowiska położonego w południowej części Borów Dolnośląskich, około 350 m na północ od stacji kolejowej Węgliniec.
Od momentu powołania rezerwatu jego szata roślinna uległa znacznej degradacji, ze względu na opadanie zwierciadła wód gruntowych. W latach 50. XX w. odnaleziono tu 208 osobników sosny błotnej, ale do końca wieku liczba ta spadła do 108 (w tym 10 drzew martwych). Zbiorowisko roślinne rezerwatu uległo przekształceniu z boru bagiennego na bór wilgotny z nielicznymi gatunkami bagiennymi (bagno zwyczajne, brzoza omszona i mchy torfowce).
Spis flory terenu rezerwatu obejmuje (dane na rok 2017): 64 gatunki roślin naczyniowych oraz 11 gatunków mchów. Ochronie gatunkowej podlega 7 występujących tu gatunków: sosna drzewokosa, bagno zwyczajne, próchniczek błotny, rokietnik pospolity, płonnik pospolity, torfowiec frędzlowaty i torfowiec ostrolistny. Rezerwat jest również miejscem występowania rzadkiego grzyba – gęstoporka cynobrowego.
Dwa stanowiska sosny błotnej pod Węglińcem (jedno objęte ochroną w ramach rezerwatu przyrody) są jedynymi znanymi miejscami występowania sosny błotnej na niżu Polski. Stanowiskom tym, poza opadającym zwierciadłem wód gruntowych, zagraża również inwazyjny gatunek Borów Dolnośląskich – tawuła kutnerowata.
Teren rezerwatu „Torfowisko pod Węglińcem” nie został bezpośrednio udostępniony do zwiedzania. W sąsiedztwie rezerwatu biegnie 25 km ścieżka dydaktyczna po Puszczy Zgorzeleckiej.

</doc>
<doc id="4215888" url="https://pl.wikipedia.org/wiki?curid=4215888" title="Rajdowe Samochodowe Mistrzostwa Śląska">
Rajdowe Samochodowe Mistrzostwa Śląska

Rajdowe Samochodowe Mistrzostwa Śląska (w skrócie RSMŚl) – coroczny cykl rajdów okręgowych o tytuł mistrza Śląska w rajdach samochodowych, organizowanych przez automobilkluby zrzeszone w Polskim Związku Motorowym, składający się z kilku rund rozgrywanych na terenie Śląska. Rundy zaliczane do RSMŚl to jednodniowe rajdy, o łącznej długości odcinków specjalnych od 25 do 50 km.
Mogą brać w nich udział kierowcy posiadający licencję rajdową I stopnia (licencja RN), kierowcy z licencją rajdową II stopnia (licencja R) mogą startować tylko w klasie Gość.

</doc>
<doc id="4215889" url="https://pl.wikipedia.org/wiki?curid=4215889" title="Padraig Flynn">
Padraig Flynn



</doc>
<doc id="4215890" url="https://pl.wikipedia.org/wiki?curid=4215890" title="Chamell Asprilla">
Chamell Asprilla

Chamell Gernell Asprilla Alarcón (ur. 11 sierpnia 1998 w Colónie) – panamski piłkarz występujący na pozycji lewego pomocnika, obecnie zawodnik Árabe Unido.
Kariera klubowa.
Asprilla jest wychowankiem szkółki juniorskiej Chievo Academy Panamá, działającej pod egidą włoskiego Chievo Werona. Stamtąd przeniósł się do akademii krajowego potentata – klubu CD Árabe Unido. W kwietniu 2015 przebywał na testach w hiszpańskim Villarreal CF, ostatecznie jednak nie przeszedł do tego zespołu. Do pierwszej drużyny Árabe został włączony w wieku siedemnastu lat przez szkoleniowca Sergio Guzmána i w Liga Panameña zadebiutował 13 sierpnia 2016 w wygranym 2:0 spotkaniu z Alianzą. W tym samym meczu strzelił także pierwszego gola w seniorskiej karierze. W swoim premierowym, jesiennym sezonie Apertura 2016 wywalczył z Árabe tytuł mistrza Panamy, regularnie pojawiając się na boiskach (jedenaście występów). W wiosennym sezonie Clausura 2017 zdobył natomiast wicemistrzostwo Panamy, a pół roku później – w rozgrywkach Apertura 2017 – powtórzył ten sukces.
Kariera reprezentacyjna.
W lutym 2015 Asprilla został powołany przez Juana Carlosa Cubillę do reprezentacji Panamy U-17 na Mistrzostwa Ameryki Północnej U-17. Uprzednio występował w środkowoamerykańskich eliminacjach do tych rozgrywek, podczas których zagrał w dwóch meczach i strzelił bramkę Gwatemali (4:1). W trakcie finałowego turnieju rozgrywanego w Hondurasie rozegrał natomiast cztery z pięciu możliwych meczów (z czego dwa w wyjściowym składzie), a jego kadra odpadła z imprezy w pierwszej rundzie i nie zdołała się zakwalifikować na Mistrzostwa Świata U-17 w Chile.
W lutym 2017 Asprilla awaryjnie znalazł się w ogłoszonym przez Nelsona Gallego składzie reprezentacji Panamy U-20 na Mistrzostwa Ameryki Północnej U-20, kilka dni przed turniejem zastępując kontuzjowanego José Luisa Rodrígueza (wcześniej występował w kwalifikacjach do tych rozgrywek, gdzie zanotował trzy występy). Na kostarykańskich boiskach pełnił jednak wyłącznie rolę rezerwowego, rozgrywając jeden z pięciu możliwych meczów. Panamczycy zakończyli natomiast swój udział w turnieju na rundzie finałowej, nie awansując na Mistrzostwa Świata U-20 w Korei Płd.
W listopadzie 2017 Asprilla został powołany przez Jorge Dely Valdésa do olimpijskiej reprezentacji Panamy U-23 na Igrzyska Ameryki Środkowej w Managui. Wystąpił wówczas w jednym z dwóch możliwych meczów, a jego kadra odpadła z męskiego turnieju piłkarskiego w fazie grupowej.
W seniorskiej reprezentacji Panamy Asprilla zadebiutował za kadencji selekcjonera Hernána Darío Gómeza, 24 października 2017 w wygranym 5:0 meczu towarzyskim z Grenadą.

</doc>
<doc id="4215894" url="https://pl.wikipedia.org/wiki?curid=4215894" title="Amile Jefferson">
Amile Jefferson

Amile O. Jefferson (ur. 7 maja 1993 w Filadelfii) – amerykański koszykarz, występujący na pozycji silnego skrzydłowego.
W 2011 zdobył złoty medal podczas międzynarodowego turnieju Adidas Nations. Rok później wystąpił w dwóch meczach gwiazd amerykańskich szkół średnich – McDonald’s All-American i Derby Classic. W drugim z wymienionych został uznany MVP. Przez dwa lata był wybierany najlepszych zawodnikiem szkół średnich stanu Pensylwania (Pennsylvania Gatorade Player of the Year - 2011, 2012). W 2012 został zaliczony do II składu All-USA przez USA Today.
W barwach Minnesoty Timberwolves nie rozegrał żadnego spotkania, występował jedynie w zespole G-League – Iowa Wolves.
7 sierpnia 2018 podpisał umowę z Orlando Magic na występy zarówno w NBA, jak i zespole G-League – Lakeland Magic. 6 lutego 2020 opuścił klub.

</doc>
<doc id="4215895" url="https://pl.wikipedia.org/wiki?curid=4215895" title="Jerzy Wilhelm z Hesji-Darmstadt">
Jerzy Wilhelm z Hesji-Darmstadt

Jerzy Wilhelm z Hesji-Darmstadt (11 lipca 1722 w Darmstadt, zm. 21 czerwca 1782 tamże) – książę Hesji-Darmstadt.
Życiorys.
Jerzy Wilhelm był drugim synem hrabiego Ludwika VIII (1691–1768) z małżeństwa z Charlotte (1700–1726), córką i dziedziczką hrabiego Jana Reinharda III.
Od 1738 do śmierci służył w swojej ojczyźnie, w służbie wojskowej (Pułk okręgowy Hessen-Darmstadt); dodatkowo był on w 1740 właścicielem Pułku Pruskiego i osiągnął stopień generała kawalerii. Jerzy Wilhelm uważany był za eksperta wojskowego swojego ojca i dlatego był też rywalem swojego brata Ludwika IX, który rozbudował Pirmasens, zbudowane, jako miasto garnizonowe.
16 marca 1748 ożenił się z Marią Luizą (1729–1818), córką hrabiego Christiana Karla Reinharda z Leiningen-Dagsburga (1695–1766). Jerzy Wilhelm odziedziczył przez swoje małżeństwo region Broich (zamek Broich), Oberstein, Aspermont, Burgel i Reipolzkirchen.
W 1764 Jerzy Wilhelm otrzymał od swojego ojca, który zawsze faworyzował swojego syna stary pałac przy wieży „Weisser Turm” z ogrodem „Lustgarten” w Darmstadt. Pałac został później przez Jerzego Wilhelma rozbudowany, w którym później reprezentował rodzinę książęcą, zaś jego brat Ludwik IX urzędował w Pirmasens.

</doc>
<doc id="4215905" url="https://pl.wikipedia.org/wiki?curid=4215905" title="Iowa Energy">
Iowa Energy



</doc>
<doc id="4215909" url="https://pl.wikipedia.org/wiki?curid=4215909" title="Princeton University Art Museum">
Princeton University Art Museum

Princeton University Art Museum (Muzeum Sztuki Uniwersytetu Princeton) – muzeum sztuki w Princeton, założone w 1882 roku. Znajduje się na terenie kampusu Uniwersytetu w Princeton. Kolekcja muzeum liczy ponad 97 tysięcy eksponatów, obejmujących dzieła sztuki starożytnej, amerykańskiej, europejskiej, azjatyckiej, afrykańskiej i prekolumbijskiej.
W 1975 jeden z budynków muzeum, McCormick Hall (z 1923), wchodzący w skład Princeton Historic District, został wpisany na listę National Register of Historic Places pod nr. #75001143.
Przed Muzeum ustawione są na stałe "Duże figury" autorstwa Magdaleny Abakanowicz z 2004 roku (20 figur z brązu)
Historia.
Początek zbiorów.
Początek zbiorów sztuki w Princeton sięga niemal dnia założenia miejscowego uniwersytetu, co czyni z muzeum sztuki jedną z najstarszych instytucji kolekcjonerskich w Ameryce. Uczelnia, założona w 1746 jako College of New Jersey, przeniosła się dziesięć lat później do Nassau Hall. Przedtem jej patron, gubernator kolonialny New Jersey, Jonathan Belcher, przekazał na rzecz przyszłych zbiorów własny, pełnopostaciowy portret w pozłacanej ramie. Został on zawieszony na ścianie głównej sali modlitewnej. Wkrótce potem obok niego pojawił się portret króla Anglii, Jerzego II. Później w sali znalazły się obiekty przyrodnicze i fragmenty architektury starożytnej. Chociaż oba obrazy zostały zniszczone w 1777 podczas bitwy pod Princeton, a kolejne eksponaty przepadły w katastrofalnym pożarze z 1802, to te początkowe działania na rzecz gromadzenia dzieł sztuki stały się inspiracją dla podobnych inicjatyw w następnym stuleciu. W 1868 do Princeton przyjechał szkocki wykładowca James McCosh, któremu powierzono zadanie modernizacji uczelni. Wprowadził on do programu nauczania wykłady z historii sztuki, zlecając w 1882 Williamowi Cowperowi Prime’owi i generałowi George’owi McClellanowi przygotowanie stosownego programu dydaktycznego. Prime, nowojorski dziennikarz i członek założyciel rady powierniczej Metropolitan Museum of Art, wypracował wspólnie z McClellanem program nauczania w oparciu o muzealne dzieła sztuki.
Początek muzeum.
Muzeum formalnie powstało w 1882. Od samego początku miało służyć podwójnemu celowi: wystawianiu oryginalnych dzieł sztuki oraz nauczaniu historii sztuki w oparciu o kolekcję sztuki światowej. Wykładowcą w nowo utworzonym dziale sztuki i archeologii został Allan Marquand, dotychczasowy wykładowca łaciny i logiki. Wybrano go z uwagi na fakt, iż jego ojciec, Henry Gurdon Marquand, był kolekcjonerem sztuki i jednym z założycieli Metropolitan Museum of Art. Zarząd uczelni w Princeton zaczął gromadzić fundusze na budowę ognioodpornego budynku, w którym, według obietnic Prime’a, miała się mieścić kolekcja ceramiki i porcelany. Projekt budynku sporządził architekt A. Page Brown. Trzykondygnacyjny obiekt z ceglanymi ścianami na kamiennym fundamencie ukończono przed 1890. Budynek ten, znany jako Muzeum Sztuki Historycznej, mieścił przez wiele lat samo muzeum, wspomniany wydział, bibliotekę sztuk pięknych i nowo powstałą Szkołę Architektury. W tym samym roku umieszczono w nim kolekcję Trumbulla-Prime’a, kończąc tym samym pierwszy etap rozwoju Muzeum. Działalność muzeum od początku połączona była z procesem dydaktycznym i funkcjonowaniem biblioteki. Marquand w 1883 został mianowany profesorem, a wkrótce także dyrektorem muzeum, pełniąc tę funkcję aż do czasu przejścia na emeryturę w 1922. Wśród pierwszych nabytków muzeum znalazł się w 1890 zbiór cypryjskiej ceramiki z kolekcji Metropolitan Museum of Art, a potem także ceramiki etruskiej, rzymskiej i południowowłoskiej oraz eksponaty z późniejszych okresów. Aby uporządkować chaotyczny rozwój muzealnej kolekcji, Marquand rozpoczął proces organizowania darowizn na rzecz placówki, przeznaczając na jej potrzeby również własne, znaczące środki finansowe. Dzięki darowiznom kolekcja muzealna zaczęła się powiększać.
Pierwsze dekady XX wieku.
W 1910 grono kadry pedagogicznej zasilił Frank Jewett Mather Jr., który zaczął wykładać sztukę renesansu. W 1922 został on dyrektorem muzeum. W tym samym roku wzbogaciło się ono o budynek McCormick Hall, zbudowany w stylu weneckiego gotyku według planów Ralpha Adamsa Crama. Budynek, będący darem rodziny Cyrusa H. McCormicka, został przeznaczony na cele edukacyjne. Dzięki temu pierwotny budynek mógł pełnić funkcje wyłącznie muzealne. Kolejnym kolekcjonerem, który przyczynił się w znaczący sposób do wzbogacenia muzealnych zbiorów, był Frank Mather. Jego zakupy na rzecz muzeum obejmowały dzieła sztuki starożytnej i prekolumbijskiej, iluminowane manuskrypty oraz dzieła artystów amerykańskich.
Lata 30., 40. i 50..
Ważne darowizny pojawiły się w Muzeum w latach 30. Wśród nich był zbiór ponad 40 włoskich obrazów, przekazanych przez Henry’ego White’a Cannona Jr. z jego rodzinnej willi we Fiesole, a także zbiór ponad 500 buteleczek do zażywania tabaki pułkownika Jamesa A. Blaira, uważanej i dziś za jedną z najcenniejszych kolekcji tego typu w Stanach Zjednoczonych. W latach 30. XX wieku w zbiorach muzeum w Princeton pojawiły się znaczące darowizny sztuki chińskiej i japońskiej. Podczas II wojny światowej do programu nauczania doszły wykłady ze sztuki amerykańskiej. Zorganizowano wystawę prac Paula Cézanne’a, wypożyczonych ze zbiorów Duncana Phillipsa (założyciela w 1921 pierwszego w Stanach Zjednoczonych muzeum sztuki nowoczesnej), a także ważnych dzieł ze zbiorów Museum of Modern Art, którego założyciel, Alfred H. Barr Jr., był absolwentem uczelni w Princeton. Za kadencji Mathera w kolekcji znalazło się pierwsze dzieło artysty z Afryki Subsaharyjskiej (1937), a w następnych dziesięcioleciach muzealne zbiory wzbogaciły jego własne dary etiopskiej sztuki chrześcijańskiej, w tym iluminowany, królewski manuskrypt. W okresie II wojny światowej w zbiorach w Princeton pojawiły się rzymskie mozaiki i inne zabytki z wykopalisk w Antiochii, w których znaczący udział miał Princeton. Zbiór starożytnych mozaik z Antiochii należy do czołowych w Stanach Zjednoczonych. Kolejnym ważnym darem była kolekcja Dana Fellowsa i Ethel Bliss Platt, przekazana do muzeum w czasie wojny. Obejmowała ona starożytne włoskie meble, albumy z rysunkami, obrazy i inne przedmioty. W 1946 Frank Mather przeszedł na emeryturę. Na stanowisku dyrektora zastąpił go Ernest DeWald, który odegrał ważną rolę w ratowaniu europejskich dzieł sztuki pod koniec II wojny światowej. Jako dyrektor DeWald mocno zaangażował się w konserwację dzieł sztuki. W latach 1946–1947, z okazji 200-lecia uniwersytetu, nadzorował przebudowę muzealnych galerii, w tym wystawy nowej kolekcji chińskich papirusów. Za jego kadencji znacznie wzbogaciły się kolekcje sztuki azjatyckiej, a później także afrykańskiej. Nabycie w 1949 pierwszej fotografii do zbiorów Muzeum, "Tylny pokład" Alfreda Stieglitza zapoczątkowało budowę kolekcji tego gatunku sztuk wizualnych. Te i inne działania otworzyły nową erę w historii Muzeum, którą cechowała częsta wymiana wystaw czasowych i ważne działania popularyzatorskie.
Lata 60..
W 1960 dyrektorem muzeum został Patrick Joseph Kelleher. Kontynuując starania swego poprzednika zabiegał o wybudowanie nowego obiektu dla muzeum, którego zbiory nie mieściły w pierwotnym budynku. Budynek A. Browna i północna część McCormick Hall zostały w 1963 wyburzone, aby zrobić miejsce dla projektu w stylu międzynarodowym, sporządzonym przez nowojorską firmę Steinmann and Cain. Budowa została ukończona w 1966. Za czasów Kellehera w zbiorach muzealnym pojawiła się kolekcja rzeźby na wolnym powietrzu, która stała się jedną z najważniejszych w Stanach Zjednoczonych. Tworzą ją dzieła Alexandra Caldera, Henry’ego Moore’a, Louise'a Nevelsona, Isamu Noguchiego, Davida Smitha, Tony’ego Smitha.
Lata 70..
Lata 70. stały pod znakiem rozwoju kolekcji fotografii. Zapoczątkował ją w 1971 David Hunter McAlpin przekazując w darze swoją kolekcję fotografii oraz tworząc fundusz umożliwiający zakup kolejnych eksponatów. W 1972 jego dzieło wsparł Peter Bunnell, wcześniej kurator Museum of Modern Art, który w tym celu przyjechał do Princeton. W 1973 został on dyrektorem muzeum i piastował to stanowisko do 1978. Jako naukowiec, mentor i dyrektor zapoczątkował proces kształcenia w Princeton naukowców i kuratorów fotografii. Dzięki jego staraniom kolekcja fotografii liczy obecnie ponad 27 tysięcy eksponatów, obejmując prace, między innymi, Clarence’a Hudsona White’a, Minora White’a i Rutha Bernharda. Ważnym wydarzeniem było przekazanie muzeum w połowie lat 70., na zasadzie długoterminowego wypożyczenia, kolekcji Henry’ego i Rose Pearlman. Jest ona wystawiana a poza tym udostępniona studentom i naukowcom w celach badawczych.
Lata 80..
W 1980 Allen Rosenbaum, dotychczasowy zastępca Bunnella, został mianowany dyrektorem muzeum. Jako specjalista w dziedzinie dawnego malarstwa, przyczynił się do istotnej rozbudowy zbiorów malarstwa renesansowego i barokowego, a zwłaszcza manierystycznego. Przyczynił się też do zorganizowania obszernych wystaw sztuki Majów oraz do obchodów 250-lecia uniwersytetu w Princeton. Podjął starania mające na celu renowację muzealnych wnętrz oraz budowę nowego obiektu, który oddano od użytku w 1989. Dzięki temu muzeum zyskało nową powierzchnię wystawową, pracownie konserwacji obrazów oraz nowe sale wykładowe i magazynowe.
XXI wiek.
Pierwsza dekada dwudziestego pierwszego wieku przebiegała pod znakiem dalszego rozwoju muzeum. Nowa dyrektor, Susan M. Taylor, przy wsparciu darczyńców, ustanowiła pierwsze sponsorowane funkcje kustoszy w Muzeum oraz inne stanowiska pogłębiając ten sposób profesjonalizm w jego działalności i powiązania z podstawowym programem nauczania uniwersytetu, zarówno historii sztuki, jak i innych, pokrewnych dyscyplin. Dziś muzeum, pod kierownictwem Jamesa Stewarda, jest jednym z najważniejszych w Stanach Zjednoczonych muzeów sztuki. Razem z uniwersyteckim Wydziałem Sztuki i Archeologii oraz Biblioteką im. Marquanda, stanowi dynamiczne centrum badań artystycznych.
Zbiory.
Zbiory muzeum liczą ponad 97 tysięcy eksponatów. Ich chronologia obejmuje okres od sztuki starożytnej do współczesnej koncentrując się geograficznie na różnych regionach Morza Śródziemnego, Europie Zachodniej, Azji, Stanach Zjednoczonych, Ameryce Łacińskiej i Afryce. Obszerna kolekcja zabytków greckich i rzymskich obejmuje ceramikę, wyroby z marmuru, brązu oraz rzymskie mozaiki. Sztukę średniowiecznej Europy reprezentują rzeźby, metaloplastyka i witraże. W skład zbioru europejskich obrazów i rzeźb wchodzą ważne dzieła z okresu od wczesnego renesansu do XIX wieku. Kolekcja grafik i rysunków liczy obecnie prawie 10 tysięcy pozycji. W zbiorach sztuki XX-wiecznej i współczesnej szczególny nacisk położono na prace niedocenianych artystów z przełomu XX i XXI wieku. Kolekcja sztuki afrykańskiej obejmuje ponad 2500 lat historii i eksponaty z 22 krajów, w tym wyjątkowe przykłady rzeźby w drewnie i metalu, ze szczególną uwagą poświęconą sztuce Nigerii. Kolekcję uzupełniają ważne dzieła wypożyczone na długi termin, w tym kolekcje obrazów impresjonistycznych i postimpresjonistycznych, rzeźby wypożyczone przez Fundację Henry’ego i Rose Pearlman, dzieła sztuki współczesnej wypożyczone przez kolekcję Sonnabend oraz licząca 91 pozycji (obrazy, fotografie, grafiki i rysunki) kolekcja dzieł sztuki nowoczesnej i współczesnej, przekazana w 2015 przez Herberta i Lenore Schorr. Zostały one udostępnione publiczności w ramach specjalnej ekspozycji, "Collecting Contemporary, 1960 to 2015: Selections From the Schorr Collection". W kolekcji znajdują się prace, między innymi, Jeana-Michela Basquiata, Keitha Haringa, Alexa Katza, Roya Lichtensteina, Jaspera Johnsa, Jamesa Rosenquista i Andy’ego Warhola.
Sztuka amerykańska.
Choć dzieła sztuki amerykańskiej były gromadzone przez muzeum od samego początku, to pierwsze poważne jej zakupy miały miejsce dopiero za czasów Franka Jewetta Mathera Jr. W rezultacie kolekcja historycznej sztuki amerykańskiej w Princeton należy do najlepszych spośród muzeów akademickich tego kraju. Główny zasób kolekcji to malarstwo i rzeźba. Bogato reprezentowane jest malarstwo portretowe oraz pejzażowe, w tym Hudson River School. I w tym przypadku do wzbogacenia zbiorów przyczyniły się darowizny kolekcjonerów, w tym zbiór sztuki ludowej Edwarda Duffa Balkena. Dzięki środkom fundacji zakupiono ponadto szereg dzieł sztuki afroamerykańskiej i modernistycznej.
Sztuka europejska.
Kolekcja obrazów europejskich obejmuje okres począwszy od włoskich paneli na pozłacanym tle autorstwa takich artystów jak: Guido da Siena, Francesco Traini i Fra Angelico do sztuki XIX wieku, ze szczególnym uwzględnieniem sztuki manieryzmu. W tej ostatniej ważną grupę stanowią obrazy manierystów holenderskich, takich jak: Hendrik Goltzius i Abraham Bloemaert. Barok reprezentują Pietro da Cortona i Giovanni Battista Gaulli, rokoko – François Boucher i Jean-Siméon Chardin, a epokę oświecenia – Angelika Kauffmann, współpracownicy Jacques’a-Louisa Davida i Francisco Goya. Malarstwo XIX-wieczne reprezentują dzieła Jeana-Léona Gérôme’a, Gustave’a Courbeta, Édouarda Maneta i Claude’a Moneta, a sztukę początku XX wieku – obrazy Odilona Redona i rosyjskiego artysty Ilji Riepina, którego dzieła są rzadko spotykane poza Rosją. Znaczącym uzupełnieniem tego okresu w historii malarstwa jest kolekcja Henry’ego i Rose Pearlman. Dział Sztuki i Archeologii był przez wiele lat zaangażowany w badania nad sztuką średniowiecza, czego efektem są obecne w zbiorach muzeum eksponaty rzeźby architektonicznej, witraże (w tym te z katedry w Chartres, wyroby z kości słoniowej, wyroby emaliowane z Limoges, metaloplastyka oraz niemieckie, flamandzkie i hiszpańskie rzeźby z drewna polichromowanego.
Henry and Rose Pearlman Collection.
Henry Pearlman był kolekcjonerem postimpresjonistycznej grafiki. W 1919 założył własną firmę Eastern Cold Storage, a w 1925 poślubił Rose Fried. W 1945 zaczął kupować sztukę awangardową. Pierwszą pozycją w jego zbiorach był "Pejzaż" Chaima Soutine’a. Przez ponad trzy dekady Pearlman nabył inne dzieła Soutine’a oraz Amedeo Modiglianiego, Paula Cézanne’a, Vincenta van Gogha, Pierre-Auguste’a Renoira, Édouard Maneta, Henriego Matisse’a i Henriego de Toulouse-Lautreca, a także innych, mniej znanych artystów. Na początku lat 50. zaczął zbierać akwarele Cézanne’a. Po jego śmierci w 1974 kolekcją zarządzała (do swej śmierci w 1994) wdowa po nim.
Zbiory kampusu.
Zbiory kampusu obejmują liczne rzeźby, obrazy, pomniki i pomniki pamiątkowe, mające znaczenie dla historii Uniwersytetu i jego tradycji. Zbiór portretów liczy ponad 600 obrazów i rzeźb, głównie podobizn ważnych osobistości Princeton, a także innych prac, związanych z historią Uniwersytetu. Portrety, zróżnicowane stylowo i tematycznie, obejmują okres od II połowy XVIII wieku do czasów współczesnych. Wśród nich znajduje się znany "George Washington w bitwie pod Princeton", pędzla Charlesa Willsona Peale’a. Do innych mocnych stron kolekcji należy cykl obrazów dinozaura autorstwa wiktoriańskiego artysty i przyrodnika Benjamina Waterhouse’a Hawkinsa, zamówiony w 1876 przez ówczesnego rektora Uniwersytetu Princeton, Jamesa McCosha.
John B. Putnam Jr. Memorial Collection.
Ważną częścią zbiorów są też 22 rzeźby plenerowe, należące do John B. Putnam Jr. Memorial Collection, rozsiane po całym kampusie. Kolekcja Putnama jest efektem przekazania w latach 60. przez anonimowego darczyńcę funduszu w wysokości 1 miliona dolarów w celu upamiętnienia studenta Uniwersytetu w Princeton, porucznika Johna B. Putnama juniora, który w czasie II wojny światowej został wcielony do wojsk lotniczych, a zginął 19 lipca 1944 w katastrofie lotniczej w Anglii. Kolekcja została skompletowana w 1974 i należy do największych, pojedynczych zbiorów sztuki publicznej. Wchodzące w jej skład rzeźby wyszły spod ręki czołowych artystów XX wieku.
Do najważniejszych spośród nich należą:
Sztuka nowoczesna i współczesna.
Dział sztuki nowoczesnej i współczesnej obejmuje prace stworzone we wszystkich krajach, począwszy od 1870 do dnia dzisiejszego, w tym: malarstwo, rzeźba, wideo i performance. Eksponaty tego działu muzeum zaczęło w sposób systematyczny gromadzić pod koniec lat 40. drogą darowizn lub zapisów. Wśród artystów, których prace składają się na ten dział sztuki, są takie nazwiska jak: Claude Monet, Édouard Manet, Odilon Redon, Wassily Kandinsky, Gabriele Münter, Emil Nolde, Max Ernst, Pablo Picasso, Yves Tanguy, Hans Arp i Ilja Riepin. Spośród artystów powojennych w galerii reprezentowani są: Willem de Kooning (obraz "Czarny piątek"), William C. Seitz, Romare Bearden, Lee Bontecou, Dan Flavin, Yayoi Kusama, Sol LeWitt, Morris Louis, Ad Reinhardt, Martha Rosler, David Smith, Robert Smithson, Frank Stella i Hannah Wilke. Sztuke pop-artu reprezentują prace George’a Segala, Toma Wesselmanna i Andy’ego Warhola ("Błękitna Marilyn"). Po 2008 w zbiorach muzeum pojawiły się prace następujących artystów współczesnych: Doug Aitken, Jennifer Allora &amp; Guillermo Calzadilla, Polly Apfelbaum, Sanford Biggers, Ellen Gallagher, Wade Guyton, Matthew Day Jackson, Wangechi Mutu, Javier Téllez.
Grafika i rysunek.
Kolekcja grafiki i rysunków zawiera ponad 15 tysięcy prac na papierze oraz kilkaset iluminowanych manuskryptów i drukowanych książek artystów europejskich i amerykańskich, począwszy od XIV wieku do dziś, a także wybrane eksponaty malarstwa miniaturowego z Persji i Indii. Do mocnych stron kolekcji Princeton należą zbiory sztychów i rycin autorstwa Jacques’a Callota i Hendrika Goltziusa oraz prace takich artystów, jak: Martin Schongauer, Albrecht Dürer, Rembrandt i Francisco Goya. Włoskie rysunki z XVII i XVIII wieku reprezentują autorstwa Guercina, Salvatora Rosy, Giambattisty i Giandomenica Tiepola. Pozostałe eksponaty tego działu to: hiszpańskie rysunki renesansowe i barokowe, XVIII- i XIX-wieczne druki i rysunki francuskie i brytyjskie, amerykańskie rysunki, szkice i akwarele, w tym prace Winslowa Homera, Edwarda Hoppera i Georgii O’Keeffe, oraz modernistyczne i współczesne grafiki i rysunki latynoamerykańskie. Zbiory rysunków i grafik powstały w latach 30. i 40. dzięki darowiznom i zapisom absolwentów Uniwersytetu w Princeton: Juniusowi S. Morganowi i Danowi Fellowsowi Plattowi, dyrektorowi Muzeum Frankowi Jewettowi Matherowi Jr. i profesorowi Cliftonowi R. Hallowi.
Fotografia.
Pierwsza fotografia w kolekcji, praca Alfreda Stieglitza, znalazła się w muzeum w 1949. W 1971 David Hunter McAlpin wraz z małżonką przekazali na rzecz muzeum własną kolekcję blisko 500 fotografii, w tym prace następujących autorów: Ansel Adams, Wynn Bullock, Imogen Cunningham, Charles Sheeler i Edward Weston. Od tego czasu zbiory fotografii wzrosły do ponad 20 tysięcy prac autorstwa ponad 900 artystów, obejmując zakres czasowy od lat 40. XIX wieku do współczesności. Wśród zasobów archiwalnych archiwów znajdują się obszerne kolekcje fotografii: Minora White’a, Clarence’a Hudsona White’a, Ruth Bernhard i Williama B. Dyera. W 1998 wydany został obszerny katalog kolekcji, "Photography at Princeton". Kolekcja fotografii w Princeton należy do wiodących w Stanach Zjednoczonych.
Sztuka starożytna, bizantyńska i muzułmańska.
Sztuka świata antycznego w kolekcji Muzeum znajduje się w dużej mierze od dnia jego założenia. Pierwszą dużą kolekcją, która trafiła do muzeum, były wazony egipskie, greckie, rzymskie i etruskie. Dziś kolekcja sztuki starożytnej liczy ponad 5 tysięcy eksponatów. Wczesne cywilizacje Mezopotamii, Iranu, Azji Mniejszej i Lewantu są reprezentowane poprzez różnorodne artefakty. Sztukę starożytnego Egiptu dokumentują kamienne i ceramiczne naczynia, kamienne płaskorzeźby, brązowe statuetki, malowidła ścienne, amulety i mumie. Zbiór sztuki greckiej obejmuje główne dzieła malarstwa wazowego z Attyki (styl czarno i czerwonofigurowy), archaiczne statuetki z brązu, hellenistyczną biżuterię i figurki z terakoty, ceramikę z Cypru, Koryntu i Rodos oraz marmurowe nagrobki i płaskorzeźby wotywne.
Na dziedzictwo starożytnej Italii składają się wazy etruskie oraz rzeźby i metaloplastyka, dominujące w sztuce starożytnego Rzymu. Kolekcja rzymska obejmuje portrety z marmuru i brązu, rzeźby bogów, satyrów i nimf, sarkofagi i pomniki nagrobne, szklane naczynia i rzeźbione płaskorzeźby z kości, srebrne i złote monety, pieczęcie z agatu i chalcedonu, statuetki z brązu, bursztynu, kości słoniowej i gliny oraz rzadki, srebrny, pozłacany kubek do wina. Badania archeologiczne, prowadzone w Syrii przez Princeton dokumentują rzeźby bazaltowe z regionu Hauran, pogrzebowe płaskorzeźby z miasta Palmyra oraz cenna kolekcja kolorowych mozaikowych posadzek z Antiochii.
Sztukę bizantyńską i świata islamu reprezentują malowane ikony, srebrna i złota biżuteria oraz misterne wyroby kości słoniowej z Konstantynopola oraz malowana ceramika, wzorzysta metaloplastyka i flizy z Syrii, Egiptu, Iranu i innych ośrodków kultury muzułmańskiej.
Sztuka prekolumbijska i sztuka tubylczych Amerykanów.
W dziale tym prezentowane są zarówno dzieła sztuki prekolumbijskiej jak i sztuki tubylczych Amerykanów z czasów współczesnych. Geograficznie kolekcja obejmuje obszar od Chile (kultura plemion Diaguita) po Alaskę (szczególnie sztuka Eskimosów i Tlingit) i Grenlandię (sztuka grenlandzka). Sztuka prekolumbijska w kolekcji muzeum obejmuje szczególnie dzieła pochodzące z kultury Olmeków i Majów. Zbiór sztuki prekolumbijskiej zapoczątkowany został w latach 60. XX wieku dzięki kolekcjonerowi Gillettowi G. Griffinowi, miłośnikowi olmeckiej ceramiki i wyrobów jadeitowych oraz figurek Majów z wyspy Jaina. Jego zamiłowanie do niewielkich obiektów – rzeźby, biżuterii i innych elementów ubioru stało się inspiracją dla kilku pokoleń absolwentów i przyjaciół Uniwersytetu w Princeton do zbierania dzieł starożytnej sztuki amerykańskiej.
Sztuka azjatycka.
Kolekcja sztuki azjatyckiej zawiera różnorodne eksponaty z Chin, Japonii, Korei, Azji Południowo-Wschodniej i Azji Środkowej oraz Indii, począwszy od neolitu do czasów współczesnych. W kolekcji wyróżnia się sztuka chińska i japońska, począwszy od ceramiki i wyrobów z jadeitu z epoki neolitu, starożytnych, rytualnych naczyń z brązu, ceramiki, wyrobów z laki, wyrobów metalowych i rzeźb, po drzeworyty, malarstwo i kaligrafię. Zbiory chińskiej kaligrafii i chińskiego malarstwa należą do najcenniejszych poza Azją. Prace kaligraficzne obejmują buddyjskie i taoistyczne pisma z epoki dynastii Tang po wiersze, zapiski i listy z dynastii Song. Wśród obrazów są rzadkie arcydzieła z dynastii Song i Yuan oraz dzieła późniejszych mistrzów. Kolekcja zawiera także kości wróżebne dynastii Shang, starożytne, rytualne naczynia z brązu, naczynia ceramiczne i figurki, rzeźbę buddyjską oraz malowane drewniane płyty nagrobne i deski trumienne z czasów dynastii Liao lub dynastii Jin. W kolekcji sztuki japońskiej znajduje się ceramika, począwszy od epoki Jōmon do czasów nowożytnych, rzeźba z epoki Heian i Kamakura oraz malarstwo, kaligrafia, parawany i drzeworyty od epoki Heian po współczesność. Sztukę koreańską reprezentuje ceramika celadonowa i porcelanowa, a sztukę Azji Południowo-Wschodniej, Indii, Gandhary i innych regionów Azji Środkowej – rzeźby z metalu, kamienia i terakoty.
Sztuka afrykańska.
Eksponaty w dziale sztuki afrykańskiej ukazują różnorodność produkcji artystycznej kontynentu. Znajdują się tu prace z terenów Afryki subsaharyjskiej, w tym przedmioty luksusowe i codziennego użytku, regalia królewskie i rzeźby Królestwa Kuby, ludów Akan, Joruba, Bamum, Pende i innych. Kolekcja zawiera maski i figurki, wykonane z drewna, ceramiki, metalu, tkanin, czy tkanin pokrytych koralikami, mających znaczenie rytualne. Pierwszy zapis sztuki afrykańskiej na rzecz muzeum, dokonany w 1953 przez Donalda B. Doyle’a na pamiątkę jej męża, zawierał dzieła zebrane przed 1923 na terenie dzisiejszej Demokratycznej Republiki Konga, w tym rzadki zagłówek, wyrób ludu Chokwe i pudełko z królestwa Kuby. Wiele późniejszych darów dotarło do Princeton z kolekcji Perry’ego E.H. Smitha, (krzesło ludu Chokwe i maskotka ludu Lega), a także z H. Kelly Rollingsa (emblemat Stowarzyszenia Leoparda z regionu Cross River w Nigerii). W 1998 zbiory muzeum wzbogacił kolejny zapis, Johna B. Elliotta, zawierający przedmioty codziennego użytku i ozdoby. Nabycie w 2003 stołka ludu Joruba przyczyniło się do rozwoju kolekcji dzieł sztuki tego ludu w Muzeum, podobnie jak kolejne, cenne eksponaty: para królewskich figurek ibeji, rytualna tunika królewska i misa wróżebna Ifa, wyrzeźbiona przez Areoguna z Osi-Ilorin, maska słoniowa, wyrób ludu Bamileke z Kamerunu). Darowizny i zakupy z kolekcji Holly i Davida Rossa oznaczały kolejne wzbogacenie zbiorów o wartościowe dzieła. Muzeum zorganizowało kilka wystaw sztuki afrykańskiej, w tym "Life Objects: Rites of Passage in African Art" (2009), "Kongo across the Waters" (2014) oraz "Surfaces Seen and Unseen: African Art at Princeton" (2016).

</doc>
<doc id="4215912" url="https://pl.wikipedia.org/wiki?curid=4215912" title="Al-Muszajrifa (Idlib)">
Al-Muszajrifa (Idlib)

Al-Muszajrifa – wieś w Syrii, w muhafazie Idlib. W 2004 roku liczyła 287 mieszkańców.

</doc>
<doc id="4215913" url="https://pl.wikipedia.org/wiki?curid=4215913" title="Kościół Ucieczki Świętej Rodziny do Egiptu we Florianie">
Kościół Ucieczki Świętej Rodziny do Egiptu we Florianie

Kościół pod wezwaniem Ucieczki Świętej Rodziny do Egiptu (, ) – jest to rzymskokatolicki kościół, stojący na Valletta Waterfront we Florianie na Malcie. Kościół został zbudowany w XVIII wieku. Służył posłudze religijnej pracującym w Pinto Stores oraz marynarzom. W roku 1941, podczas II wojny światowej budynek został trafiony bombą lotniczą. W roku 1989 zniszczone części zostały bardzo wiernie odbudowane, a reszta odrestaurowana, lecz świątynia wciąż pozostawała zdesakralizowana. Po zakończeniu odnawiania Valletta Waterfront w roku 2006, w kościele przywrócono możliwość odprawiania ceremonii religijnych.
Historia.
Kościół ten, jako jedyny na Malcie, jest dedykowany ucieczce Świętej Rodziny do Egiptu. Budowa świątyni zakończona została w roku 1752, podczas rządów Wielkiego Mistrza Manuela Pinto da Fonseca. Wtedy też kościół otrzymał wezwanie, pod którym znany jest do dzisiaj. Był używany przez przybywających oraz odpływających marynarzy. Budynek został poważnie uszkodzony podczas ataku lotniczego 16 stycznia 1941 roku. W roku 1989 został odnowiony. Posługa religijna w kościele została ponownie zainaugurowana 28 lipca 2006 roku, będąc częścią projektu Valletta Waterfront. Od tego czasu odbywają się tam również recitale i koncerty, głównie muzyki poważnej, sakralnej i kameralnej, oraz różne wystawy sztuki.
Budynek.
Projekt tego barokowego kościoła przypisywany jest architektowi Andrei Belliemu. Świątynia jest niewielka, lecz wspaniale ozdobiona. Styl fasady jest zdecydowanie barokowy i jest zakomponowany tak, aby nie zdominować fasad sąsadujących magazynów. Pomimo niewielkich rozmiarów świątyni, jej twórca zadbał, aby fasada miała wszystkie elementy dużego kościoła: dwie dzwonnice, imponujące gzymsy i wspaniałe detale barokowe. Ponad drzwiami znajduje się inskrypcja, która głosi:
Strojny w cesarską koronę kartusz z herbem Wielkiego Mistrza Pinto, znajdujący się ponad napisem, oraz wysoko umieszczone okno, w szczególności podkreślają finezję architekta. 
Wnętrze.
Wnętrze świątyni, choć niewielkie, przykryte jest kopułą, a nawa ołtarzowa jest prawdziwym arcydziełem architektury barokowej. Obraz tytularny ponad głównym ołtarzem przedstawia ucieczkę świętej Rodziny do Egiptu. Widzimy na nim Dziewicę Maryję z Dzieciątkiem Jezus na rękach, odpoczywających w cieniu drzew palmowych podczas drogi do Egiptu, kiedy św. Józef zapewnia osłonę cienia również dla siebie i swojego osiołka. Widać tam też anioły, opiekujące się Świętą Rodziną. Ściany wnętrza są sowicie ozdobione rzeźbami, czyniąc kościół wspaniałym przykładem architektury barokowej.
Dziedzictwo.
Kościół (jako część Pinto Stores) znajduje się na liście National Inventory of the Cultural Property of the Maltese Islands (NICPMI).

</doc>
<doc id="4215915" url="https://pl.wikipedia.org/wiki?curid=4215915" title="Eduardo Guerrero (piłkarz)">
Eduardo Guerrero (piłkarz)

Eduardo Antonio Guerrero Lozcano (ur. 21 lutego 2000 w mieście Panama) – panamski piłkarz występujący na pozycji napastnika lub skrzydłowego, reprezentant kraju, od 2022 roku zawodnik izraelskiego Beitaru Jerozolima.
Kariera klubowa.
Guerrero jest wychowankiem klubu Chorrillo FC. Do pierwszej drużyny został włączony już w wieku szesnastu lat przez szkoleniowca Luisa Maughna i w Liga Panameña zadebiutował 23 stycznia 2017 w wygranym 1:0 spotkaniu z Atlético Nacional. W jesiennym sezonie Apertura 2017 wywalczył z Chorrillo tytuł mistrza Panamy, z racji młodego wieku pełniąc niemal wyłącznie rolę rezerwowego. W lutym 2018 udał się na testy do FC Porto.
Kariera reprezentacyjna.
W kwietniu 2017 Guerrero został powołany przez Juana Carlosa Cubillę do reprezentacji Panamy U-17 na Mistrzostwa Ameryki Północnej U-17. Tam był kluczowym zawodnikiem swojej drużyny, rozgrywając wszystkie pięć meczów w wyjściowym składzie i strzelił cztery gole – w rundzie grupowej dwa z Hondurasem (4:2) i jednego z Curaçao (1:0) oraz jednego w rundzie finałowej z Kostaryką (1:2). Panamczycy – pełniący wówczas rolę gospodarzy – zakończyli swój udział w turnieju na rundzie finałowej i nie zakwalifikowali się na Mistrzostwa Świata U-17 w Indiach.
W listopadzie 2017 Guerrero znalazł się w ogłoszonym przez Jorge Dely Valdésa składzie olimpijskiej reprezentacji Panamy U-23 na Igrzyska Ameryki Środkowej w Managui. Wystąpił wówczas w obydwóch spotkaniach (z czego w jednym w pierwszym składzie), a jego kadra odpadła z męskiego turnieju piłkarskiego w fazie grupowej.
W seniorskiej reprezentacji Panamy Guerrero zadebiutował za kadencji selekcjonera Hernána Darío Gómeza, 24 października 2017 w wygranym 5:0 meczu towarzyskim z Grenadą.

</doc>
<doc id="4215917" url="https://pl.wikipedia.org/wiki?curid=4215917" title="Dżudajdat Abu az-Zuhur">
Dżudajdat Abu az-Zuhur

Dżudajdat Abu az-Zuhur – wieś w Syrii, w muhafazie Idlib. W 2004 roku liczyła 1317 mieszkańców.

</doc>
<doc id="4215920" url="https://pl.wikipedia.org/wiki?curid=4215920" title="Lista Światowego Dziedzictwa UNESCO w Wielkiej Brytanii i jej terytoriach zależnych">
Lista Światowego Dziedzictwa UNESCO w Wielkiej Brytanii i jej terytoriach zależnych



</doc>
<doc id="4215924" url="https://pl.wikipedia.org/wiki?curid=4215924" title="Tuwajla">
Tuwajla

Tuwajla – wieś w Syrii, w muhafazie Idlib. W 2004 roku liczyła 175 mieszkańców.

</doc>
<doc id="4215941" url="https://pl.wikipedia.org/wiki?curid=4215941" title="Shamsaddin Abassov">
Shamsaddin Abassov



</doc>
<doc id="4215942" url="https://pl.wikipedia.org/wiki?curid=4215942" title="Zauri Ivanashvili">
Zauri Ivanashvili



</doc>
<doc id="4215944" url="https://pl.wikipedia.org/wiki?curid=4215944" title="Sergei Bulanow">
Sergei Bulanow



</doc>
<doc id="4215945" url="https://pl.wikipedia.org/wiki?curid=4215945" title="Enrico Small">
Enrico Small

Enrico Cesario Small Arciniegas (ur. 1 maja 1989 w Colónie) – panamski piłkarz występujący na pozycji napastnika, obecnie zawodnik Tauro.
Profesjonalnym piłkarzem jest również jego kuzyn Carlos Small.
Kariera klubowa.
Small jako nastolatek terminował w kolumbijskich drużynach Itagüí Ditaires i Atlético Huila. Profesjonalną karierę zaczynał jednak w panamskim drugoligowcu Colón C-3. W jesiennym sezonie Apertura 2010 zdobył z nim mistrzostwo drugiej ligi panamskiej – sam strzelił wówczas dwa gole w finale z Veraguas (2:0), a w maju 2011 wywalczył z Colónem premierowy, historyczny awans do pierwszej ligi. W listopadzie 2011 w ligowym spotkaniu z Alianzą (0:0) zaatakował fizycznie sędziego Johna Pittiego, w wyniku czego został zawieszony przez panamską federację na dwa lata (ostatecznie karę skrócono do pół roku). Zdyskwalifikowano go również z tego powodu z olimpijskiej reprezentacji Panamy, na której konsultacje był powoływany.
W lipcu 2012 Small został piłkarzem krajowego potentata – ekipy CD Árabe Unido. Tam już w sezonie Apertura 2012 wywalczył tytuł mistrza Panamy, jednak przez pierwsze dwa i pół roku pozostawał głównie rezerwowym drużyny. Podstawowym graczem został dopiero po przyjściu do klubu trenera Sergio Guzmána – w wiosennym sezonie Clausura 2015 zdobył z Árabe kolejne mistrzostwo Panamy, tworząc duet napastników z Renánem Addlesem. Sukces ten powtórzył również pół roku później – w rozgrywkach Apertura 2015. Szczególny udany był dla niego jednak sezon Apertura 2016, podczas którego zdobył z Árabe czwarty tytuł mistrza Panamy, a sam został królem strzelców ligi panamskiej (z rekordowymi szesnastoma golami na koncie) i otrzymał w oficjalnym plebiscycie LPF nagrodę dla najlepszego piłkarza rozgrywek. W sezonie Clausura 2017 wywalczył wicemistrzostwo Panamy, a kolejny tytuł wicemistrza kraju zdobył po upływie pół roku – w rozgrywkach Apertura 2017. Ogółem barwy drużyny z miasta Colón reprezentował przez ponad pięć lat.
W styczniu 2018 Small przeszedł do stołecznej ekipy Tauro FC.
Kariera reprezentacyjna.
W styczniu 2017 Small został powołany przez selekcjonera Hernána Darío Gómeza do seniorskiej reprezentacji Panamy na turniej Copa Centroamericana. Tam 15 stycznia w wygranym 2:1 meczu z Nikaraguą zadebiutował w dorosłej kadrze narodowej. Ogółem podczas tych rozgrywek wystąpił w dwóch z pięciu możliwych meczów (w obydwóch w wyjściowym składzie), zaś Panamczycy – będący wówczas gospodarzem turnieju – zajęli drugie miejsce.

</doc>
<doc id="4215947" url="https://pl.wikipedia.org/wiki?curid=4215947" title="Abu ad-Duhur">
Abu ad-Duhur



</doc>
<doc id="4215948" url="https://pl.wikipedia.org/wiki?curid=4215948" title="Dżudajdat Abu ad-Duhur">
Dżudajdat Abu ad-Duhur



</doc>
<doc id="4215949" url="https://pl.wikipedia.org/wiki?curid=4215949" title="Fritz Reiner">
Fritz Reiner

Fritz Reiner (ur. 19 grudnia 1888 w Budapeszcie, zm. 15 listopada 1963 w Nowym Jorku) – amerykański dyrygent żydowskiego pochodzenia.
Życiorys.
Studiował w Akademii Muzycznej im. Ferenca Liszta w Budapeszcie ("Liszt Ferenc Zeneművészeti Egyetem") u Béli Bartóka (fortepian) i Hansa Koesslera (kompozycję). Jako dyrygent zadebiutował w 1909 w budapeszteńskiej Vígopera dyrygując "Carmen" Georgesa Bizeta. Był dyrygentem w Landestheater w Lublanie (1910–1911), następnie w Volksoper w Budapeszcie (1911–1914) i w Staatsoper w Dreźnie (1914–1921), gdzie blisko współpracował z Richardem Straussem, który – podobnie jak Arthur Nikisch – miał ogromny wpływ na artystyczny rozwój Reinera.
W 1922 wyemigrował do Stanów Zjednoczonych i objął stanowisko pierwszego dyrygenta Cincinnati Symphony Orchestra, na którym pozostał do 1931. Następnie prowadził Pittsburgh Symphony Orchestra (1938–1948) i Chicagowską Orkiestrę Symfoniczną (1953–1963). Był także dyrygentem gościnnym w Filharmonii Nowojorskiej, Orkiestrze Filadelfijskiej, operze w Halle (1921), dyrygował w Rzymie (1921), Barcelonie (1922), Buenos Aires (1926), londyńskim "Covent Garden Theatre" (1936–1937), San Francisco (1936–1938). W latach 1948–1953 prowadził gościnnie orkiestrę nowojorskiej Metropolitan Opera.
Od 1931 wykładał w Curtis Institute of Music w Filadelfii, wśród jego uczniów byli m.in. Leonard Bernstein i Lukas Foss.
Reiner był uważany za wybitnego interpretatora klasyków i muzyki XX wieku, zwłaszcza Straussa, Bartóka, Strawinskiego, Weberna, jako że jego gust muzyczny był zdecydowanie modernistyczny. Jego styl dyrygowania, podobnie jak Nikischa i Toscaniniego, był ekonomiczny i bardzo precyzyjny, znajdujący równowagę między ekspresją a wiernością zapisowi nutowemu.

</doc>
<doc id="4215961" url="https://pl.wikipedia.org/wiki?curid=4215961" title="Wolności obywatelskie">
Wolności obywatelskie

Wolności obywatelskie – sformułowane przez konstytucję i ustawodawstwo zobowiązanie władzy państwowej do nieingerowania w określone sfery życia osobistego i publicznego obywateli.
Prawo międzynarodowe.
Geneza Powszechnej Deklaracji Praw Człowieka.
Karta Narodów Zjednoczonych.
Twórcy Karty Narodów Zjednoczonych w preambule aktu przedstawili swoją chęć przywrócenia wiary "w podstawowe prawa człowieka, w godność i wartość jego osoby, w równouprawnienie mężczyzn i kobiet oraz w równość praw narodów wielkich i małych". Zgodnie z ust. 3 art. 1 Karty celem ONZ jest dążenie do osiągnięcia międzynarodowej współpracy w rozwiązywaniu sporów międzynarodowych i w popieraniu swobód dla wszystkich bez różnicy rasy, płci, języka czy religii. Z uwagi, że Karta NZ nie zawiera ani definicji praw człowieka, ani ich katalogu, w nauce wypowiadane są sprzeczne opinie co do charakteru prawnego zawartych w niej postanowień.
Międzynarodowa Karta Praw Człowieka.
Ogólnikowa forma przedstawienia zasady poszanowania praw człowieka przedstawiona w Karcie Narodów Zjednoczonych zmusiła Organizację Narodów Zjednoczonych do podjęcia prac nad wystosowaniem rozwiniętego i konkretnego aktu prawnego uzupełniającego poprzednie dokumenty traktujące o prawach i wolnościach człowieka. Organem, który miał określać formę i treść była, stosownie do art. 68 Karty Narodów Zjednoczonych, Komisja Praw Człowieka.
W grudniu 1947 zdecydowano, że Międzynarodowa Karta Praw Człowieka będzie składała się z 3 części: Powszechnej Deklaracji Praw Człowieka, Paktu Praw Człowieka i środków dotyczących wprowadzania paktu w życie.
Powszechna Deklaracja Praw Człowieka.
Prace nad Deklaracją prowadzone były w latach 1947–1948 i zakończyły się uchwaleniem Deklaracji przez Zgromadzenie Ogólne. Składa się ona ze wstępu i 30 artykułów. Powszechna Deklaracja Praw Człowieka była krokiem milowym rozpoczynającym światowe myślenie w kategoriach praw człowieka i wolności obywatelskich. Standardy wolności tam określone dotyczyły wszystkich bez względu na rasę, kolor skóry, płeć, poglądy, narodowość i inne różnice. Mimo tego, że jej prawna forma nie dawała możliwości ich egzekwowania, to Deklaracja pozostaje głównym punktem odniesienia przy formułowaniu ocen i kolejnych paktów dotyczących praw i wolności człowieka.
Wolności obywatelskie, o których traktuje: wolności myśli, sumienia i wyznania (art. 18), wolności opinii i wyrażania jej (art. 19), wolność wyborów (art. 21).
Międzynarodowa ochrona wolności obywatelskich.
Trzy filary ochrony wolności obywatelskich i praw człowieka.
Międzynarodowa ochrona wolności obywatelskich opiera się na trzech filarach, które stabilnie utrzymują dzieło ochrony praw człowieka. Są to:
Prawo polskie.
Konstytucja Rzeczypospolitej Polskiej.
Obywatelom Polski wolności obywatelskie zagwarantowane są w Konstytucji Rzeczypospolitej Polskiej z dnia 2 kwietnia 1997 r. Są to:
Obowiązki i kompetencje Rzecznika Praw Obywatelskich.
Zadaniem Rzecznika Praw Obywatelskich zapisanym w konstytucji jest stanie na straży wolności i praw człowieka i obywatela. Strzeże on nie tylko zasad zapisanych w Konstytucji RP, ale również w ustawach. Obowiązek ten obejmuje również umowy międzynarodowe ratyfikowane przez Polskę.
RPO ma podstawy prawne do interwencji, gdy stwierdza naruszenie prawa przez organ państwowy, a wszczęcie jego postępowania odbywa się na wniosek osoby trzeciej, organizacji, organów samorządowych, lub z własnej inicjatywy. Wnioskodawca powinien określić osobę, której dotyczy dana sprawa i przedmiot sprawy.
Rzecznik nie jest związany wnioskiem, lecz powinien rozpatrzyć go w terminie, którego nie określa żadna ustawa. Jeżeli stwierdza, że sprawa jest zasadna, podejmuje interwencję. W przypadku, gdy wnioskodawca nie wyczerpał wszystkich możliwości dochodzenia swych praw, może wskazać pozostałe drogi działania. Może również przekazać sprawę do kompetentnych organów. W każdej sytuacji jednak ma obowiązek powiadomienia wnioskodawcy o podjętej przez siebie decyzji.

</doc>
<doc id="4215967" url="https://pl.wikipedia.org/wiki?curid=4215967" title="Mykoła Ajwazjan">
Mykoła Ajwazjan



</doc>
<doc id="4215968" url="https://pl.wikipedia.org/wiki?curid=4215968" title="Artur Dzyhasow">
Artur Dzyhasow



</doc>
<doc id="4215977" url="https://pl.wikipedia.org/wiki?curid=4215977" title="Wanda Szczawińska">
Wanda Szczawińska

Wanda Maria Szczawińska (ur. 13 czerwca 1866 w Warszawie, zm. 21 kwietnia 1955 w Krakowie) – polski biolog, lekarz pediatra, wykładowca, działaczka społeczna, popularyzatorka nowoczesnych zasad pediatrii, publicystka, członkini Międzynarodowego Stowarzyszenia Lekarek.
Życiorys.
Córka Wojciecha Szczawińskiego i Bronisławy z Gumbrychtów. Siostra Gustawa Stefana Szczawińskiego, Jadwigi Szczawińskiej-Dawidowej i Heleny – żony Henryka Melcera Szczawińskiego.
W latach 1888-1891 studiowała na Wydziale Przyrodniczym Uniwersytetu w Genewie. Pod kierunkiem Carla Voghta napisała rozprawę "Contribution à l’étude des yeux des Artropodes et recherches expérimentales" i na jej podstawie uzyskała w 1891 stopień doktora nauk przyrodniczych. Wykładowca Uniwersytetu Latającego w Warszawie. W 1894 podjęła studia medyczne w Paryżu. Pracowała na Sorbonie w pracowni biologicznej Yvesa Delage’a. W 1902 uzyskała stopień doktora medycyny na podstawie napisanej pod kierunkiem Miecznikowa rozprawy "Serum cytotoxiques". Pracowała w Instytucie Pasteura w Paryżu. W 1907 została lekarzem zakładu dla niemowląt rekonwalescentów «Fondation Zola à Médan», założonego przez wdowę po Emilu Zoli.
Po powrocie do Polski w 1910 zorganizowała w Warszawie poradnię lekarską dla niemowląt, a w 1914 utworzyła tamże Towarzystwo „Kropla Mleka”, zajmujące się propagowaniem higieny dziecięcej. W latach 1911-1918 wykładała higienę na Wydziale Przyrodniczym Towarzystwa Kursów Naukowych w Warszawie.
W czasie pierwszej wojny światowej pracowała jako lekarz w szpitalu św. Stanisława Kostki i w szpitalu św.Ducha w Warszawie, a także w Sekcji Sanitarnej Komitetu Obywatelskiego miasta Warszawy. Od 1924 członkini Międzynarodowego Stowarzyszenia Lekarek. W roku 1925 na XII Zjeździe Lekarzy i Przyrodników Polskich na Politechnice Warszawskiej uzyskała złoty medal za wystąpienie na temat nowoczesnego żywienia niemowląt. Dzięki jej staraniom w 1926 wybudowano i otworzono pawilon zdrowia dla niemowląt w Ogrodzie Saskim w Warszawie. Wykładała higienę ogólną i higienę dziecka w Państwowym Seminarium Nauczycielek Gospodarstwa oraz higienę w Wyższej Szkole Gospodarczej w Chyliczkach. Współpracowała z francuskim "Bulletin de l'Institut Pasteur". Była autorką około 80 opracowań oraz artykułów naukowych i popularyzatorskich z zakresu nauk przyrodniczych, higieny i pediatrii. W 1954 została odznaczona Krzyżem Kawalerskim Odrodzenia Polski.
Zmarła w 1955 roku w Krakowie. Pochowana na cmentarzu Rakowickim.

</doc>
<doc id="4215980" url="https://pl.wikipedia.org/wiki?curid=4215980" title="Boeing MQ-25 Stingray">
Boeing MQ-25 Stingray

Boeing MQ-25 Stingray – prototypowy, zbudowany w ramach projektu Carrier-Based Aerial-Refueling System (CBARS) amerykański, pokładowy, bezzałogowy aparat latający przeznaczony do wypełniania zadań tankowca powietrznego. 30 sierpnia 2018 roku, US Navy poinformowała, iż zwycięzcą konkursu został Boeing. Wstępne plany zakładają osiągnięcie gotowości operacyjnej w 2024 roku.
Historia.
Geneza.
W drugiej połowie lat 90. XX wieku United States Air Force oraz United States Navy rozpoczęły pod auspicjami DARPA ("Defense Advanced Research Projects Agency" – Agencja Zaawansowanych Projektów Badawczych Obrony) program budowy bezpilotowych, bojowych aparatów latających o cechach utrudnionej wykrywalności. Program sił powietrznych otrzymał nazwę UCAV ("Unmanned Combat Aerial Vehicle"), a marynarki UCAV-N ("Naval"). Do projektu zgłosiły się dwie firmy: Boeing do UCAV ze swoim X-45 oraz Northrop Grumman do UCAV-N z X-47 Pegasus. Obydwa projekty charakteryzowały się niską wykrywalnością radiolokacyjną, z silnikami schowanymi głęboko w kadłubie i z wlotami powietrza wyprowadzonymi nad kadłub, obydwa typy wyposażone były również w komorę bombową. Z racji podobieństw pomiędzy obydwoma projektami, w 2003 roku zdecydowano się dokonać scalenia obydwu programów w jeden wspólny dla obydwu rodzajów sił zbrojnych pod nazwą J-UCAS ("Joint Unmanned Combat Air System" – wspólny bezpilotowy system lotniczy). Formalnie odbyło się to na wniosek podsekretarza ds. zakupu technologii i logistyki w Departamencie Obrony Stanów Zjednoczonych. Efektem prowadzonych prac nie było wprowadzenie na uzbrojenie nowych aparatów bezzałogowych. W marcu 2006 roku US Air Force wycofały się z programu J-UCAS, w związku z czym projekt X-45B/C przestał być dalej rozwijany. W takiej sytuacji marynarka również zakończyła swój udział w projekcie J-UCAS, kontynuując jednak swój autorski program, oznaczony jako UCAS-D (Unmanned Combat Air System – Demonstration). Miał on na celu budowę demonstratora bezzałogowego samolotu bojowego. Boeing zaproponował pokładową wersję X-45, oznaczoną jako X-45N, a Northrop Grumman maszynę oznaczoną jako X-47B. Ostatecznie do realizacji marynarka wybrał projekt X-47B, przyznając w sierpniu 2007 roku wart 635,8 miliona dolarów kontrakt na opracowanie i budowę dwóch prototypów.
Zbudowano dwa prototypy X-47B, pierwszy z nich oficjalnie zademonstrowano 16 grudnia 2008 roku w zakładach Northrop Grumman w Palmdale. Maszyna została oblatana 4 lutego 2011 roku a drugi prototyp 22 listopada tego samego roku. Obydwie maszyny z nawiązką spełniły pokładane w nich oczekiwania. X-47B, jako pierwszy bezzałogowy aparat wylądował całkowicie autonomicznie na pokładzie lotniskowca i z niego wystartował. Seria testów na morzu, udowodniła pełną kompatybilność maszyny z systemami obsługi samolotów pokładowych i możliwość prowadzenia wspólnych operacji startów, lądowań i lotów. X-47B, również jako pierwszy bezzałogowy aparat, 22 kwietnia 2015 roku, całkowicie autonomicznie pobrał paliwo w powietrzu. Samolotem podającym paliwo był należący do firmy Omega Boeing KC-707. Tym niemniej X-47B był jedynie demonstratorem technologii, mających zostać użytych w docelowym aparacie, pokładowym, bezzałogowym systemie rozpoznawczo-uderzeniowym (Unmanned Carrier-Launched Airborne Surveillance and Strike – UCLASS). Wybór platformy, na której oparto by realizację programu UCLASS miał się odbyć na zasadzie otwartego przetargu, a wyniki zebrane podczas realizacji projektu UCAS-D miały być dostępne dla wszystkich zainteresowanych wzięciem udziału w projekcie podmiotów.
Unmanned Carrier-Launched Airborne Surveillance and Strike (UCLASS).
Na wstępnym etapie programu, zakładano, że maszyna powstała w ramach projektu UCLASS będzie zdolna do samodzielnego atakowania jednostek morskich i lądowych potencjalnego przeciwnika oraz przełamywania jego obrony powietrznej. Realizację tego typu zdań miała umożliwić między innymi konstrukcja samolotu, zapewniająca mu jak najmniejszą sygnaturę radiolokacyjną i termiczną. W lipcu 2011 roku, US Navy przyznała pierwsze fundusze na realizację wstępnych prac studialnych nad nowym, pokładowym aparatem bezzałogowym dla Boeinga, Lockheed Martina, Northrop Grummana i General Atomics Aeronautical Systems. Pod koniec 2012 roku ambitne plany uległy pierwszej modyfikacji. Joint Requirements Oversight Council (JROC) – połączony komitet nadzoru zapotrzebowań Pentagonu zlecił siłom morskim weryfikacje oczekiwań. Zadania uderzeniowe pozostawiono jako potencjalną opcję, a pierwszoplanową rolą nowego aparatu miały być zdania rozpoznawcze, patrolowe i śledzenie wykrytych celów. 10 czerwca 2013 roku US Navy wystosowała do producentów wstępną, nieoficjalną prośbę o nadsyłanie projektów (Request for Proposal) na opracowanie wstępnego projektu nowej, bezzałogowej maszyny (Preliminary Design Review). Od nowej maszyny oczekiwano zdolności do operowania w powietrzu przez 24 godziny na dobę w strefie działań lotniskowca, w promieniu 1100 km od macierzystej jednostki, lub wykonywania misji na odległość do 3700 km. Możliwość wykonywania startów i lądowań przy stanie morza 7 i falach o wysokości od 1,2 m do 9 metrów. A także wykonywania zadań zwiadu, śledzenia, namierzania i niszczenia wykrytych i zidentyfikowanych celów. Na tym etapie prac oczekiwano jeszcze zdolności do przenoszenia 454 kg uzbrojenia w kadłubowych lukach bombowych, a sama konstrukcja powinna charakteryzować się cechami niskiej wykrywalności radiolokacyjnej. Jednakże gestor nie przewidywał wykonywania misji bezpośrednio nad polem walki. Maszyna, co oczywiste, miała być w pełni kompatybilna ze wszystkimi systemami komunikacji lotniskowca. Dodatkowo po raz pierwszy pojawił się wymóg możliwości realizowania zadań latającej cysterny, zdolnej do zaopatrywania w paliwo innych maszyn. Wstępny plan przewidywał zakup ośmiu systemów, w skład każdego miały wchodzić cztery samoloty, po jednym systemie dla każdego ze skrzydeł lotniskowcowych (Carrier Air Wing). Do przetargu zgłosiło się czterech producentów: Lockheed Martin z projektem Sea Ghost bazującym na RQ-170 Sentinel, Northrop Grumman z projektem modernizacji X-47B, Boeing z wersją aparatu Phantom Ray i General Atomics Aeronautical Systems z morską wersją General Atomics Avenger – Sea Avenger. Zaskakująco, w skład zespołu pracującego nad maszyną General Atomics wchodzi należący do Boeinga Autonomous Systems Group. Nie koliduje to jednak z faktem, iż Boeing wystawia w konkursie samolot własnego projektu. Według Boeinga, obydwa programy są oddzielone od siebie wewnętrznymi procedurami, uniemożliwiającymi ich wzajemne przenikanie. 14 sierpnia 2013 roku wszystkie firmy, które się zgłosiły, otrzymały po 15 mln dolarów na wykonanie i przedstawienie wstępnych projektów. Dodatkowo zobowiązano Northrop Grummanna do przekazania pozostałym uczestnikom wyników prób X-47B.
Tymczasem pod koniec 2013 roku nad programem UCLASS zawisły czarne chmury. Poddano krytyce koncepcje zmniejszenia uderzeniowych możliwości nowego samolotu. Kontynuowanie prac nad bezzałogową maszyną typu Unmanned Combat Air System (UCAS), zdolną do wykonywania szerokiego spektrum działań ściśle bojowych, przełamywania obrony powietrznej, atakowania wrogich okrętów, mogłoby w przypadku wprowadzenia jej na pokłady amerykańskich lotniskowców, umożliwić amerykańskiemu lotnictwu pokładowemu dokonanie jakościowego skoku. Tym bardziej, że potencjalne przyszłe zagrożenia, z jakimi zmuszona będzie zmierzyć się US Navy, prawdopodobnie nie będą miały charakteru działań znanych z Iraku i Afganistanu, gdzie siły amerykańskie i ich koalicjantów niepodzielnie panowały w powietrzu. Wskazywano również na fakt, iż już obecnie marynarka nasycona jest środkami rozpoznawczymi. Do dyspozycji są załogowe Boeing P-8 Poseidon i Grumman E-2 Hawkeye oraz bezzałogowe Northrop Grumman MQ-4C Triton (mający możliwość ścisłej współpracy z P-8 a oficjalnie przyjęty do służby 1 czerwca 2018 roku) czy Northrop Grumman MQ-8C Fire Scout. Nie ma zatem sensu powielać już istniejących, kosztownych rozwiązań. Wśród zwolenników skierowania wysiłków marynarki w kierunku pozyskania rasowego samolotu typu UCAS znaleźli się między innymi sekretarz Sił Morskich Ray Mabus czy zastępca sekretarza obrony Robert O. Work. Podobne opinię wypowiadali przedstawiciele Kongresu Stanów Zjednoczonych i znaczących Think tanków. Wątpliwości budzi również współpraca MQ-25 z F-35C. Nowa maszyna marynarki dysponuje promieniem bojowym rzędu 670 mil morskich. W kontekście będących już na uzbrojeniu lub wchodzących na uzbrojenie przeciwokrętowych pocisków, np. chiński DF-21D lub rosyjski Ch-47M2 Kindżał, którego nosicielem jest MiG-31K, mających zasięgo rzędu 1000 mil morskich i więcej, jest to zasięg niewystarczający do skutecznej obrony własnych okrętów, jak i zwalczania wrogich jednostek, nosicieli pocisków przeciwokrętowych. Zwiększenie zasięgu F-35C poprzez współpracę z MQ-25 jest jak najbardziej słuszne, jednak rezygnacja z wymogu trudnowykrywalności MQ-25, czyni go łatwym celem. Pozbawione możliwości pobrania paliwa w locie samoloty F-35, nie będą miały dostępu do wielu rejonów zainteresowania, bez obawy o odwetowe uderzenie potencjalnego przeciwnika. Amerykańska parlamentarna komisja obrony (House Armed Services Committee) poleciał US Navy opracowanie do 2019 roku raportu, przedstawiającego plany marynarki, mające na celu poprawę sytuacji. Wśród możliwych rozwiązań jakie zaleca komisja z własnej strony, jest opracowanie tankowca o cechach utrudnionej wykrywalności. Wielopoziomowa strategia wydłużania promienia działania samolotów marynarki z powodzeniem realizowana jest w przypadku samolotów Boeing F/A-18E/F Super Hornet. Pierwszym etapem była budowa i próby zastosowania konforemnych zbiorników paliwa. Tak zmodernizowany samolot został oblatany 5 sierpnia 2013 roku. Cały czas trwają prace nad jego docelową wersją. 14 lutego 2018 roku Naval Air Systems Command podpisało umowę z Boeingiem na opracowanie projektu, budowę, próby i integrację nowych zbiorników przeznaczonych dla Super Hornetów. Ich projekt i budowa jest częścią szerszego programu modernizacji Super Hornetów do standardu Block III. Wyniki testów przeprowadzonych w 2013 roku pozwoliły zwiększyć promień działania samolotu o 185,2 – 240,76 km, w zależności od konfiguracji. Włączenie kolejnego elementu systemu wydłużania promienia bojowego samolotu, którym ma być MQ-25, umożliwi wzrost tego parametru o kolejne 926 km. Tym samym, pozwoli samolotom atakowanie celów w odległości około 1852 km od lotniskowca. Dzięki temu, grupa bojowa lotniskowca nie będzie musiała wchodzić w zasięg rażenia np. chińskich DF-21D.
Kontrowersje nie zmieniły stanowiska US Navy, która pozostała przy swoich wymaganiach. Wśród zwolenników skierowania potencjału w stronę maszyny typu UCLASS znaleźli się między innymi admirał James A. Winnefeld Jr., wiceprzewodniczący połączonych szefów sztabów i jednocześnie przewodniczący komitetu nadzoru zapotrzebowań oraz Sean Stackley, asystent sekretarza sił morskich ds. badań, rozwoju i zakupów. Jako jeden z głównych powodów wymienia się koszty. Po doświadczeniach ze spiralą wydatków w jakiej znalazł się program Joint Strike Fighter, marynarka ma powody przypuszczać, że tak zaawansowany samolot bezzałogowy jakim miałby być UCAS, generowałby podobny, stały wzrost kosztów, na który w tym momencie US Navy nie stać. Dodatkowo, służba bezzałogowych aparatów na lotniskowcach nadal jest w fazie badań i testów i daleko jej do rutyny. Zdecydowanie lepiej i taniej będzie zbierać doświadczenia w wykorzystaniu tego typu maszyn, dysponując tanimi modelami. Jednakże w połowie 2014 roku doszło do rearanżacji stawianych przed samolotem zadań. Miała być to maszyna przede wszystkim przeznaczona do działań nad morzem i terenem nadbrzeżnym z pierwszoplanowym zadaniem rozpoznania, patrolowania, śledzenia, ale również z możliwością atakowania okrętów przeciwnika. Aparat miał być zdolny do utrzymywania się w powietrzu przez około 15 godzin i przenoszenia w komorach bombowych ładunków typu Joint Direct Attack Munition, Laser Joint Direct Attack Munition, GBU-39 SDB.
Carrier-Based Aerial-Refueling System (CBARS).
1 lutego 2016 roku Pentagon oficjalnie ujawnił ostateczny kształt nowego, bezzałogowego systemu. Program UCLASS został przekształcony w projekt pokładowego systemu tankowania powietrznego (Carrier-Based Aerial-Refueling System – CBARS). Bezzałogowe powietrzne cysterny zachowałyby ograniczone zdolności wykonywania misji patrolowo-dozorowych, a misje o charakterze rozpoznawczo-uderzeniowym miałyby charakter szczątkowy. Początkowo nowa maszyna, mająca powstać w ramach projektu CBARS otrzymała oznaczenie MQ-XX, następnie RAQ-25 (Reconnaissance and Attack Unmanned vehicle), aby w lipcu 2016 roku ostatecznie przyjąć oznaczenie MQ-25A Stingray (Płaszczka). 10 lutego 2016 roku wysłano do uczestniczących w programie producentów zapytanie na temat potencjalnego zredukowania kosztów mniej wymagającego technicznie projektu powietrznego tankowca, w oparciu o projekty powstające pod kątem UCLASS. Miesiąc później, jeszcze nieoficjalnie odstąpiono od wymogu niskiej wykrywalności radiolokacyjnej. 4 października 2017 roku, US Navy ogłosiła długo oczekiwane, oficjalne wymagania jakie ma względem nowego aparatu mającego powstać w ramach projektu CBARS. Nowy aparat ma mieć możliwość przekazywania w powietrzu około 6800 kg paliwa, działać w promieniu 925 km od lotniskowca, system do przekazywania paliwa innym samolotom ma opierać się na stosowanych w marynarce zasobnikach podskrzydłowych z elastycznymi przewodami typu Cobham A/A42R-1 (D-704). MQ-25A ma mieć możliwość prowadzenia działań rozpoznawczych, zwiadowczych i patrolowych, jednak jest to drugoplanowa rola aparatu. Wymagano aby nowa konstrukcja posiadała odpowiedni potencjał modyfikacyjny, umożliwiający zabudowanie odpowiednich systemów w płatowcu. Całkowicie zrezygnowano z wymogu niskiej wykrywalności radiolokacyjnej i przenoszenia uzbrojenia. Wstępne plany zakładają zakup 72 maszyn MQ-25.
Udziałem w programie zainteresowanie wyraziły firmy przygotowujące projekty w ramach wcześniejszego UCLASS. Tym niemniej, 25 października 2017 roku, głosem dyrektora zarządzającego koncernu Wesa Busha, swoją rezygnację ogłosił Northrop Grumman. Firma pokładała duże nadzieje w realizacji zdecydowanie bardziej wyrafinowanego technicznie aparatu mającego powstać w ramach projektu UCLASS, a tym samym zdecydowanie bardziej kosztownego. Tym samym wykorzystanie doświadczeń z budowy i eksploatacji X-47B staje się bezcelowe w obliczu wymagań marynarki, promujących realizację zadań charakteryzujących się większym zasięgiem, większą długotrwałością lotu i większym zapasem paliwa zabieranym na pokład bezzałogowca. Innym czynnikiem wpływającym na decyzja Northropa mogła być trwająca w tym okresie procedura przejęcia firmy Orbital ATK, będąca dużym wyzwaniem organizacyjnym dla koncernu. Oficjalnie, stanowisko Northropa opierało się na wyjaśnieniu, iż koncern nie jest w stanie odpowiedzieć na zapytanie ofertowe na przedstawionych warunkach.
Boeing 19 grudnia 2017 roku zaprezentował zdjęcia swojego prototypu MQ-25A. Maszyna swoją konstrukcją przypomina propozycję złożoną przez Boeinga w ramach UCLASS (zachowano kształt mający zmniejszyć wykrywalność radiolokacyjną aparatu). Samolot posiada mechanizm składania skrzydeł i napędzany jest komercyjnym silnikiem Rolls-Royce AE 3007N. Wybór właśnie tej jednostki został ogłoszony przez Boeinga 5 kwietnia 2018 roku. Silnik jest doskonale znanym i sprawdzonym produktem na rynku, służy do napędu między innymi komunikacyjnych maszyn Embraer 145, Cessna Citation X oraz wojskowych Northrop Grumman MQ-4C Triton i RQ-4 Global Hawk. Wlot powietrza do silnika znajduje się na górnej powierzchni kadłuba i jest weń wtopiony. Podobne rozwiązanie zastosowano na eksperymentalnym samolocie Northrop Tacit Blue. Z kolei dysza wylotowa ma bardzo silnie spłaszczony obrys. Maszyna ma posiadać pod skrzydłami dwa węzły do podwieszania zasobnika Cobham do przetaczania paliwa oraz dodatkowy zbiornik paliwa. Przyjęcie takiej konfiguracji ma z jednej strony zapewnić przenoszenie większej ilości paliwa, a z drugiej lepsze i prostsze wyważenie aparatu w locie. Samolot wyposażony jest w usterzenie motylkowe o bardzo dużym kącie rozwarcia. Do czasu oficjalnego przyznania Boeingowi zwycięstwa w konkursie, pierwszy prototyp oznaczony jako T1, przeszedł próby silnikowe i symulowane manewrowania po pokładzie lotniskowca, którym była odpowiednio skonfigurowana płyta manewrowa zakładów Boeinga w Saint Louis. Pod koniec grudnia 2017 roku, prototyp T1 otrzymał od Federal Aviation Administration cywilną rejestrację N234MQ.
Oficjalnie swój udział potwierdził Lockheed Martin. Nie wiadomo jednak było, czy zbuduje on od podstaw nową konstrukcję, czy oprze się o RQ-170. Swoją wizję MQ-25 w formie grafiki komputerowej Lockheed Martin przedstawił 26 marca 2018 roku. Z uwagi na niesatysfakcjonującą ocenę konstrukcji budowanej pod kątem wymagań UCLASS, w kontekście nowych wymagań, koncern podjął decyzję o realizacji nowego projektu. Samolot Lockheeda ma układ konstrukcyjny latającego skrzydła, ale ze znacznie pogrubionym płatem oraz składanymi końcówkami skrzydeł. Rozwiązanie takie z jednej strony znacząco zwiększa sygnaturę radiolokacyjną, co nie ma dużego znaczenia dla latającego tankowca, umożliwia za to zabranie na pokład dużo większej ilości paliwa. Dodatkowo, zdaniem konstruktorów firmy, układ latającego skrzydła pozwoli na około 10% oszczędność miejsca na i pod pokładem lotniskowca, niższą o 20% masą oraz lepszą o 25% efektywność aerodynamiczną względem konkurentów. Silnik, który miał być pozbawionym dopalacza wariantem jednostki General Elektric F404, położony jest w jednej linii z półkolistym wlotem powietrza do jednostki napędowej. Takie rozwiązanie również zwiększa wykrywalność aparatu, ale upraszcza całą konstrukcję. Maszyna Lockheeda ma przekazywać paliwo dzięki wyposażeniu jej w zasobnik do tankowania z elastycznym przewodem D-704. Zasobnik miał być przenoszony na węźle podwieszeń, przesuniętym ku lewej burcie aparatu. Paliwo miało być transportowane w wewnętrznych zbiornikach, znajdujących się między silnikiem a punktami składania skrzydeł. Pod lewym skrzydłem aparatu, producent przewidział umieszczenie optoelektronicznej głowicy obserwacyjnej. Podwozie, które zapożyczono z F-35C, miało składać się z przedniej goleni i podwozia głównego. Wszystkie trzy części miały być chowane w kierunku do przodu, do luków wewnątrz kadłuba. Dodatkowo maszynę wyposażono w hak hamujący. Na górnej powierzchni płatowca, w części otaczającej silnik i wlot powietrza do silnika, planowano instalację dwóch dużych, płytowych hamulców aerodynamicznych. Wartym odnotowania jest fakt, iż w Lockheed Martin trwają prace nad inną latającą cysterną, tym razem przeznaczoną dla United States Air Force a opracowywaną w ramach programu KC-X. Ich celem jest pozyskanie maszyn mających w przyszłości uzupełnić lub zastąpić flotę samolotów Boeing KC-135 Stratotanker. Samoloty US Air Force, Lockheed F-22 Raptor i F-35A borykają się z tym samym problemem krótkiego zasięgu. Siły powietrzne, w odróżnieniu od marynarki, kładą jednak duży nacisk na właściwości stealth projektowanej maszyny. Zdaniem przedstawicieli lotnictwa, tylko taka konfiguracja pozwoli w pełni wykorzystać możliwości F-22 i F-35. Maszyny bazowania lądowego sił powietrznych, nie są tak ograniczone rozmiarami jak pokładowe samoloty marynarki. Amerykańskie siły powietrzne nie wykluczają również użycia bezzałogowych latających cystern, które w przyszłości mogłyby całkowicie zastąpić wiekowe KC-135 jak również nowe KC-46A.
Kolejnym producentem, który zgłosił swój akces do programu był General Atomics Aeronautical Systems. Firma podkreślała, iż zaoferuje całkowicie nowy projekt, tym niemniej wizualizację jakie zostały zaprezentowane w dużym stopniu przypominały promowanego w programie UCLASS Sea Avengera. Projekt przedstawiał dużo większą od pierwowzoru maszynę, która swoimi rozmiarami przewyższała pozostałych uczestników konkursu. Wyposażona była ona w klasyczne skrzydła z wingletami na końcach. W lutym 2018 roku producent ogłosił, iż do napędu nowej konstrukcji posłuży turbowentylatorowy silnik Pratt &amp; Whitney Canada PW815. Jednostka przystosowana jest do pracy w wymagającym środowisku pokładu lotniskowca oraz dysponuje największym ciągiem spośród silników mających napędzać biorące udział w konkursie samoloty. 5 kwietnia 2018 roku uruchomiono po raz pierwszy silnik w konfiguracji wlotu powietrza i dyszy wylotowej przewidzianej do zastosowania w docelowym MQ-25A. O próbie oficjalnie poinformowano pod koniec maja tego samego roku. Płatowiec charakteryzował się największą skuteczną powierzchnią odbicia. Z drugiej jednak strony, potencjalnie miał dysponować największymi możliwościami w zakresie tankowania w powietrzu. Pod skrzydłami konstrukcji miały zostać podwieszone dwa zasobniki D-704, które oprócz bębna z nawiniętym przewodem i koszem do tankowania w locie, mieszczą również 1135 litrów paliwa. Do kontroli kołowania aparatu na pokładzie lotniskowca, konstruktorzy przewidzieli użycie przez personel pokładowy, specjalnych kontrolerów, zastępujących klasyczne pałeczki świetlne. Ich ruchy, analogiczne do tych, którymi kieruje się ruchem klasycznych samolotów załogowych na pokładzie, mają być odczytywane przez aparat, potwierdzane przez odpowiednie sygnały świetlne i realizowane.
Wieloletnie programy budowy bezzałogowego, uderzeniowego aparatu o cechach obniżonej wykrywalności prowadzone w Stanach Zjednoczonych nie przyniosły w efekcie wprowadzenia tego typu maszyn na uzbrojenie, i to pomimo niewątpliwych sukcesów, jakie osiągnął X-47B. Głównym powodem odłożenia tego typu projektów są kwestie finansowe. Program budowy samolotu Lockheed Martin F-35 Lightning II oraz w przypadku US Navy, program modernizacji maszyn McDonnell Douglas F/A-18 Hornet jest już wystarczająco dużym obciążeniem budżetu. Za progiem czeka kolejny, duży program F/A-XX, mający na celu wyłonienie następców samolotów F/A-18. Całkowicie nowy, o pionierskim charakterze projekt bezzałogowców operujących z pokładów lotniskowców, nie mógłby otrzymać wystarczającego finansowania. Z drugiej strony bezzałogowe powietrzne tankowce są obecnie bardzo potrzebne marynarce. Od czasów wojny w Wietnamie, pokładowe latające cysterny stały się istotnym elementem operujących z lotniskowców jednostek. Początkowo wykorzystywano specjalistyczne KA-3B Skywarrior aby następnie zastąpić je mniejszymi KA-6D. Po wycofaniu A-6, ich rolę przejęły częściowo Lockheed S-3 Viking i F/A-18 Hornet. Obecnie jedna czwarta samolotów F/A-18 Super Hornet, podczas wykonywania zadań, zaangażowana jest w tankowanie reszty samolotów w powietrzu. Zwolnienie Super Hornetów z tego typu zadań dzięki wprowadzeniu MQ-25A, znacząco zwiększy możliwości ofensywne lotniczego komponentu lotniskowca. Przyszła architektura lotniczego skrzydła lotniskowca, opisana w programie Carrier Air Wing 2030, kładzie nacisk na wsparcie, jakiego będą udzielały MQ-25A bojowym eskadrom składającym się z F-35C i F/A-18 Super Hornet.
System.
System MQ-25 ma się składać z trzech głównych podsystemów. Pierwszy z nich to komponent lotniczy. Ma się składać na niego bezzałogowy aparat latający oraz wszelkie potrzebne do jego eksploatacji i serwisowania systemy pokładowe lotniskowca. Kolejnym elementem ma byś system dowodzenia i kontroli. System łączności, przetwarzania danych, stacja kontroli naziemnej. Następnym podsystemem jest kompleksowe wyposażenie pokładowe lotniskowca, niezbędne do prawidłowego funkcjonowania wszystkich systemów aparatu na jego pokładzie. W jego zakres wchodzi niezbędne przygotowanie pomieszczeń do hangarowania maszyny, elementy wspomagania startu i lądowania. Niezbędne wyposażenie systemów łączności. W kwietniu 2017 roku przeprowadzono pierwszą demonstrację funkcjonowania pokładowego systemu kontroli bezzałogowego aparatu. System znany jest pod nazwą MD-5 UMCS (Unmanned Carrier Aviation Mission Control System). Próby przeprowadzono w bazie Naval Air Station Patuxent River. Wykorzystuje on zintegrowany system wyświetlaczy NAVSEA Common Display System (CDS) oraz system przetwarzania danych Common Processing System (CPS) zapożyczony z niszczycieli USS Zumwalt (DDG-1000). Dodatkowo, MD-5 UMCS wykorzystuje oprogramowanie określane jako Common Control System (CCS), wykorzystywane w innych systemach bezzałogowych amerykańskiej marynarki – MQ-4C czy MQ-8C. Prace nad CCS podlegają kontroli Unmanned Carrier Aviation Program Office PMA-268 (Biuro Programów Pokładowego Lotnictwa Bezzałogowego). Próby systemu wykazały jego możliwość współdziałania z sieciami pokładowymi lotniskowca, oprogramowaniem cywilnych kontrahentów biorących udział w budowie systemu, płynną łączność pomiędzy operatorem a bezzałogowym aparatem, zmianę celów misji już w trakcie wykonywanego zadania oraz kontrolę nad systemami rozpoznania elektrooptycznego. Zasadniczo system MD-5 UMCS składa się z dwóch komponentów. Pierwszy z nich, MD-5A odpowiada za kontrolę aparatu na pokładzie lotniskowca, operacjami startu i lądowania z jego pokładu. Drugi element, MD-5B, jest układem kontroli aparatu już w trakcie wykonywania misji. Stanowisko operatora MD-5B ma znajdować się na lądzie a łączność ma zapewnić satelitarny system łączności. Równolegle trwają prace nad systemem tankowania paliwa. Będzie się on opierał na podskrzydłowych zasobnikach, wyposażonych w elastyczne przewody, którymi przetaczane będzie paliwo. 22 listopada 2017 roku Naval Air Warfare Center wysłało zapytanie do kontrahentów, mające wyłonić firmy zdolną opracować układ wpinający MD-5 do pokładowego systemu kontroli ruchu powietrznego lotniskowca. W czerwcu 2017 roku, rzecznik prasowy Naval Air Systems Command Jamie Cosgrove ogłosił, iż pierwszymi okrętami US Navy, przystosowanymi do przyjmowania na swoje pokłady maszyn MQ-25, mają być lotniskowce USS Dwight D. Eisenhower (CVN-69) oraz USS George H.W. Bush (CVN-77). Obydwie jednostki należą do typu Nimitz. Z kolei przyznany 31 stycznia 2019 roku przez US Navy firmie Huntington Ingalls Industries kontrakt na budowę dwóch lotniskowców typu Gerald R. Ford (USS Enterprise (CVN-80) i jeszcze nie nazwany CVN-81), obok samej budowy okrętów, obejmuje również wdrożenie systemów umożliwiających współpracę jednostek z bezzałogowymi MQ-25 Stingray.
Rozstrzygnięcie.
30 sierpnia 2018 roku, dowództwo Naval Air Systems Command poinformowało, iż kontrakt o wartości 805 milionów USD wygrała firma Boeing. W ramach kontraktu, Boeing jest odpowiedzialny za projekt, rozwój, budowę, próby i testy, dostawę, wsparcie logistyczno-techniczne oraz integrację ze strukturami lotniskowca czterech samolotów prototypowych. Ich wstępna gotowość operacyjna według planów ma zostać osiągnięta w 2024 roku co jest postępem w porównaniu do pierwotnych planów, zakładających osiągnięcie jej w 2026 roku. W trakcie odbywającej się 30 sierpnia tego samego roku w Pentagonie konferencji prasowej, asystent sekretarza marynarki (Assistant Secretary of the Navy, Research, Development and Acquisition) James Geurts, ujawnił, że strona rządowa, odpowiedzialna będzie za zaprojektowanie i rozwój systemu dowodzenia i kontroli aparatów. Według wstępnych planów, prototyp miał się wznieść po raz pierwszy w powietrze w 2021 roku. Boeing jednak, prowadząc już prace nad MQ-25, twierdził, iż będzie gotów do oblotu na początku 2019 roku. Całość umowy ma zostać zrealizowana do sierpnia 2024 roku.
Większość prac nad MQ-25 realizowana będzie w zakładach Boeinga w Saint Louis w Missouri. Zakłady zostały przejęte w 1997 roku wraz z fuzją z McDonnell Douglas. Wytwarzane są tam samoloty McDonnell Douglas F-15 Eagle i McDonnell Douglas F/A-18 Hornet, ale realizowane obecnie zamówienia na nowe maszyny oraz programy modernizacyjne wystarczą do utrzymania linii produkcyjnych do połowy lat 20. obecnego wieku. Uruchomienie produkcji samolotu szkolno-treningowego Boeing T-X oraz prace nad MQ-25, pozwolą na planowanie przyszłości zakładów w Saint Louis w dłuższej perspektywie niż połowa lat 20. obecnego wieku.
2 kwietnia 2020 roku Boeing podpisał kontrakt na budowę dodatkowych trzech maszyn prototypowych, obok wcześniej zakontraktowanych czterech sztuk
Próby.
We wrześniu 2019 roku Federal Aviation Administration wydała certyfikat zdatności do lotu. W tym samym miesiącu, 19 września, maszyna po raz pierwszy wzbiła się samodzielnie w powietrze. Oblot prototypu oznaczonego jako T1 i znakach N234MQ, obejmował autonomiczne kołowanie, start i lot po z góry zaplanowanej trasie. W trakcie swojego oblotu maszyna pozostawała pod kontrolą naziemnego centrum (Ground Control Station), znajdującego się na lotnisku MidAmerica St. Louis zlokalizowanego niedaleko bazy lotniczej Scott Air Force Base w pobliżu Belleville w stanie Illinois. W trakcie trwającego dwie godziny lotu samolot osiągnął pułap 3050 m i maksymalną prędkość 333 km/h. T1 wraz z pozostałymi trzema zakontraktowanymi prototypami będzie uczestniczył w programie testów określanych mianem Engineering Development Model. Jego celem jest sprawdzenie działania podstawowych systemów i funkcji samolotu. 9 grudnia 2020 roku poinformowano, iż MQ-25 odbył trwający dwie i pół godziny próbny lot z podczepionym zasobnikiem Cobham ARS, przeznaczonym do podawania paliwa elastycznym przewodem. W dokładnie taki sam zasobnik Cobham wyposażone są pełniące funkcje latających cystern samoloty F-18. Próba miała na celu zbadanie charakterystyki lotu maszyny z podczepionym zasobnikiem.
4 czerwca 2021 roku doszło do pierwszego w historii tankowania załogowego samolotu bojowego przez bezzałogowy aparat latający. Prototyp T1, wyposażony w system tankujący US Navy Cobham Mission System 31-301 (ARS), podał paliwo maszynie F/A-18F Super Hornet o znakach SD-123, należącej do Air Test and Evaluation Squadron 23 (VX-23). Obydwie maszyny operowały z lotniska MidAmerica w Illinois. W trakcie lotu, dwa razy wykonano dwa połączenie z podaniem paliwa. Przed historycznym lotem T1 wykonał 25 lotów w celu oceny charakterystyki aerodynamicznej maszyny z zasobnikiem Cobham. Pod koniec roku, T1 ma zostać przewieziony do Norfolk, gdzie mają rozpocząć się próby, podczas których MQ-25, będzie operował z pokładu lotniskowca.
18 sierpnia 2021 roku, MQ-25 po raz pierwszy przekazał paliwo w trakcie lotu maszynie wczesnego ostrzegania E-2D Hawkeye. W próbie wziął udział egzemplarz T1 oraz zmodyfikowany do tankowania w powietrzu w 2019 roku E-2D. Trwający nieprzerwanie sześć godzin lot, podczas których testowano lot w formacji i podawanie paliwa zakończył się pomyślnie
Służba.
1 października 2020 roku, US Navy sformowała nową eskadrę VUQ-10 (Unmanned Carrier Launched Multi-Role Squadron 10). Jednostka będzie tzw. eskadrą przejściową FRS (Fleet Replacement Squadron), której zadaniem będzie wyszkolenie personelu obsługującego samoloty. Bazą operacyjną będzie Naval Air Station Point Mugu w Kalifornii. Do czasu sformowania kolejnych eskadr, VUQ-10 ma wypełniać również zadania operacyjne dostarczania paliwa stacjonującym na lotniskowcach skrzydłom powietrznym. W realizacji tego typu zadań, eskadra podlegać będzie Skrzydle Powietrznego Dowodzenia i Kontroli oraz Logistyki ACCLOGWING (Airborne Command &amp; Control Logistics Wing).

</doc>
<doc id="4215981" url="https://pl.wikipedia.org/wiki?curid=4215981" title="Teresa Rodzińska-Chorąży">
Teresa Rodzińska-Chorąży

Teresa Rodzińska-Chorąży – polska historyk sztuki, wykładowca Uniwersytetu Jagiellońskiego.
Życiorys.
Doktorat uzyskała w 1995 roku na Uniwersytecie Jagiellońskim. Habilitowała się w 2010. Była dyrektor Instytutu Historii Sztuki UJ. W badaniach zajmuje się m.in. rzeźbą i architekturą średniowieczną, polską sztuką romańską i architekturą wczesnopiastowską. Członek Polskiej Akademii Umiejętności. Adiunkt pracujący w Instytucie Historii Sztuki UJ.

</doc>
<doc id="4215993" url="https://pl.wikipedia.org/wiki?curid=4215993" title="The Voice Kids (Poland)">
The Voice Kids (Poland)



</doc>
<doc id="4215999" url="https://pl.wikipedia.org/wiki?curid=4215999" title="Uniwersytet Techniczny Mołdawii">
Uniwersytet Techniczny Mołdawii

Uniwersytet Techniczny Mołdawii () – mołdawska publiczna uczelnia wyższa, zlokalizowana w Kiszyniowie. 
Uczelnia została założona w 1964 roku jako "Instytut Politechniczny". Jej kadrę naukowo-dydaktyczną stanowili specjaliści przeniesieni z Państwowego Uniwersytetu Mołdawskiego. W pierwszym roku działalności na pięciu wydziałach Instytutu (Elektrotechniki, Mechaniki, Technologii, Budownictwa i Ekonomii) studiowało 5140 studentów. W 1993 roku Instytut Politechniczny został przekształcony w Uniwersytet Techniczny Mołdawii.

</doc>
<doc id="4216000" url="https://pl.wikipedia.org/wiki?curid=4216000" title="Gaspar Quintana Jorquera">
Gaspar Quintana Jorquera

Gaspar Francisco Quintana Jorquera CMF (ur. 5 października 1936 w Santiago) – chilijski duchowny katolicki, biskup diecezji Copiapó w latach 2001-2014.
Życiorys.
Ukończył studia filozoficzno-teologiczne w klaretyńskich seminariach w Talagante i Córdovie. Uzyskał ponadto tytuły licencjackie z psychologii, pedagogiki i muzyki na Universidad de Chile oraz z mariologii na Papieskim Wydziale Teologicznym "Marianum" w Rzymie.
Śluby wieczyste złożył 2 lutego 1958, zaś święcenia kapłańskie przyjął 22 maja 1964. Był m.in. przełożonym lokalnych wspólnot klaretyńskich w Curicó (1986-1988), w Linares (1988-1991) oraz w Andacollo (1991-1993). W latach 1993-1998 pełnił funkcję sekretarza generalnego klaretynów, zaś w latach 1998-2001 był przełożonym chilijskiej prowincji zgromadzenia.
Episkopat.
26 maja 2001 został mianowany przez papieża Jana Pawła II biskupem diecezji Copiapó. Sakry biskupiej udzielił mu 1 lipca tegoż roku ówczesny przewodniczący Konferencji Episkopatu Chile, kard. Francisco Javier Errázuriz Ossa.
25 lipca 2014 przeszedł na emeryturę.

</doc>
<doc id="4216003" url="https://pl.wikipedia.org/wiki?curid=4216003" title="Stany Zjednoczone na Zimowych Igrzyskach Olimpijskich 2018">
Stany Zjednoczone na Zimowych Igrzyskach Olimpijskich 2018

Stany Zjednoczone na Zimowych Igrzyskach Olimpijskich 2018 – kadra sportowców ze Stanów Zjednoczonych, którzy występowali na XXIII Zimowych Igrzyskach Olimpijskich w 2018 roku w Pjongczangu. Licząc 242 zawodników była największą reprezentacją narodową, wystawiającą sportowców we wszystkich 15 rozgrywanych dyscyplinach.
W finalnej klasyfikacji medalowej Amerykanie zajęli czwarte miejsce, zdobywając 23 medale (9 złotych, 8 srebrnych i 6 brązowych).
Pierwszy medal dla reprezentacji – złoty – zdobył drugiego dnia zawodów nietypowany wśród faworytów siedemnastoletni snowboardzista Redmond Gerard.
Sportowcy.
Liczba sportowców startujących w poszczególnych dyscyplinach:
-* Stany Zjednoczone zakwalifikowały się z 12 miejscami w curlingu, ale dwójka graczy występuje zarówno w drużynach 4-osobowych jak i w parach mieszanych.
Skład kadry.
Biegi narciarskie.
Mężczyźni
Kobiety
Hokej na lodzie.
Turniej mężczyzn
Reprezentacja mężczyzn
Turniej kobiet
Reprezentacja kobiet
Saneczkarstwo.
Mężczyźni
Kobiety
Short track.
Mężczyźni
Kobiety

</doc>
<doc id="4216014" url="https://pl.wikipedia.org/wiki?curid=4216014" title="Anna Zalcewicz">
Anna Zalcewicz

Anna Magdalena Zalcewicz – polska prawnik, doktor habilitowany nauk prawnych, profesor uczelni Politechniki Warszawskiej, specjalistka w zakresie prawa finansowego oraz prawa rynku finansowego. Dziekan Wydziału Administracji i Nauk Społecznych PW.
Życiorys.
W latach 2000–2011 adiunkt w Katedrze Prawa Finansowego na Wydziale Prawa i Administracji Uniwersytetu Szczecińskiego. W latach 2011–2015 adiunkt w Katedrze Prawa Gospodarczego i Finansów Publicznych (uprzednio Katedra Prawa Finansów Publicznych) Europejskiej Wyższej Szkoły Prawa i Administracji w Warszawie, następnie profesor EWSPA i kierownik tej Katedry, w latach 2015–2016 kierownik Zakładu Prawa i Administracji WAiNS PW. W latach 2016-2019 Prodziekan ds. ogólnych na Wydziale Administracji i Nauk Społecznych PW, a od września 2020 Dziekan Wydziału Admnistracji i Nauk Społecznych PW.
Publikacje.
Jest autorką ponad 70 publikacji przede wszystkim z zakresu prawa bankowego, prawa podatkowego i prawa finansów publicznych.

</doc>
<doc id="4216043" url="https://pl.wikipedia.org/wiki?curid=4216043" title="Rezerwat przyrody Wrzosiec koło Piasecznej">
Rezerwat przyrody Wrzosiec koło Piasecznej

Rezerwat przyrody „Wrzosiec koło Piasecznej” – rezerwat torfowiskowy położony na terenie powiatu zgorzeleckiego, w gminie Węgliniec (województwo dolnośląskie).
Obszar chroniony utworzony został w 2006 r. w celu zachowania ze względów przyrodniczych, naukowych i dydaktycznych unikalnych torfowisk o charakterze atlantyckim w Borach Dolnośląskich, z kresowym stanowiskiem mszaru wrzoścowego oraz gatunkami roślin chronionych, rzadkich i zagrożonych wyginięciem. Rezerwat położony jest w granicach dwóch obszarów Natura 2000: ostoi siedliskowej „Uroczyska Borów Dolnośląskich” i ostoi ptasiej „Bory Dolnośląskie”.
Rezerwat obejmuje torfowisko zlokalizowane wewnątrz kompleksu leśnego, pomiędzy miejscowościami Piaseczna i Stary Węgliniec, w sąsiedztwie stawu hodowlanego „Staw Dziczy”. Rezerwat liczy 40,16 ha powierzchni i posiada od strony północnej niewielką otulinę liczącą 10,27 ha.
Na terenie rezerwatu zidentyfikowano 10 zbiorowisk roślinnych, w tym unikalny w kraju mszar wrzoścowy. Jest to zbiorowisko charakterystyczne dla atlantyckich wybrzeży Europy. Charakterystycznym gatunkiem dla tego mszaru jest objęty w Polsce ochroną wrzosiec bagienny, który zajmuje w rezerwacie jedno z nielicznych stanowisk w Europie Środkowej. Na terenie torfowiska występuje też mszar z przygiełką białą oraz szuwar trzcinowy, który od końca XX w. znacząco zwiększył swoją powierzchnię. Sąsiadujące z torfowiskiem tereny leśne zajmują trzy typy boru sosnowego: bór świeży, wilgotny i bagienny.
Spis flory naczyniowej terenu rezerwatu obejmuje 178 gatunków, należących do 44 rodzin. Z tej liczby, poza wrzoścem bagiennym, ochronie gatunkowej podlegają występujące tu dwa rzadkie paprotniki: widłaczek torfowy i widłak goździsty, oraz trzy gatunki roślin mięsożernych: rosiczka okrągłolistna, rosiczka pośrednia i pływacz średni. Chronione gatunki reprezentowane są również przez inne rośliny bagienne – bagno zwyczajne i modrzewnicę zwyczajną. W rezerwacie występuje także związana z murawami napiaskowymi, borami i wrzosowiskami chroniona turzyca piaskowa. W warstwie mszystej stwierdzono m.in. chronionego torfowca brodawkowatego. Na terenie występuje również szereg rzadkich roślin nie objętych jednak ochroną gatunkową: siedmiopalecznik błotny, żurawina błotna, borówka bagienna, sit drobny, sit cienki, sit ostrokwiatowy i przygiełka biała.
Stan rozpoznania fauny rezerwatu jest niewielki i zasadniczo dotyczy przede wszystkim ważek. Stwierdzono tu 20 gatunków tych owadów, obok chronionej zalotki większej, również bardziej pospolite gatunki, m.in. żagnicę rudą, miedziopierś żółtoplamą i szablaka przypłaszczonego.
Na terenie rezerwatu gniazdują żurawie, a ze ssaków występuje tu m.in. bóbr europejski zasiedlający Staw Dziczy i jego okolice.
Rezerwat leży na gruntach Skarbu Państwa w zarządzie Nadleśnictwa Węgliniec. Nadzór sprawuje Regionalny Konserwator Przyrody we Wrocławiu.
Teren rezerwatu nie został udostępniony do zwiedzania, położony jest z dala od szlaków turystycznych.

</doc>
<doc id="4216053" url="https://pl.wikipedia.org/wiki?curid=4216053" title="Henryk Szyper">
Henryk Szyper

Henryk Szyper (do 1948 Schipper) (ur. 1 października 1900 w Stanisławowie, zm. 6 maja 1949 w Warszawie) – historyk literatury.
Życiorys.
Był synem Naftalego i Laury, z d. Kon. Do 1909 mieszkał w Stanisławowie. Od 1910 był uczniem Gimnazjum im. Franciszka Józefa we Lwowie, z przerwą w latach 1914-1916, kiedy uczył się w Wiedniu i Krakowie. Egzamin maturalny zdał w 1918. Od 1919 studiował na Uniwersytecie Jagiellońskim, od 1920 na Uniwersytecie Jana Kazimierza. W czasie studiów był sekretarzem lewicowej Rady Akademickiej. W 1924 otrzymał stopień doktora filozofii na podstawie pracy "Sentymentalizm w twórczości Mickiewicza" napisanej pod kierunkiem Juliusza Kleinera. Następnie pracował jako nauczyciel. Od 1926 mieszkał w Warszawie, do 1939 pracował w seminarium nauczycielskim jako nauczyciel języka i literatury polskiej. W latach 1926-1928 był przewodniczącym Rady Naczelnej Związku Akademickiej Młodzieży Zjednoczeniowej, od 1928 członkiem Zarządu Głównego Związku Zawodowym Nauczycieli Polskich Szkół Średnich, od 1930 działaczem Związku Nauczycielstwa Polskiego, w 1932 był jednym z założycieli Towarzystwa Oświaty Demokratycznej „Nowe Tory”. W 1933 wstąpił do Polskiej Partii Socjalistycznej, wykładał na kursach Towarzystwa Uniwersytetu Robotniczego. Był współzałożycielem Warszawskiego Klubu Polonistów (1936) oraz jednym z założycieli Towarzystwa Polonistów RP (1937). Brał udział w spotkaniach Koła Krytyków Marksistów powstałego z inspiracji Komunistycznej Partii Polski.
W 1930 został sekretarzem redakcji nowo powstałego dwumiesięcznika "Polonista", w latach 1930-1935 prowadził w nim dział "Głosy polskiej prasy pedagogicznej o nauczaniu języka ojczystego". Od 1936 współpracował z "Życiem Literackim".
W 1939 powrócił do Lwowa, w czasie okupacji sowieckiej pracował jako kierownik działu języka polskiego i języków obcych nowożytnych w Gabinecie Metodycznym przy Wydziale Oświaty Ludowej m. Lwowa, był członkiem zespołu opracowującego podręczniki szkolne z zakresu historii literatury polskiej. W 1941 po zajęciu miasta przez Niemców wyjechał do Warszawy. Brał udział w tajnym nauczaniu, współpracował z prasą podziemną. W czasie powstania warszawskiego służył w Pomocniczej Służbie Wojskowo-Technicznej. Po upadku powstania warszawskiego w 1944 zamieszkał we wsi Kamienna Wola. Po zakończeniu II wojny światowej pracował w Departamencie Programowym, następnie jako wizytator szkół w Departamencie VI Ministerstwa Oświaty. Wykładał też w Akademii Sztabu Generalnego. W 1948 był redaktorem przeznaczonej dla szkół serii Nowa Biblioteka „Wiedzy”. W tym samym roku był jednym z organizatorów Instytutu Badań Literackich, następnie uczestniczył w pracach Instytutu. W 1949 został mianowany profesorem na Wydziale Humanistycznym Uniwersytetu Warszawskiego.
W 1945 był jednym z założycieli pisma "Nowa Szkoła". Publikował w "Kuźnicy" i od 1948 w piśmie "Polonistyka". Od 1946 był członkiem Zarządu Głównego Towarzystwa Literackiego im. A. Mickiewicza w Warszawie. W 1948 wstąpił do PZPR.
W pracy naukowej zajmował się twórczością Adama Mickiewicza. Był autorem pracy pt. "Adam Mickiewicz, poeta i człowiek czynu. Zarys popularny".
Pochowany na cmentarzu Powązki Wojskowe w Warszawie (kwatera A28-tuje-4). 
Postanowieniem prezydenta Bolesława Bieruta z 6 maja 1949 został pośmiertnie odznaczony Krzyżem Oficerskim Orderu Odrodzenia Polski "za długoletnią, owocną działalność artystyczną".

</doc>
<doc id="4216057" url="https://pl.wikipedia.org/wiki?curid=4216057" title="Milán Szabó">
Milán Szabó



</doc>
<doc id="4216063" url="https://pl.wikipedia.org/wiki?curid=4216063" title="Rosignano (stacja kolejowa)">
Rosignano (stacja kolejowa)

Rosignano (wł. "Stazione di Rosignano") – stacja kolejowa w Rosignano Solvay (gmina Rosignano Marittimo), w prowincji Livorno, w regionie Toskania, we Włoszech. Znajduje się na linii Piza – Rzym. 
Według klasyfikacji RFI ma kategorię "srebrną".

</doc>
<doc id="4216067" url="https://pl.wikipedia.org/wiki?curid=4216067" title="Gare de Logelbach">
Gare de Logelbach

Gare de Logelbach – przystanek kolejowy w miejscowości Wintzenheim, w departamencie Górny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est.
Położenie.
Znajduje się na linii Colmar – Metzeral, na km 2,738 między stacjami Colmar-Mésanges i Ingersheim, na wysokości 211 m n.p.m. 

</doc>
<doc id="4216070" url="https://pl.wikipedia.org/wiki?curid=4216070" title="Oltchim">
Oltchim

Oltchim SA – rumuńskie przedsiębiorstwo chemiczne zlokalizowane w Râmnicu Vâlcea.
Historia.
Przedsiębiorstwo zostało założone 15 maja 1966 jako "Combinatul Chimic Râmnicu Vâlcea". Rok później rozpoczęto budowę pierwszych instalacji produkcyjnych. Pierwszymi uruchomionymi instalacjami była elektroliza (1968) oraz wytwórnie alkoholi oxo i lindanu (1969). W roku 1970 uruchomiono produkcję chlorku winylu (o wydajności 40 tys. ton rocznie) oraz poli(chlorku winylu (36 tys. ton/rok). W kolejnych latach uruchomiono wytwórnie następnych produktów m.in. tlenku propylenu (1977, 10 tys. ton/rok), glikolu propylenowego (1977, 6300 ton), polioli (1978, 3 tys. ton), poliwęglanów (1978, 400 t), fosgenu (1978, 8500 ton), alfa-naftolu (1983, 2 tys. ton) czy karbarylu (1983, 2 tys. ton).
W 1990 roku spółka zmieniła nazwę na Oltchim (nazwa pochodzi od przepływającej przez Râmnicu Vâlcea rzeki Aluta (ro, "Olt"), a jej akcje zostały wprowadzone na Giełdę Papierów Wartościowych w Bukareszcie ("Bursa de Valori București"). 
Postępowanie upadłościowe.
Na początku XXI wieku spółka popadła w problemy finansowe, 30 stycznia 2013 wszczęto wobec niej postępowanie upadłościowe. W ramach działań naprawczych wyłączono część instalacji. Zmniejszone zapotrzebowanie na media spowodowało problemy m.in. w elektrociepłowni CET Govora, która czasowo zatrzymała dostawy pary technologicznej do należących do Ciechu zakładów sodowych. 
Spółka PCC Rokita była zainteresowana nabyciem aktywów należących do Oltchim, ale ostatecznie nie złożyła oferty kupna. 
Działalność sponsorska.
W 1973 roku spółka założyła żeński klub piłki ręcznej "AS Chimistul Ramnicu Valcea", który później funkcjonował pod nazwą Clubul Sportiv Oltchim Râmnicu Vâlcea. Była to czołowa drużyna w Rumunii (19 razy zdobyła mistrzostwo kraju). Po wszczęciu postępowania upadłościowego, spółka zaprzestała finansowania klubu i został on rozwiązany.

</doc>
<doc id="4216076" url="https://pl.wikipedia.org/wiki?curid=4216076" title="Rezerwat przyrody Zwierzyniec (województwo dolnośląskie)">
Rezerwat przyrody Zwierzyniec (województwo dolnośląskie)

Rezerwat przyrody „Zwierzyniec” – rezerwat leśny położony na terenie powiatu oławskiego, w gminie Oława (województwo dolnośląskie).
Obszar chroniony utworzony został w 1958 r. w celu zachowania ze względów naukowych i dydaktycznych lasu o charakterze naturalnym z udziałem dębu oraz z domieszką innych gatunków liściastych, porastającego teren zalewiskowy rzeki Odry. Rezerwat położony jest w granicach dwóch obszarów Natura 2000: ostoi siedliskowej „Grądy w Dolinie Odry” i ostoi ptasiej „Grądy Odrzańskie”.
Rezerwat położony jest na terasie zalewowej, na przeciwległym względem zabudowy miasta Oławy brzegu Odry. Obszar chroniony o powierzchni 8,55 ha (akt powołujący podawał 7,73 ha) obejmuje dwa osobne płaty drzewostanu stanowiące część większego kompleksu leśnego – Lasu Ryczyńskiego. Dominującym w rezerwacie zbiorowiskiem roślinnym jest łęg jesionowo-wiązowy. Czynnikiem zniekształcającym skład i strukturę tego siedliska przyrodniczego jest brak okresowego zalewania wodami Odry (rezerwat oddziela od rzeki wał przeciwpowodziowy).
Lista flory naczyniowej rezerwatu liczy 190 taksonów, w tym 2 podlegające ochronie gatunkowej: śnieżyczka przebiśnieg i czosnek niedźwiedzi. Występuje tu też szereg rzadkich, choć nie chronionych roślin, m.in. dziurawiec kosmaty, złoć mała, żywokost bulwiasty. Osobliwością florystyczną rezerwatu jest obecność 2 gatunków górskich: trędownika omszonego i przetacznika górskiego.
Fauna kręgowa rezerwatu badana była systematycznie pod koniec XX w. W zgrupowaniu kręgowców stwierdzono wówczas kilka gatunków rzadszych, m.in. traszkę zwyczajną, żabę moczarową, muchołówkę białoszyją, dzięcioła zielonosiwego i dzięcioła średniego. Niemniej wartość konserwatorska rezerwatu dotyczy przede wszystkim owadów. Dzięki obecności starych drzew i martwego drewna rezerwat jest ostoją chrząszczy saproksylicznych i biegaczowatych. Chronione gatunki tych owadów stwierdzone na terenie rezerwatu to: pachnica dębowa, kwietnica okazała, kozioróg dębosz, ciołek matowy, dębosz żukowaty, biegacz skórzasty, biegacz Ulrichiego, tęcznik mniejszy i tęcznik liszkarz. Ponadto na terenie rezerwatu występuje kilka gatunków chrząszczy reliktowych dla lasów pierwotnych: "Oxylaemus cylindricus", "Tenebrio opacus", "Pycnomerus terebrans", "Lacon quercus".
Rezerwat leży na gruntach Skarbu Państwa w zarządzie Nadleśnictwa Oława. Nadzór sprawuje Regionalny Konserwator Przyrody we Wrocławiu.
Teren chroniony nie został bezpośrednio udostępniony do zwiedzania, jednak wzdłuż granic rezerwatu biegnie czerwony szlak turystyczny z Oławy do Jelcza-Laskowic, oraz leśno-archeologiczna ścieżka dydaktyczna Zwierzyniec – Kanigóra – Grodziska Ryczyńskie.

</doc>
<doc id="4216078" url="https://pl.wikipedia.org/wiki?curid=4216078" title="Trybunał Konstytucyjny">
Trybunał Konstytucyjny



</doc>
<doc id="4216080" url="https://pl.wikipedia.org/wiki?curid=4216080" title="Emmendingen (stacja kolejowa)">
Emmendingen (stacja kolejowa)

Emmendingen (niem: "Bahnhof Emmendingen") – stacja kolejowa w Emmendingen, w kraju związkowym Badenia-Wirtembergia, w Niemczech. Według DB Station&amp;Service ma kategorię 4. Znajduje się na linii Mannheim – Basel. 
Położenie.
Stacja znajduje się bezpośrednio w centrum miasta Emmendingen. Jej adres to Bahnhofstraße 7. Bezpośrednio przed stacją znajduje się główny dworzec autobusowy Emmendingen, który jest głównym węzłem transportu publicznego w Emmendingen.

</doc>
<doc id="4216083" url="https://pl.wikipedia.org/wiki?curid=4216083" title="Malachi Pearson">
Malachi Pearson

Malachi Kenneth Pearson (ur. 12 czerwca 1981 w hrabstwie San Luis Obispo) – amerykański aktor filmowy, telewizyjny i głosowy, użyczył głosu Kacprowi w serialu animowanym "Kacper". Wychowywał się w Redondo Beach w stanie Kalifornia. Początkowo występował w reklamach i telefilmach.

</doc>
<doc id="4216089" url="https://pl.wikipedia.org/wiki?curid=4216089" title="Lista światowego dziedzictwa UNESCO w Rumunii">
Lista światowego dziedzictwa UNESCO w Rumunii

Lista światowego dziedzictwa UNESCO w Rumunii – lista miejsc w Rumunii wpisanych na listę światowego dziedzictwa UNESCO, ustanowionej na mocy Konwencji w sprawie ochrony światowego dziedzictwa kulturowego i naturalnego, przyjętej przez UNESCO na 17. sesji w Paryżu 16 listopada 1972 i ratyfikowanej przez Rumunię 16 maja 1990 roku.
Obecnie (stan na 2023 rok) na liście znajduje się dziewięć wpisów: siedem dziedzictw kulturowych i dwa o charakterze przyrodniczym.
Na rumuńskiej liście informacyjnej UNESCO – liście obiektów, które Rumunia zamierza rozpatrzyć do zgłoszenia do wpisu na listę światowego dziedzictwa, znajduje się 16 obiektów (stan na 2023 rok).
Obiekty na liście światowego dziedzictwa UNESCO.
Poniższa tabela przedstawia rumuńskie wpisy na liście światowego dziedzictwa UNESCO:
Obiekty na rumuńskiej liście informacyjnej UNESCO.
Poniższa tabela przedstawia obiekty na rumuńskiej liście informacyjnej UNESCO:

</doc>
<doc id="4216096" url="https://pl.wikipedia.org/wiki?curid=4216096" title="Kamienica Pod Głową św. Jana we Wrocławiu">
Kamienica Pod Głową św. Jana we Wrocławiu

Kamienica Pod Głową św. Jana we Wrocławiu, "Kamienica Pod Morwą" (niem. "Maulbeerbaum") – kamienica na wrocławskim rynku, na jego północnej pierzei, zwanej "Targiem Łakoci"; dawny dom handlowy Marcus, który wraz z przedwojennymi domami handlowymi „Trautner” i „Hünert” stanowi „najważniejszy relikt oryginalnej zabudowy północnej pierzei Rynku”.
Historia i architektura kamienicy.
Jedna z najstarszych zabudowanych parceli na wrocławskim Rynku, na której pierwsze ślady murowanej budowli pochodzą z drugiej połowy XIII wieku. Jej relikty znajdują się obecnie w piwnicach kamienicy. Pierwotnie budynek zajmował większą powierzchnię niż obecnie, obejmował dzisiejszą parcelę nr 49 i miał ok. 18 metrów szerokości. Pod koniec XIII wieku budynek podzielono na dwie części; powstały kamienice o szerokości 9 metrów każda, a od strony kamienicy 48 dobudowano tylne skrzydło. Na przełomie XIV i XV wieku dobudowano pozostałą część tylną, tworząc dwutraktowy budynek oraz wzniesiono oficynę. W tym samym okresie nad wejściem budynku pojawiła się płaskorzeźba z głową św. Jana Chrzciciela na misie, podtrzymywaną przez dwa klęczące anioły, ujętymi obramieniem w formie łęku w ośli grzbiet. Od tej płaskorzeźby kamienica zyskała swoją nazwę. Od 1355 roku, w dostępnych źródłach powtarzają się informacje o przyłączonych do posesji nieruchomości zatylnych (w okolicy posesji przy ulicy Igielnej 20) o szerokości ok. 7 metrów.
W ciągu kolejnych wieków kamienica przechodziła kilka poważniejszych modernizacji: na początku XVII wieku wejście główne zyskało późnorenesansowy portal. Otwór drzwiowy był zamknięty łukiem pełnym a jego węgary ozdobione ornamentem z dekorowanego półwałka. W przyłuczach znajdowały się ozdobne formy diamentowe a wyżej klasyczne belkowanie. Nad gzymsem umieszczony został klasyczny tympanon z zachowaną wcześniejszą płaskorzeźbioną głową św. Jana na misie. Po obu stronach zostały antytetyczne ustawione figury aniołów ze świecami z ok 1400 roku lub kolumnami w rękach. W XIX wieku, podczas przebudowy, portal wraz z tympanonem został przeniesiony ne ścianę elewacji tylnej; nie zachowały się. Figurki aniołków obecnie znajdują się w zbiorach Muzeum Narodowego we Wrocławiu.
Po 1742 roku, gdy właścicielem budynku był Christian Friedrich Krügelstein, fasada kamienicy zyskała barokowy wygląd. W latach pięćdziesiątych i sześćdziesiątych XIX wieku w kamienicy na pierwszym piętrze znajdowało się atelier fotograficzne Carla G Wernera, jednego z pierwszych fotografów we Wrocławiu, autor jedynych zdjęć Domu Płócienników z 1859 roku, należących do najstarszych i najcenniejszych widoków miasta Wrocławia. W jego sklepie można było kupić aparaty fotograficzne, odczynniki fotograficzne, a także zapisać się na praktyczną naukę fotografii.
W 1878 właścicielem kamienicy został Adolf Loewy, który budynek rozebrał, a w jego miejsc wzniósł kamienicę w formie nawiązującą do eklektyzmu. W kamienicy od 1887 znajdował się dom handlowy Wohn-und Geschäftshaus Levy jr.&lt;br&gt;
W latach 1908–1909 kamienica została przekształcona na wczesnomodernistyczny secesyjny dom handlowy "Marcus, Der grosse Bazar". Jego projektantem była firma Schlesinger &amp; Benedict, a zleceniodawcą projektu Albert Michaelis. Nowy dom handlowy miał konstrukcję żelbetonową, układ sześciotraktowy, pięć kondygnacji. Fasada była czteroosiowa z czterokondygnacyjnym wykuszem z lewej strony budynku. Obłożona była naturalnym piaskowcem. W części parterowej, obok wejścia do sieni znajdowało się wejście do pasażu "Der Grosse Bazar" otoczone przeszklonymi witrynami. Wyższe kondygnacje miały po trzy duże okna witrynowe zakończone z prawej strony pilastrem schodzącym do parteru. Kamienica w części frontowej pokryta była dwuspadowym dachem kalenicowym, a w części tylnej dachem pulpitowym. W zachodniej części znajdowała się sień przelotowa z klatką schodową.
Właściciele i postacie związane z kamienicą.
Pierwszym znanym właścicielem kamienicy do 1345 był Hans Schacht. W 1346 kamienica została podzielona pomiędzy dwóch właścicieli: Schachta i Katarzynę Sechsbecherinne. Taki stan trwał do 1350, kiedy to pieczę nad całą posesją przejął zięć Hansa, Hans Sechsbechir. Pochodził on z Środy Śląskiej, jego rodzina inwestowała w posiadłości ziemskie a on sam w latach 1356-1377 był wybierany wrocławskim rajcą i ławnikiem. W 1355 zakupił od kupca Lorenza Zadelnaita (Wawrzyńca Czadilmaita) posesję znajdująca się za kamienicą 48 a sam Zadelnait w latach 1360-1373 był właścicielem kamienicy nr 24 przy wrocławskim Rynku. W 1357 Hans sprzedał kamienicę Pawłowi Rymer, kolejnemu handlarzowi nieruchomościami, który na przestrzeni od 1347 do 1358 był czasowym właścicielem pięciu kamienic stojących przy wrocławskim Rynku: Rynek 56 (1347-1350), Rynek 55 (1350-1352), Rynek 15 (1350-1357) i Rynek 59 (1358). W 1364 Pawłowi Rymer sprzedał kamienice pisarzowi ziemskiemu Piotrowi, który w tym samym roku zakupił sąsiednią kamienicę nr 49 a rok później kamienicę nr 47. Piotr handlował nieruchomościami, a od 1367 do 1372 był tytułowany notariuszem (pisarzem miejskim).
W latach 1380-1400 kamienica stała się własnością Heinricha Kornichin (Molschriber, Molschreyber) i jego rodziny. W 1400 prawo do budynku uzyskali wspólnie Tilem Molschriber (w porozumieniu) i jego szwagier Peter Raster. Molschriberowie trudnili się piwowarstwem, posiadali przywilej piwowarski, a na tyłach swojej posesji prowadzili swój interes. Peter Raster był karczmarzem, posiadał gospodę przy ulicy Junkierskiej, był członkiem korporacji posiadaczy przywileju browarniczego a w 1406 przysięgłym cechu. Zajmował się również handlem dalekosiężnym — swoje interesy prowadził w Górnych Niemczech, w Wenecji, w Małopolsce i na Węgrzech. Od 1405 nabywał posiadłości wiejskie i zastawy na wsie. W latach 1408–1417 oraz w 1421–1437 zasiadał w radzie miejskiej i ławach. Zmarł w 1440 roku a kamienicę odziedziczyła jego trzecia żona, Hedwig, która już w tym samym roku wyszła za mąż za Niclasa Thomasa z Namysłowa i jemu to przepisała cały majątek. Hedwig zmarła w 1443 roku, a Niclas w 1450. W latach 1454–1464 właścicielem kamienicy pozostawał Vinzenz von Gandau a po jego śmierci jego córka Anna, która wraz ze swoimi kolejnymi mężami, Heinczem Garthenerem i Jorgem Saffranem, aż do 1489, zarządzała posesją.
W 1489 nowym właścicielem kamienicy został kamieniarz, mistrz Joachim Gran (Grom) . Prawa obywatela Wrocławia nabył w 1473 roku zaraz po zakupie domu przy ulicy Szewskiej. Jako budowniczy stał się znany po wykonaniu sklepienia nawy katedry we Lwowie w 1481 roku. W 1494 stał się właścicielem innej, prestiżowej kamienicy przy wrocławskim Rynku 52 przez co przez kolejne pięć lat posiadał dwie przyrynkowe kamienice. W 1499 dom został sprzedany małżeństwu Georgowi i Magdalenie Kozeler. 
W 1564 roku właścicielem budynku był B. Traft
Po II wojnie światowej.
W trakcie działań wojennych w 1945 roku kamienica uległa nieznacznym zniszczeniom. Od lat 60. XX wieku w kamienicy znajdował się dom handlowy „DH Ludwik”, który jeszcze w 1988 otrzymał tytuł „Najlepszego sklepu wzorcowego” w Polsce. W 1993 roku w kamienicy został otworzony pierwszy w Polsce lokal Pizzy Hut.

</doc>
<doc id="4216100" url="https://pl.wikipedia.org/wiki?curid=4216100" title="Ekspresjonizm (styl muzyczny)">
Ekspresjonizm (styl muzyczny)



</doc>
<doc id="4216104" url="https://pl.wikipedia.org/wiki?curid=4216104" title="Surrealizm (styl muzyczny)">
Surrealizm (styl muzyczny)



</doc>
<doc id="4216106" url="https://pl.wikipedia.org/wiki?curid=4216106" title="Neoklasycyzm (styl muzyczny)">
Neoklasycyzm (styl muzyczny)



</doc>
<doc id="4216109" url="https://pl.wikipedia.org/wiki?curid=4216109" title="Andriej Parfionow (hokeista)">
Andriej Parfionow (hokeista)

Andriej Walerjewicz Parfionow, ros. Андрей Валерьевич Парфёнов (ur. 28 lutego 1971 w Moskwie) – rosyjski hokeista, trener hokejowy.
Kariera trenerska.
Od 1988 do 1992 studiował w Instytucie Kultury Fizycznej i Sportu w Moskwie, uzyskując dyplom trenera i nauczyciela. Kształcił się także w Vierumäki. Podjął współpracę z amerykańską drużyną uniwersytecką Maine Black Bear. Jako trener na początku XXI pracował w klubie CSKA Moskwa, będąc asystentem, a następnie głównym trenerem w drużyny rezerwowej oraz głównym szkoleniowcem zespołu Krasnaja Armija w rosyjskich rozgrywkach juniorskich MHL edycji 2009/2010. Następnie prowadził drużynę Chimik-SKA Nowopołock w ekstralidze białoruskiej edycji 2010/2011. Powróciwszy do Rosji był asystentem trenera zespołu HK WMF Sankt Petersburg w lidze WHL edycji 2011/2012. Do tego czasu równolegle pracował z juniorskimi reprezentacjami Rosji. W sezonie 2009/2010 był selekcjonerem kadry Rosji do lat 16. Następnie podjął pracę z kadrą Rosji do lat 18, wraz z którą uczestniczył w turniejach mistrzostw świata juniorów do lat 18 edycji 2011 (jako asystent) i 2012 (jako główny trener). W sierpniu 2012 został powołany na stanowisko głównego szkoleniowca SMS PZHL Sosnowiec. Równolegle pełnił stanowisko głównego trenera reprezentacji Polski do lat 18, wraz z którą uczestniczył w turniejach mistrzostw świata juniorów do lat 18 edycji 2013, 2014 oraz reprezentacji Polski do lat 20, wraz z którą uczestniczył w turniejach mistrzostw świata juniorów do lat 20 edycji 2013, 2014. W 2014 odszedł z pracy w Polskim Związku Hokeja na Lodzie. W sezonie 2014/2015 prowadził zespół UDH PPWSZ Podhale Nowy Targ, występujący w uczelnianych międzynarodowych rozgrywkach European University Hockey League (EUHL) oraz równolegle w I lidze polskiej edycji 2014/2015. W 2016 został szkoleniowcem zespołu Academy 1928 KTH z Krynicy-Zdroju, także występującego w EUHL. Równolegle kierowana przez tego szkoleniowca drużyna seniorska 1928 KTH wygrała rozgrywki II ligi polskiej edycji 2016/2017, po czym przystąpiła do I ligi edycji 2017/2018 i w jej trakcie pod koniec stycznia 2018 miejsce Parfionow został zastąpiony przez rodaka, Eduarda Matiuchina. Na początku lutego 2018 został asystentem Łotysza Aleksandrsa Beļavskisa, trenera Podhala Nowy Targ w Polskiego Hokej Lidze edycji 2017/2018, a po pierwszym meczu półfinałowym 10 marca 2018 i odsunięciu Beļavskisa przez władze klubu od prowadzenia zespołu, Parfionow objął obowiązki głównego trenera. Od lipca do października 2018 był głównym trenerem Polonii Bytom. Następnie został szkoleniowcem juniorskiej drużyny KRS Heilongjiang, stanowiącego zaplecze klubu Kunlun Red Star w lidze MHL. W lipcu 2019 został asystentem w sztabie trenerskim klubu . 22 listopada 2020 został ogłoszony głównym trenerem GKS Katowice. Po sezonie 2020/2021 ogłoszono jego odejście z klubu. W czerwcu 2021 został szkoleniowcem słowackiej drużyny HC 19 Humenné, występującej w tamtejszej 1. lidze.

</doc>
<doc id="4216110" url="https://pl.wikipedia.org/wiki?curid=4216110" title="Andriej Parfionow (trener)">
Andriej Parfionow (trener)



</doc>
<doc id="4216112" url="https://pl.wikipedia.org/wiki?curid=4216112" title="Dekanat baranowicki (eparchia pińska i łuniniecka)">
Dekanat baranowicki (eparchia pińska i łuniniecka)

Dekanat baranowicki – jeden z ośmiu dekanatów wchodzących w skład eparchii pińskiej i łuninieckiej Egzarchatu Białoruskiego Patriarchatu Moskiewskiego.

</doc>
<doc id="4216114" url="https://pl.wikipedia.org/wiki?curid=4216114" title="Andriej Parfionow">
Andriej Parfionow



</doc>
<doc id="4216116" url="https://pl.wikipedia.org/wiki?curid=4216116" title="Wiewiórki drzewne">
Wiewiórki drzewne



</doc>
<doc id="4216119" url="https://pl.wikipedia.org/wiki?curid=4216119" title="Jacek Staszelis">
Jacek Staszelis

Jacek Maria Staszelis (ur. 20 stycznia 1949 w Warszawie) – polski matematyk i informatyk, działacz opozycji demokratycznej w PRL, taternik i „taternik”, współpracownik KOR i podziemnego NSZZ „Solidarność”, bohater „Piosenki o Jacku Staszelisie” Jana Krzysztofa Kelusa.
Życiorys.
Jacek Staszelis ukończył IX Liceum Ogólnokształcące w Warszawie, a następnie studia matematyczne na Wydziale Matematyki Uniwersytetu Warszawskiego.
Po odbyciu służby wojskowej pracował jako asystent na Wydziale Socjologii Uniwersytetu Warszawskiego (1973–1975), a następnie w Instytucie Badań Jądrowych (IBJ), skąd przeszedł do Centrum Astronomicznego im. Mikołaja Kopernika PAN (CAMK) w 1977 roku, gdzie pracował na stanowisku specjalisty ds. oprogramowania. Okoliczności tego przejścia ówczesny dyrektor CAMK prof. Józef Smak wspominał tak: "Szef Staszelisa, profesor Roman Żelazny" [ówczesny dyrektor Środowiskowego Centrum Obliczeniowego Cyfronet, zastępca dyrektora IBJ], "przez długi czas odmawiał swojej zgody na jego przejście do naszego Centrum. Zgodził się dopiero wtedy, gdy Staszelis stał się obiektem zmasowanej ubeckiej nagonki i pojawiła się groźba jego wyrzucenia z pracy przez dyrekcję IBJ".
Po trzyletniej pracy za granicą w Afryce Północnej, w latach 1995–2000 pracował w Wydawnictwie Naukowym PWN, gdzie kierował projektem informatycznym tworzenia haseł dla Encyklopedii PWN, opartym o nieznany wówczas standard SGML (później XML). W latach dwutysięcznych pracował kolejno w ZUS (jako analityk w Departamencie Wdrożenia KSI), w Urzędzie Miasta Stołecznego Warszawy na stanowisku Głównego specjalisty ds. standardów i w Centrali PZU Życie SA jako Koordynator w Biurze Analiz i Wdrożeń Informatycznych, do 2009 roku.
Obecnie na emeryturze.
Działalność niezależna.
Jacek Staszelis był taternikiem (członkiem Klubu Wysokogórskiego), narciarzem wysokogórskim, turystą i żeglarzem. W czasie studiów zaangażował się w działalność grupy „taterników”, młodych polskich współpracowników paryskiej „Kultury”, którzy przemycali przez granicę polsko-czechosłowacką, w rejonie Tatr, z jednej strony powstałe w Polsce dokumenty dotyczące wydarzeń marca 1968 roku i bieżącej sytuacji w Polsce, z drugiej egzemplarze „Kultury” oraz książki wydawane przez Instytut Literacki. Było to następstwem jego zaangażowania po Marcu 1968: był autorem i współautorem ulotek, wśród których ulotka z maja 1968 roku ostrzegała przed inwazją na Czechosłowację.
Został aresztowany 11 października 1969 roku i oskarżony z art. 23 § 1 m.k.k. o „rozpowszechnianie ulotek, opracowań i książek o wrogich treściach społeczno-politycznych, zawierających fałszywe wiadomości mogących wyrządzić szkodę interesom Państwa Polskiego i obniżyć powagę jego naczelnych organów w Warszawie” (czyli rozprowadzanie wydawnictw paryskiej „Kultury”) w okresie od marca do czerwca 1969 roku. 9 grudnia 1969 roku Staszelis wyszedł na wolność, a 10 marca 1970 roku Sąd Wojewódzki dla m.st. Warszawy umorzył sprawę na mocy amnestii z dnia 21 lipca 1969 roku. W 1974 odbył roczną służbę wojskową. Później był obserwowany przez służby jako „podejrzany o aktywne kontakty ze środowiskiem rewizjonistycznym”.
W 1973 roku był aktywnym uczestnikiem akcji przeciwdziałania likwidacji Zrzeszenia Studentów Polskich, a właściwie jego przekształcenia w Socjalistyczny Związek Studentów Polskich.
Miał zakaz wyjazdów za granicę i przez wiele lat odmawiano mu wydania książeczki pływań morskich.
2 lipca 1976 roku podpisał „Oświadczenie piętnastu młodych opozycjonistów solidaryzujących się z polskimi robotnikami”, będące zapowiedzią powstania Komitetu Obrony Robotników, wspierał pomoc dla robotników Ursusa i Radomia, represjonowanych po wydarzeniach czerwcowych 1976 roku. Występował w Sprawie Operacyjnego Rozpracowania (SOR) krypt. „Maniacy” założonej przez Wydział III KWMO w Radomiu w 1976 roku. Ta SOR została wszczęta przez SB w związku z działalnością Komitetu Obrony Robotników na rzecz osób represjonowanych za udział w wydarzeniach radomskiego czerwca 1976 roku.
We wrześniu 1980 roku został przewodniczącym Komisji Zakładowej NSZZ „Solidarność” w CAMK-u. Po grudniu 1981 roku zaangażował się w działalność podziemnej „Solidarności”, szczególnie Tygodnika Mazowsze. W pierwszych miesiącach stanu wojennego czynnie uczestniczył w akcjach zdobywania informacji dla Tygodnika o tym, co się dzieje w kraju, koordynowanych przez Tomasza Chlebowskiego, Iwonę Korzeniewską i Elwirę Milewską-Zonn (żonę prof. Włodzimierza Zonna). Jak wspomina: "Chyba pierwsi mieliśmy informacje o zastrzelonych z Lubina (korespondent Marek Sikora), o zastrzeleniu Bogdana Włosika w Nowej Hucie (korespondent Mirosław Panek). (...) Z Mieczysławem Prószyńskim przerobiliśmy edytor MS Word do polskiej czcionki. Mietek napisał program do składu w szpaltach. Profesor Marek Demiański przemycił drukarkę laserową" [dostarczoną mu przez Tomasza Chlebowskiego]. "TM było pierwszą publikacją (albo jedną z pierwszych) składaną komputerowo w Polsce".
W 1984 roku wraz z Konradem Bielińskim i Mirosławem Pankiem brał udział w organizacji ogólnopolskiej akcji monitorowania przebiegu wyborów do rad narodowych na podstawie poprawnie określonych statystycznych próbek frekwencji w lokalach wyborczych, był autorem programów komputerowych, które losowały dobór próby i miały liczyć wyniki. Akcja ta razem z innymi metodami monitorowania, koordynowanymi przez Tomasza Chlebowskiego z Tygodnika Mazowsze (jak całodzienne obserwacje lokali oraz przecieki z komisji wyborczych) pozwoliła Tymczasowej Komisji Koordynacyjnej NSZZ „Solidarność” na wydanie komunikatu wykazującego, że wyniki wyborów zostały sfałszowane (zawyżone o około 15%) przez władze komunistyczne.
Jacek Staszelis jest autorem kilku recenzji, publikacji naukowych i artykułów w prasie, współpracował z Bartoszem Kaliskim przy pisaniu książki „Kurierzy wolnego słowa (Paryż–Praga–Warszawa 1968–1970)”.
W 2003 roku był obserwatorem, z ramienia OBWE, sfałszowanych wyborów prezydenta w Azerbejdżanie.
Życie prywatne.
Jacek Staszelis jest synem Jerzego i Marii. Był żonaty z tragicznie zmarłą Hanną Orlik, z którą miał syna Jakuba (ur. w 1986 roku), który jest prezydentem świątyni Hare Kryszna w Mysiadle.

</doc>
<doc id="4216123" url="https://pl.wikipedia.org/wiki?curid=4216123" title="Robert Johansson (skoczek narciarski)">
Robert Johansson (skoczek narciarski)



</doc>
<doc id="4216126" url="https://pl.wikipedia.org/wiki?curid=4216126" title="Ollargan (stacja kolejowa)">
Ollargan (stacja kolejowa)

Ollargan (hiszp. "Estación de Ollargan", bas: "Ollargango geltokia") – stacja kolejowa w Arrigorriaga, w prowincji Vizcaya we wspólnocie autonomicznej Kraj Basków, w Hiszpanii. 
Jest częścią linii C-3 Cercanías Bilbao.
Położenie stacji.
Znajduje się na linii kolejowej Castejón – Bilbao w km 245,8, na wysokości 41 m n.p.m.
Stacja.
Stacja została otwarta w dniu 1 marca 1863 wraz z całym odcinkiem Bilbao-Orduña linii kolejowej łączącej docelowo Castejón z Bilbao. Prace były prowadzone przez Compañía del Ferrocarril de Tudela a Bilbao utworzonej w 1857. W 1865 przedsiębiorstwo ogłosiło upadłość, ponieważ nie mogło przezwyciężyć trudności gospodarczych wynikających z inwestycji w budowę linii i interwencji Banku Bilbao. W 1878 roku firma ta została przejęta przez Norte, która była właścicielem stacji aż do nacjonalizacji kolei w Hiszpanii w 1941 roku i utworzenia spółki Renfe.
Od 31 grudnia 2004 linię obsługuje Renfe, podczas gdy budynkiem dworca zarządza Adif.

</doc>
<doc id="4216127" url="https://pl.wikipedia.org/wiki?curid=4216127" title="Dry County">
Dry County



</doc>
<doc id="4216128" url="https://pl.wikipedia.org/wiki?curid=4216128" title="Olimpiada Wiedzy o Prawach Człowieka w Świecie Współczesnym">
Olimpiada Wiedzy o Prawach Człowieka w Świecie Współczesnym

Olimpiada Wiedzy o Prawach Człowieka w Świecie Współczesnym – interdyscyplinarna olimpiada szkolna z zakresu nauczania historii, wiedzy o społeczeństwie oraz tematyki praw człowieka, organizowana od roku szkolnego 2016/2017 przez Stowarzyszenie Edukacyjno-Oświatowe Coptiosh w Białymstoku, przy współpracy z XIV Liceum Ogólnokształcącym im. Ryszarda Kaczorowskiego w Białymstoku i współpracy merytorycznej z Wydziałem Historyczno-Socjologicznym Uniwersytetu w Białymstoku. Funkcjonuje w oparciu o rozporządzenie Ministra Edukacji Narodowej i Sportu z dnia 29 stycznia 2002 r. w sprawie organizacji oraz sposobu przeprowadzania konkursów, turniejów i olimpiad. W olimpiadzie mogą brać udział uczniowie szkół ponadgimnazjalnych.
Olimpiada jest finansowana z wpłat uczestników, środków własnych organizatora oraz środków pozyskanych z innych źródeł, w tym i ewentualnych sponsorów.
Cele.
Celem olimpiady jest:
Etapy.
Zawody Olimpiady mają charakter indywidualny i składają się z:

</doc>
<doc id="4216131" url="https://pl.wikipedia.org/wiki?curid=4216131" title="Salzburg Süd">
Salzburg Süd

Salzburg Süd (niem: "Haltestelle Salzburg Süd") – przystanek kolejowy w Salzburgu, w kraju związkowym Salzburg, w Austrii, położony jest w dzielnicy Glasenbach. Znajduje się na ważnej magistrali kolejowej Salzburg-Tiroler-Bahn.
Historia.
Przystanek został ukończony i oddany do użytku w tym samym, w którym został zamknięty przystanek "Hellbrunn-Glasenbach" 28 maja 1978 r. Stara stacja znajdowała się około 150 metrów na południe od obecnego obiektu. Od 2003 przystanek jest obsługiwany przez pociągi linii S3 S-Bahn w Salzburgu.

</doc>
<doc id="4216133" url="https://pl.wikipedia.org/wiki?curid=4216133" title="Gare d’Ingersheim">
Gare d’Ingersheim

Gare d'Ingersheim – przystanek kolejowy w miejscowości Turckheim, w departamencie Górny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est.
Położenie.
Znajduje się na linii Colmar – Metzeral, na km 4,450 między stacjami Logelbach i Turckheim, na wysokości 225 m n.p.m. 

</doc>
<doc id="4216135" url="https://pl.wikipedia.org/wiki?curid=4216135" title="Akcja Komitet Ukraiński">
Akcja Komitet Ukraiński

Akcja Komitet Ukraiński – akcja przeprowadzona przez Armię Krajową 31 marca 1944, wymierzona w członków kolaborującego z Niemcami tzw. „Komitetu Ukraińskiego”.
Historia.
Szef komitetu, Mychajło Pohotowko, został zastrzelony przez żołnierzy 993/W we własnym gabinecie. Zabito także jego zastępcę oraz kilku wartowników. Akcję wykonano bez strat własnych.

</doc>
<doc id="4216137" url="https://pl.wikipedia.org/wiki?curid=4216137" title="Marian Białkowski">
Marian Białkowski

Marian Białkowski (ur. 1 lutego 1906 w Warszawie, zm. 1/2 lutego 1945 w Sopocie) – polski komunista i funkcjonariusz aparatu bezpieczeństwa.
Od 1925 był członkiem KPP. W latach 1930–1939 pracował jako steward na statkach marynarki handlowej. Od 1942 był członkiem PPR. Wiosną 1945 został kierownikiem sekcji w Wojewódzkim Urzędzie Bezpieczeństwa Publicznego w Gdańsku. W nocy z 1 na 2 lutego 1945 został zastrzelony przez zbrojne podziemie w lesie nieopodal Opery Leśnej w Sopocie.
2 stycznia 1946 został pośmiertnie odznaczony Orderem Odrodzenia Polski V klasy.
W latach 1946–1990 był patronem ulicy w Dolnym Sopocie (ob. ul. Karlikowska, wcześniej Elisabethstrasse), na mapie z 1989 oznaczonej błędnie jako ul. Stanisława Białkowskiego.

</doc>
<doc id="4216139" url="https://pl.wikipedia.org/wiki?curid=4216139" title="Helge Pahlman">
Helge Pahlman

Helge Pahlman (ur. 10 maja 1911 w Helsinkach, zm. 7 sierpnia 1976 tamże) – fiński muzyk orkiestrowy i kompozytor muzyki tanecznej.
Życiorys.
Był cudownym dzieckiem. Jako 5 latek grał ze swoimi rodzicami w domach tańca na mandolinie. W wieku 8 lat rozpoczął naukę gry na skrzypcach w Konserwatorium a następnie w Akademii Sibeliusa w Helsinkach. Jako młody, 15 letni muzyk zawodową karierę muzyczną rozpoczął w 1926 roku, grając w kawiarniach i kinach stolicy jako akompaniator.
W wieku 18 lat dołączył do słynnej orkiestry Dallapé, z którą współpracował ćwierć wieku. Był bardzo wszechstronnym muzykiem, prowadził próby orkiestry, działał również jako nauczyciel. Jego głównym instrumentem był akordeon, grał również na saksofonie tenorowym, skrzypcach, gitarze oraz banjo.
W latach 50. XX wieku założył własną orkiestrę, w której grał jako pianista jego syn Kai. Kai Pahlman także był muzykiem i kompozytorem, równolegle rozwijając karierę w piłce nożnej.
Lista szlagierów.
23 kompozycje Pahlmana, które stały się szlagierami:
Przypisy.
 

</doc>
<doc id="4216140" url="https://pl.wikipedia.org/wiki?curid=4216140" title="Akcja Leitgeber">
Akcja Leitgeber

Akcja Leitgeber – zamach dokonany przez Armię Krajową 21 lutego 1944 na Wilhelma Leitgebera, podoficera Sicherheitspolizei odkomenderowanego do I komisariatu niemieckiej policji kryminalnej w Warszawie (Kriminalpolizei). 
Historia.
Leitgeber wyszedł cało z zamachu. Cztery miesiące później został zastrzelony przez żołnierzy Kedywu Okręgu Warszawskiego AK.

</doc>
<doc id="4216141" url="https://pl.wikipedia.org/wiki?curid=4216141" title="Bronisław Biela">
Bronisław Biela

Bronisław Biela (ur. 12 lutego 1921 w Kaskach, zm. 9 października 1946 w Gdańsku) – polski komunista i funkcjonariusz Urzędu Bezpieczeństwa Publicznego. 
Życiorys.
Od 1930 zamieszkał z rodzicami w Gdyni, gdzie uczył się szewstwa, a następnie został inkasentem w Związku Spółdzielni Spożywców "Społem". Od 1939 członek PPS. W 1939 wysiedlony z Gdyni, a w 1941 wywieziony na roboty do III Rzeszy. Od 1945 funkcjonariusz Wojewódzkiego Urzędu Bezpieczeństwa Publicznego w Gdańsku. Od marca 1946 członek PPR. 9 października 1946 zginął w czasie próby likwidacji oddziału zbrojnego podziemia w Oliwie.
We wrześniu 1946 odznaczony Brązowym Krzyżem Zasługi.
W okresie PRL był patronem ulicy w Dolnym Sopocie (ob. Króla Jana Kazimierza), na mapie z 1989 oznaczonej błędnie jako ul. "Bolesława Bieli".

</doc>
<doc id="4216143" url="https://pl.wikipedia.org/wiki?curid=4216143" title="Ahn Ji-hyun">
Ahn Ji-hyun

Ahn Ji-hyun (hangul: 안지현; ur. 10 lipca 1992 w Pusanie) – południowokoreańska aktorka.

</doc>
<doc id="4216146" url="https://pl.wikipedia.org/wiki?curid=4216146" title="PESTLE">
PESTLE

PESTLE – analiza ekonomiczna przedsiębiorców, wykonywana dla danego obszaru terytorialnego (np. państwa, województwa, miejscowości), w celu przygotowania się do wejścia na tamtejszy rynek. Wariant ten jest w szczególności popularny w Wielkiej Brytanii.

</doc>
<doc id="4216148" url="https://pl.wikipedia.org/wiki?curid=4216148" title="Paul Goma">
Paul Goma

Paul Goma (ur. 2 października 1935 w Manu, zm. 25 marca 2020 w Paryżu) – rumuński pisarz, działacz społeczny. Ze względu na swoją działalność opozycyjną w latach 70. jest nazywany „rumuńskim Sołżenicynem”.
Biografia.
W wyniku ustaleń Paktu Ribbentrop-Mołotow, która oddawała Besarabię pod władzę Związku Radzieckiego, rodzina Paula Gomy uciekła do Rumunii.
Za udział w protestach studenckich w 1956 roku został skazany na karę dwóch lat i pięciu miesięcy pozbawienia wolności. Historię protestów i pobyt w więzieniu opisał w powieści pt. "Ostinato". Książka po raz pierwszy ukazała się w 1971 roku w Niemczech. Za wydanie książki Goma w 1973 roku stracił pracę.
Po odmowie przez Nicolae Ceaușescu udziału Rumunii w interwencji w Czechosłowacji Paul Goma wstąpił do Rumuńskiej Partii Komunistycznej.
Działalność opozycyjna w latach 70..
W latach 70. założył ruch obywatelski liczący 25 artystów i intelektualistów (wśród nich znajdowała się m.in. malarka Carmen Maria Manole). Grupa Gomy domagała się przestrzegania konstytucji i respektowania praw człowieka. Większość członków grupy Paula Gomy przyłączyła się do ruchu, by móc szybko wyjechać z Rumunii. Z tego względu popularne w Rumunii stało się powiedzenie „paszporty Gomy”. Ruch Gomy skrytykował pisarz Eugen Barbu, który nazwał lidera grupy „nikim”.
25 stycznia 1977 roku Paul Goma wysłał list do czeskiego opozycjonisty Pavla Kohouta, w którym poparł ruch obywatelski „Karta 77”. W lutym wysłał list do Nicolae Ceaușescu, w którym wezwał go do przyjęcia celów „Karty 77”. 17 lutego uczestnicy belgradzkiej konferencji KBWE otrzymali manifest Gomy (tekst rozpowszechniło później Radio Wolna Europa). Po konferencji KBWE Nicolae Ceaușescu polecił Cornelowi Burticy (szwagrowi Gomy) przeprowadzenie rozmowy z pisarzem. Rozmowa z 22 lutego nie przyniosła rezultatów. 1 marca Goma wysłał drugi list do Nicolae Ceaușescu, z żądaniem przywrócenia równowagi między polityką wewnętrzną a zewnętrzną. 22 marca w siedzibie Komitetu Centralnego odbyła się druga rozmowa między Gomą a Burticą. Po odmowie wszelkich ustępstw przez Gomę Nicolae Ceaușescu kazał wyłączyć pisarzowi telefon, a Securitate ustawiło przed mieszkaniem opozycjonisty zawodowego boksera, który prezentował swoje umiejętności wobec wszystkich, którzy chcieli odwiedzić Gomę. Pisarzowi grożono śmiercią, zwolniono go z pracy oraz wykluczono ze Związku Pisarzy, a prasa rozpoczęła kampanię pomówień o charakterze antysemickim (żoną pisarza była Żydówka). 1 kwietnia 1977 roku został aresztowany.
Amnestia i wyjazd do Francji.
W wyniku amnestii wyszedł z więzienia w maju 1977 roku. Prawdopodobnie Nicolae Ceaușescu podjął tę decyzję pod wpływem protestów zagranicznych pisarzy (m.in. Arthura Millera i Jean-Paula Sartre’a). W listopadzie 1977 roku Gomie pozwolono wyjechać do Francji, gdzie otrzymał status uchodźcy politycznego. Po przeprowadzce krytykował politykę Ceaușescu. W 1982 roku przeżył zamach przeprowadzony przez Securitate. Pisarz nie wrócił do Rumunii po rumuńskiej rewolucji 1989 roku, zamieszkał we Francji.
W 2013 roku Związek Pisarzy Republiki Mołdawii wysunął kandydaturę Paula Gomy do Literackiej Nagrody Nobla.
Zmarł 25 marca 2020 r. w Paryżu na COVID-19 podczas pandemii COVID-19.
Kontrowersje.
W lipcu 2003 roku rumuński historyk Radu Ioanid oskarżył pisarza o antysemickie poglądy. Iaonid w artykule pt. "Paul Goma – między Belleville a Bukaresztem" (rum. "Paul Goma – între Belleville şi Bucureşti") przyczynił się do utrwalenia w Rumunii i Mołdawii obrazu antysemickiej części rumuńskiej inteligencji oraz roli, jaką w jej szerzeniu odegrał Paul Goma. Historyk w artykule odwoływał się m.in. do eseju "Czerwony tydzień: 28 czerwca – 3 lipca albo Besarabia i Żydzi" (rum. "Săptămâna roşie 28 iunie-3 iulie sau Basarabia și Evreii"), który opublikowano w 2002 roku.

</doc>
<doc id="4216154" url="https://pl.wikipedia.org/wiki?curid=4216154" title="Stary kościół św. Bartłomieja w Gliwicach">
Stary kościół św. Bartłomieja w Gliwicach



</doc>
<doc id="4216158" url="https://pl.wikipedia.org/wiki?curid=4216158" title="Himalayan Database">
Himalayan Database

Himalayan Database – himalajska baza danych – stanowi nieoficjalny rejestr wejść i wypraw na najwyższe szczyty Himalajów prowadzony przez ponad pół wieku przez Elizabeth Hawley (1923–2018) amerykańską dziennikarkę i kronikarkę wypraw w Himalaje, mieszkającej w Katmandu.
Początki bazy sięgają roku 1963, kiedy to Hawley jako korespondentka "Reuters", relacjonowała pierwszą udaną amerykańską wyprawę na Mount Everest. 
Od tego czasu rozpoczęła ona zbieranie informacji o ekspedycjach himalajskich. Z uczestnikami wypraw spotykała się przed i po wejściu na szczyt, i zmuszała ich do odpowiadania na trudne i drobiazgowe pytania. Wszystko notowała w swoich specjalnych kwestionariuszach. Łącznie przeprowadziła około 15 000 wywiadów. Zgromadzony przez nią dane stały się podstawą bazy, które zostały uzupełnione o informacje zebrane z książek, czasopism i korespondencji ze wspinaczami.
Baza łącznie zawiera informacje począwszy od 1905 roku, o ekspedycjach na 450 znaczących nepalskich szczytów, o 9,5 tys. ekspedycji i ok. 70 tys. ich uczestników, często bardzo szczegółowe jak: droga wejścia, tragarze, miejsce zakładania obozów, wypadki czy informacje o korzystaniu z lin, butli tlenowych, warunków pogodowych, zdjęcia, a nawet dokładny opis widoku z gór. 
W 1991 Richard Salisbury programista komputerowy i konsultant ds. baz danych na Uniwersytecie Michigan, zaproponował Hawley digitalizację tego cennego zbioru. Wprowadzenie informacji zajęło ponad dziesięć lat i zostało uzupełnione o dane zebrane z książek, czasopism i korespondencji ze wspinaczami. Pierwszy CD-ROM z bazą ukazał się w 2004, a od 2017 jest dostępna jej darmowa wersja do ściągnięcia na stronie himalayandatabase.com.
Himalayan Database wydana została także drukiem. Jej pierwsze książkowe wydanie "The Himalaya by the Numbers" zostało opublikowane w 2007 i obejmowało opis wypraw do roku 2006. Drugie, rozszerzone wydanie pojawiło się w 2011 i obejmuje wyprawy do 2009 roku.
W 2016 Elizabeth Hawley przeszła na emeryturę, a pracę nad "Himalayan Database" kontynuuje jej asystentka, niemiecka dziennikarka Billi Bierling wraz z Richardem Salsbury i zespołem.

</doc>
<doc id="4216167" url="https://pl.wikipedia.org/wiki?curid=4216167" title="Łyczezar Seliaszki">
Łyczezar Seliaszki

Łyczezar Seliaszki (ur. 26 września 1949 w Satowczy) – bułgarski poeta i tłumacz.
Absolwent filologii bułgarskiej Uniwersytetu Sofijskiego. Autor kilkunastu książek poetyckich, a także kilku tomów opowiadań i esejów. Jego wiersze były przekładane na język angielski, niemiecki, polski, rosyjski i serbski. Tłumaczył na bułgarski wiersze zebrane i książki poetyckie kilkunastu polskich poetów, m.in.: Agnieszki Herman, Stefana Jurkowskiego, Roberta Kani, Marzanny Bogumiły Kielar, Doroty Koman, Benedykta Kozieła, Marzeny Mackojć, Anny Marii Mickiewicz, Tomasza Mielcarka, Elżbiety Musiał, Stanisława Nyczaja, Haliny Poświatowskiej, Uty Przyboś, Tadeusza Różewicza, Anny Świrszczyńskiej, Grzegorza Walczaka, Beaty Zalot, Moniki Zawistowskiej, Marleny Zynger oraz powieść Aleksandra Nawrockiego. W 2014 otrzymał odznakę honorową „Zasłużony dla Kultury Polskiej”. Laureat Międzynarodowej Nagrody im. Józefa Łobodowskiego 2019. Członek m.in. Związku Literatów Bułgarskich i Związku Tłumaczy Bułgarskich.
Publikacje.
Wybrana twórczość własna - książki poetyckie:

</doc>
<doc id="4216168" url="https://pl.wikipedia.org/wiki?curid=4216168" title="Lwa">
Lwa



</doc>
<doc id="4216171" url="https://pl.wikipedia.org/wiki?curid=4216171" title="Răzvan Sabău">
Răzvan Sabău

Răzvan Sabău (ur. 18 czerwca 1977 w Bukareszcie) – rumuński tenisista, reprezentant kraju w Pucharze Davisa.
Kariera tenisowa.
Startując w gronie juniorów wygrał grę pojedynczą chłopców podczas Wimbledonu 1993, w finale pokonując Jimy’ego Szymanskiego. Sezon 1993 zakończył jako wicelider klasyfikacji ITF.
Zawodowym tenisistą był w latach 1993–2013. Sabău jest mistrzem czterech imprez o randze ATP Challenger Tour w grze pojedynczej.
W latach 1993–2006 reprezentował Rumunię w Pucharze Davisa, notując bilans ośmiu zwycięstw i jedenastu porażek.
W rankingu gry pojedynczej najwyżej był na 74. miejscu (26 września 2005), a w klasyfikacji gry podwójnej na 174. pozycji (27 lutego 2006).

</doc>
<doc id="4216174" url="https://pl.wikipedia.org/wiki?curid=4216174" title="Wszystkie prawa odwrócone">
Wszystkie prawa odwrócone

„Wszystkie prawa odwrócone” (ang. „All rights reversed”, czasami też „All rites reversed”) – wyrażenie stosowane do określenia utworów, których wolność do użytku, rozpowszechniania i modyfikacji są prawnie chronione. Stanowi ono grę słowną wyrażenia „All rights reserved” ("Wszystkie prawa zastrzeżone") używanego dla podkreślenia zastrzeżenia praw autorskich dzieł twórców z krajów, które podpisały Konwencję z Buenos Aires (1910).
Historia.
Dyskordianizm.
„Wszystkie prawa odwrócone” zostało zawarte przez Malaklipsę Młodszego (Gregory Hill) w czwartej edycji (1970) świętej księgi dyskordianizmu – "Principia Discordia" (łac. „Zasady nieładu”) – "„Ⓚ All Rights Reversed – reprint what you like”" („Wszystkie prawa odwrócone – drukuj do woli”). Znak „Ⓚ” (oznaczające złote jabłko z napisem „Kallisti”, jeden z symboli dyskordianizmu) jest nawiązaniem do „©”, znaku Copyright.
Powstanie terminu Copyleft.
Sprzeciw zorganizowanej i zhierarchizowanej religii obecny w dyskordianizmie stanowił inspirację dla ówczesnej społeczności hakerskiej. W 1975 roku Bob Albrecht opublikował napisaną przez Dennisa Allisona specyfikację języka BASIC w periodyku "People’s Computer Company" (PCC). Stworzona przez Allisona została nazwana Tiny BASIC. Hobbiści byli proszeni o wysyłanie swoich implementacji interpreterów opisanego języka. Nadesłane kody miały być zawarte w nowej publikacji nazwanej "dr. dobb’s journal of Tiny BASIC Calisthenics &amp; Orthodontia" („Dobb’s” to złożenie imion Dennis i Bob). Choć początkowo miały zostać wydane tylko trzy numery kwartalnika, po wielu listach nadesłanych przez czytelników do PCC postanowiono zamienić projekt w ciągły periodyk. Pierwszym redaktorem został Jim Warren, który zmienił nazwę na "Dr. Dobb’s Journal of Computer Calisthenics &amp; Orthodontia". Dr Dobb’s stanowi przykład inicjatywy wolnego oprogramowania przed powstaniem Ruchu Wolnego Oprogramowania. Pierwszy egzemplarz gazety wyszedł w styczniu 1976 roku.
W majowym numerze Dr. Dobb’sa z tego samego roku dr Li-Chen Wang, twórca interpretera "Palo Alty Tiny BASIC" dla mikrokomputerów opartych na mikroprocesorze Intel 8080, zamieścił w jego kodzie wpis: "TINY BASIC FOR INTEL 8080; VERSION 1.0; BY LI-CHEN WANG; 10 JUNE, 1976; @COPYLEFT; ALL WRONGS RESERVED"
W połowie lat 80. amerykański programista Don Hopkins wysłał swojemu przyjacielowi Richardowi Stallmanowi list podpisany: „Copyleft – all rights reversed”. Odtąd termin Copyleft był używany przez Stallmana jako nazwa rozwijanej przez niego koncepcji dystrybucyjnej oprogramowania. Stallman pisał o znaczeniu „Copyleftu” w tworzeniu licencji wolnego i otwartego oprogramowania GNU GPL:
Znaczenie prawne.
Sygnatariusze konwencji z Buenos Aires podpisali również konwencję berneńską, według której ochrona praw autorskich jest automatyczna, chyba że twórca stwierdzi inaczej. Z tego wynika, że zwrot „Wszelkie prawa zastrzeżone” nie ma obecnie znaczenia prawnego w większości krajów. Samo zaś sformułowanie „All rights reversed” nie wystarczy, żeby przyznać prawa do użytku, modyfikacji i rozpowszechniania. W licencji dzieła musi być bezpośrednio zawarty zapis o przyznaniu takich praw.
Również znak Copyleftu (odwrócone C w kółku) nie ma znaczenia prawnego:

</doc>
<doc id="4216178" url="https://pl.wikipedia.org/wiki?curid=4216178" title="Błażej Roga">
Błażej Roga

Błażej Roga (ur. 12 stycznia 1895 r. w Bystrowicach, zm. 3 września 1977 w Katowicach) – polski chemik, profesor i doktor honoris causa Politechniki Wrocławskiej, członek PAN.
Prowadził badania z dziedziny technologii chemicznej węgla kamiennego i brunatnego oraz badania nad własnościami i klasyfikacją węgla. Opracował, między innymi, metodę oznaczania spiekalności węgla, tzw. Liczba Rogi (Roga Index), która stała się podstawą międzynarodowego standardu ISO 335:1974. Organizator budowy i odbudowy przemysłu koksochemicznego w powojennej Polsce.
Życiorys.
Rodzina: ojciec – Szymon Roga, matka – Katarzyna z domu Bodzioch, żona Zofia Porczyńska (lekarz stomatolog), córki – Maria Skąpska (witrażystka) oraz Anna (polonistka i redaktorka telewizyjnych programów edukacyjnych).
Urodził się w Bystrowicach na Podkarpaciu w rodzinie chłopskiej. W młodości czynnie uczestniczył w strukturach lokalnej młodzieżowej organizacji patriotycznej Drużyny Bartoszowe w Bystrowicach. Po wybuchu I wojny światowej drużyny zostały przekształcone w Legion Wschodni, do którego Roga prowadził werbunek. W czasie I wojny światowej służył w armii austriackiej na froncie wschodnim i dostał się do niewoli rosyjskiej. Po wojnie odbywał studia na Politechnice Lwowskiej i Warszawskiej. W ramach polonizacji przemysłu śląskiego został delegowany na kierownika koksowni „Walenty” w Rudzie Śląskiej. W czasie II wojny światowej ukrywał się, pracując w podwarszawskim przedsiębiorstwie wydobycia torfu. Uczestniczył też w działalności konspiracyjnej opracowując receptury chemiczne ładunków wybuchowych z dostępnych materiałów. Współpracował wówczas z grupą prof. Józefa Zawadzkiego. Uczestniczył w powstaniu warszawskim. Po wojnie brał udział w organizacji przemysłu koksochemicznego. Brał udział w zakładaniu i prowadzeniu licznych zakładów przemysłowych oraz instytucji branżowych. Następnie wrócił do czynnej pracy naukowej, m.in. nad badaniem klasyfikacji i struktury oraz technologią chemiczną węgla kamiennego i brunatnego. Prowadził badania fizykochemiczne w kraju i za granicą, m.in. w Belgii, Francji, Anglii, Holandii i Niemczech. Prowadził też badania dotyczące klasyfikacji węgli w różnych rejonach Chin. Był autorem licznych artykułów naukowych, monografii i podręczników akademickich oraz przekładu. W latach 1947–1965 pracował na Politechnice Wrocławskiej, której został profesorem. Został odznaczony licznymi nagrodami i odznaczeniami. Zmarł w 1977 r. Został pochowany na Cmentarzu Komunalnym przy ul. Sienkiewicza w Katowicach.
Edukacja.
Uczęszczał do gimnazjum klasycznego w Jarosławiu, które ukończył z odznaczeniem w 1914 r. Studia inżynierskie z chemii odbył na Politechnice Lwowskiej (1921–26). W 1931 uzyskał doktorat z chemii fizycznej na Politechnice Warszawskiej. Pracę doktorską pod tytułem „Z badań fizykochemicznych nad różnymi typami węgli koksujących” napisał pod kierunkiem prof. Wojciecha Świętosławskiego.

</doc>
<doc id="4216181" url="https://pl.wikipedia.org/wiki?curid=4216181" title="Hongkong na Zimowych Igrzyskach Olimpijskich 2018">
Hongkong na Zimowych Igrzyskach Olimpijskich 2018

Hongkong na Zimowych Igrzyskach Olimpijskich 2018 – występ reprezentacji Hongkongu na igrzyskach olimpijskich w Pjongczangu w 2018 roku.
W kadrze znalazł się jedna zawodniczka – Arabella Ng, która wystąpiła w dwóch konkurencjach alpejskich – slalomie i slalomie gigancie. Pełniła również rolę chorążego reprezentacji podczas ceremonii otwarcia igrzysk. Podczas ceremonii zamknięcia w roli chorążego wystąpił wolontariusz z komitetu organizacyjnego igrzysk. Reprezentacja Hongkongu weszła na stadion jako 90. w kolejności podczas ceremonii otwarcia i jako 91. podczas ceremonii zamknięcia, w obu przypadkach jako przedostatnia. Podczas ceremonii otwarcia Hongkong wszedł na stadion pomiędzy ekipami z Węgier i zjednoczonej reprezentacji obu Korei, a podczas zamknięcia między reprezentacjami Węgier i Korei Południowej.
Był to 5. start reprezentacji Hongkongu na zimowych igrzyskach olimpijskich i 21. start olimpijski, wliczając w to letnie występy.

</doc>
<doc id="4216182" url="https://pl.wikipedia.org/wiki?curid=4216182" title="Olga Konon">
Olga Konon



</doc>
<doc id="4216185" url="https://pl.wikipedia.org/wiki?curid=4216185" title="Vasile Milea">
Vasile Milea

Vasile Milea (ur. 1 stycznia 1927 w Lereşti, zm. 22 grudnia 1989 w Bukareszcie) – minister obrony Rumunii w latach 1985–1989, generał.
Życiorys.
W 1960 roku został członkiem Rumuńskiej Partii Komunistycznej.
Podczas rewolucji w Rumunii brał aktywny udział w tłumieniu protestów społecznych. 17 grudnia 1989 roku przed południem Nicolae Ceaușescu skrytykował Mileę i szefa Securitate Iuliana Vlada o zbyt defensywną postawę wobec manifestantów z Timișoary. O godzinie 13:30 Milea wydał rozkaz postawienia armii w stan gotowości bojowej w Timișoarze. Godzinę później padło hasło "Radu cel Frumos" (Radu Piękny), który oznaczał otwarcie ognia do protestujących. Wojsko zaczęło strzelać o godzinie 15. Pomimo ataku wojskowych protesty nie ustąpiły, a w ciągu kilku dni rewolucja objęła całą Rumunię.
20 grudnia po południu Nicolae Ceaușescu zwołał konferencję telefoniczną z okręgowymi sekretarzami partii. W konferencji wzięli udział: małżeństwo Ceaușescu, Vasile Milea oraz premier Constantin Dăscălescu. Wieczorem Milea oraz członek Stałego Biura Politycznego Komitetu Wykonawczego KC Rumuńskiej Partii Komunistycznej Manea Mănescu wzięli udział w bezpośredniej transmisji telewizyjnej Ceaușescu, w której prezydent Rumunii nazywał demonstrantów z Timișoary „bandą chuliganów” oraz obwinił za kryzys Węgry, kręgi reakcyjne i imperialistyczne.
22 grudnia 1989 około godziny 9 Vasile Milea odmówił dalszego strzelania do manifestantów. Kilka minut po podjęciu decyzji o 9:30 został znaleziony martwy. O 10:45 telewizja poinformowała o śmierci ministra obrony. Po śmierci ministra Nicolae Ceaușescu obwinił Mileę o niepodjęcie właściwych kroków przeciwko protestującym. Nowym ministrem obrony został dotychczasowy wiceminister Victor Stănculescu.
Milea zmarł w niewyjaśnionych okolicznościach. Śledztwo z 2005 roku wykazało, że Milea zmarł w wyniku strzału w tętnicę. 

</doc>
<doc id="4216189" url="https://pl.wikipedia.org/wiki?curid=4216189" title="Argentina Open 2018">
Argentina Open 2018

Argentina Open 2018, właśc. Argentina Open presentado por Buenos Aires Ciudad 2018 – tenisowy turniej ATP kategorii ATP World Tour 250 w sezonie 2018 z cyklu Argentina Open rozgrywany w dniach 12–18 lutego 2018 roku w Buenos Aires na kortach ceglanych o puli nagród wynoszącej 648 180 dolarów amerykańskich.

</doc>
<doc id="4216190" url="https://pl.wikipedia.org/wiki?curid=4216190" title="Chińskie Tajpej na Zimowych Igrzyskach Olimpijskich 2018">
Chińskie Tajpej na Zimowych Igrzyskach Olimpijskich 2018

Chińskie Tajpej na Zimowych Igrzyskach Olimpijskich 2018 – występ kadry sportowców reprezentujących Chińskie Tajpej (Republikę Chińską) na igrzyskach olimpijskich w Pjongczangu w 2018 roku.
W kadrze znalazło się czworo zawodników – trzech mężczyzn i jedna kobieta. Reprezentanci Chińskiego Tajpej wystąpili w sześciu konkurencjach w dwóch dyscyplinach sportowych – łyżwiarstwie szybkim i saneczkarstwie.
Funkcję chorążego reprezentacji Chińskiego Tajpej podczas ceremonii otwarcia igrzysk pełnił saneczkarz Lien Te-an, a podczas ceremonii zamknięcia – panczenistka Huang Yu-ting. Reprezentacja Chińskiego Tajpej weszła na stadion jako 76. w kolejności podczas ceremonii otwarcia i 77. podczas zamknięcia, w obu przypadkach pomiędzy ekipami z Cypru i Tajlandii.
Był to 12. start reprezentacji Chińskiego Tajpej na zimowych igrzyskach olimpijskich i 26. start olimpijski, wliczając w to letnie występy.

</doc>
<doc id="4216191" url="https://pl.wikipedia.org/wiki?curid=4216191" title="Michael Krüger (polityk)">
Michael Krüger (polityk)

Michael Krüger (ur. 26 grudnia 1955 w Linzu) – austriacki polityk i prawnik, parlamentarzysta, w 2000 minister sprawiedliwości.
Życiorys.
Studiował prawo na uniwersytetach w Linzu i Wiedniu (absolwent z 1980). W 1985 podjął praktykę prawniczą w swojej rodzinnej miejscowości.
Zaangażował się w działalność polityczną w ramach Wolnościowej Partii Austrii. Między 1994 a 2002 (z krótką przerwą w 2000) wykonywał mandat posła do Rady Narodowej XIX, XX i XXI kadencji. Od 4 do 29 lutego 2000 sprawował urząd ministra sprawiedliwości w rządzie Wolfganga Schüssela. Swoją dymisję po tak krótkim czasie motywował względami zdrowotnymi.
Dokończył kadencję w parlamencie, po czym powrócił do praktyki prawniczej. W 2012 został prawnikiem nowego ugrupowania Team Stronach.
Odznaczony Wielką Złotą Odznaką Honorową za Zasługi dla Republiki Austrii.

</doc>
<doc id="4216193" url="https://pl.wikipedia.org/wiki?curid=4216193" title="Elisabeth Sickl">
Elisabeth Sickl

Elisabeth Sickl (ur. 13 stycznia 1940 w Wiedniu) – austriacka polityk, nauczycielka i samorządowiec, w 2000 minister.
Życiorys.
W 1966 ukończyła studia prawnicze na Uniwersytecie Wiedeńskim. W 1969 uzyskała uprawnienia nauczyciela szkół średnich i wyższych szkół zawodowych. Do połowy lat 90. pracowała w oświacie, pełniła funkcję dyrektora szkół w Feldkirchen in Kärnten. W 1987 zakupiła, po czym przeprowadziła renowację zamku w miejscowości Albeck.
Zaangażowała się w działalność polityczną w ramach Wolnościowej Partii Austrii (FPÖ). W latach 1994–1999 wchodziła w skład rządu Karyntii kierowanego przez Christofa Zernatto, odpowiadając w nim za ochronę środowiska. Następnie do 2000 zajmowała stanowisko wiceprzewodniczącej landtagu tego kraju związkowego.
W lutym 2000 została ministrem pracy, zdrowia i spraw społecznych w rządzie Wolfganga Schüssela. W kwietniu 2000 ograniczono zakres jej urzędu do polityki społecznej. Pełniła tę funkcję do października 2000, ustępując na skutek decyzji swojego ugrupowania.

</doc>
<doc id="4216198" url="https://pl.wikipedia.org/wiki?curid=4216198" title="Tadeusz Czarnowski">
Tadeusz Czarnowski

Tadeusz Czarnowski (ur. 22 sierpnia 1872 w Łebnie k. Wejherowa, zm. 27 grudnia 1950 we Wrocławiu) – polski inżynier, pierwszy dyrektor Dyrekcji PKP w Gdańsku w latach 1920–1929.
Życiorys.
Szkołę średnią ukończył w Chełmnie. Po zakończeniu gimnazjum praktykował w służbie kolejowej. W latach 1892–1897 studiował na Wydziale Mechanicznym Królewskiej Wyższej Szkoły Technicznej w Berlinie-Charlottenburgu, po czym odbył służbę przygotowawczą w Bydgoszczy i Poznaniu. Z powodu szykan, spowodowanych przyznawaniem się do polskiego pochodzenia, przeniósł się do Bremy, gdzie od 1913 był naczelnikiem Kolejowego Urzędu Maszynowego ("Maschineninspektion Bremen"). W czerwcu 1919 zgłosił się w Ministerstwie byłej dzielnicy pruskiej w Poznaniu z ofertą podjęcia pracy na kolejach w Polsce. W listopadzie 1919 skierowany przez władze polskie do Gdańska z zadaniem przygotowania do przejęcia przez Polskę infrastruktury kolejowej, czego dokonał w 1920 na Pomorzu i w 1921 w Gdańsku. Mianowany pierwszym polskim prezesem Dyrekcji Kolei w Gdańsku, pozostał na tym stanowisku do 30 września 1929. Z powodu otwartego przejawiania antysanacyjnych poglądów, niemile widzianych przez BBWR, oraz w wyniku sporów z Zygmuntem Moczyńskim, przeniesiony na wcześniejszą emeryturę. Mieszkał w Sopocie (1936). Okres wojny spędził poza Gdańskiem.
Działalność społeczna.
Położył duże zasługi w rozwoju polskiego szkolnictwa w Wolnym Mieście Gdańsku, w latach 1926–1929 będąc przewodniczącym Gdańskiej Macierzy Szkolnej, a także członkiem Towarzystwa Przyjaciół Nauki i Sztuki.
Upamiętnienie.
Patron jednej z ulic Gdańsku (VII Dwór). 

</doc>
<doc id="4216199" url="https://pl.wikipedia.org/wiki?curid=4216199" title="Florin Segărceanu">
Florin Segărceanu

Florin Segărceanu (ur. 29 marca 1961 w Bukareszcie) – rumuński tenisista, reprezentant kraju w Pucharze Davisa.
Kariera tenisowa.
Zawodowym tenisistą był w latach 1979–1992. Segărceanu jest mistrzem jednego turnieju i finalistą pięciu o randze ATP World Tour w grze podwójnej.
W latach 1978–1991 reprezentował Rumunię w Pucharze Davisa, notując bilans trzydziestu ośmiu zwycięstw i dwudziestu pięciu porażek.
W rankingu gry pojedynczej najwyżej był na 73. miejscu (10 października 1983), a w klasyfikacji gry podwójnej na 49. pozycji (8 października 1984).

</doc>
<doc id="4216201" url="https://pl.wikipedia.org/wiki?curid=4216201" title="Azerbejdżan na Zimowych Igrzyskach Olimpijskich 2018">
Azerbejdżan na Zimowych Igrzyskach Olimpijskich 2018

Azerbejdżan na Zimowych Igrzyskach Olimpijskich 2018 – występ kadry sportowców reprezentujących Azerbejdżan na igrzyskach olimpijskich w Pjongczangu w 2018 roku.
W kadrze znalazł się jeden zawodnik – narciarz alpejski Patrick Brachner, który wystąpił w jednej konkurencji. Brachner, który z pochodzenia jest Austriakiem i do lipca 2010 roku reprezentował swoją ojczyznę, wystąpił na igrzyskach po raz drugi z rzędu.
Chorążym reprezentacji Azerbejdżanu podczas ceremonii otwarcia igrzysk był Patrick Brachner, a podczas ceremonii zamknięcia rolę tę pełnił wolontariusz z komitetu organizacyjnego. Reprezentacja Azerbejdżanu weszła na stadion jako 46. w kolejności, pomiędzy ekipami z Irlandii i Andory.
Był to 6. start reprezentacji Azerbejdżanu na zimowych igrzyskach olimpijskich i 12. start olimpijski, wliczając w to letnie występy.

</doc>
<doc id="4216205" url="https://pl.wikipedia.org/wiki?curid=4216205" title="Michael Schmid (polityk)">
Michael Schmid (polityk)

Michael Schmid (ur. 7 czerwca 1945 w Mühldorf am Inn) – austriacki polityk, architekt i samorządowiec, parlamentarzysta, w 2000 minister.
Życiorys.
Z wykształcenia architekt, dyplom inżyniera w tej dziedzinie uzyskał w 1971 na Technische Universität Graz. Pracował m.in. w biurach projektowych, później zajął się prywatną praktyką w wyuczonym zawodzie. Zaangażował się w działalność polityczną w ramach Wolnościowej Partii Austrii. W latach 1989–2000 był przewodniczącym partii w Styrii. Od 1990 do 1991 wykonywał mandat posła do Radzy Narodowej XVIII kadencji. Następnie do 2000 był członkiem regionalnego rządu Styrii.
W lutym 2000 został ministrem nauki i transportu w gabinecie Wolfganga Schüssela. W kwietniu tegoż roku przeszedł na stanowisko ministra transportu, innowacji i technologii. Urząd ten sprawował do listopada 2000. Odszedł na skutek partyjnych sporów, odchodząc następnie również z szeregów swojego ugrupowania. Pozostał jednocześnie współpracownikiem Jörga Haidera, dołączył do założonego przez niego w 2005 Sojuszu na rzecz Przyszłości Austrii.

</doc>
<doc id="4216206" url="https://pl.wikipedia.org/wiki?curid=4216206" title="Paziński">
Paziński



</doc>
<doc id="4216207" url="https://pl.wikipedia.org/wiki?curid=4216207" title="Drugi rząd Ediego Ramy">
Drugi rząd Ediego Ramy

Drugi rząd Ediego Ramy – rząd Albanii od 13 września 2017 do 18 września 2021

</doc>
<doc id="4216208" url="https://pl.wikipedia.org/wiki?curid=4216208" title="David Gleirscher">
David Gleirscher

David Gleirscher (ur. 23 lipca 1994 w Hall in Tirol) – austriacki saneczkarz, mistrz olimpijski w jedynkach z 2018 roku.
Saneczkarstwo zaczął uprawiać w 2006 roku. W 2012 wystąpił na igrzyskach olimpijskich młodzieży, na których zajął 17. miejsce w jedynkach. W 2013 zdobył brązowy medal mistrzostw świata juniorów w jedynkach. Rok później wywalczył złoty medal MŚ juniorów w sztafecie.
W 2015 wystartował na mistrzostwach świata, na których zajął 22. miejsce w jedynkach. Rok później na tych samych zawodach był 7. w jedynkach i 9. w sprincie jedynek. W 2017 po raz kolejny wystąpił na mistrzostwach świata, tym razem plasując się na 12. pozycji w sprincie jedynek i 49. w jedynkach. W 2018 roku wziął udział w mistrzostwach Europy, na których zajął 10. miejsce w jedynkach.
W 2018 roku wystartował na igrzyskach olimpijskich, na których zdobył złoty medal w jedynkach z czasem 3:10,702 oraz brązowy w sztafecie.
Jego ojciec Gerhard również był saneczkarzem; w 1997 wywalczył brąz mistrzostw świata, a także trzykrotnie startował na igrzyskach olimpijskich (1992, 1994, 1998). Jego brat Nico także uprawia saneczkarstwo.
Jest żołnierzem austriackich sił zbrojnych. Mieszka w Telfes im Stubai. Reprezentant klubu RV Swarovski Halltal. Oprócz ojczystego języka niemieckiego posługuje się także angielskim i włoskim.

</doc>
<doc id="4216210" url="https://pl.wikipedia.org/wiki?curid=4216210" title="Wilhelm-Robert Grosz">
Wilhelm-Robert Grosz

Wilhelm-Robert Grosz (ur. 17 czerwca 1966 w Săcele) – rumuński narciarz klasyczny uprawiający zarówno skoki narciarskie, jak i kombinację norweską, a następnie trener. Uczestnik mistrzostw świata seniorów (1991), wielokrotny mistrz kraju.
Życiorys.
Grosz w latach 1983–1993 należał zarówno do reprezentacji Rumunii w skokach narciarskich, jak i w kombinacji norweskiej. Był czołowym zawodnikiem swojego kraju w obu tych dyscyplinach. W skokach narciarskich sześciokrotnie zdobywał mistrzostwo Rumunii, a w kombinacji norweskiej po tytuł ten sięgał dwa razy. Jego trenerem był wówczas Gheorghe Gerea.
14 i 15 stycznia 1984 wystąpił w swoich jedynych w karierze konkursach Pucharu Świata w skokach narciarskich, zajmując w Harrachovie i Libercu tę samą, 68. lokatę (w obu przypadkach – ostatnią). W latach 1984–1993 kilkukrotnie brał udział w zawodach Pucharu Europy, jednak nigdy nie zdobył punktów do klasyfikacji generalnej tego cyklu. W lutym 1991 wziął udział w indywidualnej rywalizacji skoczków narciarskich na mistrzostwach świata – na skoczni dużej był 62., a na normalnej 63., w obu konkursach plasując się na ostatniej pozycji.
W kombinacji norweskiej najlepsze wyniki na arenie międzynarodowej osiągał w 1985 roku – w organizowanym dla państw bloku wschodniego Pucharze Przyjaźni zajął wówczas 11. miejsce, a w konkursie Pucharu Europy w Oberhofie uplasował się na 12. lokacie. Wziął także udział w kończących sezon 1985/1986 zawodach Pucharu Świata w Szczyrbskim Jeziorze.
W 1993 zaczął pracę jako trener skoków narciarskich. Funkcję tę pełnił w klubach CSS Dinamo Braszów, CSS Brașovia i CSU Braszów. Od 2002 w roli tej współpracuje także z reprezentacją Rumunii w tej dyscyplinie sportu. Ponadto jest pracownikiem naukowym na uczelni Universitatea Transilvania din Brașov.
Osiągnięcia.
Skoki narciarskie.
Puchar Świata.
Miejsca w poszczególnych konkursach Pucharu Świata.
Do sezonu 1992/1993 obowiązywała inna punktacja za konkurs Pucharu Świata.

</doc>
<doc id="4216212" url="https://pl.wikipedia.org/wiki?curid=4216212" title="Druga liga SR Јugoslavije u fudbalu (2002/2003)">
Druga liga SR Јugoslavije u fudbalu (2002/2003)

Sezon 2002/03 Drugiej ligi SR Јugoslavije – 11. edycja rozgrywek jugosłowiańskiej Drugiej ligi (srb. Дpугa caвeзнa лига – Druga savezna liga) w piłce nożnej.
Rozgrywki toczyły się w czterech grupach: Sjever (Północ), Zapad (Zachód) i Istok (Wschód) – były to trzy grupy serbskie oraz Jug (Południe) – grupa czarnogórska i występowało w nich łącznie 48 drużyn. Po zakończeniu sezonu mistrzowie każdej grupy awansowali bezpośrednio do Prvej ligi SR Јugoslavije, a ostatnie drużyny spadły do Srpskiej ligi lub Crnogorskiej ligi.
Od sezonu 2003/04 Druga liga SR Јugoslavije zmieni nazwę na Druga liga Srbije i Crne Gore (4 lutego 2003 Federalna Republika Jugosławii została rozwiązana, a w jej miejscu powstało państwo związkowe nazwane Serbią i Czarnogórą).
Sjever (Północ).
Drużyny.
W Drugiej lidze w grupie Sjever w sezonie 2002/03 występowało 12 drużyn.
 * Przed rozpoczęciem sezonu FK BSK Borča (8. miejsce w Drugiej lidze Istok) zrezygnował z gry w Drugiej lidze Sjever w sezonie 2002/03 (brak drużyny w rozgrywkach ligowych sezonu 2002/03), dzięki czemu w jego miejsce w Drugiej lidze utrzymał się FK Vrbas, jako najwyżej sklasyfikowany spadkowicz.
Zapad (Zachód).
Drużyny.
W Drugiej lidze w grupie Zapad w sezonie 2002/03 występowało 12 drużyn.
Istok (Wschód).
Drużyny.
W Drugiej lidze w grupie Istok w sezonie 2002/03 występowało 12 drużyn.
 * Przed sezonem FK Zvezdara Belgrad (16. spadkowe miejsce w Prvej lidze) oraz FK Srem Sremska Mitrovica (12. spadkowe miejsce w Srpskiej lidze Vojvodina) połączyły się i od sezonu 2002/03 będą występowały w miejsce „FK Zvezdara” w Drugiej lidze Istok jako FK Srem Sremska Mitrovica.
 ** Przed sezonem FK Mladi Radnik Požarevac oraz FK Građanski Svilajnac (12. spadkowe miejsce w Drugiej lidze Istok) połączyły się i od sezonu 2002/03 będą występowały w Drugiej lidze Istok jako FK Mladi Radnik Požarevac.
Jug (Południe).
Drużyny.
W Drugiej lidze w grupie Jug w sezonie 2002/03 występowało 12 drużyn.

</doc>
<doc id="4216214" url="https://pl.wikipedia.org/wiki?curid=4216214" title="Serbia na Zimowych Igrzyskach Olimpijskich 2018">
Serbia na Zimowych Igrzyskach Olimpijskich 2018

Serbia na Zimowych Igrzyskach Olimpijskich 2018 – występ kadry sportowców reprezentujących Serbię na igrzyskach olimpijskich w Pjongczangu w 2018 roku.
W kadrze znalazło się czworo zawodników – trzech mężczyzn i jedna kobieta. Reprezentanci Serbii wystąpili w dziesięciu konkurencjach w dwóch dyscyplinach sportowych – biegach narciarskich i narciarstwie alpejskim.
Funkcję chorążego reprezentacji Serbii podczas ceremonii otwarcia i zamknięcia igrzysk pełniła alpejka Nevena Ignjatović. Reprezentacja Serbii weszła na stadion olimpijski jako 35. w kolejności, pomiędzy ekipami z San Marino i Szwecji.
Był to 3. start reprezentacji Serbii na zimowych igrzyskach olimpijskich i 7. start olimpijski, wliczając w to letnie występy. Wcześniej, do igrzysk w Turynie, Serbowie startowali w barwach Jugosławii oraz Serbii i Czarnogóry.

</doc>
<doc id="4216215" url="https://pl.wikipedia.org/wiki?curid=4216215" title="Robert Groszwilhelm">
Robert Groszwilhelm



</doc>
<doc id="4216218" url="https://pl.wikipedia.org/wiki?curid=4216218" title="Robert-Wilhelm Grosz">
Robert-Wilhelm Grosz



</doc>
<doc id="4216219" url="https://pl.wikipedia.org/wiki?curid=4216219" title="Kihei">
Kihei

Kihei – jednostka osadnicza w Stanach Zjednoczonych, w hrabstwie Maui.

</doc>
<doc id="4216223" url="https://pl.wikipedia.org/wiki?curid=4216223" title="Kualapuu">
Kualapuu

Kualapuu (Kualapuʻu) – jednostka osadnicza w Stanach Zjednoczonych, w hrabstwie Maui.

</doc>
<doc id="4216227" url="https://pl.wikipedia.org/wiki?curid=4216227" title="Kula (Hawaje)">
Kula (Hawaje)

Kula – jednostka osadnicza w Stanach Zjednoczonych, w hrabstwie Maui.

</doc>
<doc id="4216231" url="https://pl.wikipedia.org/wiki?curid=4216231" title="New York Open 2018">
New York Open 2018

New York Open 2018 – tenisowy turniej ATP kategorii ATP World Tour 250 w sezonie 2018 z cyklu New York Open rozgrywany w dniach 12–18 lutego 2018 roku w Nowym Jorku na kortach ceglanych o puli nagród wynoszącej 748 450 dolarów amerykańskich.

</doc>
<doc id="4216232" url="https://pl.wikipedia.org/wiki?curid=4216232" title="Islandia na Zimowych Igrzyskach Olimpijskich 2018">
Islandia na Zimowych Igrzyskach Olimpijskich 2018

Islandia na Zimowych Igrzyskach Olimpijskich 2018 – występ kadry sportowców reprezentujących Islandię na igrzyskach olimpijskich w Pjongczangu w 2018 roku.
W kadrze znalazło się pięcioro zawodników – trzech mężczyzn i dwie kobiety. Reprezentanci Islandii wystąpili w dziewięciu konkurencjach w dwóch dyscyplinach sportowych – biegach narciarskich i narciarstwie alpejskim.
Funkcję chorążego reprezentacji Islandii podczas ceremonii otwarcia igrzysk pełniła alpejka Freydís Halla Einarsdóttir, a podczas ceremonii zamknięcia – biegacz narciarski Snorri Eythor Einarsson. Reprezentacja Islandii weszła na stadion jako 44. w kolejności, pomiędzy ekipami z Argentyny i Irlandii.
Był to 18. start reprezentacji Islandii na zimowych igrzyskach olimpijskich i 39. start olimpijski, wliczając w to letnie występy.

</doc>
<doc id="4216236" url="https://pl.wikipedia.org/wiki?curid=4216236" title="Lahaina">
Lahaina

Lahaina – jednostka osadnicza w Stanach Zjednoczonych, w hrabstwie Maui.

</doc>
<doc id="4216237" url="https://pl.wikipedia.org/wiki?curid=4216237" title="Frederic Goudy">
Frederic Goudy

Frederic William Goudy (ur. 8 marca 1865 w Bloomington, Illinois, zm. 11 maja 1947 w Marlborough-on-Hudson, Nowy Jork) – amerykański drukarz, artysta-typograf i projektant krojów pisma, m.in. Copperplate, Goudy Old Style i Kennerley.
Młodość.
Ojciec Frederica, John Goudy, pracował w nieruchomościach. Rodzina Goudych w latach 70. i 80. przeprowadza się czterokrotnie w obrębie stanu Illinois, aż w 1883 r. osiedli w Highmore na terytorium Dakoty, gdzie John otworzył własną działalność związaną ze sprzedażą nieruchomości w związku z obowiązującą wtedy Ustawą o gospodarstwie rolnym. Młody Goudy początkowo przejął fach po ojcu i przyuczał się do kariery w nieruchomościach jako praktykant w jego firmie.
Goudy i reklama.
W 1889 r. Goudy opuścił dom rodzinny i zamieszkał w Springfield, gdzie pracował jako księgowy w biurze nieruchomości. W pracy zainteresował się reklamą gazetową.
W wieku dwudziestu ośmiu lat Goudy podjął decyzję o przeprowadzce o Chicago i rozpoczął karierę w powstającej wtedy dopiero branży reklamowej. Do projektu reklamy podchodził całościowo, zajmował się zarówno przygotowaniem treści, jak i projektem. Współpracował z różnymi przedsiębiorstwami jako copywriter, a z lokalnymi drukarniami przy opracowaniu layoutu. W tym czasie w Chicago poznał Berthę Matildę Sprinks, która poślubił w 1897 roku w Berwyn, Illinois.
Goudy szybko zaobserwował, że niewiele osób dba o czytelność i estetykę reklam, a typografia była na ostatnim miejscu. W ramach poszerzania świadomości typograficznej w 1893 r. założył magazyn „Modern Advertising”, początkowo w celach autoreklamy. Czasopismo nie przetrwało, jednak Frederic zyskał doświadczenie w procesie przygotowania do druku i druku.
Początki w typografii.
W 1895 roku Goudy zainspirował się pracami Wiliama Morrisa, przedstawiciela ruchu Arts and Crafts. Estetyka druków Morrisa i rzemieślnicze ideały w typografii obudziły w Goudym ambicje posiadania własnej drukarni.
Wkrótce we współpracy ze znajomym nauczycielem angielskiego, Lauronem Hooperem, Goudy zdecydował się otworzyć własną drukarnię, myśląc o niej jak o amerykańskim odpowiedniku Kelmscott Press. Drukarnię nazwano początkowo Booklet Press (z czasem Goudy zmienił nazwę na Camelot Press).
Mimo ambitnych planów pierwsze prace wychodzące z oficyny Goudy’ego miały niewiele wspólnego z typografią książki. Goudy w tamtym okresie tworzył głównie reklamy, m.in. dla takich firm jak: The Inland Printer, The Pabst Brewery oraz Hart Schaffner and Marx. Oprócz reklam Goudy zaprojektował wtedy dwie okładki książki dla wydawnictw The Lakeside Press and Rand-McNally.
W wolnych chwilach Goudy doskonalił swoje umiejętności liternicze i odbywał pierwsze eksperymenty z projektowaniem liter. Z tego okresu pochodzi pierwszy zaprojektowany przez Goudy’ego krój, Camelot (1896).
Wydawnictwo The Village Press.
Na przełomie wieków Goudy był pewien, że chce podążyć śladami Williama Morrisa i zająć się projektowaniem książek. W 1903 r. Goudy podjął kolejną próbę założenia wydawnictwa i wraz z Willem Ransonem założył wydawnictwo i drukarnię The Village Press. Ransom wkrótce jednak zrezygnował z przedsięwzięcia, a jego miejsce w projekcie zajęła żona Goudy’ego, Bertha, która przez kolejne 32 lata działalności wydawnictwa zajmowała się składem.
Pierwszym drukiem, który wyszedł spod prasy Goudych był esej Williama Morrisa i Emery’ego Walkera pt. "Printing." Wybór ten nie był przypadkowy – właściciele od początku chcieli zaznaczyć, że kierują się filozofią oraz estetyką ruchu Arts and Crafts. Na użytek tego druku w 1903 r. Goudy zaprojektował własny krój, The Village Type. Pismo Goudy’ego wpisało się do historii jako pierwszym amerykański krój wycięty ręcznie i zaprojektowany z rysunków odręcznych.
W latach 1903–1924 wydawnictwo Goudych przeprowadzało się kilkukrotnie, aby w końcu osiąść w Marlborough-on-Hudson w stanie Nowy Jork. Budynek drukarni mieścił się obok młyna. Fred bardzo szybko zaczął specjalizować się w projektowaniu krojów, podczas gdy Bertha zarządzała drukarnią. W latach 1918–1922 Goudy napisał i zilustrował dwie książki o liternictwie: "The Alphabet" (1918) oraz "Elements of Lettering" (1922)"." Książki te uznawana za klasykę książek o typografii.
Bertha Goudy z czasem zyskała uznanie jako łamaczka. W 1933 r. czasopismo „Time” uznało ją za „najlepszą kobietę-drukarza na świecie” (ang. "the world’s ablest woman printer"). W tym samym roku, w trzydziestą rocznicę założenia The Village Press, The American Institute of Graphic Arts uhonorowali działalność Goudych okolicznościową wystawą.
Jedną z najbardziej skomplikowanych i wymagających edycji, która wyszła spod prasy The Village Press była edycja "Frankensteina" Mary Shelley, wykonana dla Limited Editions Club w 1934 r.
The Village Press opublikowało 59 pozycji książkowych w czasie swojej działalności.
Goudy jako projektant krojów.
Pierwsze próby w projektowaniu krojów Goudy podjął w 1896 r. Sam jednak uznaje, że stał się profesjonalnym projektantem krojów dopiero piętnaście lat później, w 1911 r., wraz z zaprojektowaniem Kennerley Old Style. Krój nazwał na cześć swojego wspólnika, wydawcy Mitchella Kennereley’ego, a został zaprojektowany specjalnie dla składu książki H.G. Wellsa "The Door in the Wall and Other Stories". Krój okazał się niezwykle popularny w Anglii i od tego momentu Goudy zyskał międzynarodową sławę jako projektant krojów.
Przez 50 lat Goudy zaprojektował 122 kroje, z czego za najsłynniejsze uznaje się Copperplate Gothic oraz Goudy Old Style.
Działalność poza wydawnictwem.
Od 1920 r. aż do śmierci Goudy był dyrektorem artystycznym Lanston Monotype Corporation. Prowadził również wykłady, m.in. na Art Students League (1916–24) i na Uniwersytecie Nowojorskim (1927–29). Podczas jednego z wykładów miał powiedzieć: „Typograf, który rozświetla minuskułę, gotów jest także kraść owce” (ang. „Anyone who would letterspace lowercase would steal sheep”, tłum. D. Dziewońska, [za:] R. Bringhurst, "Elementarz stylu w typografii," wyd. d2d.pl, Kraków 2008).
Goudy był autorem książek: "The Alphabet" (1918), "Elements of Lettering" (1922), "Typologia" (1940) oraz autobiograficznej książki "A Half-Century of Type Design and Typography, 1895–1945" (1946).
Śmierć.
Goudy zmarł w swoim domu w Marlborough-on-Hudson 11 maja 1947 r. Został pochowany obok swojej żony Berthy w Evergreen Cemetery w Chicago.

</doc>
<doc id="4216238" url="https://pl.wikipedia.org/wiki?curid=4216238" title="Eleonora Hostasch">
Eleonora Hostasch

Eleonora „Lora” Hostasch (ur. 9 lipca 1944 w Wiedniu) – austriacka polityk i działaczka związkowa, członkini Socjaldemokratycznej Partii Austrii (SPÖ), parlamentarzystka, w latach 1997–2000 minister.
Życiorys.
Absolwentka szkoły handlowej, w której w 1962 zdała egzamin maturalny. W tym samym roku podjęła pracę w banku BAWAG, z którym była zawodowo związana do 1994. Od 1969 zajmowała różne funkcje w samorządzie pracowniczym tej instytucji, w tym w latach 1975–1994 przewodniczyła centralnej radzie pracowniczej. Była także działaczką związkową, m.in. przewodniczyła organizacji pracowników GPA (1989–1994) i pełniła funkcję wiceprzewodniczącej Österreichischer Gewerkschaftsbund (1991–1995). Od 1979 zasiadała we władzach wiedeńskiej izby pracy (w latach 1989–1997 jako przewodnicząca tej instytucji), w latach 1994–1997 stała na czele federalnej Austriackiej Izby Pracy.
Dołączyła do Socjaldemokratycznej Partii Austrii. Weszła w skład jej zarządu wiedeńskiego i federalnego. Od 1987 do 1989 była radną miejską w Wiedniu. W latach 1989–1994, 1996–1997 i 1999–2000 wykonywała mandat posłanki do Rady Narodowej.
W styczniu 1997 została ministrem pracy i spraw społecznych oraz p.o. ministra zdrowia i konsumentów w rządzie Viktora Klimy. W lutym tegoż roku przeszła na stanowisko ministra pracy, zdrowia i spraw społecznych, które zajmowała do lutego 2000. Wycofała się później z aktywnej polityki, pełniąc jeszcze różne funkcje w strukturach związkowych. W 2007 została przewodniczącą powołanej przez Komisję Europejską grupy ekspertów do spraw demografii.
Odznaczona Wielką Złotą na Wstędze Odznaką Honorową za Zasługi dla Republiki Austrii (2000).

</doc>
<doc id="4216242" url="https://pl.wikipedia.org/wiki?curid=4216242" title="Lanai City">
Lanai City

Lanai City – jednostka osadnicza w Stanach Zjednoczonych, w hrabstwie Maui.

</doc>
<doc id="4216243" url="https://pl.wikipedia.org/wiki?curid=4216243" title="Mongolia na Zimowych Igrzyskach Olimpijskich 2018">
Mongolia na Zimowych Igrzyskach Olimpijskich 2018

Mongolia na Zimowych Igrzyskach Olimpijskich 2018 – występ kadry sportowców reprezentujących Mongolię na igrzyskach olimpijskich w Pjongczangu w 2018 roku.
W kadrze znalazło się dwoje zawodników – jeden mężczyzna i jedna kobieta. Reprezentanci Mongolii wystąpili w dwóch biegach narciarskich.
Funkcję chorążego reprezentacji Mongolii podczas ceremonii otwarcia igrzysk pełnił Batmönchijn Arczbadrach, a podczas ceremonii zamknięcia – Czinbatyn Otgonceceg. Reprezentacja Mongolii weszła na stadion jako 25. w kolejności, pomiędzy ekipami z Malty i Stanów Zjednoczonych.
Był to 14. start reprezentacji Mongolii na zimowych igrzyskach olimpijskich i 27. start olimpijski, wliczając w to letnie występy.

</doc>
<doc id="4216246" url="https://pl.wikipedia.org/wiki?curid=4216246" title="Launiupoko">
Launiupoko

Launiupoko – jednostka osadnicza w Stanach Zjednoczonych, w hrabstwie Maui.

</doc>
<doc id="4216252" url="https://pl.wikipedia.org/wiki?curid=4216252" title="Juliusz Stanisław Zdanowski">
Juliusz Stanisław Zdanowski

Juliusz Stanisław Zdanowski (ur. 23 stycznia 1892 w Warszawie, zm. wiosną 1940 w Katyniu) – major administracji Wojska Polskiego, ofiara zbrodni katyńskiej.
Życiorys.
Urodził się w rodzinie Stanisława i Lucyny z Włockich. Do 1905 uczył się w rosyjskich szkołach, ale za udział w strajku szkolnym został z nich usunięty. Umieszczono go w polskim Gimnazjum Świecimskiego, a później w Warszawie w Gimnazjum im. Adama Mickiewicza do którego uczęszczał w latach 1908–1913. W ostatnim czynnie działał w pracach Koła Szkolnego Organizacji Młodzieży Niepodległościowej. W 1912 wspólnie z kolegami zawiązał organizację „Strzelca”, w której działał również w Paryżu, gdzie w latach 1913–1917 studiował malarstwo.
8 sierpnia 1917 po otrzymaniu informacji, że we Francji tworzona jest Armia Polska postanowił do niej wstąpić. Odbywał szkolenia w Szkole Podchorążych Piechoty od października 1917, a od stycznia 1918 w Szkole Podoficerów Artylerii i od marca tegoż roku kurs ogniowy. 15 lipca 1918 ukończył szkolenie i jako podchorąży instruktor odbywał służbę w jednym z ośrodków artylerii. Przeniesiony w październiku 1918 do 1 pułku artylerii polowej w którym pełnił początkowo jako podchorąży obowiązki młodszego oficera 8. baterii, a od 24 grudnia 1918 w stopniu podporucznika.
Razem z 1 pap 24 kwietnia 1919 powrócił do Polski, a we wrześniu został przeniesiony do 13 pułku artylerii polowej w którym wyznaczono go instruktorem kursu podoficerów artylerii. W Toruniu w 1920 uczestniczył w kursie dowódców baterii, a po jego zakończeniu wyjechał na front. Wyróżnił się 6 lipca 1920 podczas walk nad Słuczą, 18 lipca 1920 podczas wycofywania się z linii Nowosiółki–Gołogóry XXVI Brygady Piechoty, od 4 do 12 sierpnia 1920 w rejonie Woli Seredyńce i ponownie pod Nowosiółkami. Za swoją postawę i odwagę czterokrotnie odznaczono go Krzyżem Walecznych. 31 sierpnia 1920 walcząc pod Zbarażem był kontuzjowany oraz ranny pod Komorowem. Powrócił ze szpitala i w listopadzie objął stanowisko wykładowcy i instruktora w szkole podoficerskiej 13 pap, a 9 czerwca 1921 wyznaczony w pułku na stanowisko adiutanta. Przełożeni w opinii z listopada 1921 napisali o nim: 
Od listopada 1921 do 1928 służył w Departamencie III Ministerstwa Spraw Wojskowych na stanowisku referenta, a później został kierownikiem referatu. 26 stycznia 1922 awansowany na stopień porucznika, a 3 maja 1922 został zweryfikowany w stopniu porucznika ze starszeństwem z dniem 1 czerwca 1919 i 532. lokatą w korpusie oficerów artylerii. 17 grudnia 1924 otrzymał awans na kapitana ze starszeństwem z dniem 15 sierpnia 1924 i 138. lokatą w korpusie oficerów artylerii. Powrócił do linii w 1928 i został przydzielony do 12 dywizjonu artylerii konnej, który stacjonował w Ostrołęce na stanowisko oficera do spraw materiałowych, oficera zwiadowczego oraz dowódcy baterii. W Toruniu w 1931 w Szkole Strzelań Artylerii był na półrocznym kursie doskonalenia oficerów, a po zakończeniu odbył staż w stacjonującym w Ostrołęce 5 pułku ułanów, a po nim powrócił do 12 dak.
1 grudnia 1932 został z dywizjonu odkomenderowany do Muzeum Wojska Polskiego w Warszawie, w którym był przez rok, a podczas pobytu złożył egzamin dojrzałości dla eksternów typu matematyczno-przyrodniczym. Powrócił do 12 dak i postarał się o przydział do Warszawy, w której na Uniwersytecie Warszawskim na Wydziale Historycznym rozpoczął studia. 24 września 1934 został przeniesiony do Państwowego Urzędu Wychowania Fizycznego i Przysposobienia Wojskowego na stanowisko referenta, a później kierownika referatu.
Dyrektor PUWFiPW gen. bryg. Józef Olszyna-Wilczyński w opinii z 23 listopada 1936 pisał między innymi: Szef wydziału PUWFiPW w opinii z 30 listopada 1938 pisał: Służąc w Warszawie mieszkał przy ulicy Karłowicza 17. Na stopień majora został mianowany ze starszeństwem z 19 marca 1939 i 15. lokatą w korpusie oficerów administracji, grupa administracyjna. W tym samym czasie zajmował stanowisko kierownika referatu do spraw specjalnych w Wydziale Ogólno-Organizacyjnym PUWFiPW.
Jego dalsze losy nie są znane. Prawdopodobnie brał udział w działaniach wojennych 1939 i w nie znanych okolicznościach dostał się do niewoli sowieckiej. Jego nazwisko figuruje na liście jeńców wojennych, których NKWD ZSRR przekazało do dyspozycji NKWD w Smoleńsku (pismo nr 052/3 z 27 kwietnia 1940, pozycja 21, teczka personalna nr 1885). Z Kozielska został wywieziony transportem XVIII (z 29 kwietnia 1940) do Lasu Katyńskiego i tam zamordowany.
Pozostawił żonę Zofię Cecylię z domu Chmielnicka oraz córkę.

</doc>
<doc id="4216259" url="https://pl.wikipedia.org/wiki?curid=4216259" title="Maalaea">
Maalaea

Maalaea (Māʻalaea) – jednostka osadnicza w Stanach Zjednoczonych, w hrabstwie Maui.

</doc>
<doc id="4216262" url="https://pl.wikipedia.org/wiki?curid=4216262" title="Francisco González Hernández">
Francisco González Hernández

Francisco González Hernández OP (ur. 20 lipca 1952 w Castronuño) – hiszpański duchowny katolicki posługujący w Peru, wikariusz apostolski Puerto Maldonado w latach 2008-2015.
Życiorys.
Święcenia kapłańskie przyjął 18 grudnia 1982 w Zakonie Kaznodziejskim. Po święceniach wyjechał do Salamanki i podjął studia teologiczne na tamtejszym uniwersytecie. Po uzyskaniu tytułu licencjata został profesorem seminarium duchownego w La Virgen del Camino, a następnie mistrzem nowicjatu. W 1995 wyjechał do Peru, gdzie był m.in. proboszczem parafii w Quillabamba. Odpowiadał także za duszpasterstwo powołań w wikariacie apostolskim Puerto Maldonado.
Episkopat.
15 maja 2001 został mianowany przez papieża Jana Pawła II wikariuszem koadiutorem wikariatu apostolskiego Puerto Maldonado ze stolicą tytularną "Thuccabora". Sakry biskupiej udzielił mu 8 lipca tegoż roku ówczesny wikariusz apostolski, bp Juan José Larrañeta Olleta. Po przejściu bp. Ollety na emeryturę 2 lutego 2008 objął rządy w wikariacie.
W 2015 z racji złego stanu zdrowia złożył rezygnację z urzędu, którą 23 czerwca przyjął papież Franciszek.

</doc>
<doc id="4216264" url="https://pl.wikipedia.org/wiki?curid=4216264" title="Mahinahina">
Mahinahina

Mahinahina – jednostka osadnicza w Stanach Zjednoczonych, w hrabstwie Maui.

</doc>
<doc id="4216266" url="https://pl.wikipedia.org/wiki?curid=4216266" title="Makawao">
Makawao

Makawao – jednostka osadnicza w Stanach Zjednoczonych, w hrabstwie Maui.

</doc>
<doc id="4216270" url="https://pl.wikipedia.org/wiki?curid=4216270" title="Makena">
Makena

Makena – jednostka osadnicza w Stanach Zjednoczonych, w hrabstwie Maui.

</doc>
<doc id="4216274" url="https://pl.wikipedia.org/wiki?curid=4216274" title="Antibiotice">
Antibiotice

Antibiotice SA – rumuńskie przedsiębiorstwo farmaceutyczne zlokalizowane w Jassach.
Przedsiębiorstwo powstało w 1955 roku jako Fabryka Chemiczna nr 2, której celem była produkcja penicyliny. W 1959 roku uruchomiono produkcję gotowych form (maści i czopków) streptomycyny. W latach 60. i 70. XX wieku uruchamiano produkcję kolejnych substancji aktywnych: erytromycyny, oksytetracykliny, tetracykliny, gryzeofulwiny, czy lizyny. Spółka, już pod nazwą "Antibiotice" stała się jedynym producentem sterylnych preparatów do iniekcji w Rumunii.
W latach 90. XX wieku przedsiębiorstwo rozpoczęło produkcję leków (ampicylina i oksacylina) w postaci kapsułek. W 1997 zostało ono przekształcone w spółkę akcyjną, a jej akcje zostały wprowadzone na Giełdę Papierów Wartościowych w Bukareszcie (Bursa de Valori București). Po 2000 roku linia produkująca nystatynę uzyskała akceptację FDA, pozwalającą na jej import do Stanów Zjednoczonych.

</doc>
<doc id="4216281" url="https://pl.wikipedia.org/wiki?curid=4216281" title="Manele (Hawaje)">
Manele (Hawaje)

Manele – jednostka osadnicza w Stanach Zjednoczonych, w hrabstwie Maui.

</doc>
<doc id="4216283" url="https://pl.wikipedia.org/wiki?curid=4216283" title="Steffen Groth">
Steffen Groth

Steffen Groth (ur. 16 września 1974 w Berlinie Zachodnim) – niemiecki aktor telewizyjny, teatralny i filmowy.

</doc>
<doc id="4216285" url="https://pl.wikipedia.org/wiki?curid=4216285" title="Maunaloa">
Maunaloa

Maunaloa – jednostka osadnicza w Stanach Zjednoczonych, w hrabstwie Maui.

</doc>
<doc id="4216287" url="https://pl.wikipedia.org/wiki?curid=4216287" title="Manlia Skantylla">
Manlia Skantylla

Manlia Skantylla, "Manlia Scantilla" (II w. n.e.) – cesarzowa rzymska, żona Didiusza Julianusa.
Nazwisko jej ("nomen gentile") wskazuje, że pochodziła z tuskulańskiej patrycjuszowskiej rodziny Manliuszów ("gens Manlia"); wodza Didiusza Juliana poślubiła przed objęciem przez niego władzy cesarskiej. Nie jest pewne, czy była jego pierwszą żoną; ich córką była znana z urody Didia Klara.
Bite w jej imieniu monety ukazują wizerunek kobiety w zaawansowanym wieku. W ujęciu rzymskich autorów jej rola w osiągnięciu przez małżonka najwyższej godności przedstawiana jest dwojako. Według Herodiana miała wraz z córką zachęcać go do ubiegania się o godność cesarską. Natomiast Eliusz Spartianus podaje, że obydwie traktowały sukces Juliana i przyznanie im tytułów „z obawą i niechętnie, jak gdyby przeczuwały zagrażające niebezpieczeństwo”.
Dekretem senatu ogłoszona augustą, była nią niespełna trzy miesiące, do czerwca 193, gdy po śmierci małżonka tytuł został jej odebrany. Septymiusz wydał jej ciało Didiusza dla dokonania godnego pochówku w rodzinnym grobowcu. Prawdopodobnie niedługo potem sama zmarła w zapomnieniu; nieznany jest także los jej córki.
Oprócz wizerunków na monetach jedyną znaną rzeźbą portretową jest marmurowe popiersie z II w. znajdujące się w zbiorach Muzeów Kapitolińskich (Palazzo Nuovo). Łączone jest z nią także wyobrażenie tzw. Wenus z Tayrac, mające rysy portretowe cesarzowej. 

</doc>
<doc id="4216289" url="https://pl.wikipedia.org/wiki?curid=4216289" title="Napili-Honokowai">
Napili-Honokowai

Napili-Honokowai – jednostka osadnicza w Stanach Zjednoczonych, w hrabstwie Maui.

</doc>
<doc id="4216293" url="https://pl.wikipedia.org/wiki?curid=4216293" title="Giovanni Attard">
Giovanni Attard

Giovanni Attard (ok. 1570–1636) – maltański architekt, inżynier wojskowy oraz rzeźbiarz w kamieniu, pochodzący z miasta Lija. Jest głównie znany jako budowniczy, w latach 1610–1615, akweduktu Wignacourta.
W latach 1609–10 pracował, razem z mistrzem murarskim Giuseppe Barbarą, jako wykonawca kamiennych rzeźb w kościele Madonna tal-Għar oraz przylegającym doń klasztorze Dominikanów w Rabacie.
Attard był jednym z "capimastri" (mistrz murarski) zaangażowanych przy budowie akweduktu Wignacourta. W roku 1612 pochodzący z Bolonii inżynier Bontadino de Bontadini został zatrudniony do kontynuowania prac nad tym projektem, ponieważ sycylijski inżynier Natale Tomasucci opuścił Maltę, nie mogąc sobie poradzić z problemem przesyłania wody w nierównym terenie. W międzyczasie Attard zaproponował zbudowanie kamiennych łuków (przęseł) ponad obniżeniami terenu, i poprowadzenie akweduktu rurami na nich położonymi. Bontadini przyjął ten pomysł, i akwedukt wybudowany został w przeciągu trzech lat. Jego otwarcie nastąpiło 21 kwietnia 1615 roku.
W roku 1615 wraz z Tommaso Dinglim Attard rzeźbił kamienne elementy przy budowie kościoła parafialnego w Attard. W następnym roku, wraz z Domenico Azzopardim, zatrudniony był przy rekonstrukcji kościoła "Madonna tal-Għar".
Attard zmarł w roku 1636, pochowany został w kościele parafialnym w Lija.

</doc>
<doc id="4216294" url="https://pl.wikipedia.org/wiki?curid=4216294" title="Wenezuela na World Games 2017">
Wenezuela na World Games 2017

Wenezuelę na World Games 2017 reprezentowało 18 zawodników: 10 kobiet i 8 mężczyzn. Zdobyli oni łącznie 6 medali: 3 srebrne i 3 brązowe, co uplasowało ich na 38. miejscu w klasyfikacji medalowej. 

</doc>
<doc id="4216296" url="https://pl.wikipedia.org/wiki?curid=4216296" title="Olowalu">
Olowalu

Olowalu – jednostka osadnicza w Stanach Zjednoczonych, w hrabstwie Maui.

</doc>
<doc id="4216297" url="https://pl.wikipedia.org/wiki?curid=4216297" title="Serial interaktywny">
Serial interaktywny

Serial interaktywny – serial, który jest podzielony na moduły. Widzowie poprzez wybranie jednej z dostępnych opcji (kliknięcie myszką, dotknięcie palcem ekranu telefonu) określają w jaki sposób potoczy się dalsza fabuła lub decydują o kolejności odtwarzanych modułów, co może wpłynąć na zakończenie serialu.
Mosaic.
Jest to miniserial kryminalny w reżyserii Stevena Soderbergha, którego emisja rozpoczęła się w 2018 roku na HBO. Widz ma możliwość wyboru kolejności odkrywania tajemnic zagadki kryminalnej. Decyzje nie mają wpływu na fabułę, ale umożliwiają swobodne poruszanie się po osi fabularnej, wybierając perspektywę postaci, z której chcemy oglądać wydarzenia. Aby obejrzeć "Mosaic" i mieć dostęp do wszystkich elementów, takich jak wiadomości głosowe, raporty policyjne i maile, należy znajdować się na terenie Stanów Zjednoczonych lub innych jego terytoriów i pobrać odpowiednią aplikację.
Netflix.
Na platformie znajdują się seriale interaktywne dla dzieci takie jak "Kot w butach: Uwięziony w baśni" oraz "Buddy Błyskawica." W niektórych momentach widzowie wybierają sposób, w jaki potoczy się dalsza historia. Netflix planuje produkcję serialów interaktywnych nie tylko dla dzieci, ale także dla dorosłych. Jedną z takich produkcji jest odcinek specjalny serialu "Czarne lustro": "Bandersnatch", który miał swoją premierę w grudniu 2018 roku.

</doc>
<doc id="4216298" url="https://pl.wikipedia.org/wiki?curid=4216298" title="Kim Sasabone">
Kim Sasabone

Kim Sasabone (ur. 1 kwietnia 1974 w Salvadorze) – holenderska piosenkarka, tancerka i trenerka fitness pochodzenia brazylijskiego. Od 1997 roku jest członkinią zespołu Vengaboys.
Biografia.
Jest samoukiem. Jej adopcyjni rodzice nie dali jej takiej samej edukacji, jaką otrzymała jej starsza siostra, Esther-Clair Sasabone, zaś ona sama nie ukończyła college'u.
Została odkryta w 1997 roku w Hiszpanii przez dwóch holenderskich producentów: Dennisa van den Driesschena i Wessela van Diepena. Niedługo potem została główną wokalistką kwartetu Vengaboys. Znakiem rozpoznawczym zespołu zawsze były jego stroje; Sasabone nosi mundur wojskowy, dzięki czemu otrzymała pseudonim Armygirl. Wokalistka występuje w zespole od początku jego istnienia i nigdy nie opuściła grupy. Przeboje grupy, takie jak „We're Going to Ibiza” czy „Shala lala” były niemalże w całości śpiewane przez nią solowo.
Utrzymując warunek, aby tańczyć wieczorami na scenie, Kim Sasabone zaczęła trenować fitness jeszcze w latach 90. Początkowo chodziła do szkoły sportowej, po czasie jej się spodobała i w momencie gdy zespół został zawieszony, wokalistka zdecydowała się otworzyć własną szkołę sportową. Pracuje również jako instruktor fitness.
29 października 2013 na świat przyszło jej pierwsze dziecko, córka Joveyn.

</doc>
<doc id="4216301" url="https://pl.wikipedia.org/wiki?curid=4216301" title="Alfredo Stephens">
Alfredo Stephens

Alfredo Horacio Stephens Francis (ur. 25 grudnia 1994 w mieście Panama) – panamski piłkarz występujący na pozycji cofniętego napastnika, obecnie zawodnik portugalskiego CD Santa Clara.
Kariera klubowa.
Stephens pochodzi ze stołecznego miasta Panama. W wieku ośmiu lat dołączył do szkółki juniorskiej ukierunkowanego na szkolenie młodzieży klubu Río Abajo FC, w której terminował wraz ze starszym bratem. Już w wieku szesnastu lat został włączony do pierwszego zespołu, z którym w jesiennym sezonie Apertura 2011 zdobył mistrzostwo drugiej ligi panamskiej. W maju 2012 wywalczył z Río Abajo historyczny, pierwszy w dziejach klubu awans do najwyższej klasy rozgrywkowej. W Liga Panameña zadebiutował 10 sierpnia 2012 w zremisowanym 0:0 spotkaniu z Tauro, zaś premierowego gola w pierwszej lidze strzelił 14 października 2012 w wygranej 4:3 konfrontacji z tym samym rywalem. Mimo młodego wieku był podstawowym graczem ekipy, imponując szybkością, siłą i zwinnością. W lipcu 2013 przeniósł się do wyżej notowanego, stołecznego CD Plaza Amador – tam spędził rok bez poważniejszych osiągnięć, występując zarówno na pozycji napastnika, jak i skrzydłowego.
W lipcu 2014 Stephens został piłkarzem ówczesnego mistrza Panamy – ekipy Chorrillo FC. Tam występował przez kolejny rok, po czym udał się na roczne wypożyczenie z opcją wykupu do słowackiego DAC 1904 Dunajská Streda. W tamtejszej Fortuna Liga zadebiutował 9 sierpnia 2015 w zremisowanym 1:1 meczu z Žiliną, lecz kilka dni później doznał kontuzji barku, która wykluczyła go z gry na dwa miesiące. Jedynego gola w lidze słowackiej strzelił 11 marca 2016 w wygranym 3:1 pojedynku z Senicą. W drużynie DAC występował wraz ze swoim rodakiem Erikiem Davisem – na koniec sezonu 2015/2016 zajął z klubem siódme miejsce w tabeli, po czym powrócił do Chorrillo. W sezonie Apertura 2017 wywalczył z drużyną prowadzoną przez Richarda Parrę tytuł mistrza Panamy, tworząc dobrze uzupełniający się duet napastników z Rolando Blackburnem. Został również wybrany w oficjalnym plebiscycie LPF do najlepszej jedenastki ligi panamskiej.
W styczniu 2018 Stephens został wypożyczony na półtora roku (z opcją wykupu) do portugalskiego drugoligowca CD Santa Clara.
Kariera reprezentacyjna.
W lutym 2011 Stephens znalazł się w ogłoszonym przez Jorge Dely Valdésa składzie reprezentacji Panamy U-17 na Mistrzostwa Ameryki Północnej U-17 (wcześniej rozegrał dwa mecze w eliminacjach). Tam rozegrał cztery z pięciu możliwych spotkań (wszystkie w wyjściowym składzie) i strzelił gola w ćwierćfinale z Kostaryką (1:0). Bramka ta dała jego drużynie awans do półfinału, a w konsekwencji premierowy, historyczny awans Panamy na mundial w tej kategorii wiekowej. Ostatecznie jego kadra odpadła z mistrzostw kontynentalnych właśnie w półfinale, ulegając Kanadzie (0:1) i zajęła trzecie miejsce w rozgrywkach. Trzy miesiące później został powołany na Mistrzostwa Świata U-17 w Meksyku; również pełnił wówczas rolę kluczowego gracza kadry i wystąpił we wszystkich czterech meczach od pierwszej minuty. Panamczycy zakończyli natomiast swój udział na juniorskim mundialu w 1/8 finału po porażce z gospodarzem i późniejszym triumfatorem – Meksykiem (0:2).
W lipcu 2012 Stephens w barwach reprezentacji Panamy U-20 rozegrał dwa spotkania w ramach udanych dla jego drużyny eliminacji do Mistrzostw Ameryki Północnej U-20. Z powodu kontuzji łąkotki nie znalazł się jednak w ogłoszonym przez Javiera Wanchope'a składzie na finałowy turniej rozgrywany w lutym 2013 w Meksyku.
W seniorskiej reprezentacji Panamy Stephens zadebiutował za kadencji selekcjonera Julio Césara Dely Valdésa, 20 maja 2012 w wygranym 2:0 meczu towarzyskim z Gujaną. We wrześniu 2014 został powołany przez Hernána Darío Gómeza na turniej Copa Centroamericana, gdzie rozegrał jeden z trzech możliwych meczów (po wejściu z ławki), zaś jego kadra zajęła wówczas trzecie miejsce. W czerwcu 2015 znalazł się natomiast w składzie na Złoty Puchar CONCACAF. Tam również pełnił rolę rezerwowego – wystąpił w dwóch z sześciu możliwych meczów (w obydwóch po wejściu z ławki), a Panamczycy odpadli w półfinale po porażce w dogrywce z późniejszym zwycięzcą rozgrywek – Meksykiem (1:2) i zajęli trzecie miejsce na Złotym Pucharze. Premierowego gola w dorosłej kadrze narodowej strzelił 24 października 2017 w wygranym 5:0 sparingu z Grenadą.

</doc>
<doc id="4216303" url="https://pl.wikipedia.org/wiki?curid=4216303" title="Paia">
Paia

Paia (Pāʻia) – jednostka osadnicza w Stanach Zjednoczonych, w hrabstwie Maui.

</doc>
<doc id="4216306" url="https://pl.wikipedia.org/wiki?curid=4216306" title="Pukalani">
Pukalani

Pukalani – jednostka osadnicza w Stanach Zjednoczonych, w hrabstwie Maui.

</doc>
<doc id="4216308" url="https://pl.wikipedia.org/wiki?curid=4216308" title="Blythe (rzeka w Anglii)">
Blythe (rzeka w Anglii)

Blythe (ang. "River Blythe") – rzeka w środkowej Anglii, w hrabstwach Warwickshire i West Midlands, dopływ rzeki Tame.
Źródło rzeki znajduje się w Earlswood, gdzie wypływa ona ze sztucznych jezior Earlswood Lakes, zasilanych wodami kilku strumieni. Początkowo rzeka płynie w kierunku północno-wschodnim, przepływając przez Cheswick Green i Solihull. Na kilkukilometrowym odcinku kieruje się na południowy wschód, ostatecznie zmienia kierunek na północny, który utrzymuje w środkowym i dolnym biegu. Rzeka płynie wzdłuż wschodnich obrzeży Birmingham, w pobliżu miejscowości Hampton in Arden i Coleshill. Do Tame uchodzi nieopodal osady Blyth End.

</doc>
<doc id="4216310" url="https://pl.wikipedia.org/wiki?curid=4216310" title="Ualapue">
Ualapue

Ualapue (ʻUalapuʻe) – jednostka osadnicza w Stanach Zjednoczonych, w hrabstwie Maui.

</doc>
<doc id="4216315" url="https://pl.wikipedia.org/wiki?curid=4216315" title="Waihee-Waiehu">
Waihee-Waiehu

Waihee-Waiehu – jednostka osadnicza w Stanach Zjednoczonych, w hrabstwie Maui.

</doc>
<doc id="4216316" url="https://pl.wikipedia.org/wiki?curid=4216316" title="Waikapu">
Waikapu

Waikapu – jednostka osadnicza w Stanach Zjednoczonych, w hrabstwie Maui.

</doc>
<doc id="4216317" url="https://pl.wikipedia.org/wiki?curid=4216317" title="Eleni Fureira">
Eleni Fureira

Eleni Fureira (), właśc. Entela Fureraj (ur. 7 marca 1987 w Fierze) – grecka piosenkarka, aktorka, tancerka i projektantka mody.
Wokalistka girls bandu Mystique (2007–2009). Od 2009 artystka solowa, wydała cztery albumy studyjne: "Eleni Fureira" (2010), "Ti poniro mou zitas" (2012), "Anemos agapis" (2014) i "Wasilissa" (2017). Zdobywczyni drugiego miejsca dla Cypru w finale 63. Konkursu Piosenki Eurowizji (2018).
Dziesięciokrotna laureatka MAD Video Music Awards.
Życiorys.
Urodziła się 7 marca 1987 w albańskim mieście Fier. Jest córką Marjety i Kristaqa Furerajów. Jej matka jest szwaczką, a ojciec – robotnikiem. Ma troje rodzeństwa: brata Jorgosa i siostry Ioannę i Margaritę. Gdy była dzieckiem, wraz z rodziną przeprowadziła się do Grecji z powodu albańskiej rewolucji piramidowej. Dorastała w Kalitei.
Karierę sceniczną rozpoczęła występami w teatrze. Wcześniej nauczyła się gry na gitarze. W 2007 dołączyła do girls bandu Mystique, do którego trafiła, będąc dostrzeżoną przez Andreasa Giatrakosa. W skład zespołu wchodziły jeszcze Alkmini Chatzigianni i Maria Makri. Ich debiutanckim singlem był utwór „Se alli selida”. Największy sukces osiągnęły w 2008 po wydaniu singla „Min kaneis pos de tymasai”, nagranym z greckim zespołem hip-hopowym NEVMA. Po rozpadzie girlsbandu w 2009 rozpoczęła karierę solową i podpisała kontrakt płytowy z wytwórnią Universal Music Greece. W 2010 uczestniczyła w pierwszej greckiej edycji programu "Just the Two of Us", emitowanego przez telewizję Mega Channel. Jej partnerem wokalnym był piosenkarz Panagiotis Petrakis, z którym zajęła pierwsze miejsce w finale. W marcu brała udział w greckich eliminacjach do 55. Konkursu Piosenki Eurowizji; z utworem „Kiwotos tu Noe”, nagranym w duecie z Manosem Pyrowolakisem, zajęła drugie miejsce w finale selekcji. W grudniu wydała pierwszy solowy album studyjny, zatytułowany po prostu "Eleni Foureira", który zyskał status platynowej płyty za sprzedaż w kraju. Pod koniec roku podpisała kontrakt z wytwórnią Minos EMI, która wydała jej dwa albumy studyjne: "Ti poniro mou zitas" (2012) i "Anemos agapis" (2014).
W latach 2015–2016 występowała w roli Sofii w musicalu "Barbarella: the 80’s Musical", wystawianym w ateńskich teatrach. W tym czasie związała się z wytwórnią Panik Records. W 2016 ubiegała się o reprezentowanie Grecji z utworem „Come tiki tam” w 61. Konkursie Piosenki Eurowizji, jednak jej propozycja została odrzucona przez telewizję ERT. W 2017 wydała czwarty album studyjny pt. "Wasilissa" oraz była jedną z jurorek trzeciego sezonu programu rozrywkowego ANT1 "So You Think You Can Dance".
W lutym 2018 została ogłoszona reprezentantką Cypru z piosenką „Fuego” w 63. Konkursie Piosenki Eurowizji w Lizbonie. Przed rozegraniem koncertu półfinałowego był uznawana za główną faworytkę bukmacherów do wygrania konkursu. 8 maja wystąpiła jako ostatnia, 19. w kolejności w pierwszym półfinale i z drugiego miejsca awansowała do finału, który został rozegrany 12 maja. Wystąpiła w nim z 25. numerem startowym i zajęła drugie miejsce po zdobyciu 436 punktów w tym 253 punktów od telewidzów (2. miejsce) i 183 pkt od jurorów (5. miejsce). Uzyskała tym samym najwyższe miejsce w historii startu kraju w konkursie. W maju 2019 wystąpiła gościnnie w finale 64. Konkursu Piosenki Eurowizji w Tel Awiwie.
Życie prywatne.
Od 2016 związana jest z hiszpańskim piłkarzem Alberto Botíą z drużyny Olympiakos SFP.

</doc>
<doc id="4216318" url="https://pl.wikipedia.org/wiki?curid=4216318" title="Wailea">
Wailea

Wailea – jednostka osadnicza w Stanach Zjednoczonych, w hrabstwie Maui.

</doc>
<doc id="4216319" url="https://pl.wikipedia.org/wiki?curid=4216319" title="Wailuku">
Wailuku

Wailuku – jednostka osadnicza w Stanach Zjednoczonych, w hrabstwie Maui.

</doc>
<doc id="4216321" url="https://pl.wikipedia.org/wiki?curid=4216321" title="Mołdawia na Zimowych Igrzyskach Olimpijskich 2018">
Mołdawia na Zimowych Igrzyskach Olimpijskich 2018

Mołdawia na Zimowych Igrzyskach Olimpijskich 2018 – występ kadry sportowców reprezentujących Mołdawię na igrzyskach olimpijskich w Pjongczangu w 2018 roku.
W kadrze znalazło się dwóch zawodników, którzy wystąpili w trzech konkurencjach w dwóch dyscyplinach sportowych – biegach narciarskich i narciarstwie alpejskim.
Funkcję chorążego reprezentacji Mołdawii podczas ceremonii otwarcia i zamknięcia igrzysk pełnił biegacz narciarski Nicolae Gaiduc. Reprezentacja Mołdawii weszła na stadion olimpijski jako 23. w kolejności, pomiędzy ekipami z Czarnogóry i Malty.
Był to 7. start reprezentacji Mołdawiii na zimowych igrzyskach olimpijskich i 13. start olimpijski, wliczając w to letnie występy.

</doc>
<doc id="4216322" url="https://pl.wikipedia.org/wiki?curid=4216322" title="AIM (album)">
AIM (album)

AIM – piąty album studyjny brytyjskiej piosenkarki M.I.A. Został wydany 9 września 2016 roku przez wytwórnie płytowe Interscope oraz Polydor. Album otrzymał ogólnie pozytywne opinie krytyków, jednak przepadł w większości notowań na świecie. W Stanach Zjednoczony oraz Wielkiej Brytanii, krążek utrzymywał się jedynie przez jedno notowanie w zestawieniu najlepiej sprzedających się albumów.

</doc>
<doc id="4216323" url="https://pl.wikipedia.org/wiki?curid=4216323" title="Mikrobusy w Krakowie">
Mikrobusy w Krakowie

Historia.
W latach 60. w Krakowie rosło zapotrzebowanie na przewozy osób do miejsc służących rekreacji. Jednak ze względów ekonomicznych (stosunkowo niska liczba pasażerów) Miejskie Przedsiębiorstwo Komunikacyjne w Krakowie zaczęło szukać pojazdów o niskiej pojemności.
30 maja 1966 roku uruchomiono pierwszą linię M do Lasku Wolskiego. MPK skierowało tam wówczas mikrobus typu Nysa N59M. Krótka eksploatacja potwierdziła przydatność tego rozwiązania, ale nie zdecydowano się na jego dalsze utrzymanie. Linia ta kursowała do sierpnia tego samego roku, następnie została zawieszona. Mikrobusy zostały przebudowane na pojazdy techniczne.
Dopiero w 1975 roku krakowski przewoźnik zdecydował się na stałe linie mikrobusowe oznaczone literą M oraz zakup kilkunastu sztuk wozów Nysa 521. Popularne wówczas Nyski najczęściej zaczynały swój bieg na Rynku Głównym oraz okolicach, rozwożąc ludzi po różnych częściach Krakowa.
„M-ki” cieszyły się bardzo dużym uznaniem i popularnością wśród Krakowian. Mimo dużego zapotrzebowania na tego typu przewozy, linie mikrobusowe zlikwidowano już w 1981 roku. Przyczyną tego był zły stan techniczny wozów i brak części do nich.
Współcześnie.
Obecnie MPK w Krakowie nie eksploatuje mikrobusów.
W 2007 roku z okazji 80-lecia komunikacji autobusowej w Krakowie, odrestaurowany został mikrobus Nysa N59M o numerze taborowym 28, w 2017 roku na paradzie autobusów swą premierę miała Nysa 522M o numerze taborowym 803. W rękach prywatnych znajduje się Nysa 522 o numerze taborowym 10802.
Wyżej wymienione Nysy 522 nie są pojazdami, które jeździły na liniach mikrobusowych, lecz ich rekonstrukcjami.
Przebieg linii M w styczniu 1979 roku.
M1.
Struga
Planu 6-letniego (obecnie al. Jana Pawła II) – Mogilska – Lubicz -
"W kierunku Rynku Głównego – Westerplatte – Sienna – Św. Krzyża"
"W kierunki Nowej Huty – Św. Jana – Basztowa"
Rynek Główny
M1 bis.
Plac Centralny
Planu 6-letniego – Mogilska – Lubicz -
"W kierunku Rynku Głównego – Westerplatte – Sienna – Św. Krzyża"
"W kierunki Nowej Huty – Św. Jana – Basztowa"
Rynek Główny
M2.
Rondo Mogilskie
Lubicz
"W kierunku XXX-cia PRL – Pawia – Ogrodowa – Warszawska – Montelupich"
"W kierunku Ronda Mogilskiego – Długa – Szlak – Warszawska – Pl. Matejki"
Prądnicka – Wasilewskiej
"W Kierunku XXX-cia PRL – Pielęgniarek"
"W Kierunku Ronda Mogilskiego – Bratysławska"
Prądnicka – Zawadzkiego – Krowoderskich Zuchów
XXXcia PRL (obecnie os. Krowodrza Górka)
M3.
Aleja Przyjaźni
Rewolucji Październikowej (obecnie Gen. Andersa) – Kocmyrzowska – Budowlanych (do pętli na skrzyżowaniu ul. Architektów i ul. Budowlanych)
"W Kierunku Alei Przyjaźni – Architektów – Zielony Jar"
Wzgórza Krzesławickie
M4.
Rynek Główny Ratusz
"W kierunku Azorów – Bracka – Franciszkańska – Smarzewskiego"
"W Kierunku Rynku Głównego – Św. Anny"
Podwale – Karmelicka – 18 Stycznia (Królewska) – al. Inwalidów (Kijowska) – Mazowiecka – Wrocławska – Stachiewicza
"W kierunku Azorów – Makowskiego – Różyckiego – Weissa"
"W kierunku Rynku Głównego – Weissa – Jaremy – Murarska – Chełmońskiego"
Azory
M5.
Rynek Główny
"W kierunku Kopca – Bracka – Franciszkańska – Smarzewskiego"
"W Kierunku Rynku Głównego – Św. Anny"
Zwierzyniecka – Kościuszki – Ks. Józefa – Malczewskiego – Waszyngtona
Kopiec Kościuszki
M6.
Dworzec Główny
Pawia
"W kierunku Majora – Warszawska"
"W kierunku Dworca Głównego – Pl. Matejki – Basztowa"
Al. 29 Listopada – Wileńska – Czerwonego Prądnika – Miechowity – Stanisława ze Skalbmierza – Pilotów – Młyńska – Lublańska – Dobrego Pasterza
Majora

</doc>
<doc id="4216324" url="https://pl.wikipedia.org/wiki?curid=4216324" title="Leonidas Kawakos">
Leonidas Kawakos

Leonidas Kawakos, gr. Λεωνίδας Καβάκος (ur. 30 października 1967 w Atenach) – grecki skrzypek i dyrygent.
Życiorys.
Wychowywał się w muzycznej rodzinie. Naukę gry na skrzypcach rozpoczął w wieku 5 lat i kontynuował w ateńskim (gr. Ελληνικό Ωδείο) u Steliosa Kafantarisa. Następnie studiował na Uniwersytecie Indiany pod kierunkiem Josefa Gingolda.
Kawakos współpracuje z czołowym światowymi orkiestrami, m.in. Wiener Philharmoniker, Berliner Philharmoniker, Orkiestrą Gewandhaus w Lipsku, Koninklijk Concertgebouworkest, London Symphony Orchestra, Orchestre de Paris, orkiestra symfoniczna La Scali, , Filharmonia Nowojorska, Bostońska Orkiestra Symfoniczna, Orkiestra Filadelfijska i Los Angeles Philharmonic. Jako solista współpracował z Riccardem Chailly, odbywając tournée z orkiestrami, którymi kierował: lipską Orkiestrą Gewandhaus i Wiener Philharmoniker, a także z Royal Concertgebouw Orchestra pod dyrekcją Marissa Jansonsa. W sezonie 2017/2018 był artystą rezydentem w amsterdamskim Concertgebouw oraz Wiener Musikverein.
Występuje jako solista i kameralista na wielu festiwalach muzycznych, m.in. w Verbier, Bad Kissingen, w Budapeszcie i Edynburgu, a także w Salzburgu, podczas którego w sierpniu 2012 razem z pianistą Enrico Pacem wykonał wszystkie sonaty skrzypcowe Beethovena, które zostały nagrane i wyemitowane przez Radio Bawarskie. W latach 2001–2009 był dyrygentem na festiwalu Camerata Salzburg. Prowadzi także swój własny festiwal muzyki kameralnej w Atenach.

</doc>
<doc id="4216329" url="https://pl.wikipedia.org/wiki?curid=4216329" title="Ryan O’Shaughnessy">
Ryan O’Shaughnessy

Ryan O’Shaughnessy (; ur. 27 września 1992 w Skerries) – irlandzki piosenkarz, autor tekstów, muzyk i aktor.
Reprezentant Irlandii w 63. Konkursie Piosenki Eurowizji (2018).
Wczesne lata.
Jest najmłodszym z trójki rodzeństwa: ma brata Grahama i siostrę Apryl. Jego wujkiem jest Gary O’Shaughnessy, który reprezentantował Irlandię w 46. Konkursie Piosenki Eurowizji w 2001.
Mając cztery lata, rozpoczął naukę w Billie Barry Stage School. Studiował na Dublińskim Instytucie Technologii.
Kariera.
W latach 2001–2010 grał Marka Halpina w serialu "Fair City".
W 2012 wziął udział w przesłuchaniach do pierwszego sezonu programu RTÉ One "The Voice of Ireland". Podczas castingów zaśpiewał piosenkę „The Power of Love” i trafił do drużyny Briana Kennedy’ego. Podczas bitew pokonał Colina Hand w utworze „One” zespołu U2 i trafił do grupy uczestników dopuszczonych do występów w odcinkach na żywo. Odpadł w pierwszym odcinku, emitowanym 4 marca, po zaśpiewaniu piosenki „Baby” Justina Biebera. W międzyczasie wziął udział w przesłuchaniach do szóstej edycji programu ITV "Britain’s Got Talent". Przeszedł etap castingowy, na którym zaśpiewał autorski utwór „No Name”, i zakwalifikował się do stawki półfinałowej. Z powodu związania z wytwórnią Universal Records został zdyskwalifikowany z dalszego udziału w konkursie. Po rozwiązaniu umowy z wytwórnią umożliwiono mu występ w półfinałach. Wystąpił w piątym półfinale z autorską piosenką „First Kiss”, dzięki której zdobył największą liczbę głosów od telewidzów i awansował do finału. Wykonał w nim utwór „No Name” i zajął piąte miejsce po zdobyciu 4,8% głosów telewidzów. W maju 2012 podpisał kontrakt płytowy z wytwórnią Sony Music, która 5 sierpnia wydała jego debiutancki singiel „No Name”, a 13 sierpnia premierową epkę, zatytułowaną po prostu "Ryan O’Shaughnessy". Pod koniec miesiąca ogłosił start pierwszej trasy koncertowej po Wielkiej Brytanii, która obejmowała występy w 11 miastach. W drugiej połowie 2013 brał udział w pierwszej edycji programu "The Hit", w którym rywalizował o wygraną przeciwko Brianowi Kennedy’emu. W trakcie konkursu obaj artyści śpiewali piosenki, napisane na potrzeby formatu przez sześciu kompozytorów. Jedna z wykonanych przez niego piosenek, „Who Do You Love?”, trafiła na trzecie miejsce list przebojów w kraju.
W 2015 otworzył własną wytwórnię muzyczną Bayview Records oraz wydał dwa single: „Fingertips” i „Evergreen”. W 2016 zaprezentował singiel „She Won’t Wait”. 11 listopada wydał debiutancki album studyjny pt. "Back to Square One", promowany przez singiel „Got This Feeling”. 31 stycznia 2018 został ogłoszony reprezentantem Irlandii z piosenką „Together” w 63. Konkursie Piosenki Eurowizji w Lizbonie. 8 maja wystąpił w pierwszym półfinale konkursu i zakwalifikował się do finału, który został rozegrany 12 maja. Zajął w nim 16. miejsce po zdobyciu 136 punktów w głosowaniu jurorów i telewidzów.
W kwietniu 2020 został zaproszony do udziału w pierwszym odcinku programu "Eurovision Home Concerts", w którym wykonał utwór „Together” i cover piosenki Daðiego i Gagnamagnið „Thing About Things”.

</doc>
<doc id="4216330" url="https://pl.wikipedia.org/wiki?curid=4216330" title="Katastrofa lotu Saratov Airlines 703">
Katastrofa lotu Saratov Airlines 703

Katastrofa lotu Saratov Airlines 703 – katastrofa lotnicza samolotu Saratov Airlines, do której doszło po starcie 11 lutego 2018 z podmoskiewskiego lotniska Domodiedowo. Samolot An-148 lecący na lotnisko Orsk rozbił się, a wszyscy obecni na pokładzie zginęli. Na pokładzie było 65 pasażerów i 6 członków załogi.
Przebieg lotu.
Samolot pasażerski należący do prywatnego rosyjskiego przewoźnika Saratov Airlines miał odbyć regularny lot rejsowy z Moskwy (lotnisko Domodiedowo) do Orska w obwodzie orenburskim przy granicy z Kazachstanem. 
Maszyna wystartowała po 14:20 czasu moskiewskiego (, 11:20 czasu uniwersalnego) i rozbiła się po kilku minutach lotu w okolicach wsi Argunowo i Stepanowskoje, w rejonie ramieńskim w obwodzie moskiewskim. Wydarzenie miało miejsce około szóstej minuty lotu. 
Ratownicy dotarli na miejsce około 2,5 godziny po katastrofie. Czarne skrzynki zostały znalezione. Kilka minut przed katastrofą pilot samolotu poinformował kontrolerów ruchu lotniczego o wystąpieniu usterki w samolocie.
Przyczyny katastrofy.
Podczas badań wypadku jako najbardziej prawdopodobną przyczynę katastrofy uznawano oblodzenie rurek Pitota, a ściślej – złą interpretację spowodowanych przez nie rozbieżnych wskazań prędkościomierzy.
29 czerwca 2019 podano oficjalne wyjaśnienie przyczyny wypadku. W samolocie nie zostały uruchomione ogrzewacze rurek Pitota, przez co zostały one oblodzone. Ze źródeł wynika też, że maszyna leciała zbytnio wychylona, co w połączeniu z niską prędkością spowodowało upadek samolotu na ziemię.

</doc>
<doc id="4216333" url="https://pl.wikipedia.org/wiki?curid=4216333" title="Krzyż Męki Pańskiej w Świętochłowicach">
Krzyż Męki Pańskiej w Świętochłowicach

Krzyż Męki Pańskiej w Świętochłowicach – murowana kapliczka z 1899 roku, w Świętochłowicach-Chropaczowie, wpisana do rejestru zabytków ruchomych województwa śląskiego.
Kapliczka znajduje się pomiędzy dwoma budynkami mieszkalnymi, z których jeden został wzniesiony w latach 1898–1899, a drugi przebudowano w 1899 roku; działka, na której znajduje się obiekt jest własnością miasta, wcześniej należała do fundatorów.
Historia.
Kapliczka została ufundowana przez Józefa i Monikę Kosturów w 1899 roku. Wykorzystywano ją podczas nabożeństw majowych do 1912 roku, stawiano również przy niej ołtarze polowe, których używano w Boże Ciało.
W 1999 roku Miejskie Przedsiębiorstwo Gospodarki Komunalnej w Świętochłowicach przeprowadziło remont niszy kapliczki, a w 2015 roku Pracownia Konserwacji Zabytków Antique-Style z Katowic dokonała kompleksowej renowacji obiektu.
Architektura.
Kapliczka została wybudowana z cegły pochodzącej z pobliskiej cegielni na Ajsce, do dekoracji wykorzystano kształtki ceramiczne i glazurowanymi zielonymi cegłami.
3-metrowy krzyż znajduje się w murowanej wnęce o zwieńczeniu łukowym, nad którą znajduje się dwupiętrowa attyka, wieńczy ją łamany daszek i prosty krzyż. Na postumencie głównego krzyża wyryto napis fundacyjny: „Któryś dla nas był ukrzyżowany / Jesu Chryste zmiłuj się nad nami! / Josef i Monika Kostur 1899”. Krzyż jest zakończony strzałkami, z metalową figurą Chrystusa i metalowym napisem INRI, poniżej krzyża we wnęce wtórnie umieszczono figurę Matki Bożej z Lourdes. Od ulicy kapliczka odgrodzona jest kratą, prowadzą do niej stopnie.

</doc>
<doc id="4216336" url="https://pl.wikipedia.org/wiki?curid=4216336" title="Hidden Spring">
Hidden Spring

Hidden Spring – jednostka osadnicza w Stanach Zjednoczonych, w stanie Idaho, w hrabstwie Ada.

</doc>
<doc id="4216340" url="https://pl.wikipedia.org/wiki?curid=4216340" title="Bateria artylerii nr 11 (XI) „Canet”">
Bateria artylerii nr 11 (XI) „Canet”

11 (XI) Bateria artylerii tzw. „Canet” – dwudziałowa bateria artylerii nadbrzeżnej, francuskich dział morskich na podstawach Canet wz. 1891/2, która została umieszczona w latach 1930/31 na wzniesieniu Kępy Oksywskiej i była przeznaczona do obrony portu w Gdyni.
Sformowanie i opis baterii.
Po zdemontowaniu z obu kanonierek 2 armat kal. 100 mm wz.1891/2 Canet w wyniku dyskusji wybrano opcję zgodnie z projektem kmdr ppor. dypl. Czeczota ustawienia obu armat w charakterze artylerii nadbrzeżnej na stałych podstawach w przygotowanych stanowiskach w latach budżetowych 1930/31, 1931/32. Stanowiska wybudowano na najbardziej wysuniętej na wschód części Kępy Oksywskiej. Oprócz odkrytych działobitni (fundamentu z kanałami technicznymi), w skarpie jaru wykonano dwa schrony amunicyjne; wschodni – na pociski, zachodni – na ładunki miotające w łuskach. Schron na ładunki miotające o wymiarach zewnętrznych 7,96 × 6,31 m, ze ścianami o grubości 0,40 m z przedsionkiem o długości 3,44 m. Na około komory wewnętrznej był korytarz, a komora na ładunki miotające o wymiarach 6,00 × 2,80 m była izolowana od wilgoci ze ścian schronu tym korytarzem. Oba schrony połączone były torem kolejki wąskotorowej z wagonikami i do windy amunicyjnej, która była napędzana ręcznie, którą przemieszczano amunicję do działobitni i dział. Pomiędzy działobitniami był wybudowany schron pogotowia w, którym w sierpniu 1939 r. na rozkaz chor. S. Brychcego umieszczono podręczny zapas amunicji 50 szt. W schronach amunicyjnych umieszczono 760 sztuk pocisków i ładunków miotających. W okresie pokojowym obsada baterii była skadrowana mieszkała w koszarach MW na Oksywiu, po mobilizacji w sierpniu 1939 roku obsadę zakwaterowano w nieczynnej latarni morskiej na Oksywiu. Do obsługi dział „duńskich”, „greckich” i „Canet” powołano pod koniec 1931 roku kompanię artylerii nadbrzeżnej pod dowództwem por. mar. Jana Grudzińskiego, a obsługa i ochrona dział „Canet” stanowiła I pluton tej kompanii. Od wiosny 1935 roku był to I pluton baterii kadrowej artylerii nadbrzeżnej. Od czerwca 1935 roku, pododdział obsługujący działa „Canet”, otrzymał miano 13 baterii artylerii nadbrzeżnej o etacie 1 oficer i 43 podoficerów i marynarzy, wszedł w skład dywizjonu artylerii nadbrzeżnej. W 1936 roku zmieniono jej nazwę na XIII bateria artylerii nadbrzeżnej. Dowódcą I plutonu i baterii był każdorazowo dowódca kompanii artylerii nadbrzeżnej i baterii kadrowej artylerii nadbrzeżnej. Do obrony przeciwlotniczej bateria otrzymała dwa ckm wz. 1908. W 1937 roku bateria została wyłączona ze składu dywizjonu artylerii nadbrzeżnej i włączona w skład 1 Morskiego dywizjonu artylerii przeciwlotniczej, a stan osobowy został skadrowany. W dokumentacji stwierdzono wówczas, że bateria posiada nr XI. Z uwagi na skadrowanie, w baterii nie było etatowego dowódcy w stopniu oficerskim od 1937 do końca lipca 1939 r. Pod koniec marca 1939 do baterii nr XI powołano 51 rezerwistów marynarzy na przeszkolenie przez obsadę podoficerską „szkieletową”. Podobnie w czerwcu 1939 r. grupę 40 rezerwistów. W chwili ogłoszenia mobilizacji alarmowej przebywała tylko obsada „szkieletowa, a od 1 sierpnia do baterii dołączył wyznaczony jako dowódca baterii kpt. Antoni Ratajczyk. XI bateria została zmobilizowana w trakcie mobilizacji alarmowej 24 sierpnia w grupie zielonej w czasie 24 godzin, przez 1 Morski Dywizjon Artylerii Przeciwlotniczej. W jej szeregi wcielono rezerwistów marynarzy nie mających doświadczenia i przeszkolenia w obsłudze artylerii nadbrzeżnej. Z uwagi na powyższe, z zasobów kadrowych 1 MDAPlot. z Gdyni 24 sierpnia przydzielono w charakterze instruktora chor. Stanisława Brychcego (oficera młodszego z 3 baterii szkolnej dywizjonu), który jednocześnie objął funkcję oficera ogniowego baterii. Przystąpiono do intensywnego szkolenia baterii. W stosunku do baterii nr XI (Canet) posługiwano się też nazwą „sztyletowa”.
Bateria w kampanii wrześniowej.
Z chwilą wybuchu wojny z baterii wydzielono obsługi dla formowanego w Gdyni plutonu przeciwdesantowego, do obsługi instalowanych na falochronie portu trzech armat kal. 47 mm Hotchkiss wz. 1885 na podstawach morskich. Jednocześnie 2 września baterię nr XI wzmocniono takimi samymi dwoma armatami ustawionymi ok. 50 m na zachód od działobitni. 
1 września 1939 roku ok. godz. 14.00 obsługi baterii zostały zaskoczone, przez silny nalot 62 bombowców nurkujących Ju 87B, podczas pobierania obiadu, poległo 13 marynarzy, a 6 zostało rannych. Bateria poniosła znaczne straty sprzętu i uzbrojenia: zniszczony został dalmierz baterii, w armacie nr 2 odłamek przebił lufę oraz uszkodził mechanizm podniesienia i kierunku. W armacie nr 1 zniszczeniu uległy przyrządy celownicze, uszkodzenia odniosła również winda amunicyjna i kable telefoniczne. Po nalocie potencjał bojowy baterii zmalał o 50%. Działo nr 2 zostało dawcą części zapasowych, dla działa nr 1. 
2 września w godzinach nocnych ok. godz. 3.00 bateria stała się obiektem nalotów wodnosamolotów, w dzień uzupełniono potencjał bojowy baterii poprzez ustawienie 2 armat 47 mm wz. 1885 Hotchkiss. 3 września ostrzelano niemiecki torpedowiec T 196, 50 pociskami przez sprawną armatę nr 1 baterii XI oraz przez 2 baterię 1 MDAPlot., zmuszając torpedowiec do odwrotu pod osłoną zasłony dymnej. Godziny walki są rozbieżne według dokumentów niemieckich i inne w relacji chor. Brychcego. 
5 września według relacji niemieckich, żaden okręt nie był w zasięgu baterii „z Oksywia”. Według relacji chor. Brychcego 5 września ok. godz. 9.00 działo nr 1 prowadziło ogień do niemieckich trałowców, wystrzeliwując 20 pocisków. Okręty wycofały się pod osłoną zasłony dymnej. 
6 września według dokumentów niemieckich, brak aktywności sił niemieckich w okolicach Oksywia. Według chor. Brychcego ok. 10.00 działo nr 1 ostrzelało zespół trałowców niemieckich oddając 20 salw na odległość 12 200 m. Około godz. 11.00 trałowce niemieckie ostrzelały stanowiska baterii z odległości 14 000 m, jeden pocisk miał trafić w strop schronu amunicji i działobitnię działa nr 1. 
7 września według dokumentów niemieckich ostrzelane zostały jednostki trałowe 5 Flotylli Ochrony Portów. Według relacji polskich działo nr 1 baterii nr XI ostrzeliwało cele lądowe koordynowane przez kpt. Ratajczyka, łącznie w dzień i w nocy wystrzelano 180 pocisków. Spowodowało to awarię opornika armaty. 
8 września teren Kępy Oksywskiej o godz. 13.30 ostrzeliwał pancernik „Schleswig-Holstein” wystrzelił 20 pocisków kal. 280 mm. Według danych polskich działo nr 1 wspierało pododdziały i oddziały Lądowej Obrony Wybrzeża. 
9 września o godz. 11.14 teren baterii nr XI był ostrzeliwany przez pancernik „Schleswig-Holstein” kierowany przez samolot obserwacyjny, wystrzelono 100 pocisków 150 mm i 38 pocisków 280 mm. 
10 września według dokumentów niemieckich odnotowano ostrzelanie niemieckich trałowców z rejonu 2 baterii 1 MDAPlot. Pomiędzy godz. 8.57 – 10.07 według dziennika niemieckiego pancernika „Schleswig-Holstein” ostrzeliwano baterie polskie w rejonie Oksywia i Wąwozu Ostrowickiego. Według relacji chor. Brychcego ok. godz. 10.00 ostrzelano niemieckie trałowce, które zostały zmuszone do wycofania się. W dniu tym uzupełniono amunicję z magazynu w Wąwozie Ostrowickim. 
11 września XI bateria udziela wsparcia oddziałom lądowym w okolicach Kazimierza i Mostów, wystrzelono 50 pocisków. 
12 września działo nr 1 ostrzelało cele naziemne wspierając walki oddziałów lądowych. 
13 września według dokumentów niemieckich brak aktywności wroga w rejonie Oksywia. Według relacji chor. Brychcego ok. godz. 11.00 bateria otworzyła ogień do trałowców typu M, w odpowiedzi trałowce miały otworzyć silny ogień i bateria zamilkła. 
14 września według dokumentów niemieckich, ok. godz. 9.00 niemiecki zespół łodzi motorowych usiłował zająć port w Gdyni. Jednostki te zostały ostrzelane z baterii z Oksywia. Około godz. 14.00 torpedowiec T 196 stoczył pojedynek z baterią z Oksywia. Według relacji polskich po godz. 9.00 ostrzelano z dział kal. 47 mm jednostki niemieckie usiłujące podejść do portu w Gdyni. 
15 września według dokumentów niemieckich, brak aktywności niemieckiej na obszarze działania baterii nr XI, pancernik „Schleswig-Holstein” ostrzelał Oksywie 33 pociskami kal. 280 mm. Według relacji chor. Brychcego ok. godz. 10.00 z działa kal. 100 mm wystrzelono dwa pociski do trałowców w pobliżu boi wejściowej do portu, po drugim strzale ciężkiego uszkodzenia doznał oporopowrotnik armaty. Jak się okazało armata 100 mm Canet nie była już użyta do końca walk. Około godz. 18.00 stoczono pojedynek artyleryjski z niemieckimi armatami w spichrzu zbożowym w Gdyni przy pomocy armat kal. 47 mm z baterii nr XI. 
16 września według niemieckich raportów w godz. 10.00-11.00 pod osłoną „Nautiliusa”, „Nettelbecka” i M 4 zespół 1. R Flotille (1. Flotylli Kutrów Trałowych), został ostrzelany z baterii Oksywie, w tym samym czasie Oksywie ostrzeliwał „Schleswig-Holstein”, wystrzelił 12 pocisków 280 mm i 7 pocisków 150 mm. Według strony polskiej trałowce były ostrzeliwane przez działa baterii kal. 47 mm, następnie teren baterii był ostrzelany przez niemiecki samolot, który podczas ataku rozbił się o ziemię. 
17 września według strony niemieckiej trałowiec M 4 ostrzelał teren Kępy Oksywskiej, tuż po 13.00 został ostrzelany przez ckm z ORP Bałtyk i armatę 47 mm z baterii Oksywie. Zgodnie z relacją chor. Brychcego, bateria ostrzeliwała cele lądowe, będąc pod silnym ogniem niemieckim. 
18 września według strony niemieckiej 1. R Flotille (1. Flotylli Kutrów Trałowych), pod osłoną „Nautiliusa”, „Nettelbecka”, M 4 i „Fuscha” zostały ostrzelane przez baterię Oksywie z dział 47 mm, okręty osłony ostrzelały baterię 65 pociskami zmuszając ją do milczenia. Dokończono prace trałowe. O godz. 11.45 „Schleswig-Holstein” wystrzelił na Oksywie 155 pocisków 150 mm, o godz. 15.29 ponownie wystrzelił 6 pocisków kal. 150 mm. Według relacji chor. Brychcego teren baterii znajdował się pod silnym ostrzałem niemieckim. 
19 września od godzin porannych pozycje polskie na Kępie Oksywskiej ostrzeliwało 14 jednostek niemieckich z SVK Verband, M 3, „Nettelbeck”, „Fuchs” i 1 Flotylli Kutrów Trałowych, ostrzał prowadzono z odległości 2000 m oddano 94 salwy, na cele w Wąwozie Ostrowickim i Babich Dołach. Pancernik „Schleswig-Holstein” od 6.58 wystrzelił na Oksywie 13 pocisków 280 mm. Według relacji polskich teren baterii nr XI znajdował się pod bardzo silnym ostrzałem niemieckich okrętów oraz ckm z portu w Gdyni. Około godz. 11.00 miał miejsce nalot bombowy, jedna z bomb trafiła w schron na pociski, w którym zginęła część obsługi baterii. Po czym dalej ostrzeliwały teren baterii okręty niemieckie do czasu kapitulacji jej żołnierzy.
Wykaz pojedynków baterii nr XI z niemieckimi okrętami:
Opisy i wypisy z relacji dotyczące baterii.
Wsławiła się pojedynkami z niemieckimi trałowcami, powstrzymując je przez wiele dni od oczyszczenia wód Zatoki Gdańskiej z min, zapobiegając tym samym podejściu większych jednostek niemieckich w pobliże portu w Gdyni.
Od pierwszego dnia wojny bombardowana z powietrza przez lotnictwo niemieckie i najczęściej ostrzeliwana przez pancernik „Schleswig-Holstein”, dla którego wraz z baterią przeciwlotniczą w Redłowie stanowiła główny cel w pierwszych dniach wojny.
1 września 1939 r. baterią podległą d-cy Morskiej Obrony Wybrzeża dowodził instruktor artylerii morskiej Centrum Wyszkolenia Specjalistów Floty, były szef artylerii ORP Wicher i pierwszy szef baterii im. Heliodora Laskowskiego, chorąży marynarki Stanisław Brychcy. Obrana przez niego w toku walk metoda strzelania, okazała się skuteczną bronią trzymającą niemieckie siły trałowe z dala od wejścia do portu w Gdyni.
Chorąży z wyszkoloną tuż przed wojną załogą celnym ogniem ostrzeliwał jednocześnie trzy niemieckie kutry trałowe, przenosząc ogień z jednego na drugi. Potem precyzyjnie i możliwie szybko ustawiając nowe namiary poruszających się celów, oddawał trzy kolejne strzały, aby uzyskać nakrycie każdego z nich. Wrażenie, że statki ostrzeliwane są przez trzy różne baterie, do końca nie pozwalały Niemcom spokojnie zbliżyć się do oksywskiego cypla.
Świadectwo kunsztu polskiej artylerii nadbrzeżnej dał d-ca niemieckich sił trałowych kmdr. Ruge który w taki sposób opisał celny ogień baterii:
„Następnym celem była Gdynia. Flotylla ochrony portu została użyta do rozszerzenia wolnego od toru na zachód aż do wzgórz Redłowskich. Kutry flotylli ochrony portu odeszły pod zasłoną dymną, lecz ostrzeliwane były celnym ogniem aż do boi wejściowej Nowy Port. Potwierdzało to ponownie, że niezbędne jest wyeliminowanie baterii, jeżeli chce się robić postępy na morzu.”
„Następnego ranka pracowano nad rozminowaniem szlaku w kierunku boi wejściowej Gdynia. Pod osłoną T196 a częściowo pod zasłoną dymną, flotylla kutrów trałowych zbliżyła się na 1 milę do boi wejściowej portu. Później trałowanie trzeba było przerwać, gdyż T196 nie mógł zmusić do milczenia świetnie zamaskowanej baterii oksywskiej.”
„Przy wietrze północno-wschodnim flotylla kutrów trałowych przedłużyła wolny od min tor aż w pobliże boi wejściowej Gdynia. Tor ten pomyślany był dla ciężkich okrętów i w wypadku jego przedłużenia przebiegałyby na wschód od boi. Dalej na południe pracowały trałowce. Gdy flotylla kutrów trałowych spróbowała obejść się bez zasłony dymnej, znalazła się pod ciężkim ogniem, tak celnym, że kilka słupów wody zalało pokłady. Wydzielony do osłony kutrów trałowych trałowiec M4 interweniował natychmiast, wkrótce potem również Nautilus i Nettlebeck.”
W czasie późniejszych walk o Kępę Oksywską bateria Canet przeszła pod dowództwo Lądowej Obrony Wybrzeża i oprócz obrony od strony morza wykonywała strzelanie ogniem zaporowym do celów naziemnych, niewidocznych z baterii. Rozkazy otwierania ognia z oddalonego punktu dowodzenia 1. Morskiego Dywizjonu Artylerii Przeciwlotniczej wydawał chorążemu kpt. art. Antoni Ratajczyk oraz zastępca d-cy 1MDAPl mjr Tadeusz Przewoski.
Wyliczane współrzędne celów opierały się na wcześniej sporządzonych mapach najważniejszych punktów obrony w terenie oraz nielicznych meldunkach, słabo wyposażonych w środki łączności obserwatorów. Ocenę działania baterii Canet umieścił w swojej powojennej relacji d-ca 1MDAPl w ramach którego działała bateria Canet, kmdr.ppor. Stanisław Jabłoński.
„Dobrze się zapisała w obronie Oksywia wchodząca w skład 1MDAPl „stara” morska nadbrzeżna bateria Canet, z jej całą bohaterską i nieustraszoną załogą z kpt. art. plot.Ratajczykiem i chor. mar Brychcym na czele. Kilkakrotnie obserwowałem z wysuniętego w kierunku Oksywia i wybrzeża pomocniczego punktu obserwacyjnego 1 MDAPl-u nieprzyjacielskie kutry trałowe a raz nawet większy trałowiec, wycofujące się pod zasłoną dymną z próby trałowania podejść do redy gdyńskiej – po celnym ostrzelaniu ich przez to jedno pozostałe działo baterii Canet.”
Pierwszy o walkach baterii Canet we wrześniu 1939 r. wspomina w swojej relacji z 1940 r. zatytułowanej „Meldunki o znanych działaniach wojennych z-ca oficera sygnałowego Dowódcy Floty por. Jerzy Koziołkowski.
„Dowódcą baterii Canet, która szczególnie szkodziła Niemcom i szczególnie była atakowana – był chor.mar. Stanisław Brychcy (były artylerzysta Moltkego spod Jutlandu). Wykazał się nadzwyczajną odwagą i opanowaniem.”
Według sprawozdania chor. mar. Stanisława Brychcego, pozostał on do końca wraz z wyczerpaną w toku walk grupką marynarzy w jarze w okolicach baterii gdzie poddał się 19 września dowódcy jednego z niemieckich oddziałów.
Obsada dowódcza baterii.
Dowódcy baterii (do 1935 I plutonu)

</doc>
<doc id="4216341" url="https://pl.wikipedia.org/wiki?curid=4216341" title="Fort Hall">
Fort Hall

Fort Hall – jednostka osadnicza w Stanach Zjednoczonych, w stanie Idaho, w hrabstwie Bannock.

</doc>
<doc id="4216344" url="https://pl.wikipedia.org/wiki?curid=4216344" title="Tyhee">
Tyhee

Tyhee – jednostka osadnicza w Stanach Zjednoczonych, w stanie Idaho, w hrabstwie Bannock.

</doc>
<doc id="4216347" url="https://pl.wikipedia.org/wiki?curid=4216347" title="Michał Kłusak">
Michał Kłusak

Michał Kłusak (ur. 20 lipca 1990 w Zakopanem) – polski olimpijczyk, narciarz alpejski specjalizujący się w zjeździe i supergigancie, reprezentant Polski podczas Zimowych Igrzysk Olimpijskich 2018 w południowokoreańskim Pjongczangu. 

</doc>
<doc id="4216351" url="https://pl.wikipedia.org/wiki?curid=4216351" title="Devin Robinson">
Devin Robinson

Devin Ray Robinson (ur. 7 marca 1995 w Chesterfield) – amerykański koszykarz, występujący na pozycji niskiego skrzydłowego.
W 2015 wziął udział w międzynarodowym turnieju Adidas Nations Counselors. Rok wcześniej wystąpił w meczu gwiazd amerykańskich szkół średnich – Derby Classic, został też zaliczony do I składu Parade All-American First Team. W 2013 wziął udział w obozach – Kevin Durant Skills Academy, LeBron James Skills Academy, Adidas Eurocamp.
23 lipca 2019 podpisał umowę z Toronto Raptors. 19 października opuścił klub.

</doc>
<doc id="4216353" url="https://pl.wikipedia.org/wiki?curid=4216353" title="Bennington (Idaho)">
Bennington (Idaho)

Bennington – jednostka osadnicza w Stanach Zjednoczonych, w stanie Idaho, w hrabstwie Bear Lake.

</doc>
<doc id="4216355" url="https://pl.wikipedia.org/wiki?curid=4216355" title="Cmentarz ewangelicki w Sępopolu">
Cmentarz ewangelicki w Sępopolu

Cmentarz ewangelicki w Sępopolu – cmentarz ewangelicki zlokalizowany w Sępopolu przy ulicy Długiej.
Cmentarz jest położony na niewielkim wzniesieniu nad Łyną. Znajdują się tu nagrobki, pozostałości zniszczonych grobowców, a także kaplica grobowa w której pochowano Kamilie Bordasch. Na ścianie kaplicy umieszczono współczesną tablicę upamiętniające dawnych mieszkańców miasta, a także tych którzy zginęli podczas wojen na ziemi sępopolskiej. Cmentarz mieści się po drugiej stronie drogi niż cmentarz katolicki.

</doc>
<doc id="4216357" url="https://pl.wikipedia.org/wiki?curid=4216357" title="Frome (rzeka w Bristolu)">
Frome (rzeka w Bristolu)

Frome (ang. "River Frome") – rzeka w południowo-zachodniej Anglii, w hrabstwach Gloucestershire i Bristol, dopływ rzeki Avon. Długość rzeki wynosi 30 km.
Źródło rzeki znajduje się na skraju posiadłości Dodington Park, niedaleko wsi Tormarton, w paśmie wzgórz Cotswolds, na wysokości około 155 m n.p.m. W początkowym biegu płynie w kierunku północno-zachodnim i zachodnim, przepływając przez miejscowości Chipping Sodbury i Yate. W środkowym i dolnym biegu płynie na południowy zachód, przez Frampton Cotterell, Winterbourne, Mangotsfield i ostatecznie Bristol. Uchodzi w centrum miasta do Floating Harbour, sztucznej odnogi rzeki Avon.
Na terenie Bristolu na znacznej długości rzeka została zabudowana i płynie pod powierzchnią ziemi.

</doc>
<doc id="4216360" url="https://pl.wikipedia.org/wiki?curid=4216360" title="Salvador Rangel Mendoza">
Salvador Rangel Mendoza

Salvador Rangel Mendoza OFM (ur. 28 kwietnia 1946 w Tepalcatepec) – meksykański duchowny rzymskokatolicki, w latach 2015–2022 biskup Chilpancingo-Chilapa.
Życiorys.
Święcenia kapłańskie przyjął 28 czerwca 1974 w zakonie franciszkanów. Pracował głównie jako duszpasterz zakonnych parafii, był także m.in. definitorem prowincji, współpracownikiem Kustodii Ziemi Świętej, rektorem niższego seminarium franciszkańskiego w Celaya, ekonomem i administratorem kolegium franciszkańskiego "Antonianum" w Rzymie oraz wikariuszem biskupim archidiecezji Morelia dla rejonu "Nuestra Señora de la Luz".
12 marca 2009 został prekonizowany biskupem Huejutla. Sakry biskupiej udzielił mu 5 czerwca 2009 abp Alberto Suárez Inda.
20 czerwca 2015 otrzymał nominację na biskupa diecezji Chilpancingo-Chilapa. 11 lutego 2022 papież Franciszek przyjął jego rezygnację z pełnionej funkcji.

</doc>
<doc id="4216363" url="https://pl.wikipedia.org/wiki?curid=4216363" title="Bona (krój pisma)">
Bona (krój pisma)

Bona to krój pisma stworzony przez Andrzeja Heidricha w 1971 roku. Jest to kursywa o delikatnym pochyleniu. Przez wiele lat czcionki w kilku rozmiarach przechowywane były w zecerni warszawskiej ASP, gdzie wykorzystywano krój głównie do druków akcydensowych.
Bona jest wzorowana na XV-wiecznej włoskiej antykwie. Andrzej Heidrich wykreślił podstawowy zestaw znaków: A-Z, a-z, cyfry, podstawową intepunkcję, znaki matematyczne i diakrytyczne. Ligatury i inne znaki zostały narysowane później przez innego autora. W 2017 roku powstał wzorowany na Bonie cyfrowy krój o nazwie Bona Nova.

</doc>
<doc id="4216373" url="https://pl.wikipedia.org/wiki?curid=4216373" title="Księżyc Jowisza">
Księżyc Jowisza

Księżyc Jowisza (węg. "Jupiter holdja") – węgiersko-niemiecko-francuski dramat science fiction z 2017 roku w reżyserii Kornéla Mundruczó. Tytuł pochodzi od Europy, czwartego co do wielkości, zimnego i lodowatego księżyca Jowisza. Światowa premiera filmu odbyła się w konkursie głównym na 70. MFF w Cannes.
Fabuła.
Aryan, 17 letni syryjski uchodźca, chce nielegalnie przekroczyć węgierską granicę, ale nie udaje mu się to, gdyż postrzelił go policjant. W wyniku postrzału chłopiec uzyskuje niezwykłą umiejętność – zaczyna lewitować jak anioł. Racjonalny ale i cyniczny lekarz opiekujący się obozem dla uchodźców widzi w tym zjawisku szansę na biznes, więc obiecuje mu paszport i pomoc w ucieczce. Chłopiec przyjmuje jego propozycję. Jednak spotkanie z cudem wstrząśnie życiem lekarza i zmusi go do poszukiwania nowych odpowiedzi na wszystko, w co do tej pory wierzył.
Produkcja.
Film nakręcony w koprodukcji węgiersko–niemiecko-francuskiej otrzymał dotację w wysokości 697 mln forintów od Narodowego Funduszu Filmowego. Ponadto był sponsorowany przez niemieckie regionalne fundacje filmowe, kanały telewizyjne oraz fundusz koprodukcyjny Rady Europy – Euroimages.

</doc>
<doc id="4216391" url="https://pl.wikipedia.org/wiki?curid=4216391" title="Mitre 10 Cup 2017">
Mitre 10 Cup 2017

Mitre 10 Cup 2017 – dwunasta edycja zreformowanych rozgrywek National Provincial Championship, mistrzostw nowozelandzkich prowincji w rugby union, a czterdziesta druga ogółem. Zawody odbyły się w dniach 17 sierpnia – 28 października 2017 roku.
Czternaście uczestniczących zespołów rywalizowało systemem kołowym w ramach dwóch hierarchicznie ułożonych siedmiozespołowych dywizji, dodatkowo każda drużyna rozgrywała cztery spotkania z zespołami z innej dywizji. Najlepsze cztery drużyny z każdej grupy rywalizowały następnie w fazie pucharowej – zwycięzca Premiership triumfował w całych zawodach, zaś zwycięstwo w Championship było premiowane awansem do najwyższej klasy rozgrywkowej kosztem jej najsłabszej drużyny. Zwycięzca meczu zyskiwał cztery punkty, za remis przysługiwały dwa punkty, porażka nie była punktowana, a zdobycie przynajmniej czterech przyłożeń lub przegrana nie więcej niż siedmioma punktami premiowana była natomiast punktem bonusowym. W przypadku tej samej liczby punktów przy ustalaniu pozycji w grupie brane były pod uwagę kolejno następujące kryteria: wynik bezpośredniego meczu między zainteresowanymi drużynami, lepsza różnica punktów zdobytych i straconych we wszystkich meczach grupowych, wyższa liczba zdobytych przyłożeń, wyższa liczba zdobytych punktów, ostatecznie zaś rzut monetą. Pary spotkań międzydywizyjnych ustalono na początku listopada 2016 roku, cały terminarz został zaś ogłoszony w marcu 2017 roku. Składy zespołów i sędziowie zawodów.
Niekwestionowanym faworytem zawodów byli obrońcy tytułu. Podobnie jak rok wcześniej do finału Premiership awansowały zespoły Canterbury i Tasman, a spośród nich lepsza okazała się drużyna Canterbury, dla której był to dziewiąty tytuł w ostatniej dekadzie. Z kolei w finale Championship zmierzyły się Wellington i Bay of Plenty, a powrót do elity zapewnił sobie po zaciętym, wymagającym dogrywki pojedynku zespół ze stolicy.
Najwięcej punktów (157) w sezonie zdobył Richie Mo'unga, w klasyfikacji przyłożeń z jedenastoma zwyciężył zaś Tevita Li. Po raz pierwszy najlepszemu graczowi rozgrywek wręczono "Duane Monkley Medal", nowo utworzone wyróżnienie przyznawane głosami arbitrów, a nie – jak dotychczas – panelu ekspertów. Otrzymał je zawodnik Northland, Jack Goodhue.

</doc>
<doc id="4216394" url="https://pl.wikipedia.org/wiki?curid=4216394" title="Fenneropenaeus">
Fenneropenaeus

Fenneropenaeus – rodzaj skorupiaków z rzędu dziesięcionogów, i rodziny Penaeidae.
Zasięg występowania.
Gatunki rodzaju Fenneropenaeus występują na terenach:
Klasyfikacja.
Gatunki należące do tego rodzaju:

</doc>
<doc id="4216404" url="https://pl.wikipedia.org/wiki?curid=4216404" title="Nekropola">
Nekropola



</doc>
<doc id="4216407" url="https://pl.wikipedia.org/wiki?curid=4216407" title="Egzemplarz sygnalny">
Egzemplarz sygnalny

Egzemplarz sygnalny – pierwszy egzemplarz już wydrukowanej książki lub czasopisma, przesyłany przez drukarnię do redakcji, autora lub projektanta. Przekazywany jest już po procesie wydrukowania całego nakładu, a przed wprowadzeniem publikacji do sprzedaży. W odróżnieniu do wydruku próbnego nie jest przeznaczony do wprowadzania zmian korektorskich.

</doc>
<doc id="4216412" url="https://pl.wikipedia.org/wiki?curid=4216412" title="Katastrofa samolotu Saratov Airlines Flight 703">
Katastrofa samolotu Saratov Airlines Flight 703



</doc>
<doc id="4216413" url="https://pl.wikipedia.org/wiki?curid=4216413" title="António Montes Moreira">
António Montes Moreira

António Montes Moreira OFM (ur. 30 kwietnia 1935 w São Tomé do Castelo) – portugalski duchowny katolicki, biskup diecezji Bragança-Miranda w latach 2001-2011.
Życiorys.
Po ukończeniu nauki w niższym 
seminarium franciszkańskim w Montariol wstąpił do Zakonu Braci Mniejszych i studiował kolejno w Leirii (1951-1954) oraz w Lizbonie (1954-1958). Ponadto uzyskał doktorat z historii Kościoła na Katolickim Uniwersytecie w Lowanium.
24 października 1957 złożył śluby wieczyste, zaś święcenia kapłańskie przyjął 13 lipca 1958. Był profesorem seminarium
franciszkańskiego w Lizbonie oraz Katolickiego Uniwersytetu Portugalii. Pełnił także funkcje m.in. ministra prowincjalnego (1984-1991), wiceprzewodniczącego
Konferencji Ministrów Prowincji Półwyspu Iberyjskiego (1986-1991) oraz członka Rady Generalnej franciszkanów (1991-1999).
Episkopat.
13 czerwca 2001 został mianowany przez papieża Jana Pawła II biskupem diecezji Bragança-Miranda. Sakry biskupiej udzielił mu 14 października tegoż roku ówczesny patriarcha Lizbony, kard. José da Cruz Policarpo.
W latach 2005-2008 pełnił funkcję wiceprzewodniczącego Konferencji Episkopatu Portugalii
18 lipca 2011 przeszedł na emeryturę.
19 czerwca 2014 ówczesny prezydent Portugalii Aníbal Cavaco Silva odznaczył go Orderem Infanta Henryka.

</doc>
<doc id="4216419" url="https://pl.wikipedia.org/wiki?curid=4216419" title="Drzewołaz trójpaskowy">
Drzewołaz trójpaskowy

Drzewołaz trójpaskowy ("Ameerega trivittata") – gatunek płaza z podrodziny Colostethinae w rodzinie drzewołazowatych (Dendrobatidae).
Zasięg występowania.
Dorzecze Amazonki w Ameryce Południowej.
Budowa ciała.
Osiąga kilka cm długości. W skórze występują liczne gruczoły jadowe, których jad jest wykorzystywany przez Indian do zatruwania strzał.
Ubarwienie grzbietu czarne z metalicznym połyskiem oraz dwoma lub trzema szerokimi podłużnymi, zielonymi bądź żółtymi pasami łączącymi się w jedną plamę na przodzie głowy. Pasy występują również na grzbietowej powierzchni kończyn.
Biologia i ekologia.
Żyje w wilgotnych lasach równikowych, przebywając na pędach rozmaitych roślin.
Żywi się owadami.
Samiec opiekuje się kijankami, nosząc je na grzbiecie.

</doc>
<doc id="4216420" url="https://pl.wikipedia.org/wiki?curid=4216420" title="Hermann Häfker">
Hermann Häfker

Hermann Häfker (ur. 1873, zm. 1939 w obozie koncentracyjnym Mauthausen) – niemiecki teoretyk filmowy. Zaangażowany w ruch reformy kina niemieckiego.
Publikował m.in. w "Der Kinematograph" (od 1907) i "Bild und Film" (1912−1915)"." Jako jeden z pierwszych rozpoznał artystyczny potencjał kina.
W 1916 r. został powołany do wojska na dwuletnią służbę. 
Zmarł w 1939 r. w obozie koncentracyjnym Mauthausen, gdzie trafił jako więzień polityczny, sprzeciwiający się władzy Hitlera.

</doc>
<doc id="4216424" url="https://pl.wikipedia.org/wiki?curid=4216424" title="Maksymilian Misztal">
Maksymilian Misztal

Maksymilian Misztal (ur. 6 listopada 1941 w Siedzowie, zm. 28 grudnia 2017 w Zakopanem.) – polski rzeźbiarz, pedagog, animator i koordynator działań artystycznych.
Życiorys.
Jako uczeń Technikum Elektronicznego w Warszawie, wygrał konkurs rzeźbiarski i przeniósł się do Zakopanego do Liceum Sztuk Plastycznych im.Antoniego Kenara. Po ukończeniu Liceum A.Kenara w 1964 roku zajął się działalnością plastyczną i rzeźbiarską. Autor wielu wystaw indywidualnych w kraju za granicą min. we Francji, Szwajcarii i w Niemczech. Jego prace znajdują się w kolekcjach prywatnych, a jego rzeźby sakralne w kościołach we Francji m.in. w Châtel, Abondance. Autor dekoracji Festiwalu Folkloru Ziem Górskich w 1972 i 1973 roku. Prowadził również działalność pedagogiczną, organizując kursy rzeźbiarskie dla dzieci i młodzieży. Z żoną Jagodą był współzałożycielem Klubu Gazety Polskiej w Zakopanem.
Linki zewnętrzne.
Nekrolog, podhale24.pl
Kluby Gazety Polskiej

</doc>
<doc id="4216426" url="https://pl.wikipedia.org/wiki?curid=4216426" title="Otwarta nauka">
Otwarta nauka

Otwarta nauka – dowolne pobieranie, przetwarzanie i kolportaż treści naukowych dla możliwie jak największej liczby odbiorców przy wykorzystaniu wszystkich możliwych środków przekazu. Michael Nielsen opisał otwartą naukę jako „ideę, która zakłada, że wszelkiego rodzaju wiedza naukowa powinna być otwarcie rozpowszechniana tak wcześnie, jak jest to praktyczne w procesie odkrywania”.
Początki otwartej nauki w historii otwiera pojawienie się drukowanych czasopism naukowych w XVII wieku. Postęp techniczny, powstanie internetu i wspieranie przez organizacje międzynarodowe takie jak Europejska Rada ds. Badań Naukowych upowszechniają otwartą naukę we współczesnym świecie. Jest inicjatywą wpisująca się w nurt otwartości treści, możliwości wymiany poglądów i informacji oraz swobodnego rozwoju dla wszystkich zainteresowanych, przez co jest ona coraz bardziej popularna we współczesnej dobie globalizacji, demokratyzacji i pluralizmu.
Otwarta nauka opiera się na 6 zasadach. Są to:
W Polsce w 2019 trwały prace nad przepisami, według których projekty oraz naukowcy opłacani z państwowych pieniędzy mieliby obowiązek publikacji w otwartym dostępie. Na dostęp do zamkniętych publikacji, dla instytucji naukowych i uczonych państwo wydawało w tym czasie ok. 250 mln zł.

</doc>
<doc id="4216427" url="https://pl.wikipedia.org/wiki?curid=4216427" title="Amber An">
Amber An

Amber An (chin: 安心亞, pinyin: "Ān Xīnyà", prawdziwe nazwisko Liao Ching-ling (chin: 廖婧伶, pinyin: "Liào Jìnglíng"; ur. 18 września 1985, Taizhong) – tajwańska piosenkarka, aktorka, modelka.
Życiorys.
Amber An pojawiła się w 2009 roku za pośrednictwem programu Celebrity Imitated Show: The Biggest Political Party, w którym wciela się w innych celebrytów.
W 2011 r. An została wybrana najseksowniejszą kobietą na świecie w tajwańskiej wersji magazynu FHM. Natomiast karierę muzyczną rozpoczęła w sierpniu 2011 roku, wydając swój pierwszy album. Została również tajwańskim ambasadorem marki Reebok.
Od 2014 roku, jest członkiem organizacji o nazwie „Fundusz na rzecz Dzieci i Rodzin”. Stowarzyszenie jest odpowiedzialne za ochronę rodzin.
20 października 2017 r. została zaproszona do wzięcia udziału w ceremonii otwarcia NBA Store Taipei przez gwiazdę NBA Rona Harpera.
W 2018 roku po raz pierwszy została nominowana do nagrody Golden Bell w kategorii najlepsza pierwszoplanowa aktorka w miniserialu lub filmie telewizyjnym za rolę Nguyen Thi Bich Hoa w filmie „Nguyen Thi Bich Hoa and Her Two Men”. 17 września 2018 r. Xinya podpisała kontrakt z Universal Music Taiwan.
11 stycznia 2019 r. An wydała nowy singel „Chillaxing”, a piosenka znalazła się w czołówce serialu „Ni You Nian Da Xue Ma?”.

</doc>
<doc id="4216428" url="https://pl.wikipedia.org/wiki?curid=4216428" title="Barbora Klementová">
Barbora Klementová

Barbora Klementová (ur. 11 października 1994 w Lewoczy) – słowacka biegaczka narciarska, zawodniczka klubu KL Novaky.
Kariera.
Po raz pierwszy na arenie międzynarodowej pojawiła się w 11 grudnia 2010 roku, podczas zawodów Pucharu Słowiańskiego (Slavic Cup) w czeskiej miejscowości Horní Mísečky, gdzie uplasowała się na 31. pozycji na dystansie 5 km stylem klasycznym.
W Pucharze Świata zadebiutowała 16 stycznia 2016 roku w Planicy, w sprincie stylem dowolnym uplasowała się na 57. pozycji. Pucharowych punktów jeszcze nie wywalczyła.

</doc>
<doc id="4216438" url="https://pl.wikipedia.org/wiki?curid=4216438" title="Rodoljub Vulović">
Rodoljub Vulović



</doc>
<doc id="4216442" url="https://pl.wikipedia.org/wiki?curid=4216442" title="Leo Wehrmann">
Leo Wehrmann

Leo Wehrmann (ur. 10 grudnia 1840 we Frankfurcie nad Odrą, zm. 9 września 1919 w Berlinie) – niemiecki prawnik i urzędnik kolejowy, m.in. prezes Dyrekcji Kolei we Wrocławiu (1893-1898).
Absolwent Gimnazjum Francuskiego w Berlinie ("Französisches Gymnasium") (1957), następnie odbył roczną praktykę w rolnictwie. Studiował prawo na uniwersytetach w Getyndze (1958) i w Berlinie. Aplikacja w berlińskim sądzie apelacyjnym ("Kammergericht") została przerwana przez udział w wojnach - niemiecko-duńskiej 1864, w trakcie której wyróżnił się, i 1866 roku.
Po dwóch latach pracy w charakterze asesora sądowego, w 1868 przeniósł się do pruskiej administracji kolejowej będąc zatrudniony w Dyrekcji Kolei w Elberfeld. W 1881 awansował do zarządu Dyrekcji Kolei w Bydgoszczy, przez dwa lata pełnił służbę w Dyrekcji Kolei w Erfurcie, zostając jej prezesem w 1892, następnie w Dyrekcji Kolei we Wrocławiu (1893-1898). W 1899 został przeniesiony do pruskiego Ministerstwa Robót Publicznych ("Preußisches Ministerium der Öffentlichen Arbeiten"), gdzie kierował w randze dyrektora wydziałem zarządzania ("Verwaltungsabteilung") w Zarządzie Ruchu ("Verkehrsabteilung"). Jego wysiłki, aby uczynić państwo odpowiedzialnym za kolejnictwo w Niemczech, nie były udane, ale m.in. ujednolicił przepisy kolejowe we wszystkich niemieckich krajach związkowych, i był autorem fundamentalnej pracy pt. „Die Verwaltung der Eisenbahnen...” (zarządzanie kolejami...). W 1909 przeszedł na emeryturę.

</doc>
<doc id="4216443" url="https://pl.wikipedia.org/wiki?curid=4216443" title="Jules Lapierre">
Jules Lapierre

Jules Lapierre (ur. 2 stycznia 1996 w Grenoble) – francuski biegacz narciarski, zawodnik klubu Ski Nordique chartrousin.
Kariera.
Po raz pierwszy na arenie międzynarodowej zawodnik pojawił się 29 listopada 2012 roku, podczas zawodów juniorskich we francuskiej miejscowości Montgenèvre, gdzie zajął 6. miejsce na dystansie 10 km stylem dowolnym.
W Pucharze Świata zadebiutował 3 grudnia 2017 roku w Lillehammer, na dystansie 30 km w biegu łączonym, gdzie uplasował się na 25. pozycji. Zdobył tym samym pierwsze punkty do klasyfikacji generalnej.

</doc>
<doc id="4216453" url="https://pl.wikipedia.org/wiki?curid=4216453" title="Kamienica Pod Złotą Palmą we Wrocławiu">
Kamienica Pod Złotą Palmą we Wrocławiu

Kamienica Pod Złotą Palmą, "Dolnośląska Biblioteka Publiczna" (niem. "Zum goldenen Palmbaum") – kamienica na wrocławskim Rynku, na północnej pierzei rynku, zwanej "Targiem Łakoci".
Historia kamienicy i jej architektura.
W okresie średniowiecznym, pod koniec XIII wieku, budynek posiadał drewniane przedproże, które zlikwidowane w późnym średniowieczu. Pierwsza renowacja kamienicy miała miejsce około 1500 roku. Wówczas prawdopodobnie nadano budynkowi trzykondygnacyjną formę; data tej przebudowy jeszcze w XIX wieku istniała na ówczesnym portalu. W tym samym okresie powstał gotycki szczyt z pięcioosiową kompozycją utworzoną przez sterczyny i ostrołuczne blendy. W 1592 nastąpiła kolejna przebudowa budynku: dodano wówczas manierystyczny portal z godłem domu, a jego wykonawca był prawdopodobnie związany z pracami Hansa Schneidera von Lindau, niemieckiego inżyniera i architekta, twórcy wielu projektów fortyfikacyjnych we Wrocławiu (Bastion Sakwowy, Brama Piaskowa). We wnętrzu wykonano sztukatorskie dekoracje sklepienia sieni opartego na hermowych spornikach. Kolejne przebudowy miały miejsce na początku XVII wieku oraz po 1770 (ok. 1780), kiedy to właścicielem kamienicy był J. Kochler. Fasada, choć zachowano starszy portal, uzyskała wówczas barokowy wygląd z przewagą stylu klasycystycznego, a trzykondygnacyjny szczyt ozdobiono pilastrami wielkiego porządku ustawionymi w dwóch poziomach. 
Od 1875 roku w kamienicy znajdowała się księgarnia "Priebatsch’s Buchhandlung". Jej właściciel Leopold Priebatsch, w 1891 roku w kamienicy zainstalował jeden z pierwszych telefonów we Wrocławiu o numerze 960. 
Do 2018 roku większość źródeł cytując Rudolfa Steina, m.in. Olgierd Czerner i Wojciech Brzezowski, podaje rok 1905 za datę wzniesienia nowego budynku. W jego miejsce miano wznieść secesyjny dom handlowy "Geschäftshaus Cassel &amp; Goldberg" z elementami eklektycznymi. Rafał Werszler w swojej najnowszej pracy z 2018 roku pt. "Dzieje rodziny Priebatschów, znanych księgarzy i wydawców" przesuwa datę wzniesienia nowej kamienicy do roku 1907. W archiwach Muzeum Architektury odnaleziono dokumenty związane z tym okresem, m.in. zezwolenie na budowę z 1906 roku, pierwszy niezatwierdzony projekt ze stycznia 1906 autorstwa Maxa Kessela, kolejne projekty już zatwierdzone z lat 1906-1907 wykonane przez firmę Schlesinger &amp; Benedickt. Krystyna Kirschke Maxa Kassela uznała za wykonawcę nowego domu handlowego co w świetle najnowszych źródeł jest niemożliwe. Kassel zmarł w 1906 roku
Nowy dom handlowy wzniesiony w latach 1906-1907 na nowym podpiwniczeniu, miał pięć kondygnacji i trzykondygnacyjny szczyt z renesansową dekoracją. Był zaprojektowany jako obiekt w pełni handlowy. Czteroosiowa fasada ozdobiona została pilastrami oddzielającymi łukowe okna na czwartej kondygnacji i duże, prostokątne i witrynowe na trzeciej. Na wysokości dwóch pierwszych kondygnacji, w szerokości trzech osi okiennych wstawiono jedną dużą łukową witrynę. W osi czwartej po prawej stronie znajdowało się wejście.
W nowym domu handlowym lokale wynajmowały różne firmy handlowe m.in. "Lichtenstein &amp; Wachsner", (producent garderoby męskiej) lub usługowe m.in. "Hoess &amp; Hertrampf (fryzjer). Część parterową zajmowała księgarnia "Priebatsch’s Buchhandlung" a przed wejściem do kamienicy znajdował się podświetlany szyld z postacią czytająca ksiązkę autorstwa mistrza kowalskiego Jaroslava Vonka. 
W 1931 roku w kamienicy powierzchnie wynajmowały różne firmy: "Cassel &amp; Goldberg" (producent ubrań damskich), "Falke" (sklep z oświetleniem), "Gluskions" (fabryka garderoby męskiej), "Halbach &amp; Co" , "Hertrampf" (fryzjer), "Rosenberg" (garderoba męska), "Schmidt" (kuśnierz), "Strumpf" (fabryka obuwia). 
Księgarnia Priebatsch’s Buchhandlung pod zarządami rodziny Priebatschów istniała do 1933, kiedy to w wyniku prześladowań ludności żydowskiej ówczesny jej właściciel Hans Priebatsch wyjechał wraz z rodziną do Jerozolimy. Księgarnia została przejęta przez księgarzy Ericha Thiela i Karla-Hansa Hintermeiera. Szyld i nazwa księgarni Priebatsch’s Buchhandlung istniała do 1943 roku.
Właściciele i postacie związane z kamienicą.
Do 1418 roku kamienica należała do Hansa Sachse a po jego śmierci w tymże roku do jego żony Anny. W jej posiadaniu znajdowała się do 1438. Udziały majątkowe w kamienicy mieli również potomkowie państwa Sachse, którzy swoje udziały odsprzedali matce. Anna zmarła w 1433 roku a kamienice odziedziczyły córki Katarzyna, żona rycerza Niklasa Stewitz starosty namysłowskiego i Anna. Wspólnie sprzedały kamienice w 1437 swojemu wujowi, kupcowi Heinze Tile lub Niklasowi Tyme. Niklas Tyme pochodził z Lubina a we Wrocławiu zamieszkał w 1436 roku. W latach 1439 i 1440 był wybierany do ławy; był właścicielem kilku posesji w tym domu przy Furcie Rybackiej (u wylotu ulicy Więziennej). Zmarł w 1447 a kamienice odziedziczyła na kolejne dwadzieścia lat wdowa po nim, Anna; w 1468 roku kolejni spadkobiercy do kamienicy sprzedali swoje prawa Christinie, starszej córce Niklasa, już wdowie po Hansie Holiko (Holcroe) właściciela Kamienicy przy Rynku 18 od 1452 i Kamienicy Pod Złotą Kotwicą również na wrocławskim Rynku. W latach 1486-1501 właścicielem posesji był Leonhard Gressel. 
Przynajmniej od 1875 roku kamienica należała do Leopolda Kny'ego profesora zwyczajnego, botanika, specjalisty w dziedzinie grzybów i roślin zarodnikowych. 
Priebatschowie.
Rodzina Priebatsch pochodziła ze Śmigla, gdzie Naumann Priebatsch (1802-1862), nauczyciel i dyrektor szkoły, w 1826 roku założył pierwszą księgarnię z podręcznikami szkolnymi. Jego synowie, Julius i Leopold poszli w ślady ojca i również byli księgarzami i wydawcami. Julius (1830-1905) po ukończeniu szkoły w 1855 roku założył w Ostrowie Wielkopolskim księgarnie o profilu edukacyjnym. Leopold w 1861 roku, w wieku 27 lat, wyjechał do Wrocławia, gdzie 19 maja tego samego roku przy ulicy Ruskiej 63, w kamienicy "Pod Czarnym Kręglem" założył swój pierwszy sklep "Leopold Priebatsch, Papier und Stereoskopenhandlung, Gesellschaftsspiele und Bilderbücher". Handlował wówczas m.in. papierem ozdobnym, grami planszowymi albumami z ilustracjami. W 1863 roku Leopold przeniósł swój sklep do rynku, pod adres Rynek 14. W kolejnych latach rozszerzył swój asortyment o książki i dzieła sztuki. W październiku 1867 roku jego firma zmieniła nazwę na "Priebatsch’s Buchhandlung" . Od 1872 roku jego księgarnia sprzedawała również pomoce naukowe i wydawała własne katalogi i publikacje. W 1873 roku księgarnia Priebatsch’s Buchhandlung przeniosła się do większego lokalu pod adresem Rynek 10/11. 1 sierpnia 1873 roku Leopold zarejestrował własne wydawnictwo , w którym publikował (do 1923 roku) tygodnik "Schlesische Schulzeitung" ("Śląskie Zeszyty Szkolne") o kierunku pedagogiczno-naukowym. Księgarnia powiększała swój asortyment. Stała się największą tego typu placówką oferującą pomoce naukowe dla szkół, od zeszytów poczynając po nowoczesne rozkładane ławki kończąc . Jesienią 1875 roku księgarnia przeniosła się do nowego lokalu pod adresem Rynek 58 . W 1899 r. Leopold Priebatsch do spółki z bratem Juliusem odkupili od profesora Leopolda Kny kamienicę "Pod Złotą Palmą" wraz z przylegającą do niej kamienicą znajdującą się pod adresem Odrzańska 1 Nowym nabytkiem w imieniu właścicieli administrował w tym okresie Lubiński. Po śmierci Leopolda w 1903 roku, jego spuściznę przejął jego syn Felix Priebatsch (1867–1926), historyk, absolwent Uniwersytetu Wrocławskiego, znawca dziejów i kultury Słowian i Śląska. Kolejnym właścicielem wydawnictwa i księgarni był syn Feliksa Hans Jochanan Priebatsch (1902-1989), który opuścił Wrocław w 1934 roku. W dokumentach właścicielem kamienicy wraz z budynkiem przy Odrzańskiej 1 była Auguste Priebatsch a następnie jej córka Wally Wertheim. Z dokumentu z 1940 roku wynika, że Wally Wertheim wraz z Gertrudą Priebatsch, wdową po Felixie, oraz starszą siostrą Agnes Holzman były właścicielkami kamienicy a 2 stycznia 1940 roku sprzedały ją za kwotę 113500 RM firmie meblowej Karsunky &amp; Co. . 
W księgach adresowych z lat 1942-1943 właścicielami kamienicy jest firma pro­dukująca siodła Frost &amp; Jàhnel offene Handelsgesellschaft a jej właścicielem byli Alfred Frost i Richard Peter.
Po 1945 roku.
Podczas działań wojennych w 1945 roku kamienica nie uległa dużym zniszczeniom. Budynek bardzo szybko został dostosowany do potrzeb handlowych. Na parterze została otwarta księgarnia i wydawnictwo „Księgarnia Jasielskiego”, w której jej właściciel, lwowianin Roman Jasielski, oferował swoje bogate zbiory przywiezione jeszcze ze Stanisławowa. Po jego śmierci w 1947 jeszcze przez rok księgarnię w tym miejscu prowadziła jego córka Anna Aleksandra Jasielska. W 1948 roku kamienica została zaadaptowana jako Dom Wzorów Izby Przemysłowo-Handlowej. Piętra zostały udostępnione dolnośląskim producentom do eksponowania swoich wyrobów. Na parterze otworzono księgarnię Domu Wzorów. Po wystawie Ziem Odzyskanych w 1948 roku Dom Wzorów zamknięto wraz z Izbą Przemysłowo-Handlową. Pod koniec 1949 roku budynek w całości został przekazany Miejskiej Bibliotece Publicznej we Wrocławiu. W 1955 roku została ona połączona z Wojewódzką Biblioteką Publiczną. W 1960 roku zlikwidowano dużą witrynę, wstawiając w jej miejsce mniejsze symetryczne okna. Obecnie w budynku mieści się Dolnośląska Biblioteka Publiczna im. Tadeusza Mikulskiego. Na parterze znajduje się sala zwana "Pod Plafonem" (obecnie "Galeria Pod Plafonem") z kolumną pośrodku, w której odbywały się wystawy malarstwa i grafiki.

</doc>
<doc id="4216454" url="https://pl.wikipedia.org/wiki?curid=4216454" title="Javier Sáenz de Cosculluela">
Javier Sáenz de Cosculluela

Javier Luis Sáenz de Cosculluela (ur. 11 października 1944 w Logroño) – hiszpański polityk i prawnik, parlamentarzysta, minister robót publicznych i urbanistyki (1985–1991).
Życiorys.
Z wykształcenia prawnik, absolwent Uniwersytetu Barcelońskiego. Podjął praktykę w zawodzie adwokata. Na początku lat 70. dołączył do nielegalnej wówczas Hiszpańskiej Socjalistycznej Partii Robotniczej (PSOE), a także do centrali związkowej Unión General de Trabajadores (UGT). Od 1973 do 1981 był sekretarzem generalnym PSOE we wspólnocie autonomicznej La Rioja.
W okresie przemian politycznych w 1977 został wybrany do konstytuanty. Od 1979 do 2000 sprawował mandat posła do Kongresu Deputowanych sześciu kadencji. Od lipca 1985 do lipca 1991 zajmował stanowisko ministra robót publicznych i urbanistyki w rządach Felipe Gonzáleza. W 2008 wybrany na prezesa AERCO, zrzeszenia przedsiębiorstw budowlanych w sektorze robót publicznych.

</doc>
<doc id="4216458" url="https://pl.wikipedia.org/wiki?curid=4216458" title="Rajd Argentyny 1992">
Rajd Argentyny 1992

Rajd Argentyny 1992 (12. Rally YPF Argentina) – 12 Rajd Argentyny, rozgrywany w Argentynie w dniach 22-25 lipca. Była to ósma runda Rajdowych Mistrzostw Świata w roku 1992. Rajd został rozegrany na szutrze. Bazą rajdu było miasto Tucuman.
Klasyfikacja po 8 rundach.
Tabele przedstawiają tylko pięć pierwszych miejsc.

</doc>
<doc id="4216460" url="https://pl.wikipedia.org/wiki?curid=4216460" title="Sofia Black D'Elia">
Sofia Black D'Elia



</doc>
<doc id="4216467" url="https://pl.wikipedia.org/wiki?curid=4216467" title="Luis Martínez Noval">
Luis Martínez Noval

Luis Martínez Noval (ur. 3 lipca 1948 w Infiesto w gminie Piloña, zm. 30 marca 2013 w Oviedo) – hiszpański polityk, ekonomista i nauczyciel akademicki, parlamentarzysta, minister pracy i ochrony socjalnej (1990–1993).
Życiorys.
Z wykształcenia ekonomista, absolwent Universidad de Oviedo. Pracował jako ekonomista w izbie handlowej w Oviedo, następnie jako wykładowca teorii ekonomii na macierzystej uczelni.
Od 1977 był członkiem Hiszpańskiej Socjalistycznej Partii Robotniczej (PSOE). Zasiadał we władzach federalnych tego ugrupowania, a od 1988 do 2000 pełnił funkcję jej sekretarza generalnego w Asturii. W latach 1982–2001 sprawował mandat posła do Kongresu Deputowanych II, III, IV, V, VI i VII kadencji. Od maja 1990 do lipca 1993 zajmował stanowisko ministra pracy i ochrony socjalnej w trzecim rządzie Felipe Gonzáleza. W 2001 został członkiem hiszpańskiego Trybunału Obrachunkowego.

</doc>
<doc id="4216470" url="https://pl.wikipedia.org/wiki?curid=4216470" title="Coś z Alicji">
Coś z Alicji

Coś z Alicji (czes. "Něco z Alenky") – czechosłowacki film animowany z 1988 roku w reżyserii Jana Švankmajera. Ekranizacji powieści Lewisa Carrolla "Alicja w Krainie Czarów".
Film zdobył na Międzynarodowym Festiwalu Filmów Animowanych w Annecy w 1989 roku nagrodę za najlepszy film pełnometrażowy. W ankiecie Projektu 100 za stulecie czeskiej kinematografii zajął 38. miejsce wraz z filmami "Hej rup!", "Janosik", "Odwaga na co dzień", "Kristove roky", "Waleria i tydzień cudów" i "Kelner, płacić!".

</doc>
<doc id="4216472" url="https://pl.wikipedia.org/wiki?curid=4216472" title="Uniwersytet Aleksandra Jana Cuzy">
Uniwersytet Aleksandra Jana Cuzy

Uniwersytet Aleksandra Jana Cuzy () – rumuńska publiczna uczelnia wyższa, zlokalizowana w Jassach.
Charakterystyka.
Została założona przez księcia Aleksandra Jana Cuzę po doprowadzeniu przez niego do zjednoczenia Mołdawii i Wołoszczyzny. Uniwersytet składał się z czterech wydziałów: Wydziału Filozofii i Literatury, Wydziału Prawa, Wydziału Nauk Ścisłych i Wydziału Medycznego. 
W październiku 1897 roku oddano do użytku nową siedzibę uczelni. Budynek został zaprojektowany przez rumuńskiego architekta Louisa Blanca w stylu stanowiącym kombinację klasycyzmu i baroku. W uroczystym otwarciu wzięli udział król Karol I oraz jego żona królowa Elżbieta.
W 1937 roku Wydział Nauk Ścisłych został przekształcony w Szkołę Politechniczną, w 1993 przemianowaną na Uniwersytet Techniczny Gheorghe Asachi w Jassach. W 1948 roku Wydział Medyczny został przekształcony w Instytut Medycyny i Farmacji, z którego w 1991 roku powstał Uniwersytet Medycyny i Farmacji Grigore T. Popa. 
W 1968 roku uczelnia składała się z ośmiu wydziałów:

</doc>
<doc id="4216476" url="https://pl.wikipedia.org/wiki?curid=4216476" title="Universitatea „Alexandru Ioan Cuza” din Iași">
Universitatea „Alexandru Ioan Cuza” din Iași



</doc>
<doc id="4216478" url="https://pl.wikipedia.org/wiki?curid=4216478" title="Graeteriella boui">
Graeteriella boui

Graeteriella boui – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1974 roku przez francuską zoolog Françoise Lescher-Moutoué.

</doc>
<doc id="4216480" url="https://pl.wikipedia.org/wiki?curid=4216480" title="Canon EOS M5">
Canon EOS M5

Canon EOS M5 – cyfrowy aparat fotograficzny typu bezlusterkowiec wyposażona w matrycę światłoczułą Dual Pixel CMOS AF o rozdzielczości 24,2 megapikseli i procesor DIGIC 7, wyprodukowana przez japońską firmę Canon. Używa standardu mocowania Canon EF-M, przy pomocy odpowiedniej przejściówki może także korzystać z obiektywów Canona z mocowaniem typu EF i EF-S.
Canon EOS M5 posiada oprócz ekranu wizjer OLED.
Opis aparatu.
Canon EOS M5 posiada system AF z 49 punktami krzyżowymi kompatybilnym ze wszystkimi obiektywami marki Canon i wykonuje serie zdjęć w pełnej rozdzielczości z szybkością 9 klatek na sekundę. Ponadto umożliwia nagrywanie filmów w jakości Full HD z płynną, automatyczną regulacją ostrości i zdalne sterowanie aparatem.

</doc>
<doc id="4216482" url="https://pl.wikipedia.org/wiki?curid=4216482" title="Asteroma impressum">
Asteroma impressum

Asteroma impressum Fuckel – gatunek grzybów z klasy "Sordariomycetes".
Systematyka i nazewnictwo.
Pozycja w klasyfikacji według Index Fungorum: "Asteroma, Gnomoniaceae, Diaporthales, Diaporthomycetidae, Sordariomycetes, Pezizomycotina, Ascomycota, Fungi".
Synonim: "Excipula impressa" (Fuckel) Died. 1911.
Charakterystyka.
Grzyb mikroskopijny, patogen wywołujący plamistość liści na porażonych roślinach.
W Polsce odnotowano występowanie na podbiale pospolitym ("Tussilago farfara").
Znana jest tylko jego anamorfa. Za teleomorfę uważa się nieokreślony gatunek z rodzaju "Gnomoniella".

</doc>
<doc id="4216483" url="https://pl.wikipedia.org/wiki?curid=4216483" title="Graeteriella brehmi">
Graeteriella brehmi

Graeteriella brehmi – gatunek widłonogów z rodziny Cyclopidae. Nazwa naukowa tego gatunkuu skorupiaków została opublikowana w 1968 roku przez francuską zoolog Françoise Lescher-Moutoué.

</doc>
<doc id="4216484" url="https://pl.wikipedia.org/wiki?curid=4216484" title="Tomás de la Quadra-Salcedo">
Tomás de la Quadra-Salcedo

Tomás de la Quadra-Salcedo Fernández del Castillo (ur. 2 stycznia 1946 w Madrycie) – hiszpański polityk, prawnik i nauczyciel akademicki, profesor, w latach 1982–1985 minister administracji terytorialnej, w latach 1985–1991 przewodniczący Rady Stanu, w latach 1991–1993 minister sprawiedliwości.
Życiorys.
Z wykształcenia prawnik, absolwent Uniwersytetu Complutense w Madrycie z 1968. Doktoryzował się na tej samej uczelni w 1974. Został wykładowcą macierzystego uniwersytetu, osiągając stanowisko profesora i specjalizując się w prawie administracyjnym. Objął później stanowisko profesora na Uniwersytecie Karola III w Madrycie, gdzie został również dyrektorem programu prawniczych studiów doktoranckich. Autor prac naukowych poświęconych m.in. ochronie praw podstawowych, prawu do informacji i prawu telekomunikacyjnemu.
Od 1976 związany z Hiszpańską Socjalistyczną Partią Robotniczą (PSOE). Był członkiem komisji ekspertów, która na początku lat 80. opracowała ustawodawstwo dotyczące autonomii hiszpańskich regionów (tzw. LOAPA). W grudniu 1982 premier Felipe González powierzył mu urząd ministra administracji terytorialnej, który sprawował do lipca 1985. W latach 1985–1991 był przewodniczącym Rady Stanu, rządowego organu doradczego. Od marca 1991 do lipca 1993 pełnił funkcję ministra sprawiedliwości. Powrócił później do aktywności naukowej i dydaktycznej.
Odznaczony m.in. Krzyżem Wielkim Orderu Karola III oraz Krzyżem Wielkim Orderu Krzyża Świętego Rajmunda z Penafort.

</doc>
<doc id="4216485" url="https://pl.wikipedia.org/wiki?curid=4216485" title="Graeteriella gelyensis">
Graeteriella gelyensis

Graeteriella gelyensis – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1978 roku przez francuską zoolog Françoise Lescher-Moutoué.

</doc>
<doc id="4216486" url="https://pl.wikipedia.org/wiki?curid=4216486" title="EOS M5">
EOS M5



</doc>
<doc id="4216487" url="https://pl.wikipedia.org/wiki?curid=4216487" title="Graeteriella rouchi">
Graeteriella rouchi

Graeteriella rouchi – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1968 roku przez francuską zoolog Françoise Lescher-Moutoué.

</doc>
<doc id="4216488" url="https://pl.wikipedia.org/wiki?curid=4216488" title="Alto Arche">
Alto Arche

Alto Arche (ur. 2 maja 1854 w Wiedniu, zm. 22 marca 1940 tamże) – austriacki chemik, nauczyciel, twórca naukowych filmów edukacyjnych.
Pracował jako nauczyciel w Staatsreal Schule w Wiedniu. W 1907 r. otrzymał zlecenie od rządu na produkcję filmów edukacyjnych dla szkół m.in. „Dmuchacze szkła”. Stworzone przez niego filmy pokazywały m.in. pracę rzemieślników, świat małego rzemiosła zagrożonego industrializacją czy ćwiczenia gimnastyczne.. Filmy te były wykorzystywane w austriackich szkołach jeszcze w latach 80. XX wieku.

</doc>
<doc id="4216491" url="https://pl.wikipedia.org/wiki?curid=4216491" title="Graeteriella vandeli">
Graeteriella vandeli

Graeteriella vandeli – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1969 roku przez francuską zoolog Françoise Lescher-Moutoué.

</doc>
<doc id="4216494" url="https://pl.wikipedia.org/wiki?curid=4216494" title="Graeteriella laisi">
Graeteriella laisi

Graeteriella laisi – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1936 roku przez niemieckiego zoologa Friedricha Kiefera.

</doc>
<doc id="4216495" url="https://pl.wikipedia.org/wiki?curid=4216495" title="Virginia Slims of New England">
Virginia Slims of New England

Virginia Slims of New England – nierozgrywany turniej tenisowy organizowany z przerwami w latach 1952–1998 w różnych miastach stanu Massachusetts w Nowej Anglii na wschodnim wybrzeżu Stanów Zjednoczonych.
Dwie pierwsze edycje turnieju w 1952 i 1953 roku wygrała Maureen Connolly, po czym rozgrywki zawieszono. Po siedmiu sezonach zostały wznowione, tenisistki rywalizowały w latach 1961–1968 w mieście Manchester-by-the-Sea. Jedną edycję rozegrano w Winchester na przedmieściach Bostonu w 1971 roku. Od 1973 turniej odbywał się w Bostonie. Tę część zdominowały tenisistki z Australii, które na dziewięć edycji wygrały aż pięciokrotnie. Ostatni raz w Bostonie rywalizacja toczyła się w 1984 roku. Po sezonie przerwy, od 1986 roku turniej odbywał się w Worcester, aż do 1990 (w latach 1988–1990 zaliczany były do kategorii II). Ostatnia edycja została rozegrana w 1998 roku – Boston Cup był turniejem trzeciej kategorii WTA.
Zawody gry mieszanej zostały rozegrane tylko raz, w 1962 roku.
Najbardziej utytułowanymi tenisistkami w turnieju są Billie Jean King i Martina Navrátilová, które triumfowały w nim aż dziesięciokrotnie – King cztery razy w grze pojedynczej i sześć w deblu, a Navrátilová po pięć w każdej konkurencji.
Miasto Boston było też organizatorem innego turnieju tenisowego. W latach 1972–1973 rozegrane zostały tu edycje US Indoor Championships.

</doc>
<doc id="4216496" url="https://pl.wikipedia.org/wiki?curid=4216496" title="Virginia Slims of Boston">
Virginia Slims of Boston



</doc>
<doc id="4216497" url="https://pl.wikipedia.org/wiki?curid=4216497" title="Essex County Club Invitational">
Essex County Club Invitational



</doc>
<doc id="4216498" url="https://pl.wikipedia.org/wiki?curid=4216498" title="Óscar Armando Campos Contreras">
Óscar Armando Campos Contreras

Óscar Armando Campos Contreras (ur. 18 września 1947 w Guadalajarze) – meksykański duchowny rzymskokatolicki, od 2017 biskup Ciudad Guzmán.
Życiorys.
Święcenia kapłańskie przyjął 27 grudnia 1978 i został inkardynowany do diecezji Tuxtla Gutiérrez. Pracował przede wszystkim jako duszpasterz parafialny, zaś w latach 1998-2006 był także wikariuszem ds. duszpasterskich.
23 maja 2006 został prekonizowany biskupem pomocniczym Antequery ze stolicą tytularną "Summa". Sakry biskupiej udzielił mu 12 lipca 2006 ówczesny arcybiskup Antequery, José Luis Chávez Botello.
2 lutego 2010 otrzymał nominację na biskupa Tehuantepec, zaś 23 marca 2010 kanonicznie objął urząd.
25 września 2017 został przeniesiony na stolicę biskupią Ciudad Guzmán.

</doc>
<doc id="4216499" url="https://pl.wikipedia.org/wiki?curid=4216499" title="Avon Championships of Boston">
Avon Championships of Boston



</doc>
<doc id="4216500" url="https://pl.wikipedia.org/wiki?curid=4216500" title="Boston Cup">
Boston Cup



</doc>
<doc id="4216503" url="https://pl.wikipedia.org/wiki?curid=4216503" title="Graeteriella operculata">
Graeteriella operculata

Graeteriella operculata – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1917 roku przez szwajcarskiego zoologa Pierre-Alfreda Chappuis.

</doc>
<doc id="4216504" url="https://pl.wikipedia.org/wiki?curid=4216504" title="Rosa Conde">
Rosa Conde

Rosa Conde Gutiérrez del Álamo (ur. 7 września 1947 w Rondzie) – hiszpańska polityk i socjolog, parlamentarzystka, w latach 1988–1993 rzecznik prasowy rządu w randze ministra.
Życiorys.
Z zawodu socjolog, absolwentka Uniwersytetu Complutense w Madrycie, na którym w 1971 ukończyła nauki polityczne i ekonomiczne. Do 1983 była nauczycielem akademickim na tej uczelni. Zajmowała także różne stanowiska w administracji publicznej, m.in. kierowała rządowym instytutem badawczym Centro de Investigaciones Sociológicas.
Zaangażowała się w działalność polityczną w ramach Hiszpańskiej Socjalistycznej Partii Robotniczej (PSOE). Od 1989 do 2004 sprawowała mandat posłanki do Kongresu Deputowanych IV, V, VI i VII kadencji. Od lipca 1988 do lipca 1993 zajmowała stanowisko rzecznika prasowego dwóch gabinetów Felipe Gonzáleza (w randze ministra). Następnie do 1996 była sekretarzem stanu przy prezydium rządu.
W latach 2004–2012 pełniła funkcję dyrektora Fundación Carolina, instytucji zajmującej się promocją kontaktów kulturalnych, edukacyjnych i naukowych między Hiszpanią a krajami iberoamerykańskimi. Była też dyrektorem firmy konsultingowej, została później doradcą w działającym przy ministrze ds. prezydencji centrum badawczym CEPC.

</doc>
<doc id="4216505" url="https://pl.wikipedia.org/wiki?curid=4216505" title="Pomnik Żołnierza 1 Armii Wojska Polskiego w Warszawie">
Pomnik Żołnierza 1 Armii Wojska Polskiego w Warszawie



</doc>
<doc id="4216509" url="https://pl.wikipedia.org/wiki?curid=4216509" title="Tommaso Dingli">
Tommaso Dingli

Tommaso Dingli ( 1591–1666) – maltański architekt i rzeźbiarz. Jeden z ostatnich renesansowych architektów na wyspie, zaprojektował kilka kościołów parafialnych, najwspanialsze z nich to kościół w Attard oraz w Birkirkarze.
Biografia.
Tommaso Dingli urodził się 22 grudnia 1591 roku w Attard, był synem rzeźbiarza Giacobo Dingliego i jego żony Kateriny Tabone. Był czwartym z dziesięciorga dzieci tej pary, jeden z jego braci, Filippo Dingli, również został artystą. Tommaso rozpoczął swoją karierę jako "scarpellino" (rzeźbiarz kamieni) u swojego ojca Giacobo oraz wuja, inżyniera Andrei Dingliego.
We wczesnych latach swojej kariery architekta, w latach 1610–1614, Dingli asystował "capomastro" (mistrzowi murarskiemu) Giovanniemu Attardowi podczas budowy akweduktu Wignacourta. W latach późniejszych otrzymał kilka zamówień i zaprojektował pewną liczbę kościołów parafialnych. Również Dingliemu przypisuje się zaprojektowanie w roku 1633 drugiej "Porta Reale", głównej bramy miejskiej stolicy Valletty.
W roku 1639 Giovanni de’ Medici, będąc pod wrażeniem zdolności Dingliego, zaproponował, że zabierze go ze sobą do Włoch, lecz ten odmówił, ponieważ jego usługi były pożądane na Malcie. 
Dingli zmarł 28 stycznia 1666 roku w wieku lat 74, pochowany został w kościele parafialnym w Attard, który osobiście zaprojektował.
Budynki przypisywane Dingliemu.
Większość kościołów, które Dingli zaprojektował, zbudowana została w stylu renesansowym, mógł to być wpływ hiszpańskiego "plateresco". Dingli był jednym z ostatnich renesansowych architektów na Malcie, a styl barokowy stał się popularny w latach po jego śmierci.
Tommaso Dingli jest najbardziej znany poprzez swoją architekturę sakralną. Kościoły, o których wiadomo, że zostały przez niego zaprojektowane, to m.in.:
Większość z nich została przerobiona lub zmodyfikowana, lub też zburzona w następnych stuleciach, jak np. kościół parafialny w Moście zburzono w XIX wieku, aby zrobić miejsce dla Rotundy. Jedynie kościoły w Birkirkarze oraz Attard wciąż zachowują oryginalny projekt Dingliego.
Inne budynki przypisywane Dingliemu, to pałac biskupi oraz druga "Porta Reale", oba w Valletcie. Brama została zburzona w roku 1853.
Życie prywatne.
Kiedy Dingli miał 60 lat, poślubił Argentę z Siġġiewi. Z tego związku urodziło się sześcioro (sic!) dzieci, jeden syn został księdzem.

</doc>
<doc id="4216511" url="https://pl.wikipedia.org/wiki?curid=4216511" title="Skałągi (gromada)">
Skałągi (gromada)

Skałągi – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Skałągi z siedzibą GRN w Skałągach utworzono – jako jedną z 8759 gromad na obszarze Polski – w powiecie kluczborskim w woj. opolskim, na mocy uchwały nr VII/21/54 WRN w Opolu z dnia 4 października 1954. W skład jednostki weszły obszary dotychczasowych gromad Skałągi, Brzezinki i Rożnów Dolny ze zniesionej gminy Skałągi w tymże powiecie. Dla gromady ustalono 17 członków gromadzkiej rady narodowej.
31 grudnia 1961 do gromady Skałągi włączono obszar zniesionej gromady Jakubowice w tymże powiecie. 
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie kluczborskim reaktywowano gminę Skałągi, zniesioną ponownie 30 października 1975.

</doc>
<doc id="4216512" url="https://pl.wikipedia.org/wiki?curid=4216512" title="Kujakowice Górne (gromada)">
Kujakowice Górne (gromada)

Kujakowice Górne – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kujakowice Górne z siedzibą GRN w Kujakowicach Górnych utworzono – jako jedną z 8759 gromad na obszarze Polski – w powiecie kluczborskim w woj. opolskim, na mocy uchwały nr VII/21/54 WRN w Opolu z dnia 4 października 1954. W skład jednostki weszły obszary dotychczasowych gromad Kujakowice Górne, Kujakowice Dolne i Biadacz ze zniesionej gminy Ligota Zamecka w tymże powiecie. Dla gromady ustalono 27 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie kluczborskim utworzono gminę Kujakowice Górne, zniesioną ponownie 30 października 1975.

</doc>
<doc id="4216515" url="https://pl.wikipedia.org/wiki?curid=4216515" title="Byczyna (gromada w powiecie kluczborskim)">
Byczyna (gromada w powiecie kluczborskim)

Byczyna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Byczyna z siedzibą GRN w mieście Byczynie (nie wchodzącym w skład gromady) utworzono – jako jedną z 8759 gromad na obszarze Polski – w powiecie kluczborskim w woj. opolskim, na mocy uchwały nr VII/21/54 WRN w Opolu z dnia 4 października 1954. W skład jednostki weszły obszary dotychczasowych gromad Jaśkowice, Polanowice, Gołkowice i Brzózki ze zniesionej gminy Jaśkowice w tymże powiecie. Dla gromady ustalono 13 członków gromadzkiej rady narodowej.
31 grudnia 1961 do gromady Byczyna włączono obszar zniesionej gromady Biskupice w tymże powiecie. 
1 stycznia 1969 do gromady Byczyna włączono obszar zniesionej gromady Kostów w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie kluczborskim utworzono gminę Byczyna.

</doc>
<doc id="4216519" url="https://pl.wikipedia.org/wiki?curid=4216519" title="Łowkowice (gromada)">
Łowkowice (gromada)

Łowkowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łowkowice z siedzibą GRN w Łowkowicach utworzono – jako jedną z 8759 gromad na obszarze Polski – w powiecie kluczborskim w woj. opolskim, na mocy uchwały nr VII/21/54 WRN w Opolu z dnia 4 października 1954. W skład jednostki weszły obszary dotychczasowych gromad Łowkowice, Maciejów i Dobiercice ze zniesionej gminy Łowkowice w tymże powiecie. Dla gromady ustalono 15 członków gromadzkiej rady narodowej.
31 grudnia 1959 do gromady Łowkowice włączono wieś Krzywizna ze zniesionej gromady Krzywizna w tymże powiecie.
31 grudnia 1961 do gromady Łowkowice włączono wsie Psczonki i Gosław ze zniesionej gromady Nasale w tymże powiecie. 
Gromada przetrwała do końca 1972 roku, czyli do kolejnej reformy gminnej.

</doc>
<doc id="4216520" url="https://pl.wikipedia.org/wiki?curid=4216520" title="Smardy Dolne (gromada)">
Smardy Dolne (gromada)

Smardy Dolne – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Smardy Dolne z siedzibą GRN w Smardach Dolnych utworzono – jako jedną z 8759 gromad na obszarze Polski – w powiecie kluczborskim w woj. opolskim, na mocy uchwały nr VII/21/54 WRN w Opolu z dnia 4 października 1954. W skład jednostki weszły obszary dotychczasowych gromad Smardy Dolne, Smardy Górne, Unieszów, Stare Czaple (bez kolonii Czaple Wolne), Markotów Mały i Markotów ze zniesionej gminy Smardy Dolne w tymże powiecie. Dla gromady ustalono 19 członków gromadzkiej rady narodowej.
31 grudnia 1959 do gromady Smardy Dolne włączono wieś Gotartów z kolonią Miroszowice ze zniesionej gromady Krzywizna w tymże powiecie.
31 grudnia 1961 do gromady Smardy Dolne włączono wieś Czaple Wolne ze zniesionej gromady Ligota Dolna w tymże powiecie. 
Gromada przetrwała do końca 1972 roku, czyli do kolejnej reformy gminnej.

</doc>
<doc id="4216522" url="https://pl.wikipedia.org/wiki?curid=4216522" title="Wierzbica Górna (gromada)">
Wierzbica Górna (gromada)

Wierzbica Górna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wierzbica Górna z siedzibą GRN w Wierzbicy Górnej utworzono – jako jedną z 8759 gromad na obszarze Polski – w powiecie kluczborskim w woj. opolskim, na mocy uchwały nr VII/21/54 WRN w Opolu z dnia 4 października 1954. W skład jednostki weszły obszary dotychczasowych gromad Wierzbica Górna, Wierzbica Dolna, Ligota Wołczyńska, Brynica, Duczów Wielki i Duczów Mały ze zniesionej gminy Wierzbica Górna w tymże powiecie. Dla gromady ustalono 25 członków gromadzkiej rady narodowej.
31 grudnia 1959 ze wsi Wierzbica Górna w gromadzie Wierzbica Górna wyłączono kolonię Wierzbica Dolna, włączając ją do wsi Świniary Wielkie w gromadzie Szymonków w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4216523" url="https://pl.wikipedia.org/wiki?curid=4216523" title="Ivo Lukačovič">
Ivo Lukačovič

Ivo Lukačovič (ur. 7 lutego 1974 w Pradze) – czeski przedsiębiorca, założyciel firmy seznam.cz.
Biografia.
Lukačovič studiował na Politechnice Czeskiej w Pradze, której nie ukończył. Od 1996 roku prowadzi portal Seznam.cz. W 2011 roku założył firmę Citationtech, która specjalizuje się w tworzeniu map na podstawie zdjęć lotniczych. W 2014 roku opracował portal Windy.com – globalny serwer do analizy wiatru.
W latach 2010–2015 zrekonstruował samolot Lockheed Electra 10A.

</doc>
<doc id="4216524" url="https://pl.wikipedia.org/wiki?curid=4216524" title="Roszkowice (gromada)">
Roszkowice (gromada)

Roszkowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Roszkowice z siedzibą GRN w Roszkowicach utworzono – jako jedną z 8759 gromad na obszarze Polski – w powiecie kluczborskim w woj. opolskim, na mocy uchwały nr VII/21/54 WRN w Opolu z dnia 4 października 1954. W skład jednostki weszły obszary dotychczasowych gromad Roszkowice, Wojsławice, Borek i Sierosławice ze zniesionej gminy Jaśkowice w tymże powiecie. Dla gromady ustalono 12 członków gromadzkiej rady narodowej.
31 grudnia 1961 do gromady Roszkowice włączono wsie Nasale i Helenów ze zniesionej gromady Nasale w tymże powiecie. 
Gromada przetrwała do końca 1972 roku, czyli do kolejnej reformy gminnej.

</doc>
<doc id="4216525" url="https://pl.wikipedia.org/wiki?curid=4216525" title="Wąsice (gromada)">
Wąsice (gromada)

Wąsice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wąsice z siedzibą GRN w Wąsicach utworzono – jako jedną z 8759 gromad na obszarze Polski – w powiecie kluczborskim w woj. opolskim, na mocy uchwały nr VII/21/54 WRN w Opolu z dnia 4 października 1954. W skład jednostki weszły obszary dotychczasowych gromad Wąsice i Gierałcice ze zniesionej gminy Wierzbica Górna w tymże powiecie. Dla gromady ustalono 12 członków gromadzkiej rady narodowej.
31 grudnia 1959 do gromady Wąsice włączono obszar zniesionej gromady Wierzchy w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4216527" url="https://pl.wikipedia.org/wiki?curid=4216527" title="Ligota Zamecka (gromada)">
Ligota Zamecka (gromada)

Ligota Zamecka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ligota Zamecka z siedzibą GRN w Ligocie Zameckiej utworzono – jako jedną z 8759 gromad na obszarze Polski – w powiecie kluczborskim w woj. opolskim, na mocy uchwały nr VII/21/54 WRN w Opolu z dnia 4 października 1954. W skład jednostki weszły obszary dotychczasowych gromad Ligota Zamecka, Ligota Górna, Bąków i Bogdańczowice ze zniesionej gminy Ligota Zamecka w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 31 grudnia 1961, a jej obszar włączono do nowo utworzonej gromady Kluczbork w tymże powiecie. Siedzibę GRN nowej gromady Kluczbork przeniesiono do Kluczborka z Ligoty Zameckiej.

</doc>
<doc id="4216530" url="https://pl.wikipedia.org/wiki?curid=4216530" title="Szymonków (gromada)">
Szymonków (gromada)

Szymonków – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Szymonków z siedzibą GRN w Szymonkowie utworzono – jako jedną z 8759 gromad na obszarze Polski – w powiecie kluczborskim w woj. opolskim, na mocy uchwały nr VII/21/54 WRN w Opolu z dnia 4 października 1954. W skład jednostki weszły obszary dotychczasowych gromad Szymonków, Świniary Wielkie i Świniary Małe ze zniesionej gminy Krzywiczyny w tymże powiecie. Dla gromady ustalono 14 członków gromadzkiej rady narodowej.
31 grudnia 1959 do wsi Świniary Wielkie w gromadzie Szymonków włączono kolonię Wierzbica Dolna ze wsi Wierzbica Górna w gromadzie Wierzbica Górna w tymże powiecie.
Gromadę zniesiono 1 stycznia 1969, a jej obszar włączono do nowo utworzonej gromady Wołczyn w tymże powiecie.

</doc>
<doc id="4216531" url="https://pl.wikipedia.org/wiki?curid=4216531" title="Jakubowice (gromada w powiecie kluczborskim)">
Jakubowice (gromada w powiecie kluczborskim)

Jakubowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Jakubowice z siedzibą GRN w Jakubowicach utworzono – jako jedną z 8759 gromad na obszarze Polski – w powiecie kluczborskim w woj. opolskim, na mocy uchwały nr VII/21/54 WRN w Opolu z dnia 4 października 1954. W skład jednostki weszły obszary dotychczasowych gromad Jakubowice, Proślice i Bruny ze zniesionej gminy Skałągi w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Skałągi w tymże powiecie.

</doc>
<doc id="4216533" url="https://pl.wikipedia.org/wiki?curid=4216533" title="Krzywizna (gromada)">
Krzywizna (gromada)

Krzywizna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krzywizna z siedzibą GRN w Krzywiźnie utworzono – jako jedną z 8759 gromad na obszarze Polski – w powiecie kluczborskim w woj. opolskim, na mocy uchwały nr VII/21/54 WRN w Opolu z dnia 4 października 1954. W skład jednostki weszły obszary dotychczasowych gromad Krzywizna i Gotartów ze zniesionej gminy Smardy Dolne w tymże powiecie. Dla gromady ustalono 12 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromad: Łowkowice (wieś Krzywizna) i Smardy Dolne (wieś Gotartów z kolonią Miroszowice) w tymże powiecie.

</doc>
<doc id="4216534" url="https://pl.wikipedia.org/wiki?curid=4216534" title="Biskupice (gromada w powiecie kluczborskim)">
Biskupice (gromada w powiecie kluczborskim)

Biskupice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Biskupice z siedzibą GRN w Biskupicach utworzono – jako jedną z 8759 gromad na obszarze Polski – w powiecie kluczborskim w woj. opolskim, na mocy uchwały nr VII/21/54 WRN w Opolu z dnia 4 października 1954. W skład jednostki weszły obszary dotychczasowych gromad Biskupice i Kochłowice ze zniesionej gminy Skałągi oraz Sarnów i Paruszowice ze zniesionej gminy Łowkowice w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Byczyna w tymże powiecie.

</doc>
<doc id="4216535" url="https://pl.wikipedia.org/wiki?curid=4216535" title="Carlos Solchaga">
Carlos Solchaga

Carlos Solchaga Catalán (ur. 28 maja 1944 w Tafalli) – hiszpański polityk, ekonomista i przedsiębiorca, parlamentarzysta, w latach 1982–1985 minister przemysłu i energii, w latach 1985–1993 minister gospodarki i finansów.
Życiorys.
Z wykształcenia ekonomista, w 1966 ukończył studia na Uniwersytecie Complutense w Madrycie. W 1971 został absolwentem Massachusetts Institute of Technology. Pracował w Banku Hiszpanii oraz w holdingu przemysłowym Instituto Nacional de Industria. Następnie był zatrudniony w banku BBVA, gdzie kierował działem badań i pełnił funkcję doradcy prezesa.
Zaangażował się w działalność polityczną w ramach Hiszpańskiej Socjalistycznej Partii Robotniczej (PSOE), do której wstąpił w 1974. W latach 1979–1980 wchodził w skład rządu Kraju Basków, odpowiadając w nim za handel. Od 1980 do 1994 sprawował mandat posła do Kongresu Deputowanych I, II, III, IV i V kadencji. W grudniu 1982 został ministrem przemysłu i energii w gabinecie Felipe Gonzáleza. W lipcu 1985 przeszedł na stanowisko ministra gospodarki i finansów, które zajmował do lipca 1993. W latach 1991–1993 był także przewodniczącym komitetu tymczasowego w Międzynarodowym Funduszu Walutowym. Od 1993 do 1994 stał na czele frakcji poselskiej PSOE.
Zrezygnował później z aktywności politycznej. W latach 1994–1998 był prezesem grupy wydawniczej. W 1996 został wykładowcą ekonomii na Uniwersytecie Pompeu Fabry w Barcelonie. Założył następnie własne przedsiębiorstwo konsultingowe Solchaga Recio &amp; Asociados. Obejmował różne funkcje w instytucjach kulturalnych, m.in. wiceprzewodniczącego rady Muzeum Królowej Zofii.

</doc>
<doc id="4216536" url="https://pl.wikipedia.org/wiki?curid=4216536" title="Ligota Dolna (gromada w powiecie kluczborskim)">
Ligota Dolna (gromada w powiecie kluczborskim)

Ligota Dolna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ligota Dolna z siedzibą GRN w Ligocie Dolnej utworzono – jako jedną z 8759 gromad na obszarze Polski – w powiecie kluczborskim w woj. opolskim, na mocy uchwały nr VII/21/54 WRN w Opolu z dnia 4 października 1954. W skład jednostki weszły obszary dotychczasowych gromad: Ligota Dolna i kolonia Czaple Wolne z dotychczasowej gromady Stare Czaple ze zniesionej gminy Smardy Dolne w tymże powiecie oraz Krasków ze zniesionej gminy Bogacica w powiecie oleskim w tymże województwie. Dla gromady ustalono 17 członków gromadzkiej rady narodowej.
Gromadę zniesiono 31 grudnia 1961, a jej obszar włączono do nowo utworzonej gromady Kluczbork (wsie Krasków i Ligota Dolna) i do gromady Smardy Dolne (wieś Czaple Wolne) w tymże powiecie.

</doc>
<doc id="4216537" url="https://pl.wikipedia.org/wiki?curid=4216537" title="Nasale (gromada)">
Nasale (gromada)

Nasale – dawna gromada (najmniejsza jednostka podziału terytorialnego Polskiej Rzeczypospolitej Ludowej w latach 1954–72) z siedzibą GRN w Nasalach.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Nasale z siedzibą GRN w Nasalach utworzono – jako jedną z 8759 gromad na obszarze Polski – w powiecie kluczborskim w woj. opolskim, na mocy uchwały nr VII/21/54 WRN w Opolu z dnia 4 października 1954. W skład jednostki weszły obszary dotychczasowych gromad Nasale, Gosław i Pszczonki ze zniesionej gminy Łowkowice w tymże powiecie oraz przysiółek Pogorzałka z dotychczasowej gromady Gola ze zniesionej gminy Zdziechowice w powiecie oleskim w tymże województwie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromad: Łowkowice (wsie Psczonki i Gosław) i Roszkowice (wsie Nasale i Helenów) w tymże powiecie.

</doc>
<doc id="4216540" url="https://pl.wikipedia.org/wiki?curid=4216540" title="Kostów (gromada)">
Kostów (gromada)

Kostów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kostów z siedzibą GRN w Kostowie utworzono – jako jedną z 8759 gromad na obszarze Polski – w powiecie kluczborskim w woj. opolskim, na mocy uchwały nr VII/21/54 WRN w Opolu z dnia 4 października 1954. W skład jednostki weszły obszary dotychczasowych gromad: Kostów, Miechowa i Ciecierzyn ze zniesionej gminy Jaśkowice w tymże powiecie i województwie oraz Janówka ze zniesionej gminy Laski w powiecie kępińskim w woj. poznańskim. Dla gromady ustalono 17 członków gromadzkiej rady narodowej.
Gromadę zniesiono 1 stycznia 1969, a jej obszar włączono do gromady Byczyna w tymże powiecie.

</doc>
<doc id="4216541" url="https://pl.wikipedia.org/wiki?curid=4216541" title="Zabezpieczenia przed kopiowaniem">
Zabezpieczenia przed kopiowaniem

Zabezpieczenia przed kopiowaniem ("ochrona zawartości", "zapobieganie kopiowaniu", "ograniczenie kopiowania") – działania mające na celu zapobieganie reprodukcji utworów, zazwyczaj ze względu na prawo autorskie. Opracowano różne metody zapobiegania reprodukcji, aby przedsiębiorcy mogli czerpać korzyści od każdej osoby, która uzyskała autoryzowaną kopię ich produktu.
Terminologia.
Korporacje medialne używały terminu „ochrona przed kopiowaniem”, ale krytycy twierdzą, że to pojęcie skłoniło opinię publiczną do identyfikowania się z wydawcami, którzy preferują technologie ograniczające, a nie z użytkownikami.
Uzasadnienie biznesowe.
Z biznesowego punktu widzenia niektóre usługi próbują obecnie zarabiać na dodatkowych usługach innych niż treści multimedialne, aby użytkownicy mogli mieć większe doświadczenie niż zwykłe uzyskiwanie skopiowanego produktu.
Metody.
Wczesne lata.
Gdy oprogramowanie komputerowe wciąż było rozprowadzane w kasetach audio, kopiowanie dźwięku było zawodne, podczas gdy kopiowanie cyfrowe było czasochłonne. Ceny oprogramowania były porównywalne z cenami kasety audio.
Nieautoryzowane kopiowanie oprogramowania zaczęło być problemem, gdy dyskietki stały się popularnym nośnikiem pamięci. Łatwość kopiowania zależała od systemu; Jerry Pournelle napisał w „Byte” w 1983 roku, że „CP/M nie nadaje się do kopiowania ochrony”, więc jego użytkownicy „nie byli zbyt zaniepokojeni”, podczas gdy użytkownicy Apple zawsze mieli problem, tak samo jak ci, którzy używali TRS-DOS.
Lata 80' Locksmith.
Pournelle nie lubił ochrony przed kopiowaniem i odmówił przeglądu oprogramowania (z wyjątkiem gier), które go używało. Nie wierzył, że było to przydatne, pisząc w 1983 roku, że „Dla każdego schematu ochrony przed kopiowaniem istnieje haker gotowy do jego pokonania. Większość z nich dotyczy tak zwanych powielaczy typu półbajt, które próbują przeanalizować oryginalny dysk, a następnie zrobić kopię”. Deweloper pracujący w firmie IBM Don Estridge zgodził się mówiąc: „Gwarantuję, że jakikolwiek program, który wymyślisz zostanie złamany szybciej, niż tobie zajmie pomyślenie o nim”. Ochrona przed kopiowaniem czasami powodowała, że oprogramowanie nie działało na klonach komputera, takich jak kompatybilny z Apple II Laser 128.
W 1989 Gilman Louie, szef Spectrum Holobyte, stwierdził, że ochrona przed kopiowaniem dodawała około 50 centów za kopię do kosztu produkcji gry. Inne oprogramowanie opierało się na złożoności. Magazyn Antic w 1988 zaobserwował, że WordPerfect dla Atari ST „jest prawie bezużyteczny bez podręcznika zawierającego ponad 600 stron!”. (Magazyn był w błędzie, wersja ST była tak piracka, że firma zagroziła przerwaniem jej produkcji).
Ostatnie praktyki.
Aby ograniczyć ponowne użycie kluczy aktywacyjnych w celu zainstalowania oprogramowania na wielu komputerach, podjęto próbę powiązania zainstalowanego oprogramowania z konkretną maszyną poprzez wykorzystanie unikalnej funkcji urządzenia. Nie można użyć numeru seryjnego w ROM, ponieważ niektóre komputery ich nie mają. Popularnym zamiennikiem dla numeru seryjnego maszyny była data i godzina inicjalizacji dysku twardego lub adresu MAC kart Ethernet (chociaż jest to programowalne na nowoczesnych kartach). Wraz z rozwojem wirtualizacji, praktyka blokowania musi dodać do tego parametry sprzętowe, aby nadal uniemożliwić kopiowanie.
Gry wideo.
W latach 80. i 90. XX wieku gry wideo sprzedawane na kasetach i dyskietkach były chronione za pomocą zewnętrznej interaktywnej metody, która wymagała od użytkownika posiadania oryginalnego pudełka lub instrukcji. Ochrona przed kopiowaniem była aktywowana nie tylko podczas instalacji, ale za każdym razem, gdy gra była uruchamiana.
Czasami kod zabezpieczenia przed kopiowaniem był potrzebny nie podczas uruchamiania, ale w późniejszym momencie gry. Pomogło to graczowi doświadczyć gry (np. jako demonstracja) i być może skłoniło go do zakupu w momencie dotarcia do blokady. Zastosowano kilka pomysłowych metod, jednocześnie trudnych do skopiowania. Są to:
Wszystkie te metody okazały się kłopotliwe i męczące dla graczy. Ich użycie spadło w połowie lat 90., kiedy to przez pojawienie się płyt CD jako podstawowego nośnika dla gier wideo, kopiowanie było w dużej mierze niemożliwe, ponieważ technologia kopiowania CD nie była wtedy powszechnie dostępna.
Niektórzy twórcy gier, tacy jak Markus Persson, zachęcali konsumentów i innych programistów do korzystania z nielicencjonowanego kopiowania jako sposobu na zwiększenie zainteresowania sprzedażą i marketingiem.
Taśma wideo.
MicroVision, forma zabezpieczenia przed kopiowaniem, została zaprojektowana, aby zapobiec nagrywaniu programów telewizyjnych przez magnetowidy. Michael J. Fuchs z HBO powiedział w 1985 roku, że MicroVision nie była „dobrą technologią”, ponieważ obniżała jakość obrazu i konsumenci mogli z łatwością to ominąć, podczas gdy Peter Chernin z Showtime powiedział: „chcemy przyjąć naszych subskrybentów i wiemy, że lubią nagrywać nasze filmy”.
Antypiractwo.
Środki antypirackie to działania zmierzające do zwalczania piractwa medialnego, fałszerstwa i innych naruszeń praw własności intelektualnej. Obejmuje to połączone wysiłki stowarzyszeń korporacyjnych (takich jak RIAA i MPAA), organów ścigania (takich jak FBI i Interpol) oraz organizacji międzynarodowych. Zwalcza się naruszenia praw do różnych rodzajów twórczości, takich jak oprogramowanie, muzyka i filmy. Środki te często mają postać DRM lub są wdrożone za pośrednictwem sieci ochrony treści, takiej jak Distil Networks lub Incapsula. Richard Stallman i Projekt GNU skrytykowali użycie słowa „piractwo” w tych sytuacjach, mówiąc, że wydawcy używają tego słowa, aby odnieść się do „kopiowania, którego nie akceptują” i że „oni (wydawcy) sugerują, że jest to etycznie równoważne atakowaniu statków na pełnym morzu, porywaniu i mordowaniu na nich ludzi”.
W sprawie "MPAA przeciwko Hotfile" sędzia Kathleen M. Williams uwzględniła wniosek o odmowie użycia słów, które uważa za „pejoratywne”. Ta lista zawierała słowo „piractwo”, którego użycie, o którym mowa w obronie, nie służyłoby, a jedynie wprowadzało w błąd i rozpalało ławę przysięgłych. Powód argumentował, że powszechne użycie terminów odnoszących się do naruszenia praw autorskich powinno unieważnić wniosek, ale sędzia się nie zgodziła.
Naruszenie praw autorskich często jest ułatwione dzięki udostępnianiu plików. Około roku 2011 piractwo stanowiło 23,8% całego ruchu internetowego. W celu ograniczenia tego zjawiska, zarówno duże, jak i małe korporacje filmowe i muzyczne wydały zawiadomienia o usunięciu DMCA, złożyły pozwy i wszczęły postępowanie karne przeciwko osobom, które obsługują te usługi udostępniania plików.

</doc>
<doc id="4216543" url="https://pl.wikipedia.org/wiki?curid=4216543" title="Krzywiczyny (gromada)">
Krzywiczyny (gromada)

Krzywiczyny – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Krzywiczyny z siedzibą GRN w Krzywiczynach utworzono – jako jedną z 8759 gromad na obszarze Polski – w powiecie kluczborskim w woj. opolskim, na mocy uchwały nr VII/21/54 WRN w Opolu z dnia 4 października 1954. W skład jednostki wszedł obszar dotychczasowej gromady Krzywiczyny ze zniesionej gminy Krzywiczyny w tymże powiecie. Dla gromady ustalono 10 członków gromadzkiej rady narodowej.
31 grudnia 1959 do gromady Krzywiczyny włączono obszar zniesionej gromady Komorzno w tymże powiecie.
Gromadę zniesiono 1 stycznia 1969, a jej obszar włączono do nowo utworzonej gromady Wołczyn w tymże powiecie.

</doc>
<doc id="4216544" url="https://pl.wikipedia.org/wiki?curid=4216544" title="Komorzno (gromada)">
Komorzno (gromada)

Komorzno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Komorzno z siedzibą GRN w Komorznie utworzono – jako jedną z 8759 gromad na obszarze Polski – w powiecie kluczborskim w woj. opolskim, na mocy uchwały nr VII/21/54 WRN w Opolu z dnia 4 października 1954. W skład jednostki wszedł obszar dotychczasowej gromady Komorzno ze zniesionej gminy Krzywiczyny w tymże powiecie. Dla gromady ustalono 10 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Krzywiczyny w tymże powiecie.

</doc>
<doc id="4216545" url="https://pl.wikipedia.org/wiki?curid=4216545" title="Kuniów (gromada)">
Kuniów (gromada)

Kuniów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kuniów z siedzibą GRN w Kuniowie utworzono – jako jedną z 8759 gromad na obszarze Polski – w powiecie kluczborskim w woj. opolskim, na mocy uchwały nr VII/21/54 WRN w Opolu z dnia 4 października 1954. W skład jednostki wszedł obszar dotychczasowej gromady Kuniów ze zniesionej gminy Ligota Zamecka w tymże powiecie. Dla gromady ustalono 20 członków gromadzkiej rady narodowej.
Gromadę zniesiono 31 grudnia 1961, a jej obszar włączono do nowo utworzonej gromady Kluczbork w tymże powiecie.

</doc>
<doc id="4216551" url="https://pl.wikipedia.org/wiki?curid=4216551" title="Graeteriella surinamensis">
Graeteriella surinamensis

Graeteriella surinamensis – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1925 roku przez austriackiego biologa i zoogeografa Vincenza Brehma.

</doc>
<doc id="4216554" url="https://pl.wikipedia.org/wiki?curid=4216554" title="Smoke + Mirrors">
Smoke + Mirrors

Smoke + Mirrors – drugi studyjny album amerykańskiego zespołu rockowego Imagine Dragons. Album został nagrany w domowym studio zespołu w Las Vegas w 2014 roku. Został wydany 17 lutego 2015 roku przez Interscope Records z etykietą KIDinaKORNER. W nagraniach uczestniczył brytyjski producent Alexander Grand, znany pod pseudonimem Alex da Kid.
Album otrzymał mieszane recenzje od krytyków muzycznych, jednak zadebiutował na szczycie listy Billboard 200 w Stanach Zjednoczonych sprzedając się w więcej niż 172 000 egzemplarzy, a także jako numer jeden na listach UK Albums Chart i Canadian Albums Chart. Od tej pory uzyskał status platynowej płyty w Stanach Zjednoczonych, Wielkiej Brytanii i Polsce oraz złotej w Meksyku, Brazylii, Austrii, Danii i Norwegii.
Lista utworów.
Wszystkie utwory zostały napisane i wyprodukowane przez Imagine Dragons (Ben McKee, Daniel Platzman, Dan Reynolds i Wayne Sermon), wyjątki zostały opisane.

</doc>
<doc id="4216556" url="https://pl.wikipedia.org/wiki?curid=4216556" title="Irena Szramowska-German">
Irena Szramowska-German

Irena Szramowska-German (ur. 5 lutego 1931, zm. 8 lutego 2018) – polska aktorka filmowa, teatralna i telewizyjna
W 1954 ukończyła studia na PWST w Łodzi. W 1954 była aktorką Teatru Powszechnego w Łodzi. W latach 1954−1955 występowała w Teatrze im. Jaracza w Olsztynie. Następnie grała w Teatrze Ziemi Opolskiej w Opolu (1955−56), oraz Teatru im. Słowackiego w Krakowie (1957−2001). W 2003 roku otrzymała Złoty Krzyż Zasługi. Zmarła 8 lutego 2018 w wieku 87 lat i została pochowana 14 lutego 2018 na Cmentarzu Rakowickim w Krakowie.

</doc>
<doc id="4216558" url="https://pl.wikipedia.org/wiki?curid=4216558" title="Graeteriella unisetigera">
Graeteriella unisetigera

Graeteriella unisetigera – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1908 roku przez szwajcarskiego zoologa Eduarda Graetera (1881–1957).

</doc>
<doc id="4216559" url="https://pl.wikipedia.org/wiki?curid=4216559" title="Claudio Aranzadi">
Claudio Aranzadi

José Claudio Aranzadi Martínez (ur. 9 października 1946 w Bilbao) – hiszpański polityk i ekonomista, minister przemysłu i energii (1988–1991), minister przemysłu, handlu i turystyki (1991–1993).
Życiorys.
Z wykształcenia inżynier, absolwent Escuela Técnica Superior de Ingenieros Industriales de Bilbao. Ukończył również studia ekonomiczne na Université Panthéon-Sorbonne. W latach 1976–1978 pracował w ministerstwie przemysłu, następnie w Banco Bilbao Vizcaya Argentaria oraz w Grupo Bancaya. W 1982 został dyrektorem gabinetu technicznego resortu przemysłu i energii. W latach 1984–1986 był wiceprezesem, a następnie do 1988 prezesem holdingu przemysłowego Instituto Nacional de Industria.
Związany z Hiszpańską Socjalistyczną Partią Robotniczą (PSOE). W rządach Felipe Gonzáleza pełnił funkcję ministra przemysłu i energii (1988–1991) oraz ministra przemysłu, handlu i turystyki (1991–1993). Następnie do 1996 zajmował stanowisko stałego przedstawiciela Hiszpanii przy Organizacji Współpracy Gospodarczej i Rozwoju. Pracował później ponownie w BBVA oraz w firmie Arthur Andersen. Został partnerem w przedsiębiorstwie konsultingowym Enerma Consultores i członkiem rady doradczej centrum technologicznego CDTI.

</doc>
<doc id="4216561" url="https://pl.wikipedia.org/wiki?curid=4216561" title="Borki Wielkie (gromada w powiecie oleskim)">
Borki Wielkie (gromada w powiecie oleskim)

Borki Wielkie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Borki Wielkie z siedzibą GRN w Borkach Wielkich utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki weszły obszary dotychczasowych gromad Borki Wielkie, Borki Małe i Broniec ze zniesionej gminy Borki Wielkie w tymże powiecie. Dla gromady ustalono 19 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie oleskim reaktywowano gminę Borki Wielkie, zniesioną ponownie 15 stycznia 1976.

</doc>
<doc id="4216564" url="https://pl.wikipedia.org/wiki?curid=4216564" title="Bodzanowice (gromada)">
Bodzanowice (gromada)

Bodzanowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bodzanowice z siedzibą GRN w Bodzanowicach utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki weszły obszary dotychczasowych gromad: Bodzanowice ze zniesionej gminy Borki Wielkie i Wichrów ze zniesionej gminy Radłów w tymże powiecie. Dla gromady ustalono 21 członków gromadzkiej rady narodowej.
31 grudnia 1961 do gromady Bodzanowice włączono wieś Karmonki Nowe z gromady Radłów w tymże powiecie. 
Gromada przetrwała do końca 1972 roku, czyli do kolejnej reformy gminnej.

</doc>
<doc id="4216568" url="https://pl.wikipedia.org/wiki?curid=4216568" title="Radłów (gromada w powiecie oleskim)">
Radłów (gromada w powiecie oleskim)

Radłów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Radłów z siedzibą GRN w Radłowie utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki weszły obszary dotychczasowych gromad Radłów, Karmonki Nowe i Wolęcin oraz 5 gospodarstw (nr obrębu katastralnego 21) z dotychczasowej gromady Ligota Oleska ze zniesionej gminy Radłów w tymże powiecie. Dla gromady ustalono 13 członków gromadzkiej rady narodowej.
31 grudnia 1961 do gromady Radłów włączono obszar zniesionej gromady Sternalice oraz przysiółek Kolonia Biskupska ze zniesionej gromady Biskupice w tymże powiecie; z gromady Radłów wyłączono natomiast wieś Karmonki Nowe, włączając ją do gromady Bodzanowice tamże.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie oleskim reaktywowano gminę Radłów.

</doc>
<doc id="4216570" url="https://pl.wikipedia.org/wiki?curid=4216570" title="Zębowice (gromada)">
Zębowice (gromada)

Zębowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zębowice z siedzibą GRN w Zębowicach utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki weszły obszary dotychczasowych gromad Zębowice (bez przysiółka Bąkownia), Knieja (bez przysiółka Paliwoda) i Prusków ze zniesionej gminy Zębowice w tymże powiecie. Dla gromady ustalono 19 członków gromadzkiej rady narodowej.
31 grudnia 1959 do gromady Zębowice włączono obszary zniesionych gromad Radawie i Kadłub Wolny w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie oleskim reaktywowano gminę Zębowice.

</doc>
<doc id="4216571" url="https://pl.wikipedia.org/wiki?curid=4216571" title="Allsvenskan (2016)">
Allsvenskan (2016)

Sezon (2016) był 92. edycją Allsvenskan – najwyższej klasy rozgrywkowej w Szwecji. Sezon rozpoczął się 2 kwietnia, a zakończył się 6 listopada 2016. W rozgrywkach brało udział 16 zespołów. Rywalizacja odbywała się systemem kołowym. Tytułu nie obroniła drużyna IFK Norrköping. Nowym mistrzem Szwecji została drużyna Malmö FF.
Drużyny.
W sezonie 2016 wystąpiło 13 drużyn, które zapewniły sobie utrzymanie w rozgrywkach poprzedniego sezonu, dwa najwyżej sklasyfikowane zespoły sezonu 2015 Superettan oraz zwycięzca baraży o Allsvenskan.
Wyniki spotkań.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Baraże o Allsvenskan.
W dwumeczu o utrzymanie w lidze zmierzyły się: 14. drużyna Allsvenskan - Helsingborgs IF oraz 3. drużyna Superettan - Halmstads BK. W dwumeczu lepsza okazała się druga z tych drużyn i to ona zagra w kolejnym sezonie najwyższej klasy rozgrywkowej.

</doc>
<doc id="4216572" url="https://pl.wikipedia.org/wiki?curid=4216572" title="Lasowice Wielkie (gromada w powiecie oleskim)">
Lasowice Wielkie (gromada w powiecie oleskim)

Lasowice Wielkie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lasowice Wielkie z siedzibą GRN w Lasowicach Wielkich utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki weszły obszary dotychczasowych gromad Lasowice Wielkie i Oś ze zniesionej gminy Lasowice Wielkie w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Chudoba w tymże powiecie.

</doc>
<doc id="4216575" url="https://pl.wikipedia.org/wiki?curid=4216575" title="Bogacica (gromada)">
Bogacica (gromada)

Bogacica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bogacica z siedzibą GRN w Bogacicy utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki wszedł obszar dotychczasowej gromady Bogacica ze zniesionej gminy Bogacica w tymże powiecie.
1 stycznia 1955 gromadę włączono do powiatu kluczborskiego w tymże województwie, gdzie ustalono dla niej 21 członków gromadzkiej rady narodowej.
1 stycznia 1969 do gromady Bogacica włączono obszar zniesionej gromady Borkowice w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4216580" url="https://pl.wikipedia.org/wiki?curid=4216580" title="Borkowice (gromada w powiecie kluczborskim)">
Borkowice (gromada w powiecie kluczborskim)

Borkowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Borkowice z siedzibą GRN w Borkowicach utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki weszły obszary dotychczasowych gromad Borkowice, Bażany i Nowa Bogacica ze zniesionej gminy Bogacica w tymże powiecie.
1 stycznia 1955 gromadę włączono do powiatu kluczborskiego w tymże województwie, gdzie ustalono dla niej 21 członków gromadzkiej rady narodowej.
31 grudnia 1961 z gromady Borkowice wyłączono kompleks lasów państwowych o powierzchni ok. 680 ha, położony na wschód od drogi Oś-Warzyńcowskie-Bażany, włączając go do gromady Lasowice Małe w powiecie oleskim w tymże województwie.
Gromadę zniesiono 1 stycznia 1969, a jej obszar włączono do gromady Bogacica w tymże powiecie.

</doc>
<doc id="4216581" url="https://pl.wikipedia.org/wiki?curid=4216581" title="Gromada Borkowice">
Gromada Borkowice



</doc>
<doc id="4216582" url="https://pl.wikipedia.org/wiki?curid=4216582" title="Halicyclops">
Halicyclops

Halicyclops – rodzaj widłonogów z rodziny Cyclopidae. Nazwa naukowa tego rodzaju skorupiaków została opublikowana w 1903 roku przez angielskiego zoologa Alfreda Merle Normana.

</doc>
<doc id="4216583" url="https://pl.wikipedia.org/wiki?curid=4216583" title="Wierzchy (gromada w powiecie kluczborskim)">
Wierzchy (gromada w powiecie kluczborskim)

Wierzchy – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wierzchy z siedzibą GRN w Wierzchach utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki weszły obszary dotychczasowych gromad Wierzchy i Szum ze zniesionej gminy Bogacica w tymże powiecie.
1 stycznia 1955 gromadę włączono do powiatu kluczborskiego w tymże województwie, gdzie ustalono dla niej 11 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Wąsice w tymże powiecie.

</doc>
<doc id="4216584" url="https://pl.wikipedia.org/wiki?curid=4216584" title="Krucjata Norweska">
Krucjata Norweska



</doc>
<doc id="4216585" url="https://pl.wikipedia.org/wiki?curid=4216585" title="Kościeliska (gromada)">
Kościeliska (gromada)

Kościeliska – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kościeliska z siedzibą GRN w Kościeliskach utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki weszły obszary dotychczasowych gromad Kościeliska, Jastrzygowice i Skrońsko ze zniesionej gminy Kościeliska w tymże powiecie. Dla gromady ustalono 17 członków gromadzkiej rady narodowej.
31 grudnia 1961 do gromady Kościeliska włączono wsie Biskupice i Boroszów wraz z przysiółkami Biskupskie Drogi, Nowy Folwark i Stary Folwark ze zniesionej gromady Biskupice w tymże powiecie. 
Gromada przetrwała do końca 1972 roku, czyli do kolejnej reformy gminnej.

</doc>
<doc id="4216586" url="https://pl.wikipedia.org/wiki?curid=4216586" title="Kozłowice (gromada)">
Kozłowice (gromada)

Kozłowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kozłowice z siedzibą GRN w Kozłowicach utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki weszły obszary dotychczasowych gromad Kozłowice, Jamy i Pawłowice Gorzowskie ze zniesionej gminy Kozłowice w tymże powiecie. Dla gromady ustalono 17 członków gromadzkiej rady narodowej.
31 grudnia 1959 do gromady Kozłowice włączono obszar zniesionej gromady Budzów w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4216587" url="https://pl.wikipedia.org/wiki?curid=4216587" title="Lasowice Małe (gromada)">
Lasowice Małe (gromada)

Lasowice Małe – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Lasowice Małe z siedzibą GRN w Lasowicach Małych utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki weszły obszary dotychczasowych gromad Lasowice Małe, Gronowice i Jasienie ze zniesionej gminy Lasowice Małe w tymże powiecie. Dla gromady ustalono 23 członków gromadzkiej rady narodowej.
31 grudnia 1961 do gromady Lasowice Małe włączono obszar zniesionej gromady Chocianowice w tymże powiecie oraz kompleks lasów państwowych o powierzchni ok. 680 ha, położony na wschód od drogi Oś-Warzyńcowskie-Bażany, z gromady Borkowice w powiecie kluczborskim w tymże województwie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4216589" url="https://pl.wikipedia.org/wiki?curid=4216589" title="Zdziechowice (gromada w powiecie oleskim)">
Zdziechowice (gromada w powiecie oleskim)

Zdziechowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Zdziechowice z siedzibą GRN w Zdziechowicach utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki weszły obszary dotychczasowych gromad Zdziechowice, Krzyżanowice, Gola (bez przysiółków Przymirarki i Pogorzałka) i Nowa Wieś ze zniesionej gminy Zdziechowice w tymże powiecie. Dla gromady ustalono 21 członków gromadzkiej rady narodowej.
31 grudnia 1959 do gromady Zdziechowice włączono obszar zniesionej gromady Uszyce w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4216593" url="https://pl.wikipedia.org/wiki?curid=4216593" title="Chudoba (gromada)">
Chudoba (gromada)

Chudoba – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chudoba z siedzibą GRN w Chudobie utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki weszły obszary dotychczasowych gromad Chudoba, Wędrynia i Szumirad ze zniesionej gminy Lasowice Wielkie w tymże powiecie. Dla gromady ustalono 17 członków gromadzkiej rady narodowej.
31 grudnia 1961 do gromady Chudoba włączono obszar zniesionej gromady Lasowice Wielkie w tymże powiecie. 
Gromada przetrwała do końca 1972 roku, czyli do kolejnej reformy gminnej.

</doc>
<doc id="4216594" url="https://pl.wikipedia.org/wiki?curid=4216594" title="Grecja na Zimowych Igrzyskach Olimpijskich 2018">
Grecja na Zimowych Igrzyskach Olimpijskich 2018

Grecja na Zimowych Igrzyskach Olimpijskich 2018 – występ kadry sportowców reprezentujących Grecję na igrzyskach olimpijskich w Pjongczangu w 2018 roku.
W kadrze znalazło się czworo zawodników – dwóch mężczyzn i dwie kobiety. Reprezentanci Grecji wystąpili w siedmiu konkurencjach w dwóch dyscyplinach sportowych – biegach narciarskich i narciarstwie alpejskim.
Funkcję chorążego reprezentacji Grecji podczas ceremonii otwarcia igrzysk pełniła Sofia Rali, a podczas ceremonii zamknięcia – Joanis Andoniu. Zgodnie z tradycją reprezentacja Grecji weszła na stadion olimpijska jako pierwsza podczas ceremonii otwarcia i zamknięcia.
Był to 19. start reprezentacji Grecji na zimowych igrzyskach olimpijskich i 48. start olimpijski, wliczając w to letnie występy.

</doc>
<doc id="4216596" url="https://pl.wikipedia.org/wiki?curid=4216596" title="Laskowice (gromada w powiecie oleskim)">
Laskowice (gromada w powiecie oleskim)

Laskowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Laskowice z siedzibą GRN w Laskowicach utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki weszły obszary dotychczasowych gromad Laskowice i Tuły ze zniesionej gminy Lasowice Wielkie w tymże powiecie. Dla gromady ustalono 13 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4216597" url="https://pl.wikipedia.org/wiki?curid=4216597" title="Łomnica (gromada w powiecie oleskim)">
Łomnica (gromada w powiecie oleskim)

Łomnica – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Łomnica z siedzibą GRN w Łomnicy utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki weszły obszary dotychczasowych gromad Sowczyce, Łomnica i Kolonia Łomnicka ze zniesionej gminy Wysoka w tymże powiecie. Dla gromady ustalono 19 członków gromadzkiej rady narodowej.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4216598" url="https://pl.wikipedia.org/wiki?curid=4216598" title="Wysoka (gromada w powiecie oleskim)">
Wysoka (gromada w powiecie oleskim)

Wysoka – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wysoka z siedzibą GRN w Wysokiej utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki weszły obszary dotychczasowych gromad Wysoka, Wachów, Wachowice i Leśna ze zniesionej gminy Wysoka w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 31 grudnia 1961, a jej obszar włączono do nowo utworzonej gromady Olesno w tymże powiecie. Siedzibę GRN nowej gromady Olesno przeniesiono do Olesna z Wysokiej.

</doc>
<doc id="4216599" url="https://pl.wikipedia.org/wiki?curid=4216599" title="Sternalice (gromada)">
Sternalice (gromada)

Sternalice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Sternalice z siedzibą GRN w Sternalicach utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki weszły obszary dotychczasowych gromad Sternalice i Ligota Oleska (bez 5 gospodarstw) ze zniesionej gminy Radłów w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Radłów w tymże powiecie.
"Zobacz też:" gmina Sternalice

</doc>
<doc id="4216600" url="https://pl.wikipedia.org/wiki?curid=4216600" title="Jordi Solé Tura">
Jordi Solé Tura

Jordi Solé Tura (ur. 23 maja 1930 w Mollet del Vallès, zm. 4 grudnia 2009 w Barcelonie) – hiszpański i kataloński polityk, prawnik oraz nauczyciel akademicki, parlamentarzysta, minister kultury (1991–1993), jeden z twórców hiszpańskiej konstytucji uchwalonej w okresie demokratyzacji w 1978.
Życiorys.
Urodził się w rodzinie piekarzy. W 1958 ukończył studia prawnicze na Uniwersytecie Barcelońskim. W 1956 został wykluczony z uczelni za udział w pierwszym kongresie studentów, jednak przywrócono go w 1957. Od 1956 należał do nielegalnej w okresie frankistowskim komunistycznej partii katalońskiej PSUC, z której wystąpił w 1964. Od 1958 był nauczycielem akademickim na macierzystej uczelni. W 1961 w obawie przed represjami wyemigrował, pracował we Francji i Rumunii, po powrocie do kraju w 1965 ponownie zajął się działalnością akademicką. Z przyczyn politycznych wkrótce został zwolniony, zajmował się tłumaczeniami, a w 1967 obronił doktorat. Powrócił na uniwersytet po dwuletniej przerwie. W 1969 przez pół roku był więziony. Wykładał następnie na Uniwersytecie Autonomicznym w Barcelonie. Później ponownie uczyła na Uniwersytecie Barcelońskim, w 1982 objął stanowisko profesora, a w 1985 został dziekanem wydziału prawa.
W połowie lat 70. powrócił do aktywnej działalności politycznej. Został członkiem komitetu centralnego PSUC i komitetu centralnego Komunistycznej Partii Hiszpanii. W latach 1977–1982 sprawował mandat posła do konstytuanty oraz do Kongresu Deputowanych I kadencji. Znalazł się w siedmioosobowym zespole, który opracował przyjętą w 1978 nową demokratyczną konstytucję. W 1983 krótko był radnym Barcelony. Czasowo wycofał się z aktywności politycznej, koncentrując się na pracy naukowej.
Dołączył wkrótce do Partii Socjalistów Katalonii, wchodzącej w skład Hiszpańskiej Socjalistycznej Partii Robotniczej. W 1988 uzyskał mandat posła do katalońskiego parlamentu. W latach 1989–2000 z ramienia socjalistów zasiadał w Kongresie Deputowanych IV, V i VI kadencji. Od marca 1991 do lipca 1993 był ministrem kultury w trzecim rządzie Felipe Gonzáleza.
W 2004 zdiagnozowano u niego chorobę Alzheimera. Jego syn Albert Solé zrealizował film dokumentalny "Bucarest, la memoria perdida", poświęcony walce ojca z tą chorobą. Otrzymał za niego w 2009 nagrodę Goya.
Odznaczony Krzyżem Wielkim Orderu Karola III (1993).

</doc>
<doc id="4216601" url="https://pl.wikipedia.org/wiki?curid=4216601" title="Biskupice (gromada w powiecie oleskim)">
Biskupice (gromada w powiecie oleskim)

Biskupice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Biskupice z siedzibą GRN w Biskupicach utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki weszły obszary dotychczasowych gromad Biskupice i Boroszów ze zniesionej gminy Kościeliska w tymże powiecie. Dla gromady ustalono 13 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromad: Kościeliska (wsie Biskupice i Boroszów wraz z przysiółkami Biskupskie Drogi, Nowy Folwark i Stary Folwark) i Radłów (przysiółek Kolonia Biskupska) w tymże powiecie.

</doc>
<doc id="4216602" url="https://pl.wikipedia.org/wiki?curid=4216602" title="Uzbekistan na Zimowych Igrzyskach Olimpijskich 2018">
Uzbekistan na Zimowych Igrzyskach Olimpijskich 2018

Uzbekistan na Zimowych Igrzyskach Olimpijskich 2018 – występ kadry sportowców reprezentujących Uzbekistan na igrzyskach olimpijskich w Pjongczangu w 2018 roku.
W kadrze znalazło się dwóch zawodników – jeden łyżwiarz figurowy i jeden narciarz alpejski. Reprezentanci Uzbekistanu wystąpili w trzech konkurencjach.
Chorążym reprezentacji Uzbekistanu podczas ceremonii otwarcia igrzysk był Komiljon Tukhtaev, a podczas ceremonii zamknięcia wolontariusz z komitetu organizacyjnego igrzysk. Reprezentacja Uzbekistanu weszła na stadion jako 56. w kolejności, pomiędzy reprezentacją olimpijskich sportowców z Rosji i ekipą Ukrainy.
Był to 7. start reprezentacji Uzbekistanu na zimowych igrzyskach olimpijskich i 13. start olimpijski, wliczając w to letnie występy.

</doc>
<doc id="4216603" url="https://pl.wikipedia.org/wiki?curid=4216603" title="Chruścielowiec rdzawy">
Chruścielowiec rdzawy

Chruścielowiec rdzawy ("Aphanapteryx bonasia") – gatunek wymarłego, nielotnego ptaka z rodziny chruścieli (Rallidae). Był endemitem maskareńskiej wyspy Mauritius, położonej na wschód od Madagaskaru na Oceanie Indyjskim. Jego bliskim krewnym był również wymarły chruścielowiec rodrigueski ("Aphanapteryx leguati"), niekiedy uznawany za należącego do odrębnego rodzaju. Pokrewieństwo chruścielowca rdzawego z innymi chruścielami jest niejasne. Ptaki te często ewoluują w kierunku nielotności podczas adaptowania się do bytowania na odizolowanych wyspach wolnych od drapieżnych ssaków.
Chruścielowiec rdzawy był nieco większy od kury, pokrywały go czerwonawe pióra przypominający włosy. Nogi były ciemne, dziób długi i zakrzywiony. Skrzydła były niewielkie, zaś nogi stosunkowo smukłe jak na ptaka tego rozmiaru. Wykazywał podobieństwo do chruścielowca rodrigueskiego, jednak wyróżniał się większymi rozmiarami i proporcjonalnie krótszymi skrzydłami. Porównywany był do kiwi lub bekaśnicy w swoim wyglądzie i zachowaniu. Wierzono, że żywił się bezkręgowcami, odnajdywano również muszle ślimaków ze śladami sugerującymi atak dziobem tych ptaków. Ludzie czerpali korzyści z zainteresowania tych ptaków czerwonym kolorem, używając kolorowego materiału do wabienia ich, po czym były one zabijane kijami.
Zanim w latach 60. XIX wieku odkryto szczątki subfosylne, chruścielowce rdzawe były znane badaczom wyłącznie z XVII-wiecznych opisów i ilustracji. Myślano, że reprezentowały kilka gatunków, stąd powstała duża liczba młodszych synonimów. Zasugerowano, że wszystkie informacje pochodzące z końca XVII wieku mające odnosić się do dodo tak naprawdę dotyczyły chruścielowców rdzawych, jako że dodo już wówczas wymarły. Ostatnia wzmianka o obserwacji tych chruścieli pochodzi z 1693; gatunek uważa się za wymarły około 1700 wskutek drapieżnictwa ze strony ludzi i gatunków introdukowanych.
Taksonomia.
Chruścielowiec rdzawy był długo znany wyłącznie z kilku dawnych opisów odnoszących się do czerwonych „kur”, nazywanych również określeniami stosowanymi w Europie dla ptaków spokrewnionych z głuszcami i kuropatwami, oraz ze szkiców podróżników – van den Broeckego i Herberta – pochodzących z lat 1617 i 1634. Początkowo myślano, że dotyczyły dwóch różnych gatunków ptaków, jednak Hugh Edwin Strickland w 1848 uznał je za odnoszące się do jednego. Hermann Schlegel przekonany był, że szkic Broeckego przedstawiał mniejszego dodo z Mauritiusu, zaś ten Herberta – dodo z Rodrigues, stąd w 1854 nadał im nazwy "Didus broecki" i "Didus herberti". Później odkryto obraz Jacoba Hoefnagela z 1610, szkic z dziennika pokładowego okrętu "Gelderland" (1601) oraz opis Petera Mundy’ego, jednak tożsamość przedstawionych nań ptaków pozostała niepewna.
W latach 60. XIX wieku odkryto subfosylne kości stopy oraz żuchwę, spoczywające razem z innymi szczątkami maurytyjskich zwierząt na bagnie Mare aux Songes, zaś Alphonse Milne-Edwards w 1866 sklasyfikował je jako należące do chruściela. Określił je również jako pochodzące od ptaków przedstawionych na XVII-wiecznych ilustracjach i w opisach. W 1869 Milne-Edwards połączył nazwę rodzajową "Aphanapteryx imperialis", ukutą rok wcześniej przez von Frauenfelda dla ptaka z obrazu Hoefnagela, ze starym epitetem gatunkowym "bonasia", nadanym przez Longchampsa w 1848. Sélys Longchamps wcześniej nazwał rodzaj "Apterornis", włączył do niego również ibisa reuniońskiego ("Threskiornis solitarius") i "Porphyrio coerulescens" (gatunek hipotetyczny), jednak nazwa ta była już wcześniej zajęta dla "Aptornis", wymarłych ptaków opisanych przez Richarda Owena w 1844. "Aphanapteryx" oznacza „niewidzialne skrzydło”, natomiast znaczenie "bonasia" jest niejasne. Niektóre dawne opisy odnosiły się do chruścielowców czerwonych nazwami zwyczajowymi stosowanymi dla jarząbka ("Tetrastes bonasia"), stąd nazwa z pewnością wzięła się od tego ptaka. Samo słowo prawdopodobnie pochodzi od , z łaciny znaczącego „byk”, lub i , znaczącego „dobra pieczeń”. Zasugerowano również, że może to być zlatynizowana forma francuskiego wyrazu , tłumaczonego jako „prostoduszny” lub „dobroduszny”.
Więcej skamielin odkrył Theodore Sauzier, któremu zlecono zbadanie różnych znalezisk z Mauritiusu w 1889. Pod koniec XIX wieku kompletny okaz odnalazł Louis Etienne Thirioux.
Ewolucja.
Poza tym, że chruścielowce rdzawe były blisko spokrewnione z chruścielowcami rodrigueskimi ("Aphanapteryx leguati"), niewiele wiadomo o ich pokrewieństwach. Te dwa gatunki nierzadko są klasyfikowane w osobnych rodzajach, niekiedy łączone są w jeden rodzaj "Aphanapteryx". Początkowo były zsynonimowane przez Newtona i Alberta Günthera w 1879 ze względu na ich podobieństwo osteologiczne. W 1892 szkocki przyrodnik Henry Ogg Forbes opisał wodnika krzywodziobego ("Diaphorapteryx hawkinsi"), którego uznał za nowy gatunek z rodzaju "Aphanapteryx": "A. hawkinsi". Jego zdaniem przedstawiciele nowego gatunku z Wysp Chatham byli bardziej podobni do chruścielowca rdzawego, niż ten był do chruścielowca rodrigueskiego. Zasugerował, że Maskareny były niegdyś połączone z Wyspami Chatham zaginionym lądem, który nazwał „Antipodea”. Forbes przeniósł chruścielowca rdzawego do osobnego rodzaju "Diaphorapteryx" w 1893 po zaleceniu Newtona, jednak później przywrócił mu poprzednią nazwę. Pomysł bliskiego pokrewieństwa wodnika krzywodziobego i chruścielowca rdzawego został skrytykowany przez brytyjskiego paleontologa Andrewsa ze względu na brak innych blisko spokrewnionych gatunków występujących na obydwu wyspach, zaś niemiecki ornitolog Hans F. Gadow wyjaśnił podobieństwo między chruścielami paralelizmem ewolucyjnym.
Bazując na lokalizacji geograficznej i morfologii kości nosowych, amerykański ornitolog Storrs L. Olson zasugerował w 1977, że chruścielowce rdzawe były spokrewnione z ptakami z rodzajów "Gallirallus", "Dryolimnas", "Atlantisia" i "Rallus". Chruściele dotarły do wielu oceanicznych archipelagów, co często prowadziło do specjacji i utraty lotności. Według Anthony’ego S. Chekego i Juliana Hume’a utrata większości struktur piór świadczy o długiej izolacji. Być może chruściele te wywodziły się z Azji, podobnie jak wiele innych maskareńskich ptaków.
Morfologia i anatomia.
Z analizy subfosylnych szczątków, ilustracji i opisów wiadome jest, że chruścielowce rdzawe były nielotne, nieco większe od kur. Szczątki różnią się rozmiarami, co może wskazywać na istnienie dymorfizmu płciowego, który często występuje u chruścieli. Długość ciała nie jest znana, wiadomo jednak o długości poszczególnych kości: 60 mm dla miednicy, 69–71 mm dla kości udowej, 98–115 mm dla kości piszczelowo-stępowej, 79 mm dla skoku oraz 60–66 mm dla kości ramiennej. Upierzenie w większości miało barwę czerwonobrązową, puszyste pióra przypominały włosy; u żywego ptaka ogon pozostawał niewidoczny, a krótkie skrzydła niemal zupełnie znikały wśród piór okrywowych. Brązowy dziób był długi, nieco zakrzywiony. Niektóre ilustracje sugerują, że kark chruścielowców rdzawych zdobił czub. Prawdopodobnie ptaki te przypominały kiwi o lżejszej budowie, były również porównywane do bekaśnicy, zarówno w kwestii wyglądu, jak i zachowania.
Niewielkie rozmiary mostka i kości ramiennej wskazują na nielotność. Nogi były stosunkowo długie i smukłe jak na tak dużego ptaka, jednak miednicę wyróżniała masywność. Chruścielowiec rdzawy od rodrigueskiego różnił się proporcjonalnie krótszą kością ramienną, węższą i dłuższą czaszką oraz krótszymi i wyżej położonymi nozdrzami. Bazując na opisach z epoki można wywnioskować, że różniły się także znacząco upierzeniem. Chruścielowce rdzawe były ponadto mniejsze, jednak proporcje nóg były podobne u przedstawicieli obydwu gatunków, podobnie jak i budowa miednicy oraz kość krzyżowa.
Dawne opisy.
Angielski podróżnik Peter Mundy odwiedził Mauritius w 1638 i opisał chruścielowca rdzawego. Miały być to ptaki nieznacznie mniejsze od kur. Upierzenie ich opisał jako żółtawe, o barwie pszenicy. Dziób był ostry i zakrzywiony. Pióra na skrzydłach były nieliczne i niewielkie.
Żółtawa kolorystyka wspomniana przez Mundy’ego została użyta w 1937 przez japońskiego ornitologa Masauji Hachisuka jako argument za istnieniem osobnego gatunku, "Kuina mundyi", ale sugerowano również, że mógł to być osobnik młodociany. Inny angielski podróżnik, John Marshall, w 1688 wspomniał o krótkich (lub niewystępujących wcale) ogonach i miękkich piórach przypominających puch. Chruścielowce rdzawe miały szybko i sprawnie uciekać, były jednak nielotne. Upieczone smakiem przypominały wieprzowinę, zaś ich skóra spieczoną świńską skórę.
Przedstawienia z epoki.
Wiele informacji o wyglądzie tych ptaków pochodzi z obrazu, którego autorstwo przypisuje się Jacobowi Hoefnagelowi, bazującego na obserwacji ptaka z menażerii Rudolfa II Habsburga, wykonanego około 1610. Jest to jedyne barwne przedstawienie chruścielowca rdzawego, nie ma jednak pewności, czy przedstawia ptaka żywego, czy wypchanego. Najprawdopodobniej ptak do Europy dotarł żywy, jako że nie jest to prawdopodobne, by na pokładzie przebywali taksydermiści, a spirytus nie był wówczas jeszcze stosowany do konserwacji okazów. Większość tropikalnych zdobyczy konserwowano w postaci wysuszonych głów i stóp. Możliwe, że ptak ten żył przez pewien czas wśród innych zwierząt cesarza, które również uwieczniono w serii obrazów. Obraz odkrył w zbiorach cesarza Georg von Frauenfeld, opublikował go w 1868, wraz z przedstawieniem dodo i samego artysty. Uważa się, że to jedyny osobnik tego gatunku, który dotarł do Europy.
Dziennik pokładowy okrętu "Gelderland" (1601–1603) Holenderskiej Kompanii Wschodnioindyjskiej, ponownie odkryty w latach 60. XIX wieku, zawiera dobrej jakości szkice kilku już wymarłych maurytyjskich ptaków, których autorstwo przypisuje się Jorisowi Laerlemu. Jeden z nich przedstawia czerwonego chruściela; nie został podpisany. Ptak zdaje się być ogłuszony lub martwy. Ten szkic to najwcześniejsze przedstawienie gatunku. Ilustrację naszkicowano ołówkiem i wykończono atramentem, niektóre szczegóły (jak głębszy dziób i zgięcie skrzydła) widoczne są tylko w szkicu. Istnieją również trzy raczej proste czarno-białe szkice, jednak różnią się między sobą na tyle, że niektórzy uznali przedstawione na nich ptaki za odrębne gatunki. Doprowadziło to do powstania kilku nazw naukowych, później zsynonimizowanych w "Aphanapteryx bonasia".
Istnieją również przedstawienia ptaków, które mogą być chruścielowcami rdzawymi na trzech obrazach Roelandta Savery’ego. Na jego słynnym "Edwards' Dodo" (1626) połykający żabę podobny do chruściela ptak widnieje za dodo, jednak jego tożsamość jest niejasna, mógł to być bąk ("Ixobrychus"/"Botaurus"). Podobny do chruścielowca ptak widnieje również na obrazie "Arca di Noè" (ok. 1570) Jacopo Bassano. Podano jednak w wątpliwość tożsamość tego ptaka, argumentując, że to wątpliwe, by ptak z Mauritiusu dotarł do Włoch w tamtych czasach. Przypuszcza się, że obraz mógł namalować później jeden z jego czterech synów, malarzy używających tego samego nazwiska. Podobnego ptaka dostrzec można na obrazie "Wprowadzanie zwierząt do Arki Noego" Jana Brueghela Starszego.
Ekologia i zachowanie.
Dawne opisy powtarzają się i nie wnoszą wiele do tematu życia chruścielowców rdzawych. Sądząc po kształcie dzioba, mogły żywić się gadami i bezkręgowcami. Na Mauritiusie było wiele endemicznych ślimaków, w tym wymarły "Tropidophora carinata". Subfosylne muszle noszą ślady obrażeń pasujących do dzioba chruścielowca rdzawego. Nie były znane żadne zapiski z epoki wzmiankujące o diecie tych ptaków, zanim w 2015 nie opublikowano notatek Johannesa Pretoriusa o jego pobycie na Mauritiusie (lata 60. XVII wieku), w których wspomniał, że ptaki te "rozdrapują ziemię ostrymi pazurami jak kury by znaleźć jedzenie, takie jak robaki, pod opadłymi liśćmi".
Anonimowy Niderlandczyk napisał nieco o zachowaniu tych ptaków w 1631. Miały być drobnej postury, powolne, stąd łatwo było je złapać. Broniły się ostrym i szpiczastym dziobem. Spłoszone okazywały się być bezradne, chaotycznie biegały wokół, każdy w innym kierunku.
Choć były to ptaki zwinne i z łatwością uciekały, łatwo było je zwabić, machając czerwonym materiałem, do których zbliżały się, by zaatakować; podobne zachowanie zaobserwowano u spokrewnionych chruścieli rodrigueskich. Ptaki z łatwością można było podnieść, a ich płaczliwy głos zwabiał na miejsce kolejne ptaki, jako że zwierzęta te, ewoluujące na terenie wolnym od drapieżnych ssaków, były ciekawskie i nie okazywały lęku przed człowiekiem.
Angielski podróżnik sir Thomas Herbert w 1634 opisał zachowanie wobec czerwonego materiału. Po pokazaniu im takowego całe stado wbiegało w ów skrawek materiału. Gdy jeden został zabity, pozostałe nie uciekały i również były zabijane. Także i ten autor wspomniał o smaku podobnym do wieprzowiny. Chruścielowiec rdzawy podzielił los wielu innych endemitów Mauritiusu wymarłych po przybyciu na wyspę człowieka, który poważnie naruszył ekosystem wyspy, czyniąc go trudnym do odtworzenia. Przed nadejściem ludzi Mauritius był całkowicie pokryty lasami, obecnie jest ich niewiele ze względu na wycinkę. Zachowana endemiczna fauna wyspy nadal jest w poważnym niebezpieczeństwie. Chruścielowce rdzawe żyły wśród innych wymarłych gatunków ptaków, jak: dodo, papuga maurytyjska ("Lophopsittacus mauritianus"), aleksandretta szara ("Psittacula bensoni"), koralczyk maurytyjski ("Alectroenas nitidissimus"), uszatnik duży ("Mascarenotus sauzieri"), łyska maskareńska ("Fulica newtonii"), kazarka maurytyjska ("Alopochen mauritiana"), cyraneczka maskareńska ("Anas theodori") i ślepowron maurytyjski ("Nycticorax mauritianus"). Do wymarłych maurytyjskich gadów należą: "Cylindraspis inepta", "C. triserrata", "Leiolopisma mauritiana", "Leiolopisma mauritiana" i "Bolyeria multocarinata". Rudawka maskareńska ("Pteropus subniger") i ślimak "Tropidophora carinata" występowały zarówno na Mauritiusie, jak i Reunionie, ale wymarły na obydwu wyspach. Wymarły także niektóre rośliny, jak np. "Casearia tinifolia".
Relacje z ludźmi.
Choć do brzegów Mauritiusu przybijały arabskie statki już w średniowieczu oraz portugalskie okręty między 1507 a 1513, członkowie załóg nie osiedlali się na wyspie. Holenderskie imperium kolonialne przejęło wyspę w 1598, nazywając ją na cześć Maurycego Orańskiego. Była później używana jako punkt zaopatrywania okrętów Holenderskiej Kompanii Wschodnioindyjskiej. Dla żeglarzy odwiedzających wyspę począwszy od 1598 lokalna fauna miała znaczenie głównie kulinarne. Dodo uchodził niekiedy za nieprzyjemnego w smaku, jednak chruścielowce rdzawe stanowiły popularną zwierzynę łowną wśród holenderskich i francuskich osadników. Ich wspomnienia zawierają informacje o łatwości chwytania tych ptaków i smaku zbliżonym do wieprzowiny.
Johann Christian Hoffmann, który przebywał na wyspie na początku lat 70. XVII wieku, opisał polowania na chruścielowce tak:
W notatkach Hoffmanna chruścielowiec rdzawy wspomniany jest pod zniemczoną wersją holenderskiego określenia pierwotnie stosowanego dla dodo, "dod-aers", zaś John Marshall używał wyrażenia „czerwona kura” na zmianę z „dodo” w 1668. Ekolog Anthony Cheke zasugerował, że nazwa „dodo” została przypisana chruścielowcom rdzawym po tym, jak te wielkie gołębie wymarły, stąd wszystkie odniesienia do „dodo” po 1662 odnoszą się do chruścielowca. Notatka z 1681 dotycząca „dodo”, wcześniej uznawana za opisująca właśnie tego ptaka, zawiera informację o twardym mięsie, co pasuje raczej do chruścielowca. Errol Fuller podał w wątpliwość pochodzącą z 1662 obserwację „dodo”, jako że płaczliwy dźwięk cierpiącego ptaka pasuje bardziej do chruściela. Milne-Edwards zasugerował, że pierwsi podróżnicy na wyspie mogli mylić młode dodo z chruścielowcami.
Wymarcie.
Oprócz zagrożenia ze strony polujących ludzi, chruścielowce rdzawe poprzez gniazdowanie na ziemi były również narażone ze strony świń i innych introdukowanych zwierząt, które zjadały ich jaja i młode, co najpewniej przyczyniło się do wymarcia. Zdziczałe koty, efektywni łowcy naziemnych ptaków, przybrały na liczebności w latach 80. XVII wieku. Gdy François Leguat, zaznajomiony już wcześniej z chruścielowcem rodrigueskim, przybył na Mauritius w 1693 – zarejestrował rzadkość występowania chruścielowców rdzawych. Jest to ostatnia informacja o tym ptaku, stąd wywnioskowano, że wymarł około 1700.

</doc>
<doc id="4216604" url="https://pl.wikipedia.org/wiki?curid=4216604" title="Radawie (gromada)">
Radawie (gromada)

Radawie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Radawie z siedzibą GRN w Radawiu utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki wszedł obszar dotychczasowej gromady Radawie oraz przysiółek Bąkownia z dotychczasowej gromady Zębowice ze zniesionej gminy Zębowice w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Zębowice w tymże powiecie.

</doc>
<doc id="4216606" url="https://pl.wikipedia.org/wiki?curid=4216606" title="Chocianowice (gromada)">
Chocianowice (gromada)

Chocianowice – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Chocianowice z siedzibą GRN w Chocianowicach utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki weszły obszary dotychczasowych gromad Chocianowice i Ciarka ze zniesionej gminy Lasowice Małe w tymże powiecie. Dla gromady ustalono 17 członków gromadzkiej rady narodowej.
Gromadę zniesiono 31 grudnia 1961, a jej obszar włączono do gromady Lasowice Małe w tymże powiecie.
Zobacz też: gromada Chocianowiec

</doc>
<doc id="4216608" url="https://pl.wikipedia.org/wiki?curid=4216608" title="Kadłub Wolny (gromada)">
Kadłub Wolny (gromada)

Kadłub Wolny – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kadłub Wolny z siedzibą GRN w Kadłubie Wolnym utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki weszły obszary dotychczasowych gromad Kadłub Wolny, Poczółków, Siedliska i Osiecko ze zniesionej gminy Zębowice w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Zębowice w tymże powiecie.

</doc>
<doc id="4216610" url="https://pl.wikipedia.org/wiki?curid=4216610" title="Budzów (gromada w powiecie oleskim)">
Budzów (gromada w powiecie oleskim)

Budzów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Budzów z siedzibą GRN w Budzowie utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki weszły obszary dotychczasowych gromad Pakoszów, Budzów i Dębina ze zniesionej gminy Kozłowice w tymże powiecie oraz Kobyla Góra ze zniesionej gminy Łowkowice w powiecie kluczborskim w tymże województwie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Kozłowice w tymże powiecie.

</doc>
<doc id="4216612" url="https://pl.wikipedia.org/wiki?curid=4216612" title="Uszyce (gromada)">
Uszyce (gromada)

Uszyce – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Uszyce z siedzibą GRN w Uszycach utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki wszedł obszar dotychczasowej gromady Uszyce oraz przysiółek Przymiarki z dotychczasowej gromady Gola ze zniesionej gminy Zdziechowice w tymże powiecie. Dla gromady ustalono 11 członków gromadzkiej rady narodowej.
Gromadę zniesiono 31 grudnia 1959, a jej obszar włączono do gromady Zdziechowice w tymże powiecie.

</doc>
<doc id="4216615" url="https://pl.wikipedia.org/wiki?curid=4216615" title="Wojciechów (gromada w powiecie oleskim)">
Wojciechów (gromada w powiecie oleskim)

Wojciechów – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Wojciechów z siedzibą GRN w Wojciechowie utworzono – jako jedną z 8759 gromad na obszarze Polski – w powiecie oleskim w woj. opolskim, na mocy uchwały nr VII/27/54 WRN w Opolu z dnia 4 października 1954. W skład jednostki wszedł obszar dotychczasowej gromady Stare Olesno ze zniesionej gminy Lasowice Małe oraz miejscowość Wojciechów z miasta Olesno w tymże powiecie. Dla gromady ustalono 15 członków gromadzkiej rady narodowej.
Gromadę zniesiono 31 grudnia 1961, a jej obszar włączono do nowo utworzonej gromady Olesno w tymże powiecie.

</doc>
<doc id="4216616" url="https://pl.wikipedia.org/wiki?curid=4216616" title="Gruzja na Zimowych Igrzyskach Olimpijskich 2018">
Gruzja na Zimowych Igrzyskach Olimpijskich 2018

Gruzja na Zimowych Igrzyskach Olimpijskich 2018 – występ kadry sportowców reprezentujących Gruzję na igrzyskach olimpijskich w Pjongczangu w 2018 roku.
W kadrze znalazło się czworo zawodników – trzech mężczyzn i jedna kobieta. Reprezentanci Gruzji wystąpili w sześciu konkurencjach w trzech dyscyplinach sportowych – łyżwiarstwie figurowym, narciarstwie alpejskim i saneczkarstwie.
Funkcję chorążego reprezentacji Gruzji podczas ceremonii otwarcia igrzysk pełnił łyżwiarz figurowy Moris Kwitiełaszwili, a podczas ceremonii zamknięcia – narciarz alpejski Iason Abramaszwili. Reprezentacja Gruzji weszła na stadion jako 64. w kolejności, pomiędzy ekipami z Jamajki i Chińskiej Republiki Ludowej.
Startujący w gruzińskiej reprezentacji Iason Abramaszwili wystąpił po raz czwarty na zimowych igrzyskach olimpijskich, wcześniej uczestniczył w zawodach olimpijskich w Turynie, Vancouver i Soczi. W Soczi uzyskał najlepszy w karierze rezultat olimpijski, zajmując 22. miejsce w slalomie. Z kolei dla Nino Ciklauri start w Pjongczangu był trzecim występem olimpijskim w karierze, wcześniej zawodniczka startowała w Vancouver i Soczi, osiągając 49. i 50. miejsce.
Był to 7. start reprezentacji Gruzji na zimowych igrzyskach olimpijskich i 13. start olimpijski tego kraju, wliczając w to letnie występy.

</doc>
<doc id="4216621" url="https://pl.wikipedia.org/wiki?curid=4216621" title="Jeannie Hsieh">
Jeannie Hsieh

Jeannie Hsieh (chin: 謝金燕, pinyin: "Xiè Jīnyàn"; ur. 25 grudnia 1973) – tajwańska piosenkarka, tancerka, autorka tekstów, aktorka i modelka. Znana jest z pisania i wykonywania muzyki, która łączy techno i hip-hop.
Życiorys.
Jeannie Hsieh działa w branży muzycznej od 1990 roku i od tego czasu nagrała wiele albumów.
Wygrała nagrodę dla "Najlepszego żeńskiego tajwańskiego artysty" w Golden Melody Awards, w 2007 i 2012 roku.
14 maja 2016 r. Hsieh ogłosiła podczas koncertu na Tajwanie, że zrobi sobie przerwę od show biznesu, aby zaopiekować się matką. 
W marcu 2017 r. Hsieh i jej ojciec, aktor, komik Chu Ke-liang, ogłosili zakończenie długotrwałego sporu między nimi. Chu Ke-liang zmarł w maju 2017 r. 

</doc>
<doc id="4216629" url="https://pl.wikipedia.org/wiki?curid=4216629" title="New Zealand Alpine Club">
New Zealand Alpine Club

New Zealand Alpine Club (NZAC) został założony w 1891 roku w głównej mierze z inicjatywy Arthura Paula Harpera, Georga Mannering i Malcolma Ross. Wzorowany na Alpine Club of London miał zachęcić do wspinaczki górskiej. Jest jednym z najstarszych klubów alpejskich na świecie.
Historia.
Inauguracyjne zebranie nowozelandzkiego klubu alpejskiego odbyło się 11 marca 1891 roku na którym Arthur Paul Harper został wybrany na pierwszego sekretarza i skarbnika klubu, a jego ojciec Leonard Harper, został mianowany pierwszym prezydentem klubu. A. P. Harper był również odpowiedzialny za wznowienie działalności klubu po przerwie w 1921. W latach 1914–1932 sprawował urząd Prezesa, a w 1941 – roku jubileuszowym klubu, został wybrany "President for the Year" (Prezydentem Roku).
NZAC jest członkiem Union Internationale des Associations d'Alpinisme (UIAA), (Międzynarodowa Federacja Związków Alpinistycznych). Jego główna siedziba znajduje się w Christchurch w Nowej Zelandii. Klub zrzesza około 3700 członków, którzy są podzieleni na dwanaście sekcji, z czego jedenaście działa w Nowej Zelandii i jedna w Australii. Większość sekcji prowadzi kursy instruktażowe dla początkujących wspinaczy, ale też zapewnia instruktaż dla średnio zaawansowanych i zaawansowanych. Klub sponsoruje coroczny cykl boulderingowy organizowany latem w Nowej Zelandii, a także inne lokalne zawody wspinaczkowe aktywnie promując wspinaczkę. 
Honnorowymi członkami NZAC byli m.in.: Geoffrey Winthrop Young, Noel Ewart Odell, Edmund Hillary, Tenzing Norgay, Elizabeth Hawley.
Publikacje.
Klub publikuje przewodniki po górach Nowej Zelandii i wybranych obszarach wspinaczki skalnej, coroczny "New Zealand Alpine Journal" (Nowozelandzki Dziennik Alpejski), który stanowi zapis roku wspinaczkowego oraz od 15 października 1946 kwartalnik "The Climber".
"New Zealand Alpine Journal" po raz pierwszy został opublikowany w marcu 1892 roku i stanowi niezwykły zapis historii wspinaczki górskiej. Artykuły w nim zawarte obejmują szeroki zakres tematów, takich jak raporty dotyczące pierwszych wejść, opisy tras, artykuły naukowe z geologii, geografii, geodezji, biologii, historii czy zarządzania środowiskiem. Indeks NZAJ z lat 1892–2016, zawiera ponad 7000 pozycji. W 2015 za zgodą NZCA został zdigitalizowany przez austriacki Uniwersytet Leopolda i Franciszka w Innsbrucku, i bezpłatnie udostępniony przez Internet.

</doc>
<doc id="4216644" url="https://pl.wikipedia.org/wiki?curid=4216644" title="Windy">
Windy

Windy – czeski portal prognozy pogody, jeden z nielicznych portali pogodowych, który używa do prognoz i meteogramów wysokiej jakości danych z Europejskiego Centrum Prognoz Średnioterminowych. Portal został założony przez Ivo Lukacovica w listopadzie 2014 na podstawie projektu Camerona Beccario "earth".
Prognozy pogody dostępne na stronie windy.com opierają się na danych z modeli ECMWF, amerykańskiego GFS, modelu NAM. Strona pokazuje na jednej z warstw animację siły i kierunku wiatru na podstawie numerycznej symulacji cząstek powietrza (ang. "directional animated particles"). Te animacje opierają się jednak tylko na wartości prędkości wiatru w określonym czasie. Strumienie prądu powietrza pokazują za pomocą różnych kolorów siłę i kierunek wiatru. Można też nałożyć dodatkowe warstwy na rysunku, m.in. dane radarowe, satelitarne, prądy oceaniczne, falowanie, temperaturę, ciśnienie, wilgotność względną, podstawę chmur. Pewną niedogodnością strony jest to, że nie udostępnia ona danych historycznych.

</doc>
<doc id="4216658" url="https://pl.wikipedia.org/wiki?curid=4216658" title="1501 w sztukach plastycznych">
1501 w sztukach plastycznych



</doc>
<doc id="4216667" url="https://pl.wikipedia.org/wiki?curid=4216667" title="Kubinów">
Kubinów



</doc>
<doc id="4216680" url="https://pl.wikipedia.org/wiki?curid=4216680" title="(47171) 1999 TC36">
(47171) 1999 TC36



</doc>
<doc id="4216682" url="https://pl.wikipedia.org/wiki?curid=4216682" title="Fyrląd (gmina)">
Fyrląd (gmina)



</doc>
<doc id="4216684" url="https://pl.wikipedia.org/wiki?curid=4216684" title="Chrapkowice (gmina)">
Chrapkowice (gmina)



</doc>
<doc id="4216685" url="https://pl.wikipedia.org/wiki?curid=4216685" title="Nowawieś Opolska (gmina)">
Nowawieś Opolska (gmina)



</doc>
<doc id="4216706" url="https://pl.wikipedia.org/wiki?curid=4216706" title="E-prasa">
E-prasa

e-prasa – elektroniczna forma dzienników, czasopism o charakterze informacyjnym, wydawanych periodycznie, nie rzadziej niż raz do roku, wyróżniających się stałym tytułem i kolejnym numerem. Daje ona użytkownikowi nieograniczony dostęp do jego prenumerat.
Elektroniczny kiosk.
Jest to strona lub aplikacja pozwalająca na zakup prasy w formie elektronicznej. Zwykle platformy te dostarczają potrzebne oprogramowanie.
e-prasa w Polsce.
Konsumpcja e-prasy.
Według badań zrealizowanych na zlecenie Izby Wydawców Prasy można zaobserwować, że odbiorcy najczęściej korzystają z prasy cyfrowej w domu, na komputerach stacjonarnych lub laptopach. Według tych badań około 10% respondentów kiedykolwiek kupiło prasę w wersji cyfrowej, a 17,5% określa jako prawdopodobny zakup e-prasy w ciągu najbliższych 12 miesięcy. Wśród przyczyn prognozowanego wzrostu zainteresowania e-gazetami sprzedawcy wymieniają pojawienie się urządzeń przenośnych umożliwiających czytanie książek i innych treści oraz rosnące zaangażowanie wydawców tym sposobem sprzedaży tytułów.

</doc>
<doc id="4216715" url="https://pl.wikipedia.org/wiki?curid=4216715" title="Jurij Wereszczak">
Jurij Wereszczak

Jurij Ihorowycz Wereszczak, ukr. Юрій Ігорович Верещак (ur. 4 kwietnia 1994 we Lwowie, Ukraina) – ukraiński piłkarz występujący na pozycji napastnika. 
Kariera piłkarska.
Kariera klubowa.
On jest wychowankiem FK Karpaty Lwow. W drużynie seniorów, grającej wówczas w klasie okręgowej, zadebiutował w wieku 18 lat. Karierę piłkarską rozpoczął w 2014 w Tartu FC Santos. W 2015 roku trafił do FC Utenis Uciana. W barwach "Utenisa" rozegrał 33 spotkania i strzelił sześć bramek. 23 grudnia 2016 roku Wereszczak został zawodnikiem Atlantasa. 9 lutego 2018 został piłkarzem Górnika Łęczna.

</doc>
<doc id="4216717" url="https://pl.wikipedia.org/wiki?curid=4216717" title="Antonio Santarsiero Rosa">
Antonio Santarsiero Rosa

Antonio Santarsiero Rosa OSI (ur. 13 czerwca 1951 w Avigliano) – włoski duchowny katolicki posługujący w Peru, biskup diecezji Huacho od 2004.
Życiorys.
Wstąpił do Zgromadzenia Oblatów św. Józefa i niedługo później został wysłany do Peru. Studiował filozofię i teologię na Papieskim Uniwersytecie Katolickim w Limie i uzyskał tytuł licencjata.
19 marca 1979 złożył śluby wieczyste, zaś święcenia kapłańskie przyjął w Rzymie 14 czerwca 1980. Pełnił funkcje m.in. wikariusza prowincjalnego (1987-1989), wiceprowincjała (1989-1998) oraz prowincjała (1998-2001). W 1998 pracował jako sekretarz pomocniczy Konferencji Episkopatu Peru.
Episkopat.
13 czerwca 2001 został mianowany przez papieża Jana Pawła II prałatem terytorialnym Huarí. Sakry biskupiej udzielił mu 12 sierpnia tegoż roku ówczesny prymas Peru, kard. Juan Luis Cipriani Thorne.
4 lutego 2004 został mianowany biskupem diecezji Huacho.

</doc>
<doc id="4216722" url="https://pl.wikipedia.org/wiki?curid=4216722" title="Felipe Padilla Cardona">
Felipe Padilla Cardona

Felipe Padilla Cardona (ur. 1 maja 1945 w León) – meksykański duchowny rzymskokatolicki, biskup diecezjalny Huajuapan de León w latach 1992–1996, biskup koadiutor Tehuantepec w latach 1996–2000, biskup diecezjalny Tehuantepec w latach 2000–2009, biskup diecezjalny Ciudad Obregón w latach 2009–2020, od 2020 biskup senior diecezji Ciudad Obregón.
Życiorys.
Felipe Padilla Cardona urodził się 1 maja 1945 w León. Studiował w archidiecezjalnym seminarium duchownum filozofię i teologię. Święcenia prezbiteratu przyjął 10 czerwca 1973.
Po święceniach studiował w Papieskim Instytucie Biblijnym w Rzymie, uzyskując doktorat z teologii biblijnej na Papieskim Uniwersytecie Gregoriańskim. Po powrocie do kraju pełnił funkcję rektora seminarium w León, koordynatora promocji duchowieństwa i kapelana kościoła św. Krzyża w León.
15 lutego 1992 papież Jan Paweł II prekonizował go biskupem diecezjalnym Huajuapan de León. 17 marca 1992 otrzymał święcenia biskupie i odbył ingres do katedry Matki Boskiej z Gwadelupy w Huajuapan de León. Głównym konsekratorem był arcybiskup Girolamo Prigione – nuncjusz apostolski w Meksyku, zaś współkonsekratorami Rosendo Huesca Pacheco, arcybiskup metropolita Puebla de los Angeles, i Anselmo Zarza Bernal, emerytowany biskup León. Jako zawołanie biskupie przyjął słowa „"Unus Dominus"” ("Jeden Pan").
26 sierpnia 1996 papież mianował go biskupem koadiutorem diecezji Tehuantepec. 25 listopada 2000 po przyjęciu rezygnacji biskupa Arturo Lona Reyesa, został ustanowiony biskupem diecezjalnym i kanonicznie objął diecezję w posiadanie. Tego samego dnia odbył również ingres do katedry św. Dominika w Santo Domingo Tehuantepec.
1 października 2009 papież Benedykt XVI przeniósł go na stolicę biskupią w Ciudad Obregón. Kanoniczne objęcie diececezji oraz ingres do katedry Najświętszego Serca Pana Jezusa w Ciudad Obregón odbył 4 listopada 2009. 15 września 2020 papież Franciszek przyjął jego rezygnację z obowiązków biskupa diecezjalnego Ciudad Obregón.
W strukturach Konferencji Episkopatu Meksyku pełnił następujące funkcję:

</doc>
<doc id="4216724" url="https://pl.wikipedia.org/wiki?curid=4216724" title="Łyżwiarstwo szybkie na Zimowych Igrzyskach Olimpijskich 2018 – 5000 m mężczyzn">
Łyżwiarstwo szybkie na Zimowych Igrzyskach Olimpijskich 2018 – 5000 m mężczyzn

Bieg na 5000 metrów mężczyzn rozgrywany w ramach łyżwiarstwa szybkiego na Zimowych Igrzyskach Olimpijskich 2018 odbył się 11 lutego w hali Gangneung Oval w Gangneung.
Złoty medal wywalczył obrońca tytułu, Holender Sven Kramer, dla którego był to trzeci kolejny triumf na tym dystansie. Ustanowił on również nowy rekord olimpijski. Kolejne miejsca zajęli Kanadyjczyk Ted-Jan Bloemen oraz Norweg Sverre Lunde Pedersen, którzy startowali w tym samym biegu i osiągnęli ten sam rezultat, a o zwycięstwie Kanadyjczyka zadecydował fotofinisz, który pokazał, że Norweg był gorszy o 0,002 sekundy.
Jedyny startujący Polak, Adrian Wielgat, zajął 22, ostatnie miejsce.
Rekordy.
"Rekordy obowiązujące przed rozpoczęciem igrzysk."

</doc>
<doc id="4216726" url="https://pl.wikipedia.org/wiki?curid=4216726" title="Halicyclops aberrans">
Halicyclops aberrans

Halicyclops aberrans – gatunek widłonogów z rodziny Cyclopidae. Nazwa naukowa tych skorupiaków została opublikowana w 1983 roku brazylijskiego profesora zoologii Carlosa Eduarda Falavigna da Rocha z Universidade de São Paulo. Gatunek ten został ujęty w Katalogu Życia.

</doc>
<doc id="4216728" url="https://pl.wikipedia.org/wiki?curid=4216728" title="Roberto Octavio Balmori Cinta">
Roberto Octavio Balmori Cinta

Roberto Octavio Balmori Cinta MJ (ur. 20 listopada 1943 w Coatzacoalcos) – meksykański duchowny rzymskokatolicki, w latach 2002–2020 biskup Ciudad Valles.
Życiorys.
Wstąpił do Zgromadzenia Misjonarzy św. Józefa z Meksyku i w nim złożył śluby zakonne 12 grudnia 1964, zaś 17 maja 1970 przyjął święcenia kapłańskie. Po ukończeniu studiów misjologicznych w Rzymie został wykładowcą w zakonnym seminarium, w 1985 został wybrany wikariuszem generalnym zgromadzenia, zaś w 1991 jego przełożonym. Po ukończeniu kadencji w 1997 rozpoczął pracę duszpasterską w stolicy Meksyku.
5 kwietnia 2002 został mianowany biskupem Ciudad Valles. Dwa miesiące później przyjął sakrę biskupią z rąk kard. Adolfo Antonio Suárez Rivery.
19 marca 2020 przeszedł na emeryturę.

</doc>
<doc id="4216731" url="https://pl.wikipedia.org/wiki?curid=4216731" title="Julio César Salcedo Aquino">
Julio César Salcedo Aquino

Julio César Salcedo Aquino MJ (ur. 12 kwietnia 1951 w Coatzacoalcos) – meksykański duchowny rzymskokatolicki, od 2017 biskup Tlaxcala.
Życiorys.
Święcenia kapłańskie otrzymał 17 lipca 1976 w zgromadzeniu Misjonarzy św. Józefa z Meksyku. Był m.in. mistrzem nowicjatu, koordynatorem duszpasterstwa powołań, rektorem zakonnego seminarium oraz wikariuszem generalnym zgromadzenia. W latach 2009–2015 był generałem zakonu.
15 czerwca 2017 został mianowany biskupem Tlaxcala. Sakry biskupiej udzielił mu 30 sierpnia 2017 abp Franco Coppola.

</doc>
<doc id="4216732" url="https://pl.wikipedia.org/wiki?curid=4216732" title="Łyżwiarstwo szybkie na Zimowych Igrzyskach Olimpijskich 2018 – 3000 m kobiet">
Łyżwiarstwo szybkie na Zimowych Igrzyskach Olimpijskich 2018 – 3000 m kobiet

Bieg na 3000 metrów kobiet rozgrywany w ramach łyżwiarstwa szybkiego na Zimowych Igrzyskach Olimpijskich 2018 odbył się 10 lutego w hali Gangneung Oval w Gangneung.
Cały podium przypadło Holenderkom. Pierwsza była Carlijn Achtereekte, srebro wywalczyła obrończyni tytułu, Ireen Wüst, a brąz przypadł Antoinette de Jong.
W zawodach wzięły udział 3 Polki. Luiza Złotkowska była 14, Karolina Bosiek 16, a Katarzyna Bachleda-Curuś 17.
Rekordy.
"Rekordy obowiązujące przed rozpoczęciem igrzysk."

</doc>
<doc id="4216733" url="https://pl.wikipedia.org/wiki?curid=4216733" title="Portfel elektroniczny">
Portfel elektroniczny



</doc>
<doc id="4216735" url="https://pl.wikipedia.org/wiki?curid=4216735" title="Mycosphaerella pyri">
Mycosphaerella pyri

Mycosphaerella pyri (Auersw.) Boerema – gatunek grzybów z klasy "Dothideomycetes". Grzyb mikroskopijny u gruszy wywołujący chorobę o nazwie biała plamistość liści gruszy lub septorioza gruszy.
Systematyka i nazewnictwo.
Pozycja w klasyfikacji według Index Fungorum: "Mycosphaerella, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Po raz pierwszy anamorfę zdiagnozował w 1850 r. John Baptiste Desmazières nadając jej nazwę "Septoria pyricola". W 1869 r. B. Auerswald takson ten opisał jako "Sphaerella pyri". Obecną, uznaną przez Index Fungorum nazwę nadał mu Gerhard H. Boerema w 1970 r.
Synonimy:
Morfologia i rozwój.
Plamistość liści. Plamy zazwyczaj eliptyczne lub okrągłe, czasami wielokątne, o średnicy 1–5 mm, ograniczone nerwami liścia. Początkowo są w całości brązowe z ciemnobrązową obwódką, potem ich środek staje się kolejno szarobrązowy, jasnoszary i w końcu białawy.
Na porażonych, opadłych liściach gruszy rozwijają się kuliste lub owalne owocniki typu pseudotecjum o barwie od brązowej do czarnej i średnicy do 150 μm. Ich ściany zbudowane są z 2–3 warstw pseudopachrenchymy. Zawierają podłużne, bitunikowe, 8-zarodnikowe worki o wymiarach 35–50 × 7–10 μm. Ostiolum pojedyncze i bardzo duże. Ma średnicę 58–90 (wyjątkowo do 100) μm. Askospory podłużnie eliptyczne, bezbarwne, z jedną przegrodą, na której są lekko zwężone. Górna komórka askospory jest szersza od dolnej. Mają wymiary 7–9 × 3–4 μm i gładką powierzchnię. Wiosną dokonują infekcji pierwotnej na młodych liściach gruszy. Grzybnia patogenu na obydwu stronach rozwijających się liści gruszy (w obrębie plam) tworzy pyknidia. W ich jamie powstają gruszkowatej lub baryłkowate komórki konidiotwórcze, a na nich konidia. Są one prawie cylindryczne, zwężające się ku wierzchołkom, zakrzywione, jasnooliwkowe, 1–2-przegrodowe, gładkie, o wymiarach 40–58 × 3–5 μm. Wytwarzane są także mikrokonidia o kształcie pręta i wymiarach 2–3 μm.
Występowanie.
Występuje w Afryce (Republika Południowej Afryki), Azji (Chiny, Indie, Iran, Nepal, Tajwan), Europie i Ameryce Północnej (USA). W Polsce gatunek pospolity, w piśmiennictwie naukowym podano bardzo liczne stanowiska.
Pasożyt obligatoryjny różnych gatunków gruszy ("Pyrus").

</doc>
<doc id="4216738" url="https://pl.wikipedia.org/wiki?curid=4216738" title="Septoria pyricola">
Septoria pyricola



</doc>
<doc id="4216762" url="https://pl.wikipedia.org/wiki?curid=4216762" title="Akcja Za Kotarą">
Akcja Za Kotarą

Akcja Za Kotarą – akcja Armii Krajowej przeprowadzona 8 października 1943 roku w barze „Za kotarą” przy ul. Mazowieckiej 2 w Warszawie.
Historia.
Lokal „Za Kotarą” został otwarty w czasie okupacji niemieckiej przez osoby współpracujące z Gestapo. W wejściu wisiała ciężka czerwona kotara; taka sama osłaniała lokal od strony wystawy.
Celem akcji była likwidacja właściciela lokalu, Józefa Staszauera, oficera Oddziału V KG AK, który współpracował z Niemcami i był groźnym konfidentem Gestapo. W trakcie akcji żołnierze 993/W wdali się w strzelaninę z grupą agentów Gestapo, którzy prawdopodobnie w tym samym czasie odbywali spotkanie w barze „Za kotarą”. Mimo niesprzyjających warunków polscy żołnierze bez strat własnych zlikwidowali Staszauera wraz z jego żoną i szwagrem (nie ma dowodów na to, że rodzina Staszauera również współpracowała z Niemcami), jak również zabili siedmiu Niemców oraz ich konfidentów (w strzelaninie zginęły także cztery przypadkowe osoby).

</doc>
<doc id="4216767" url="https://pl.wikipedia.org/wiki?curid=4216767" title="Short track na Zimowych Igrzyskach Olimpijskich 2018 – 1500 m mężczyzn">
Short track na Zimowych Igrzyskach Olimpijskich 2018 – 1500 m mężczyzn

Bieg na 1500 metrów mężczyzn rozgrywany w ramach short tracku na Zimowych Igrzyskach Olimpijskich 2018 odbył się 10 lutego w Gangneung Ice Arena w Gangneung.

</doc>
<doc id="4216768" url="https://pl.wikipedia.org/wiki?curid=4216768" title="Akcja Europejska">
Akcja Europejska

Akcja Europejska – akcja przeprowadzona 30 marca 1943 roku w kawiarni „Europejska” na rogu ulic Wilczej i Marszałkowskiej w Warszawie.
Historia.
Akcję przeprowadził oddział wykonawczy Referatu 993. Zlikwidowano wówczas dwóch oficerów krakowskiego Gestapo, którzy przybyli do Warszawy na spotkanie z podporucznikiem AK, Janem Poznańskim, który aresztowany i torturowany przez Niemców zgodził się pozornie na współpracę z nimi. Na znalezienie dojścia do Komendy Głównej AK dostał dwa tygodnie. Po zwolnieniu i powrocie do Warszawy opowiedział o tym kontrwywiadowi AK. W likwidacji Niemców brali udział m.in. Tadeusz Towarnicki, Leszek Kowalewski i Lucjan Wiśniewski. Strzały w kawiarni zagłuszyła niemiecka orkiestra, która w tym momencie maszerowała ulicą Marszałkowską.

</doc>
<doc id="4216771" url="https://pl.wikipedia.org/wiki?curid=4216771" title="Wrocławski Tor Wyścigów Konnych - Partynice">
Wrocławski Tor Wyścigów Konnych - Partynice



</doc>
<doc id="4216772" url="https://pl.wikipedia.org/wiki?curid=4216772" title="Pîrîta">
Pîrîta

Pîrîta (także według ortografii rumuńskiej Pârâta) – wieś w Mołdawii, w rejonie Dubosary, na lewym brzegu Dniestru.
Historia.
Miejscowość wzmiankowana po raz pierwszy w okresie między rokiem 1769 a 1774.
Po walkach o Dubosary, stoczonych w lutym-marcu 1992 r. w czasie wojny o Naddniestrze, Pîrîta stała się jedną z kilku miejscowości rejonu Dubosary, które, chociaż położone na lewym brzegu Dniestru, uznają zwierzchność władz mołdawskich w Kiszyniowie. We wsi 5 marca miał miejsce mityng mołdawskich nacjonalistów, którzy zaatakowali następnie oddziały separatystów naddniestrzańskich. Mimo to władze Naddniestrza na publikowanych przez siebie mapach traktują Pîrîtę jako część swojego nieuznawanego państwa.
W 2007 r. we wsi rozpoczęto budowę cerkwi św. Michała Archanioła, w dekanacie Criuleni i Dubosar eparchii kiszyniowskiej Mołdawskiego Kościoła Prawosławnego.
We wsi znajduje się posterunek rosyjskich sił pokojowych stacjonujących w Naddniestrzu, kontrolujących most na Dniestrze prowadzący do miejscowości Vadul lui Voda na prawym brzegu rzeki. W 2012 r. w miejscu tym wydarzył się incydent - żołnierz rosyjskich sił pokojowych śmiertelnie ranił mężczyznę, który nie zatrzymał samochodu do kontroli. Premier Mołdawii Vlad Filat wezwał do wspólnego zbadania sprawy przez prokuraturę mołdawską i przez Rosję. Reakcją na śmierć Mołdawianina były protesty w pobliżu miejsca, gdzie został postrzelony, oraz przed rosyjską ambasadą w Bukareszcie. Na pogrzeb mężczyzny, jaki odbył się w Pîrîcie, państwo mołdawskie przekazało 100 tys. lejów mołdawskich.
Wieś położona jest w odległości 18 km na północny wschód od Kiszyniowa i 25 km od Dubosar (znajdujących się de facto pod zarządem naddniestrzańskim).
Demografia.
Spis ludności w Mołdawii w 2004 r. wykazał, iż w Pîrîcie żyło 3415 osób, z czego 97,60% zadeklarowało narodowość mołdawską, 1,29% – rosyjską, a poniżej jednego procenta ukraińską, gagauską, bułgarską lub inną.

</doc>
<doc id="4216781" url="https://pl.wikipedia.org/wiki?curid=4216781" title="Ministerstwo Rozwoju Regionalnego">
Ministerstwo Rozwoju Regionalnego



</doc>
<doc id="4216782" url="https://pl.wikipedia.org/wiki?curid=4216782" title="Likwidacja Nadwywiadu Rządu Londyńskiego">
Likwidacja Nadwywiadu Rządu Londyńskiego

Likwidacja Nadwywiadu Rządu Londyńskiego – seria zamachów przeprowadzona w Warszawie przez Armię Krajową latem 1942 roku na niemieckich konfidentach, którego skutkiem była likwidacja stworzonej przez Niemców fałszywej organizacji konspiracyjnej Nadwywiadu Rządu Londyńskiego.
Historia.
Na początku 1942 roku niemiecki wywiad wojskowy (Abwehra) zorganizował prowokację, w ramach której korzystając z pomocy polskich kolaborantów powołał do życia fałszywą organizację konspiracyjną (posługującą się nazwą „Nadwywiad Rządu Londyńskiego”), której zadaniem była infiltracja Polskiego Państwa Podziemnego. Po rozszyfrowaniu prowokacji przez kontrwywiad AK oddziałowi 993/W powierzono zadanie zlikwidowania konfidentów. 1 sierpnia 1942 żołnierze „Wapiennika” zastrzelili na Tamce szefa „Nadwywiadu” – Józefa Hammer-Baczewskiego (vel Henryk Szweycer). Z kolei 13 września 1942 żołnierze 993/W przeprowadzili akcję bojową w lokalu przy ul. Marszałkowskiej 81, gdzie zlikwidowali Edwarda Zajączkowskiego (następcę Hammer-Baczewskiego) oraz jego współpracownika, Stanisława Szczepańskiego. Efektem obu tych akcji było faktyczne rozbicie „Nadwywiadu Rządu Londyńskiego”.

</doc>
<doc id="4216784" url="https://pl.wikipedia.org/wiki?curid=4216784" title="Ministerstwo Gospodarki">
Ministerstwo Gospodarki



</doc>
<doc id="4216786" url="https://pl.wikipedia.org/wiki?curid=4216786" title="Ministerstwo Transportu">
Ministerstwo Transportu



</doc>
<doc id="4216788" url="https://pl.wikipedia.org/wiki?curid=4216788" title="Ministerstwo Sprawiedliwości">
Ministerstwo Sprawiedliwości



</doc>
<doc id="4216789" url="https://pl.wikipedia.org/wiki?curid=4216789" title="Ministerstwo Zdrowia">
Ministerstwo Zdrowia



</doc>
<doc id="4216790" url="https://pl.wikipedia.org/wiki?curid=4216790" title="Ministerstwo Finansów">
Ministerstwo Finansów



</doc>
<doc id="4216795" url="https://pl.wikipedia.org/wiki?curid=4216795" title="Maria Rita Parsi">
Maria Rita Parsi

Maria Rita Parsi di Lodrone (ur. 5 sierpnia 1947 w Rzymie) – włoska pisarka, psycholog, pedagog i psychoterapeuta. Jej pierwszą szerzej znaną książką była „Animazione in Borgata” (Savelli, 1976), następną - książka o trudnej młodzieży pt. „Lo Scarico” (Savelli, 1978), która rok później pojawiła się na rynku niemieckim pod tytułem „Abfall„ (Rowohlt, 1979). 
W latach 90. XX wieku ukazała się książka pt. „I quaderni delle bambine” /zeszyty dziewczynek/, zbiór przypadków z życia dzieci, które doznały przemocy seksualnej ze strony dorosłych, kobiet i mężczyzn. 
Autorka współpracuje z wieloma czasopismami i periodykami, pisze dla nich artykuły. Brała i nadal bierze udział w programach telewizyjnych, jako ekspert i felietonista w temacie psychologii. Na swoim koncie ma liczne publikacje naukowe i popularnonaukowe. 
W 1986 roku otrzymała tytuł Kawalera Orderu Zasługi Republiki Włoskiej.
Kariera zawodowa.
W trakcie swojej kariery zawodowej pracowała jako wykładowca, psychopedagog i psychoterapeuta. Jej nauczycielami byli m.in. socjolog Franco Ferrarotti, pedagodzy Lucio Lombardo Radice, Alberto Manzi, antropolog Alfonso Maria Di Nola, psycholog Francesca Morino Albelle, neuropsychiatra G. Bollea, psychoanalitycy Cesare Musatti, E. Mazzonis F. Di Giulio, seksuolog Jole Baldaro Verde, psychoterapeuci (L. De Marchi, M. Festa, A. Lo Iacono) a z zagranicznych psychologów tacy jak Ronald Laing, Alexander Lowen, Rollo May.
Jest członkiem redakcji czasopisma "Riza psicosomatica". Od 1995 zajmowała się prowadzeniem sekcji Psychologia w czasopismach, tygodnikach i miesięcznikach, pisze też artykuły do gazet o ogólnokrajowym zasięgu (Il Messaggero, Il Resto del Carlino, Il Giorno La Nazione).
Opracowała i wprowadziła w życie metodologię operacyjną, którą można stosować w obszarach psychologii i socjopedagogiki , nazwaną „psychoanimacją”. 
Założyła i kieruje SIPA („Włoska Szkoła Psychoanimacji”) Instytut Badawczy, o orientacji humanistycznej dla rozwoju potencjału ludzkiego. 
W roku 1992 założyła Stowarzyszenia Onlus „Movimento per, con e dei bambini” [„Ruch dla dzieci, z dziećmi i dzieci”] który w roku 2005 zmienił nazwę na „ Fondazione Movimento Bambino” [Fundacja Ruchu Dzieci ] z czterema filiami we Włoszech, a celem działalności jest szerzenie kultury Dzieciństwa i Adolescencji, Walczy przeciwko wykorzystywaniu dzieci i przemocy wobec dzieci, młodzieży oraz na rzecz ich ochrony prawnej i socjalnej. W roku 2015 Fundacja połączyła się z fundacją „Fabbrica della Pace” [Fabryka Pokoju] i nosi teraz nazwę Fabbrica della Pace Movimento Bambino Onlus. Maria Rita Parsi jest wiceprezesem tej organizacji.
Obecnie realizuje pilotażowy projekt we współpracy z tą fundacją Projekt pt „Alta Formazione per la Famiglia” [Wysokie Kształcenie dla Rodziny].

</doc>
<doc id="4216798" url="https://pl.wikipedia.org/wiki?curid=4216798" title="Ministerstwo Spraw Wewnętrznych">
Ministerstwo Spraw Wewnętrznych



</doc>
<doc id="4216800" url="https://pl.wikipedia.org/wiki?curid=4216800" title="AAA (zespół muzyczny)">
AAA (zespół muzyczny)

 – japoński zespół muzyczny wykonujący utwory z gatunku j-pop oraz dance, powstały w 2005 roku.
Skrót AAA jest akronimem od pełnej nazwy, "Attack All Around".
Grupa została utworzona poprzez przesłuchania prowadzone przez wytwórnię Avex. Grupa pierwotnie składała się z pięciu młodych mężczyzn i trzech młodych kobiet, którzy występowali w reklamach i mieli doświadczenie jako tancerze dla innych japońskich gwiazd, takich jak Ayumi Hamasaki oraz Ami Suzuki.

</doc>
<doc id="4216801" url="https://pl.wikipedia.org/wiki?curid=4216801" title="Biała plamistość liści gruszy">
Biała plamistość liści gruszy

Biała plamistość liści gruszy lub septorioza gruszy (ang. ashy leaf spot of pear, fruit spot of pear, leaf spot of pear) – grzybowa choroba gruszy wywołana przez "Mycosphaerella pyri".
Objawy.
Patogen atakuje głównie liście, powodując na nich plamistość liści. Plamy zazwyczaj są eliptyczne lub okrągłe, czasami wielokątne, o średnicy 1–5 mm, ograniczone nerwami liścia. Początkowo są w całości brązowe z ciemnobrązową obwódką, potem ich środek staje się kolejno szarobrązowy, jasnoszary i w końcu białawy. Czasami sąsiednie plamy łączą się z sobą tworząc duże, nieregularne, brązowe plamy. U odmian wrażliwych (np. Lukasówka, Faworytka), niewielkie plamy o średnicy do 3 mm tworzą się również na owocach .
Rozwój choroby.
Przezimowuje grzybnia patogenu na porażonych, opadłych liściach. Wiosną wytwarza ona owocniki stadium płciowego – pseudotecja, w których powstają askospory, dokonujące infekcji pierwotnej. Optymalna temperatura ich kiełkowania wynosi 23 °C. Wytwarzanie askospor trwa od kwietnia do czerwca, sam zaś proces ich sporulacji jest krótki – trwa kilka dni podczas deszczowej pogody. Przenoszone przez wiatr infekują liście gruszy. Okres inkubacji trwa 14 dni. Na porażonych liściach grusz w pyknidiach wytwarzane są zarodniki konidialne dokonujące infekcji wtórnych i rozprzestrzeniające chorobę.
Ochrona.
Zabiegi stosowane przeciwko parchowi gruszy są skuteczne także przeciwko septoriozie gruszy. W zakresie agrotechniki są to:
Podstawową metodą zwalczania zarówno parcha gruszy, jak i białej plamistości liści jest jednak opryskiwanie przy użyciu fungicydów. Preparaty stosowane do zwalczania choroby dobiera się według aktualnego Programu Ochrony Roślin Sadowniczych. Skuteczność zwalczania zależna jest przede wszystkim od terminu wykonania zabiegu, starannego jego wykonania przy pomocy sprawnego sprzętu oraz warunków pogodowych.
Jeśli nie prowadzi się zwalczania parcha gruszy, septoriozę gruszy należy chemicznie zwalczać poczynając od kwitnienia do czerwcowego opadania zawiązków. Stosuje się fungicydy benzymidazolowe, ftalimidowe i miedziowe.

</doc>
<doc id="4216802" url="https://pl.wikipedia.org/wiki?curid=4216802" title="Septorioza gruszy">
Septorioza gruszy



</doc>
<doc id="4216805" url="https://pl.wikipedia.org/wiki?curid=4216805" title="Intel HD Graphics">
Intel HD Graphics

Intel HD Graphics – rozwijana linia procesorów kart graficznych (GPU) firmy Intel, wbudowanych w procesor. Następca linii układów Intel GMA. Zintegrowana grafika umożliwia stworzenie komputera bez osobnej karty graficznej, co przyczynia się do znacznego obniżenia kosztów oraz zużycia prądu. Rozwiązania tego typu są często wykorzystywane w laptopach i komputerach stacjonarnych przeznaczonych do zastosowań biurowych, a także w centrach multimedialnych zwanych HTPC. Są one jednak zależne od pamięci komputera, której używają do przechowywania danych, co znów obniża wydajność, ponieważ zarówno procesor, jak i karta graficzna muszą mieć dostęp do pamięci poprzez tę samą szynę.
Układy Intel HD Graphics, wprowadzone zostały jako pierwsze w jednostkach przeznaczonych na socket LGA 1156, i są montowane we wszystkich nowszych jednostkach z wyjątkiem układów Xeon, przeznaczonych do serwerów, oraz próbek inżynieryjnych procesorów konsumenckich np. Core i7 6400t.

</doc>
<doc id="4216815" url="https://pl.wikipedia.org/wiki?curid=4216815" title="Wentylator strumieniowy">
Wentylator strumieniowy

Wentylator strumieniowy – jedna z możliwych konstrukcji wentylatora osiowego. Bywają także nazywane wentylatorami impulsowymi.
Wentylatory strumieniowe przeznaczone są do wentylacji wielkokubaturowych przestrzeni takich jak zamknięte garaże czy tunele. Służą one w głównej mierze do oczyszczenia zanieczyszczonego powietrza przy przekroczeniu stężenia gazów CO, NOx lub LPG oraz do usuwania dymu podczas pożaru. Ich zadaniem jest także wspomaganie akcji gaśniczo-ratowniczych, gdyż odprowadzenie dymu umożliwia rozpoczęcie sprawnej i skutecznej akcji w pobliżu ogniska pożaru, a zmniejszenie temperatury minimalizuje szkody w konstrukcji budynku.
Działanie wentylatora strumieniowego polega na wytworzeniu impulsu wywołanego przez niewielką ilość powietrza o dużej prędkości, która umożliwia porywanie dużych mas powietrza o niewielkiej prędkości. W przypadku pożaru powietrze napływające z punktów nawiewnych miesza się z dymem i za pomocą wentylatorów przetłaczane jest w kierunku punktów wyciągowych i następnie usuwane na zewnątrz strefy objętej pożarem. W zależności od specyfiki miejsca zastosowania stosuje się wentylatory z przepływem jednokierunkowym lub dwukierunkowym (wentylatory rewersyjne).
Zalety wentylatorów strumieniowych:

</doc>
<doc id="4216820" url="https://pl.wikipedia.org/wiki?curid=4216820" title="Chrysanthios z Sardes">
Chrysanthios z Sardes

Chrysanthios z Sardes () – żyjący w IV wieku grecki filozof, neoplatonik.
Życiorys.
Uczeń Aidesiosa z Kapadocji. Za rządów Juliana Apostaty, jako arcykapłan prowincji Lidii, odrzucił propozycję zostania doradcą cesarza i zachował dystans do polityki religijnej władcy, co zapewniło mu szacunek zarówno ze strony pogan, jak i chrześcijan. Dożył sędziwego wieku, zmarł mając 80 lat. W ostatnich latach życia opiekował się nim Eunapios, który był krewnym jego żony.

</doc>
<doc id="4216821" url="https://pl.wikipedia.org/wiki?curid=4216821" title="Motion capture">
Motion capture



</doc>
<doc id="4216824" url="https://pl.wikipedia.org/wiki?curid=4216824" title="Schweizerische Industrie Gesselschaft">
Schweizerische Industrie Gesselschaft



</doc>
<doc id="4216826" url="https://pl.wikipedia.org/wiki?curid=4216826" title="Paul Swarbrick">
Paul Swarbrick

Paul Swarbrick (ur. 2 lipca 1958 w Garstang) – brytyjski duchowny katolicki, biskup Lancaster od 2018.
Życiorys.
Święcenia kapłańskie otrzymał 10 lipca 1982 i został inkardynowany do diecezji Lancaster. Pracował głównie jako duszpasterz parafialny. W latach 1990–2005 był misjonarzem "fidei donum" w Zambii.
12 lutego 2018 papież Franciszek mianował go ordynariuszem diecezji Lancaster. Sakry udzielił mu 9 kwietnia 2018 jego porzednik - biskup Michael Campbell.

</doc>
<doc id="4216830" url="https://pl.wikipedia.org/wiki?curid=4216830" title="Dwór w Zabrzu-Rokitnicy">
Dwór w Zabrzu-Rokitnicy

Dwór w Zabrzu – murowany dwór w Zabrzu-Rokitnicy z drugiej połowy XIX wieku, wpisany do rejestru zabytków nieruchomych województwa śląskiego.
Historia.
Założyciel folwarcznego dworu jest nieznany, był to być może Adolph Tieschowitz von Tieschowa, starosta bytomski; budynek był pierwotnie własnością jego rodu. W 1858 roku część miechowicko-rokitnickiego majątku została nabyta przez Tiele-Wincklerów. Po II wojnie światowej folwark został przekształcony w państwowe gospodarstwo rolne, następnie należał do prywatnego właściciela.
W budynku miał miejsce pożar w listopadzie 2012 roku, zniszczeniu uległa część dachu i poddasze.
W 2016 roku na części działki Świadkowie Jehowy wybudowali Salę Królestwa, a 14 lipca tego samego roku dwór został wpisany do rejestru zabytków nieruchomych województwa śląskiego.
Od wiosny 2017 roku przedsiębiorca z Pyskowic, nowy prywatny właściciel dworu, rozpoczął jego remont, który objął wymianę spalonego dachu. We wrześniu 2022 roku został wystawiony na sprzedaż.
Architektura.
Dwór został zbudowany na planie prostokąta, jest parterowym, podpiwniczonym budynkiem z użytkowym poddaszem, murowanym z cegły, z otynkowanymi elewacjami, nakryty dwuspadowym dachem. W centrum dziewięcioosiowej fasady znajduje się wejście główne, umieszczone w parterze trzykondygnacyjnej wieży. W środkowej części elewacji od strony dawnego ogrodu znajduje się dwuosiowy ryzalit. Elewacje skromne, z dekoracjami w postaci gzymsów kordonowego i wieńczącego, okna w większości prostokątne, w ostatniej kondygnacji wieży okna zamknięte półkoliście. We wnętrzach znajdują się względnie dobrze zachowane malowidła naścienne, chociaż stan budynku, zwłaszcza stropów i konstrukcji dachu, jest zły.

</doc>
<doc id="4216833" url="https://pl.wikipedia.org/wiki?curid=4216833" title="Zygmunt Nagórski (ojciec)">
Zygmunt Nagórski (ojciec)



</doc>
<doc id="4216836" url="https://pl.wikipedia.org/wiki?curid=4216836" title="Zygmunt Nagórski (syn)">
Zygmunt Nagórski (syn)



</doc>
<doc id="4216837" url="https://pl.wikipedia.org/wiki?curid=4216837" title="JP Sauer und Sohn">
JP Sauer und Sohn



</doc>
<doc id="4216840" url="https://pl.wikipedia.org/wiki?curid=4216840" title="Joseph MacNeil">
Joseph MacNeil

Joseph Neil MacNeil (ur. 15 kwietnia 1924 w Sydney, zm. 11 lutego 2018 w Edmonton) – kanadyjski duchowny katolicki, biskup diecezjalny Saint John 1969–1973 i arcybiskup Edmonton w latach 1973–1999.
Życiorys.
Święcenia kapłańskie otrzymał 23 maja 1948.
9 kwietnia 1969 papież Paweł VI mianował go biskupem diecezjalnym Saint John. 24 czerwca tego samego roku z rąk biskupa Williama Powera przyjął sakrę biskupią. 2 lipca 1973 podniesiony do godności arcybiskupa i przeniesiony do archidiecezji Edmonton. 7 czerwca 1999, ze względu na wiek, złożył rezygnację z zajmowanej funkcji na ręce papieża Jana Pawła II.
Zmarł 11 lutego 2018.

</doc>
<doc id="4216842" url="https://pl.wikipedia.org/wiki?curid=4216842" title="Schweizerische Industrie Gesellschaft">
Schweizerische Industrie Gesellschaft



</doc>
<doc id="4216843" url="https://pl.wikipedia.org/wiki?curid=4216843" title="This Is Who I Am">
This Is Who I Am

This Is Who I Am – debiutancki, solowy album studyjny piosenkarki rosyjskiej Leny Katiny, wydany 18 listopada 2014 roku. Był nagrywany w Stanach Zjednoczonych. Został wyprodukowany w formie digipaku. Zawiera CD i 28-stronicową książeczkę. Jest utrzymany w stylistyce rocka, pop-rocka, muzyki elektronicznej, popu i soft rocka. Katina jest również współautorką tekstów piosenek na albumie.
Tło wydarzeń.
18 listopada 2014 roku płyta ukazała się nakładem Katina Music Inc.. Piosenkarka zaczęła nagrywanie albumu w kwietniu 2009 roku w studiu w Los Angeles po rozpadzie grupy t.A.T.u. Po powrocie ze Stanów Zjednoczonych, w czasie przed produkcyjnym albumu, Katina przeszła operację oka w Moskwie. 
Promocja.
Pierwszy singiel „Never Forget” zapowiadający album ukazał się 4 sierpnia 2011 roku. Drugi – „Lift Me Up” opublikowano 24 września 2013 roku, zaś trzeci – „Who I Am” 4 października 2014 roku. Czwarty i ostatni singiel z płyty, „As Invitation” został wydany w dniu premiery albumu. 
Notowania.
Pierwszy z singli albumu, zatytułowany „Never Forget”, dotarł na pierwsze miejsce amerykańskiej listy przebojów „Billboard'u”, Hot Dance Club Play.
Lista utworów.
Opracowano na podstawie materiału źródłowego.

</doc>
<doc id="4216845" url="https://pl.wikipedia.org/wiki?curid=4216845" title="Wałbrzyska Wyższa Szkoła Zarządzania i Przedsiębiorczości">
Wałbrzyska Wyższa Szkoła Zarządzania i Przedsiębiorczości



</doc>
<doc id="4216857" url="https://pl.wikipedia.org/wiki?curid=4216857" title="Szajch Sindijan Faukani">
Szajch Sindijan Faukani

Szajch Sindijan Faukani (arab. شيخ سنديان فوقاني) – wieś w Syrii, w muhafazie Idlib. W 2004 roku liczyła 130 mieszkańców.

</doc>
<doc id="4216871" url="https://pl.wikipedia.org/wiki?curid=4216871" title="Szajch Sindijan Tahtani">
Szajch Sindijan Tahtani

Szajch Sindijan Tahtani (arab. شيخ سنديان تحتاني) – miejscowość w Syrii, w muhafazie Idlib. W 2004 roku liczyła 687 mieszkańców.

</doc>
<doc id="4216873" url="https://pl.wikipedia.org/wiki?curid=4216873" title="As-Sukkarijja">
As-Sukkarijja



</doc>
<doc id="4216884" url="https://pl.wikipedia.org/wiki?curid=4216884" title="As-Sukkarijja (Idlib)">
As-Sukkarijja (Idlib)

As-Sukkarijja (arab. السكرية) – miejscowość w Syrii, w muhafazie Idlib. W 2004 roku liczyła 967 mieszkańców.

</doc>
<doc id="4216886" url="https://pl.wikipedia.org/wiki?curid=4216886" title="Umm al-Ghar">
Umm al-Ghar

Umm al-Ghar (arab. أم الغار) – wieś w Syrii, w muhafazie Idlib. W 2004 roku liczyła 204 mieszkańców.

</doc>
<doc id="4216888" url="https://pl.wikipedia.org/wiki?curid=4216888" title="Al-Muntar">
Al-Muntar

Al-Muntar (arab. المنطار) – wieś w Syrii, w muhafazie Idlib. W 2004 roku liczyła 563 mieszkańców.

</doc>
<doc id="4216889" url="https://pl.wikipedia.org/wiki?curid=4216889" title="Al-Muszajrifa">
Al-Muszajrifa



</doc>
<doc id="4216891" url="https://pl.wikipedia.org/wiki?curid=4216891" title="Al-Muszajrifa (Dżisr asz-Szughur)">
Al-Muszajrifa (Dżisr asz-Szughur)

Al-Muszajrifa (arab. المشيرفة) – wieś w Syrii, w muhafazie Idlib. W 2004 roku liczyła 830 mieszkańców.

</doc>
<doc id="4216897" url="https://pl.wikipedia.org/wiki?curid=4216897" title="Sejm Rzeczypospolitej Polskiej I kadencji (ujednoznacznienie)">
Sejm Rzeczypospolitej Polskiej I kadencji (ujednoznacznienie)



</doc>
<doc id="4216898" url="https://pl.wikipedia.org/wiki?curid=4216898" title="Sejm Rzeczypospolitej Polskiej V kadencji (ujednoznacznienie)">
Sejm Rzeczypospolitej Polskiej V kadencji (ujednoznacznienie)



</doc>
<doc id="4216899" url="https://pl.wikipedia.org/wiki?curid=4216899" title="Sejm Rzeczypospolitej Polskiej IV kadencji (ujednoznacznienie)">
Sejm Rzeczypospolitej Polskiej IV kadencji (ujednoznacznienie)



</doc>
<doc id="4216900" url="https://pl.wikipedia.org/wiki?curid=4216900" title="Sejm Rzeczypospolitej Polskiej III kadencji (ujednoznacznienie)">
Sejm Rzeczypospolitej Polskiej III kadencji (ujednoznacznienie)



</doc>
<doc id="4216902" url="https://pl.wikipedia.org/wiki?curid=4216902" title="Sejm Rzeczypospolitej Polskiej II kadencji (ujednoznacznienie)">
Sejm Rzeczypospolitej Polskiej II kadencji (ujednoznacznienie)



</doc>
<doc id="4216903" url="https://pl.wikipedia.org/wiki?curid=4216903" title="Ad-Daghali">
Ad-Daghali

Ad-Daghali (arab. الدغالي) – wieś w Syrii, w muhafazie Idlib. W 2004 roku liczyła 244 mieszkańców.

</doc>
<doc id="4216904" url="https://pl.wikipedia.org/wiki?curid=4216904" title="Al-Alija">
Al-Alija

Al-Alija (arab. العالية) – wieś w Syrii, w muhafazie Idlib. W 2004 roku liczyła 408 mieszkańców.

</doc>
<doc id="4216905" url="https://pl.wikipedia.org/wiki?curid=4216905" title="Oprawa mozaikowa">
Oprawa mozaikowa

Oprawa mozaikowa – rodzaj dekoracji używany na oprawach skórzanych. Stosowany również, choć rzadziej, na średniowiecznych oprawach złotniczych. Występowały dwa sposoby wykonywania mozaiki na oprawie skórzanej: pierwszy polegał na nakładaniu w określonym miejscu kawałków lub cienkich pasków kolorowej skóry na tło skórzane, drugi – na wkomponowywaniu ściśle dopasowanego kawałka skóry w te miejsca tła, z których skórę uprzednio usunięto. 
Rozkwit oprawy mozaikowej przypadł na wiek XVIII, w którym tworzyli je artyści-introligatorzy Antoine-Michel Padeloup i Jean Charles Henri Le Monnier, przedstawiciele znanych rodzin introligatorskich we Francji. 
Padeloup uzyskiwał efekt mozaiki poprzez równomierne powtarzanie jednego motywu dekoracyjnego. Le Monnier wprowadzał motywy kwiatowe i chińskie (pagody, smoki, postacie Chinek i Chińczyków w strojach narodowych). 
Oprawa mozaikowa wymagała zręczności, niezwykłej precyzji, żmudnej pracy i cierpliwości, wykonywano ją więc stosunkowo rzadko i uważano za najbardziej luksusową. Często mozaikę łączono ze złoceniem. Pozwalało to ukryć niedociągnięcia w wykonanej oprawie.

</doc>
<doc id="4216906" url="https://pl.wikipedia.org/wiki?curid=4216906" title="Wagon doczepny czynny">
Wagon doczepny czynny

Wagon doczepny czynny (także: doczepa czynna) – wagon tramwajowy wyposażony w napęd i pozbawiony kabiny motorniczego, sterowany z wagonu silnikowego. Z tego powodu doczepa czynna posiada jedynie pomocniczy pulpit sterowniczy umożliwiający manewrowanie na terenie zajezdni. Energia elektryczna może być pobierana na przykład z wagonu sterowniczego za pośrednictwem przewodu wysokiego napięcia.
Eksploatacja doczep czynnych pozwala na zmniejszenie kosztów ponoszonych przez przewoźnika, ponieważ wagon doczepny nie musi posiadać wszystkich nowoczesnych rozwiązań konstrukcyjnych związanych na przykład z układem napędowym. Z tego też powodu niekiedy jako doczepy czynne wykorzystuje się również starsze wagony silnikowe. Inną zaletą jest większa pojemność składu złożonego z wagonu silnikowego i doczepy czynnej wynikająca z braku kabiny motorniczego w doczepie. Oprócz tego zrezygnować można również z montażu reflektorów przednich, kasetonu z numerem linii za przednią szybą oraz wycieraczek.
Wadą wagonów doczepnych czynnych jest brak możliwości ich eksploatacji jako tramwajów pojedynczych.

</doc>
<doc id="4216913" url="https://pl.wikipedia.org/wiki?curid=4216913" title="Al-Husajnijja (Idlib)">
Al-Husajnijja (Idlib)

Al-Huajnijja (arab. الحسينية) – wieś w Syrii, w muhafazie Idlib. W 2004 roku liczyła 450 mieszkańców.

</doc>
<doc id="4216922" url="https://pl.wikipedia.org/wiki?curid=4216922" title="Dżannat al-Kura">
Dżannat al-Kura

Dżannat al-Kura (arab. جنة القرى) – wieś w Syrii, w muhafazie Idlib. W 2004 roku liczyła 595 mieszkańców.

</doc>
<doc id="4216925" url="https://pl.wikipedia.org/wiki?curid=4216925" title="Stanisław Augustyniak">
Stanisław Augustyniak

Stanisław Augustyniak ps. "Bocian" (ur. 4 października 1921 w Ostrowie Wielkopolskim, zm. 11 lutego 2018) – polski działacz harcerski, członek ruchu oporu podczas II wojny światowej, z zawodu kolejarz.
Życiorys.
W szeregi Związku Harcerstwa Polskiego wstąpił w listopadzie 1935 roku. Był członkiem 3 Drużyny Skautów im. Zawiszy Czarnego. Podczas kampanii wrześniowej 1939 roku służył w Harcerskim Pogotowiu Wojennym jako łącznik. Po zakończeniu walk musiał udać się na terytorium Generalnej Guberni, gdzie w 1942 roku wstąpił w szeregi Związku Walki Zbrojnej, a następnie Armii Krajowej. W sierpniu 1944 roku, wobec postępów wojsk Armii Czerwonej, z obawy przed represjami zaciągnął się do 2 Armii Wojska Polskiego, gdzie służył w 5 samodzielnym batalionie samochodowo-transportowym. W lutym 1945 roku wraz z matką i siostrami powrócił do Ostrowa Wielkopolskiego, gdzie został skierowany do pracy na kolei. Jako kolejarz pracował do przejścia na emeryturę w listopadzie 1981 roku.
We wrześniu 1946 roku ponownie aktywnie włączył się w działalność harcerską w 1 Drużynie Skautów im. Tadeusza Kościuszki, gdzie był sekretarzem i kronikarzem. Po 1956 roku kontynuował działalność w strukturach ostrowskiego hufca ZHP. Od roku 1973 był członkiem Komisji Historycznej Hufca. W 1994 roku otrzymał stopień instruktora, zaś w roku 2014 został awansowany do stopnia podharcmistrza.
Odznaczenia.
Za swą działalność podczas II wojny światowej został odznaczony w 1948 roku przez Rząd Rzeczypospolitej Polskiej na uchodźstwie Medalem Wojska Polskiego. Odznaczenie to wręczono mu w 1988 roku wraz z nadanym mu również przez władze emigracyjne Krzyżem Armii Krajowej. Ponadto otrzymał Krzyż Kawalerski Orderu Odrodzenia Polski, Złoty Krzyż Zasługi, Medal „Pro Memoria” oraz harcerski Srebrny Krzyż „Za Zasługi dla ZHP”. Został uhonorowany również Odznaką „Weteran Walk o Wolność i Niepodległość Ojczyzny”, Odznaką honorową „Za zasługi dla województwa wielkopolskiego”, medalem „Za zasługi dla miasta Ostrowa Wielkopolskiego” oraz harcerskimi: tytułem Seniora ZHP i „Kapeluszem Skautowym” – honorowym wyróżnieniem hufca Ostrów Wielkopolski.
Pochowany na cmentarzu przy ul. Limanowskiego w Ostrowie Wielkopolskim. 

</doc>
<doc id="4216926" url="https://pl.wikipedia.org/wiki?curid=4216926" title="Szughur Tahtani">
Szughur Tahtani

Szughur Tahtani (arab. شغور تحتاني) – wieś w Syrii, w muhafazie Idlib. W 2004 roku liczyła 1599 mieszkańców.

</doc>
<doc id="4216927" url="https://pl.wikipedia.org/wiki?curid=4216927" title="Disaster Artist (film)">
Disaster Artist (film)



</doc>
<doc id="4216936" url="https://pl.wikipedia.org/wiki?curid=4216936" title="Tall Hamki">
Tall Hamki

Tall Hamki (arab. تل حمكي) – wieś w Syrii, w muhafazie Idlib. W 2004 roku liczyła 108 mieszkańców.

</doc>
<doc id="4216941" url="https://pl.wikipedia.org/wiki?curid=4216941" title="Saneczkarstwo na Zimowych Igrzyskach Olimpijskich 2018 – jedynki kobiet">
Saneczkarstwo na Zimowych Igrzyskach Olimpijskich 2018 – jedynki kobiet

Jedynki kobiet – druga konkurencja, w której zostały rozdane medale w saneczkarstwie na Zimowych Igrzyskach Olimpijskich 2018 w Pjongczangu.
Zawodniczki o medale olimpijskie walczyły od 12 do 13 lutego na torze Alpensia Sliding Centre umiejscowionym w Pjongczangu. 
Mistrzostwo olimpijskie z 2014 roku obroniła reprezentantka Niemiec Natalie Geisenberger. Druga była jej rodaczka Dajana Eitberger, a brąz wywalczyła Kanadyjka Alex Gough.
W zawodach wzięły udział dwie Polki - Ewa Kuls-Kusyk była 20, a Natalia Wojtuściszyn 25.

</doc>
<doc id="4216942" url="https://pl.wikipedia.org/wiki?curid=4216942" title="Ukraińska Akademia Nauk">
Ukraińska Akademia Nauk



</doc>
<doc id="4216943" url="https://pl.wikipedia.org/wiki?curid=4216943" title="Senat Rzeczypospolitej Polskiej I kadencji">
Senat Rzeczypospolitej Polskiej I kadencji



</doc>
<doc id="4216946" url="https://pl.wikipedia.org/wiki?curid=4216946" title="Senat Rzeczypospolitej Polskiej II kadencji">
Senat Rzeczypospolitej Polskiej II kadencji



</doc>
<doc id="4216947" url="https://pl.wikipedia.org/wiki?curid=4216947" title="Senat Rzeczypospolitej Polskiej III kadencji">
Senat Rzeczypospolitej Polskiej III kadencji



</doc>
<doc id="4216949" url="https://pl.wikipedia.org/wiki?curid=4216949" title="Senat Rzeczypospolitej Polskiej IV kadencji">
Senat Rzeczypospolitej Polskiej IV kadencji



</doc>
<doc id="4216951" url="https://pl.wikipedia.org/wiki?curid=4216951" title="Senat Rzeczypospolitej Polskiej V kadencji">
Senat Rzeczypospolitej Polskiej V kadencji



</doc>
<doc id="4216955" url="https://pl.wikipedia.org/wiki?curid=4216955" title="Al-Mintar">
Al-Mintar



</doc>
<doc id="4216956" url="https://pl.wikipedia.org/wiki?curid=4216956" title="Al-Muszajrifa (Dżisr asz-szughur)">
Al-Muszajrifa (Dżisr asz-szughur)



</doc>
<doc id="4216958" url="https://pl.wikipedia.org/wiki?curid=4216958" title="Al-Alijja">
Al-Alijja



</doc>
<doc id="4216960" url="https://pl.wikipedia.org/wiki?curid=4216960" title="Attack All Around">
Attack All Around



</doc>
<doc id="4216963" url="https://pl.wikipedia.org/wiki?curid=4216963" title="Senatorowie I kadencji Senatu Rzeczypospolitej Polskiej">
Senatorowie I kadencji Senatu Rzeczypospolitej Polskiej



</doc>
<doc id="4216966" url="https://pl.wikipedia.org/wiki?curid=4216966" title="Senatorowie II kadencji Senatu Rzeczypospolitej Polskiej">
Senatorowie II kadencji Senatu Rzeczypospolitej Polskiej



</doc>
<doc id="4216967" url="https://pl.wikipedia.org/wiki?curid=4216967" title="Kazimierz Bzowski">
Kazimierz Bzowski

Kazimierz Bzowski, znany również jako Kazimierz Janota-Bzowski h. Ostoja (ur. 1861 w Pieniążkowicach, zm. 1945 w Krakowie) – ziemianin, poseł na Sejm Krajowy Galicji X kadencji.
Życiorys.
Był synem Stefana Bogusława Bzowskiego (zm. 1911) i Leonii Stadnickiej, wnukiem Kazimierza i szwagrem generała Feliksa Cyrus-Sobolewskiego. W 1896 ożenił się z Wandą Romer, córką Gustawa Romera. Właściciel Droginii, Zasani i Lipnika. Przez 17 lat był Marszałkiem Rady Powiatowej w Myślenicach. Założyciel i prezes Towarzystwa Rolniczego w Myślenicach. W wyborach w czerwcu 1913 został posłem do Sejmu Krajowego Galicji X kadencji reprezentując IV kurię Okręg Myślenice. Odznaczony Złotym Krzyżem Zasługi. Pochowany na krakowskich Rakowicach.

</doc>
<doc id="4216971" url="https://pl.wikipedia.org/wiki?curid=4216971" title="Senatorowie III kadencji Senatu Rzeczypospolitej Polskiej">
Senatorowie III kadencji Senatu Rzeczypospolitej Polskiej



</doc>
<doc id="4216972" url="https://pl.wikipedia.org/wiki?curid=4216972" title="Dżana al-Kura">
Dżana al-Kura



</doc>
<doc id="4216975" url="https://pl.wikipedia.org/wiki?curid=4216975" title="Marian Łazarski">
Marian Łazarski

Marian Łazarski (ur. 1951 w Lisiej Górze – województwo lubuskie) – polski artysta fotograf. Członek rzeczywisty Okręgu Wielkopolskiego oraz członek honorowy Związku Polskich Artystów Fotografików. Prezes Zarządu Gorzowskiego Towarzystwa Fotograficznego. Członek Federacji Amatorskich Stowarzyszeń Fotograficznych w Polsce.
Życiorys.
Marian Łazarski zainteresował się fotografią w 1965 roku. Od 1972 roku mieszka, pracuje i tworzy w Gorzowie Wielkopolskim. Jest absolwentem Politechniki Szczecińskiej. W 1973 roku został przyjęty w poczet członków Gorzowskiego Towarzystwa Fotograficznego, w którym od 1975 roku pełnił funkcje we władzach GTF – od maja 1983 roku jest prezesem Zarządu GTF. Jest kuratorem "Małej Galerii Fotografii" – funkcjonującej przy GTF. Jest uczestnikiem (prowadzącym) wielu spotkań, prelekcji, pokazów, warsztatów fotograficznych. Uczestniczy w pracach jury w licznych konkursach fotograficznych. Od 1990 roku jest pracownikiem Wydziału Kultury i Kultury Fizycznej Urzędu Miasta w Gorzowie Wielkopolskim. 
Marian Łazarski jest autorem i współautorem wielu wystaw fotograficznych; indywidualnych, zbiorowych, poplenerowych oraz pokonkursowych – podczas których otrzymał wiele nagród, wyróżnień, dyplomów, listów gratulacyjnych. Był fotoreporterem współpracującym z "Gazetą Lubuską", prowadził warsztaty fotograficzne w Młodzieżowym Domu Kultury w Gorzowie Wielkopolskim, był nauczycielem fotografii w gorzowskim II Liceum Ogólnokształcącym oraz Centrum Kształcenia Zawodowego. 
W 1991 roku Marian Łazarski został przyjęty w poczet członków Okręgu Wielkopolskiego Związku Polskich Artystów Fotografików (legitymacja nr 671), w późniejszym czasie został członkiem honorowym ZPAF. W 2004 roku został uhonorowany "Motylem – n"agrodą kulinarną Prezydenta Miasta Gorzowa Wielkopolskiego.

</doc>
<doc id="4216978" url="https://pl.wikipedia.org/wiki?curid=4216978" title="Kumiko Takeda">
Kumiko Takeda

 – japońska aktorka oraz modelka. Obecnie mieszka z córką w San Diego.

</doc>
<doc id="4216986" url="https://pl.wikipedia.org/wiki?curid=4216986" title="Senatorowie IV kadencji Senatu Rzeczypospolitej Polskiej">
Senatorowie IV kadencji Senatu Rzeczypospolitej Polskiej



</doc>
<doc id="4216987" url="https://pl.wikipedia.org/wiki?curid=4216987" title="Senatorowie V kadencji Senatu Rzeczypospolitej Polskiej">
Senatorowie V kadencji Senatu Rzeczypospolitej Polskiej



</doc>
<doc id="4216988" url="https://pl.wikipedia.org/wiki?curid=4216988" title="Łyżwiarstwo szybkie na Zimowych Igrzyskach Olimpijskich 2018 – 1500 m kobiet">
Łyżwiarstwo szybkie na Zimowych Igrzyskach Olimpijskich 2018 – 1500 m kobiet

Bieg na 1500 metrów kobiet rozgrywany w ramach łyżwiarstwa szybkiego na Zimowych Igrzyskach Olimpijskich 2018 odbył się 12 lutego w hali Gangneung Oval w Gangneung.
Złoto wywalczyła Holenderka Ireen Wüst, srebro przypadło Japonce Miho Takagi, a brąz zdobyła rodaczka Wust, Marrit Leenstra.
W zawodach wzięły udział 3 Polki. Natalia Czerwonka była 9, Katarzyna Bachleda-Curuś 13, a Luiza Złotkowska 17.
Rekordy.
"Rekordy obowiązujące przed rozpoczęciem igrzysk."

</doc>
<doc id="4216989" url="https://pl.wikipedia.org/wiki?curid=4216989" title="Ewa Kuls">
Ewa Kuls



</doc>
<doc id="4216993" url="https://pl.wikipedia.org/wiki?curid=4216993" title="Alessandro Michele">
Alessandro Michele

Alessandro Michele (ur. 25 listopada 1972 w Rzymie) – włoski projektant mody, mianowany dyrektorem kreatywnym Gucci w styczniu 2015. Jest odpowiedzialny za wszystkie kolekcje Gucci i globalny wizerunek marki. Firma postanowiła powołać go na to stanowisko po dość słabych notowaniach sprzedaży ówczesnej dyrektor Fridy Giannini.
Życiorys.
Urodzony w Rzymie 25 listopada 1972 roku. Studiował projektowanie w prestiżowej Accademia di Costume e di Moda. Swoją karierę zawodową rozpoczął projektując dla Fendi akcesoria. Jego talent jednak został zauważony przez Toma Forda, który przekonał go do współpracy z Gucci w 2002 roku – za namową projektanta, Michele rozpoczął pracę w londyńskiej pracowni projektowej Gucci.
W ciągu swojej 12-letniej kariery zawodowej w Gucci, Alessandro pełnił różne role: w 2006 roku został mianowany dyrektorem ds. produktów skórzanych i awansował w maju 2011 roku na stanowisko bliskiego współpracownika ówczesnego dyrektora kreatywnego Fridy Giannini. We wrześniu 2014 roku, przejął dodatkową rolę dyrektora kreatywnego Richarda Ginori – porcelanowej marki nabytej przez Gucci w czerwcu 2013 roku.
Alessandro Michele stał się liderem oferty produktowej i globalnego wizerunku marki Gucci, na nowo definiując luksus spod szyldu Gucci.
Premierą nowej tożsamości marki był pokaz "Gucci Men's Fall / Winter 2015-16". Wizja Michele'a związana z Gucci była pokazywana także podczas pokazu damskiej kolekcji jesień/zima 2015-16.

</doc>
<doc id="4216994" url="https://pl.wikipedia.org/wiki?curid=4216994" title="Ryszard Kasperek">
Ryszard Kasperek

Ryszard Kasperek (ur. 17 maja 1931 w Niemce, zm. 2 maja 2018) – polski pilot szybowcowy, samolotowy, śmigłowcowy, instruktor samolotowy i śmigłowcowy, zawodnik sportów samolotowych.
Życiorys.
Naukę rozpoczął w szkole podstawowej, jednak wybuch II wojny światowej przerwał jego naukę. Po zakończeniu wojny ukończył szkołę podstawową i kontynuował naukę w Gimnazjum Mechanicznym w Lublinie, a następnie w Liceum Mechanicznym. W wieku 10 lat strugał samoloty z drewna, w Lublinie zainteresował się modelarstwem lotniczym, uczęszczał na zajęcia budowy modeli samolotów i poznał różne techniki modelarskie w Modelarni Wojewódzkiej, gdzie prowadził zajęcia konstruktor modelarski Mieczysław Opaliński. W modelarni Ryszard Kasperek zdobył doświadczenie i wiedzę w budowaniu modeli oraz uprawnienia instruktora modelarstwa lotniczego, w rodzinnej miejscowości oraz w pobliskim Lubartowie założył modelarnie. Mając 16 lat w 1947 roku zapisał się na pierwszy kurs szybowcowy teoretyczny w Lublinie, a uprawnienia pilota szybowcowego uzyskał w Szkole Szybowcowej w Polichnie, gdzie latał na szybowcu SG-38. Pracę zawodową rozpoczął w lubelskim oddziale Ligi Lotniczej. W 1951 rozpoczął służbę wojskową w Technicznej Szkole Wojsk Lotniczych w Zamościu, a następnie w Pułku Lotniczym „Warszawa”. Od 1954 r. pracował w Aeroklubie Świdnickim w Świdniku jako szef techniczny, rok później ukończył kurs pilota samolotowego i następnie awansował na stanowisko instruktora samolotowego. W WSK PZL-Świdnik pracował od roku 1961 na stanowisku starszego kontrolera, przeprowadzał próby nowych, wyprodukowanych przez wytwórnię śmigłowców. W 1977 r. podnosi swoje kwalifikacje zdobywa uprawnienia instruktora śmigłowcowego i obejmuje stanowisko pilota-instruktora. W latach 1976-1980 pracował na kontraktach zagranicznych jako pilot śmigłowcowy agrolotniczy w Libii, Egipcie, Sudanie, Nigerii, Kamerunie i Czechosłowacji. Startował wielokrotnie jako pilot w zawodach krajowych samolotowych akrobacji zespołowej na samolotach Zlín 526 oraz jako zawodnik w składzie polskiej reprezentacji Mistrzostwach Świata w Akrobacji Samolotowej w Rosji, Niemczech Anglii i Francji oraz IV Śmigłowcowych Mistrzostwach Świata w Piotrkowie Trybunalskim. W 1990-1991 jako pilot śmigłowca latał na śmigłowcach Mi-2R w Portugalii, wykonywał loty patrolowe i gaszenia pożarów lasów. Jako instruktor w 1996 szkolił pilotów na śmigłowcach PZL W-3 Sokół. W roku 1996 Ryszard Kasperek przeszedł na emeryturę, zajął się pszczelarstwem i był sędzią w zawodach samolotowych krajowych i międzynarodowych. Należał do Klubu Seniorów Lotnictwa w Świdniku. Tytuł „Najsympatyczniejszego Instruktora Lotniczego” zdobył w czasie plebiscytu czytelników „Skrzydlatej Polski” w 1998 roku. Międzynarodowa Federacja Lotnicza w 1999 roku wyróżniła dyplomem Paula Tissandiera Ryszarda Kasperka za wybitne osiągnięcia i wkład w rozwój lotnictwa. Jako pilot Ryszard Kasperek wylatał: 600 godzin na szybowcach, 8100 godzin na śmigłowcach, na samolotach 3600 godzin. W rodzinie Kasperków znanymi pilotami akrobacji lotniczej byli także jego młodszy brat Stanisław Kasperek, z którym startował w akrobacji zespołowej, oraz syn Janusz Kasperek.

</doc>
<doc id="4216995" url="https://pl.wikipedia.org/wiki?curid=4216995" title="Posłowie na Sejm Rzeczypospolitej Polskiej I kadencji">
Posłowie na Sejm Rzeczypospolitej Polskiej I kadencji



</doc>
<doc id="4216996" url="https://pl.wikipedia.org/wiki?curid=4216996" title="Posłowie na Sejm Rzeczypospolitej Polskiej II kadencji">
Posłowie na Sejm Rzeczypospolitej Polskiej II kadencji



</doc>
<doc id="4216997" url="https://pl.wikipedia.org/wiki?curid=4216997" title="Posłowie na Sejm Rzeczypospolitej Polskiej III kadencji">
Posłowie na Sejm Rzeczypospolitej Polskiej III kadencji



</doc>
<doc id="4216998" url="https://pl.wikipedia.org/wiki?curid=4216998" title="Posłowie na Sejm Rzeczypospolitej Polskiej IV kadencji">
Posłowie na Sejm Rzeczypospolitej Polskiej IV kadencji



</doc>
<doc id="4216999" url="https://pl.wikipedia.org/wiki?curid=4216999" title="Posłowie na Sejm Rzeczypospolitej Polskiej V kadencji">
Posłowie na Sejm Rzeczypospolitej Polskiej V kadencji



</doc>
<doc id="4217000" url="https://pl.wikipedia.org/wiki?curid=4217000" title="Dark web">
Dark web

Dark web, ciemna sieć – termin określający celowo ukrytą część zasobów Internetu, którą można przeglądać jedynie przy użyciu specjalnego oprogramowania. Dostęp do dark webu jest możliwy z poziomu tzw. sieci Darknet, składających się z wielu rozproszonych, anonimowych węzłów (np. Tor, I2P czy Freenet).
Dostęp i zawartość.
Dark web jest częścią tzw. Deep web, czyli części Internetu niedostępnej z poziomu standardowych wyszukiwarek internetowych, w związku z czym dostęp do zamieszczanych tam stron internetowych jest utrudniony. Istnieją katalogi adresów dostępnych w dark webie stron (np. The Hidden Wiki), jak również specjalne wyszukiwarki służące do ich znajdywania (np. DuckDuckGo, Ahmia).Według https://www.helpnetsecurity.com/2016/11/03/dark-web-legal/
Treści legalne.
Choć dark web jest kojarzony głównie z treściami dotyczącymi działań nielegalnych, szacuje się, że około połowy jego zawartości jest legalna. Są to np. strony podobne do działających w zwykłym Internecie (sieć zindeksowana) np. blogi, fora dyskusyjne, serwisy informacyjne, bazy danych (np. medyczne) itp.
Treści nielegalne.
Z racji dużo większej anonimowości niż podczas korzystania ze standardowych sieci internetowych, dark web jest często wykorzystywany do działań niezgodnych z prawem. Oto przykłady tego typu użycia:
Użycie przez rządy.
Dark web jest też miejscem działania wojska oraz różnych organizacji rządowych zarówno w celu uzyskania anonimowości i obrony przed hakerami, jak również do tropienia przestępców i organizacji terrorystycznych. Amerykańska agencja rządowa DARPA prowadzi projekt Memex, którego zadaniem jest stworzenie wyszukiwarki pozwalającej na skatalogowanie części internetu pomijanej przez zwykłe wyszukiwarki (m.in. ukryte strony dark webu).

</doc>
<doc id="4217025" url="https://pl.wikipedia.org/wiki?curid=4217025" title="Wunian Shenyou">
Wunian Shenyou

Wunian Shenyou (chiń. 無念深有 pinyin Wúniàn Shēnyǒu; kor. 무념심유 Munyeom Simyu; jap. Munen Shinyū; wiet. Vô Niệm Thâm Hữu; ur. 1544, zm. 1627) – chiński mistrz chan z okresu odrodzenia buddyzmu chan niemający potwierdzenia przekazu Dharmy.
Życiorys.
Pochodził z powiatu Macheng w prowincji Hubei. W wieku 16 lat został mnichem. Rozpoczął wędrówkę po całych Chinach w poszukiwaniu wybitnych nauczycieli. Nigdzie jednak nie osiągnął oświecenia, co spowodowało iż często wpadał w depresję.
W 1579 r. został zaproszony do klasztoru Zifo w Longhu w pobliżu jego domu rodzinnego. Mniej więcej w tym samym czasie klasztor odwiedził Li Zhi i obaj się zaprzyjaźnili. Li Zhi rozumiał przyczynę depresji Wuniana i aby mógł on osiągnąć swój cel, zaczął zapraszać swoich przyjaciół intelektualistów.
Lizhi przez długi czas nie uznawał oświecenia Wuniana i na spotkaniach przyjacielskich Wunian występował jako służący lub posłaniec.
W 1585 r. Li Zhi odesłał swoją rodzinę do Fujian i żył w klasztorze jako pustelnik. W 1588 r. przeniósł się do klasztoru i mieszkał w nim razem z uczniami Wuniana. W 1593 Wunian po zatargach z Li Zhim, opuścił ten klasztor i przeniósł się do klasztoru Fayan na górze Huangbo, która znajduje się w powiecie Shangcheng w prefekturze Runing w prowincji Henan.
Wunian musiał być wtedy bardzo wpływowym mistrzem chan, gdyż prowadził obfitą korespondencję z tak znanymi wówczas intelektualistami i literatami jak Li Zhi, Yuan Hongdao, Yuan Zhongdao, Jiao Hong i Zou Yuanbiao (1551–1624).

</doc>
<doc id="4217026" url="https://pl.wikipedia.org/wiki?curid=4217026" title="Oberzent">
Oberzent

Oberzent – miasto w Niemczech, w kraju związkowym Hesja, w rejencji Darmstadt, w powiecie Odenwald. Powstało 1 stycznia 2018 z połączenia miasta Beerfelden oraz gmin Hesseneck, Rothenberg oraz Sensbachtal, które stały się automatycznie jego dzielnicami. 

</doc>
<doc id="4217030" url="https://pl.wikipedia.org/wiki?curid=4217030" title="Lesław Kędryna">
Lesław Kędryna

Lesław Kędryna (ur. 24 marca 1947) – polski trener siatkarski, wieloletni szkoleniowiec siatkarek Wisły Kraków (zarówno zespołów młodzieżowych, jak i seniorek), z którymi zdobywał medale Mistrzostw Polski.
Kariera trenerska.
Do 1977 roku trenował siatkarzy Siarki Tarnobrzeg. W sezonie 1977/1978 był II trenerem żeńskiej drużyny Wisły Kraków, a w latach 1978-1983 I szkoleniowcem siatkarek krakowskiego klubu. W latach 1985-1987 był w sztabie szkoleniowym Wisły, a od sezonu 1987/1988 do listopada 1989 ponownie pełnił funkcję I trenera krakowskiego klubu. Na stanowisko I trenera Wisły powrócił w grudniu 1999 roku i zajmował je do listopada 2000 roku.
W latach 2008-2011 ponownie był trenerem siatkarek Wisły, które prowadził w sezonie 2008/2009 na zapleczu ekstraklasy (w I lidze), a w kolejnych sezonach (do grudnia 2011) w II lidze. W latach 2012-2013 trenował drużynę kadetek Bronowianki Kraków. Od marca 2013 roku do maja 2014 roku był szkoleniowcem siatkarek II-ligowego klubu PWSZ Tarnów.
Od 2014 roku pracuje również z dziećmi i młodzieżą w szkółce siatkarskiej Radwan Sport.
W 2016 roku został koordynatorem sekcji siatkarskiej w Wiśle Kraków, pracował z drużyną kadetek tego klubu, a od sezonu 2017/2018 prowadzi zespół siatkarek Wisły grający w III lidze.
Życie prywatne.
Jego synem jest Marcin Kędryna, współpracownik prezydenta Andrzeja Dudy.

</doc>
<doc id="4217034" url="https://pl.wikipedia.org/wiki?curid=4217034" title="Polskie obozy śmierci">
Polskie obozy śmierci



</doc>
<doc id="4217039" url="https://pl.wikipedia.org/wiki?curid=4217039" title="Solcoseryl">
Solcoseryl

Solcoseryl – wolny od antygenów bezbiałkowy dializat z krwi cieląt.
Podstawowy skład solcoserylu to organiczne substancje o niskiej masie cząsteczkowej oraz zbiór substancji nieorganicznych. Solcoseryl składa się z glikolipidów, nukleozydów, elektrolitów, oligopeptydów, nukleotydów (substancji, które są podstawowym budulcem RNA i DNA) i niezbędnych pierwiastków śladowych.
Właściwości.
Wskazania do stosowania, to m.in. odleżyny, poparzenia, odmrożenia, maceracje i różnego rodzaju rany. Stosowany jest przy nadżerkach błon śluzowych, operacjach plastycznych, przeszczepach i przy leczeniu niedokrwienia kończyn dolnych. Dzięki właściwościom neuromodulacyjnym i neurotroficznym, wspomaga ośrodkowy układ nerwowy, regenerując uszkodzone tkanki. Z tego powodu solcoseryl wykorzystywany jest przy leczeniu urazowych uszkodzeń mózgu oraz przy udarach mózgu.
Za pomocą solcoserylu leczy się także pacjentów cierpiących z powodu chorób autoimmunologicznych, takich jak RZS oraz zapalenie tarczycy Hashimoto oraz osoby chorujące na permanentne stany zapalne wywoływane np. przez insulinooporność i cukrzycę.
Inne wskazania, to m.in. trądzik, choroby żył, zapalenie rogówki oka.
Dzięki właściwościom radioochronnym, solcoseryl podaje się także w przypadkach skażeń promieniotwórczych i chemicznych.
Postać.
Najczęściej występuje w postaci żelu lub maści, które sprawdzają się w przypadku różnego rodzaju ran i uszkodzeń ciała. Występuje także w postaci ampułek do zastrzyków domięśniowych i iniekcji dożylnych.
Interakcje.
Nie odnotowano dotychczas interakcji z innymi lekami.

</doc>
<doc id="4217041" url="https://pl.wikipedia.org/wiki?curid=4217041" title="Litwa na Zimowych Igrzyskach Olimpijskich 2018">
Litwa na Zimowych Igrzyskach Olimpijskich 2018

Litwa na Zimowych Igrzyskach Olimpijskich 2018 – występ kadry sportowców reprezentujących Litwę na igrzyskach olimpijskich w Pjongczangu w 2018 roku.
W kadrze znalazło się dziewięcioro zawodników – pięciu mężczyzn i cztery kobiety. Reprezentanci Litwy wystąpili w siedemnastu konkurencjach w trzech dyscyplinach sportowych.
Chorążym reprezentacji Litwy podczas ceremonii otwarcia igrzysk był Tomas Kaukėnas, a podczas ceremonii zamknięcia – Andrej Drukarov. Reprezentacja Litwy weszła na stadion jako 15. w kolejności, pomiędzy ekipami z Luksemburga i Liechtensteinu.
Był to 9. start reprezentacji Litwy na zimowych igrzyskach olimpijskich i 18. start olimpijski, wliczając w to letnie występy.
Statystyki według dyscyplin.
Litwini wzięli udział w zawodach w trzech dyscyplinach sportowych. Najliczniejszą reprezentację, liczącą cztery osoby, wystawili w biathlonie.

</doc>
<doc id="4217046" url="https://pl.wikipedia.org/wiki?curid=4217046" title="Metzingen (Württ)">
Metzingen (Württ)

Metzingen (Württ) (niem: "Bahnhof Metzingen (Württ)") – stacja kolejowa w Metzingen, w kraju związkowym Badenia-Wirtembergia, w Niemczech. Według DB Station&amp;Service ma kategorię 4. Znajduje się na linii Plochingen – Tübingen oraz jest miejscem początkowym linii Metzingen (Württ) – Bad Urach.
W 2006 z usług stacji skorzystało 2,6 mln pasażerów.

</doc>
<doc id="4217056" url="https://pl.wikipedia.org/wiki?curid=4217056" title="Iittala (stacja kolejowa)">
Iittala (stacja kolejowa)

Iittala (fin "Iittalan rautatieasema") – przystanek osobowy w Iittala w gminie Hämeenlinna, w regionie Kanta-Häme, w Finlandii. Znajduje się na linii Riihimäki – Tampere.
Przystanek Iittala został otwarty w 1882 roku w wiosce o tej samej nazwie, dwa kilometry od kościoła Kalvola. Fabryka szkła w Iittala, która została założona w 1881 roku, znajduje się blisko przystanku. Pierwotny budynek stacji został zaprojektowany przez architekta Knuta Nylandera.
W 2008 z usług przystanku skorzystało 24 000 pasażerów. 

</doc>
<doc id="4217058" url="https://pl.wikipedia.org/wiki?curid=4217058" title="Sayo Aizawa">
Sayo Aizawa

 – japońska modelka
I aktorka.

</doc>
<doc id="4217060" url="https://pl.wikipedia.org/wiki?curid=4217060" title="Maria Kokot">
Maria Kokot

Maria Kokot, z d. Kożuch (ur. 7 kwietnia 1913 w Królewskiej Hucie, zm. 1 stycznia 2018) – polska działaczka katolicka, członek Prymasowskiej Rady Społecznej (1981-1984).
Życiorys.
W 1932 ukończyła Miejskie Gimnazjum Żeńskie w Chorzowie, w 1935 Wyższe Katolickie Studium Społeczne w Poznaniu, następnie pełniła funkcję Generalnego Sekretarza Katolickich Stowarzyszeń Młodzieży Żeńskiej. Po II wojnie światowej pracowała początkowo w „Caritas” diecezji katowickiej, po 1948 w działach ekonomicznych przedsiębiorstw górniczych w Bytomiu i Katowicach. W 1973 przeszła na emeryturę. Od 1976 do 1990 pracowała w Instytut Śląski w Opolu, którym do 1975 kierował jej mąż Józef Kokot (1961-1975). W 1980 należała do założycieli Klubu Inteligencji Katolickiej przy Kościele katedralnym Świętego Krzyża w Opolu, do 1987 była wiceprezesem Klubu. W latach 1981-1984 była członkiem Prymasowskiej Rady Społecznej.
Jest pochowana na Cmentarzu Komunalnym w Opolu.

</doc>
<doc id="4217064" url="https://pl.wikipedia.org/wiki?curid=4217064" title="Gare de Turckheim">
Gare de Turckheim

Gare de Turckheim – stacja kolejowa w miejscowości Turckheim, w departamencie Górny Ren, w regionie Grand Est, we Francji. Jest zarządzana przez SNCF i obsługiwana przez pociągi TER Grand Est.
Położenie.
Znajduje się na linii Colmar – Metzeral, na km 5,871 między stacjami Ingersheim i Saint-Gilles, na wysokości 237 m n.p.m. 

</doc>
<doc id="4217065" url="https://pl.wikipedia.org/wiki?curid=4217065" title="Międzynarodowa Federacja Dziennikarzy">
Międzynarodowa Federacja Dziennikarzy

Międzynarodowa Federacja Dziennikarzy (IFJ) – największa na świecie organizacja stowarzyszeń dziennikarskich. Jej celem jest ochrona i wzmocnienie praw dziennikarzy oraz wolności prasy, zajmuje się również sprawami sprawiedliwości społecznej, praw pracujących, globalizacji, demokracji, praw człowieka oraz zwalczaniem biedy i korupcji.
Po raz pierwszy stworzona w 1926 Paryżu, organizacja została ponownie założona dwukrotnie: w 1946 i 1952 r. Dziś IFJ zrzesza około 600 000 członków w ponad 100 państwach. Siedziba główna znajduje się w stolicy Belgii, Brukseli. Językami oficjalnymi są angielski, francuski i hiszpański.
Monitorowanie przypadków zabicia dziennikarzy.
Od 1990 IFJ corocznie publikuje raport dokumentujący przypadki zabicia dziennikarzy oraz członków ich ekip. Informacje te wykorzystywane są w kampaniach dla poprawy bezpieczeństwa członków tego zawodu, zwłaszcza miejscowych i niezależnych, którym brak środków, by móc się uchronić na obszarach pogrążonych w konfliktach. Raporty dostępne są w internecie, na stronie Federacji.
Fundusz bezpieczeństwa dziennikarzy.
Fundusz bezpieczeństwa dziennikarzy IFJ został stworzony w styczniu 1992 roku i stał się rozpoznawany jako niezwykle ważne źródło wsparcia dla reporterów znajdujących się pod zagrożeniem. Jest to jedyny międzynarodowy fundusz pomocy dziennikarzom przez nich samych stworzony.
Fundusz bezpieczeństwa jest integralną częścią programu bezpieczeństwa IFJ, na który składają się również protesty, kampanie medialne, zapewnianie informacji oraz tworzenie wszelkiego rodzaju publikacji. Fundusz zapewnia pomoc doraźną, natomiast Program przez cały rok stara się poprawić dolę dziennikarzy.
Międzynarodowy Instytut Bezpieczeństwa Wiadomości.
Na wniosek IFJ i we współpracy z Międzynarodowym Instytutem Prasy oraz ponad setką innych organizacji, wśród których znalazły się zrzeszenia reporterów, grupy zajmujące się wolnością prasy, międzynarodowe media i narodowe organizacje dziennikarzy na początku 2003 roku utworzono nową, ogólnoświatową sieć chroniącą media – Międzynarodowy Instytut Bezpieczeństwa Wiadomości. Instytut, powołany do życia w światowym dniu wolności prasy, ma na celu ochronę dziennikarzy wraz z członkami ich ekip oraz walkę z wszelkimi formami prześladowania reporterów. Promuje również standardy czyniące dziennikarstwo bezpieczniejszym i bardziej profesjonalnym.
Inicjatywa etycznego dziennikarstwa.
W 2008 roku IFJ uruchomiło Inicjatywę etycznego dziennikarstwa, ogólnoświatową kampanię mającą na celu ochronę standardów i zwiększenie świadomości wagi wysokiej jakości dziennikarstwa. Do jej celów należą m.in. zwalczanie rasizmu i przejawów dyskryminacji, ochrona niezależności i wolności mediów, a także promowanie wartości demokratycznych i różnorodności.
Wydalenie i ponowne przyjęcie dziennikarzy izraelskich.
W czerwcu 2009 roku IFJ usunęło 800 członków Krajowego Związku Dziennikarzy Izraelskich ze względu na nieopłacanie przez nich składek. Pojawiły się zarzuty pod adresem ówczesnego sekretarza generalnego Aidana White'a, że wydarzenie to było motywowane politycznie, czemu IFJ zdecydowanie zaprzeczała. Przedstawiciel izraelskiego związku twierdził, że tarcia między dziennikarzami z Izraela, a Federacją rozpoczęły się podczas II wojny libańskiej, gdy Siły Obronne Izraela wysadziły kilka obiektów należących do Al-Manar, telewizji Hezbollahu. Międzynarodowa Federacja Dziennikarzy potępiła atak, twierdząc, że "powoduje on zagrożenie życia pracowników mediów, narusza prawo międzynarodowe i zachęca do użycia przemocy w celu stłamszenia dysydenckich mediów." IFJ nie potępił natomiast działań, w wyniku których ranni zostali dziennikarze izraelscy. Zarówno Izrael jak i Unia Europejska uznają Al-Manar za tubę propagandową Hezbollahu i zakazały odbioru ich transmisji.
Doniesiono również, że IFJ opublikowało raport krytykujący politykę Izraela wobec zagranicznych dziennikarzy podczas Operacji Płynny Ołów i skarciło kraj za udział w konflikcie. Według Haima Shibiego raport nt. Gazy został wykonany bez zasięgnięcia jakichkolwiek izraelskich źródeł i wierzy on, że decyzja ta "odbija europejski zwyczaj, by przedstawiać Izrael jako agresora i wspierać świat arabski." Po spotkaniu w Tel Awiwie na początku listopada 2009 osiągnięto porozumienie między IFJ, a Krajowym Związkiem Dziennikarzy Izraelskich dotyczące zapłaty zaległych składek i przyszłej współpracy. 14 listopada izraelski związek został ponownie przyjęty do IFJ.
W lutym 2012 roku izraelski związek zagroził zerwaniem więzów z IFJ, twierdząc, że skupiano krytykę na Izraelu. IFJ wysłało list do sekretarza generalnego ONZ, Ban Ki-Moona, w którym Izrael podano jako jeden z sześciu krajów, gdzie dziennikarki "spotykają się z groźbami, politycznymi naciskami, przemocą, gwałtem i wykorzystywaniem albo ze względu na płeć, albo na wykonywaną przez nie pracę." Wśród wymienionych znalazły się też Filipiny, Somalia, Rosja, Nepal i Meksyk. We wszystkich z tych państw faktycznie doszło do zabójstw dziennikarek podczas pracy. Danny Zaken, przewodniczący stowarzyszenia dziennikarzy w Jerozolimie zażądał "odpowiedzi na oburzający, fałszywy dokument, w którym IFJ napisało na temat przemocy wobec dziennikarek w Izraelu." Zakan powiedział również, że przewodniczący IFJ wspominał o nieproporcjonalnie wysokiej przemocy wobec kobiet bez jakichkolwiek dowodów to potwierdzających. Przewodniczący IFJ odmawiał komentarza w tejże kwestii i odrzucał prośby o dowody na słuszność swojej tezy.

</doc>
<doc id="4217066" url="https://pl.wikipedia.org/wiki?curid=4217066" title="Slotspavillonen (przystanek kolejowy)">
Slotspavillonen (przystanek kolejowy)

Slotspavillonen () – stacja kolejowa w miejscowości Hillerød, w Regionie Stołecznym, w Danii. 
Znajduje się na Gribskovbanen i jest obsługiwany przez pociągi regionalne Lokaltog.

</doc>
<doc id="4217073" url="https://pl.wikipedia.org/wiki?curid=4217073" title="Łotwa na Zimowych Igrzyskach Olimpijskich 2018">
Łotwa na Zimowych Igrzyskach Olimpijskich 2018

Łotwa na Zimowych Igrzyskach Olimpijskich 2018 – występ kadry sportowców reprezentujących Łotwę na igrzyskach olimpijskich w Pjongczangu w 2018 roku.
W kadrze znalazło się 34 zawodników – 25 mężczyzn i 9 kobiet. Reprezentanci Łotwy wystąpili w 32 konkurencjach w dziewięciu dyscyplinach sportowych.
Funkcję chorążego reprezentacji Łotwy podczas ceremonii otwarcia igrzysk pełnił bobsleista Daumants Dreiškens, a podczas ceremonii zamknięcia – panczenista Haralds Silovs. Reprezentacja Łotwy weszła na stadion jako 11. w kolejności, pomiędzy ekipami z Timoru Wschodniego i Libanu.
Reprezentacja Łotwy zdobyła jeden brązowy medal olimpijski, co dało jej 28. miejsce w klasyfikacji medalowej igrzysk, "ex aequo" z Kazachstanem i Liechtensteinem. Jedynymi łotewskimi medalistami zostali Oskars Melbārdis i Jānis Strenga w bobslejowych dwójkach. Dzięki zdobytemu medalowi przez bobsleistów Łotwa po raz czwarty w historii i jednocześnie po raz czwarty z rzędu zakończyła zimowe igrzyska olimpijskie z niezerowym dorobkiem medalowym.
Był to 11. start reprezentacji Łotwy na zimowych igrzyskach olimpijskich i 22. start olimpijski, wliczając w to letnie występy.

</doc>
<doc id="4217074" url="https://pl.wikipedia.org/wiki?curid=4217074" title="Luksemburg na Zimowych Igrzyskach Olimpijskich 2018">
Luksemburg na Zimowych Igrzyskach Olimpijskich 2018

Luksemburg na Zimowych Igrzyskach Olimpijskich 2018 – występ kadry sportowców reprezentujących Luksemburg na igrzyskach olimpijskich w Pjongczangu w 2018 roku.
W kadrze znalazł się jeden zawodnik – Matthieu Osch, który wystąpił w dwóch konkurencjach alpejskich – slalomie i slalomie gigancie. Wraz z zawodnikiem do Pjongczangu pojechał jego trener Gilles Osch, fizjoterapeuta Jean-Louis Copus oraz szef misji olimpijskiej Heinz Thews.
Matthieu Osch pełnił rolę chorążego reprezentacji podczas ceremonii otwarcia i zamknięcia igrzysk. Reprezentacja Luksemburga weszła na stadion jako 14. w kolejności, pomiędzy ekipami z Rumunii i Litwy.
Był to 9. start reprezentacji Luksemburga na zimowych igrzyskach olimpijskich i 34. start olimpijski, wliczając w to letnie występy.

</doc>
<doc id="4217076" url="https://pl.wikipedia.org/wiki?curid=4217076" title="Brașov Bartolomeu">
Brașov Bartolomeu

Brașov Bartolomeu (rum: "Gara Brașov Bartolomeu") – stacja kolejowa w Braszowie, w Okręgu Braszów, w Rumunii. Znajduje się na ważnej magistrali kolejowej nr 300 Bukareszt – Oradea.
Stacja bierze swoją nazwę od sąsiedniej dzielnicy, która z kolei została nazwana od kościoła św. Bartłomieja, najstarszego stałego kościoła w Braszowie, poświęconego jednemu z dwunastu apostołów. W innych językach nazywa się:
Historia.
Historia stacji jest ściśle związana z zakładaniem i eksploatacją lokalnej kolei Braszów – Zărnești. Linia została zbudowana przez spółkę "Brassó-Háromszéki Helyi Érdekű Vasutak" (BHHÉV), założoną w 1890. Stacja została otwarta w dniu 6 czerwca 1891, a pierwszy oficjalny pociąg przejechał przez nią 13 czerwca 1891.
Od samego początku eksploatacja linii, a tym samym stacja, była prowadzona przez MÁV, Węgierskie Królewskie Koleje Państwowe. Od 1919 kontynuowały ją CFR, rumuńska państwowa spółka kolejowa, która znacjonalizowała linię w 1932.
Od 7 marca 1892 do 16 maja 1933 była to także stacja końcowa kolei podmiejskiej Braşov-Satulung, a od 27 września 1908 znajduje się na linii Braszów-Făgăraş-Sibiu.
W pierwszych latach stacja miała tylko trzy, cztery tory, mały magazyn z rampą i małą lokomotywownię, zaopatrzoną w wodę i obrotnicę. W głównym budynku znajdował się hall, poczekalnia pierwszej i drugiej klasy, kasy biletowe i dwa pokoje biurowe dla personelu. W 1908 roku został rozbudowany o jedno skrzydło, w którym mieściła się poczekalnia dla trzeciej klasy. Toalety znajdowały się na zewnątrz. Personel składał się z kapitana stacji, kierownika stacji i dwóch przełączników.
W latach 1964-1966 wzniesiono nowy, większy budynek stacji na południowy zachód od starego, a liczba torów wzrosła do 10 w latach 1972-1973.
Od 2005 prywatna spółka kolejowa Regiotrans uzyskała wyłączność na linii kolejowej Braşov-Zărneşti.

</doc>
<doc id="4217077" url="https://pl.wikipedia.org/wiki?curid=4217077" title="Andrei Turea">
Andrei Turea

Andrei Turea (ur. 11 października 1998) – rumuński saneczkarz.
Uczestnik Zimowych Igrzysk Olimpijskich 2018, wystąpił w konkurencji jedynek mężczyzn, zajmując 31., z rezultatem 2:27,285. Uczestnik Mistrzostw Świata Juniorów w Saneczkarstwie 2015. Startował w Pucharze Świata Juniorów w saneczkarstwie 2015/2016 oraz 2016/2017.

</doc>
<doc id="4217078" url="https://pl.wikipedia.org/wiki?curid=4217078" title="Kościół św. Elżbiety Węgierskiej w Starym Sączu">
Kościół św. Elżbiety Węgierskiej w Starym Sączu

Kościół świętej Elżbiety Węgierskiej – rzymskokatolicki kościół parafialny należący do dekanatu Stary Sącz diecezji tarnowskiej.
Historia.
Obecna świątynia została wzniesiona na przełomie XIV i XV wieku Następnie w 1644 roku została zniszczona podczas pożaru i odbudowana do 1649 roku w dużej mierze dzięki staraniom ksieni klarysek Anny Lipskiej. W 1686 roku została wzniesiona lub odbudowana wieża, w XVII wieku zostały dobudowane również kaplice z lewej i prawej strony nawy. W 1795 roku podczas pożaru uszkodzone zostały wieża oraz dachy. W latach 1829-42 świątynia została gruntownie odnowiona. 
Architektura.
Jest to budowla gotycka, częściowo przebudowana w czasie baroku. Jest to świątynia murowana, wzniesiona z kamienia i cegły. Kościół posiada jedną nawę z węższym prezbiterium, zamkniętym trójbocznie, przy którym od strony północnej jest umieszczona zakrystia z dawnym skarbcem znajdującym się na piętrze a od strony południowej znajduje się nowsza przybudówka pochodząca z 1930 roku, będąca przedsionkiem. Z lewej i prawej strony nawy są dobudowane dwie analogiczne czworokątne kaplice. Przy nawie z przodu znajduje się masywna wieża rozdzielona gzymsami na pięć kondygnacji, nakryta podwójnym baniastym dachem hełmowym z latarnią. Ściany na zewnątrz opięte są uskokowymi szkarpami. Okna w prezbiterium są ostrołukowe, w jednym można zobaczyć częściowo zachowany oryginalny maswerk. Nawa i prezbiterium są nakryte dachami dwuspadowymi, rozdzielonymi trójkątnym szczytem, przechodzącym w czworokątną wieżyczkę na sygnaturkę, nakrytą daszkiem namiotowym. Przybudówki nakryte są dachami pulpitowymi. Prezbiterium i nawę nakrywają sklepienia kolebkowo-krzyżowe z dekoracyjnymi żebrami i zwornikami stiukowymi. W prezbiterium znajdują się spływy sklepień podparte filarami i arkadami przyściennymi, również kaplice nakryte są sklepieniami kolebkowo-krzyżowymi. Portal południowy prowadzący do prezbiterium jest gotycki, ostrołukowy i pochodzi z przełomu XIV i XV wieku, portal w wieży prowadzący na chór muzyczny, jest renesansowy i pochodzi z XVII wieku, zachował się częściowo. Pozostałe portale reprezentują styl barokowy: główny pochodzi z 1622 roku i jest ozdobiony płaskorzeźbą św. Trójcy w nadprożu; do zakrystii od strony wschodniej pochodzi z XVII wieku oraz z prezbiterium do zakrystii, marmurowy pochodzi z 1723 roku i jest ozdobiony tablicą w nadprożu, dotyczącą fundacji przez proboszcza Andrzeja Tatarowicza. Polichromia w prezbiterium i na sklepieniu nawy głównej o charakterze figuralnym oraz dekoracyjnym pochodzi z 2. połowy XVIII wieku i jest zachowana we fragmentach. Została odsłonięta i poddana konserwacji w latach 1961-62 pod kierownictwem Józefa Dutkiewicza. W kaplicy południowej znajduje się polichromia w stylu rokokowym, pochodząca z 2. połowy XIX wieku.

</doc>
<doc id="4217086" url="https://pl.wikipedia.org/wiki?curid=4217086" title="Freital-Potschappel">
Freital-Potschappel

Freital-Potschappel (niem: "Bahnhof Freital-Potschappel") – stacja kolejowa w Freital, w kraju związkowym Saksonia, w Niemczech. Znajduje się na linii Dresden – Werdau w dzielnicy Potschappel. W latach 1884–1972 była punktem początkowym dla kolei wąskotorowej Freital-Potschappel – Nossen. Obecnie jest jednym z przystanków systemu S-Bahn w Dreźnie obsługiwanym przez pociągi linii S3. Według DB Station&amp;Service ma kategorię 5.

</doc>
<doc id="4217093" url="https://pl.wikipedia.org/wiki?curid=4217093" title="Regionalne Centrum Informatyki Bydgoszcz">
Regionalne Centrum Informatyki Bydgoszcz

Regionalne Centrum Informatyki Bydgoszcz oddział wojsk łączności, od początku istnienia podlega Inspektoratowi Informatyki (I2). Jednostkę sformowano 1 stycznia 2018 r. na podstawie Decyzji Nr 1/Org./ISI Ministra Obrony Narodowej z 31 sierpnia 2017 roku oraz na podstawie Rozkazu Nr PF-1/ISI/2017 Szefa Inspektoratu Systemów Informacyjnych z 17 listopada 2017 roku.
Regionalne Centrum Informatyki Bydgoszcz sformowane zostało na bazie przeformowanego Regionu Wsparcia Teleinformatycznego w Bydgoszczy oraz rozformowanego Zespołu Zarządzania Wsparciem Teleinformatycznym w Bydgoszczy i rozformowanych 1. Rejonu Wsparcia Teleinformatycznego Sił Powietrznych w Poznaniu i 2. Rejonu Wsparcia Teleinformatycznego Sił Powietrznych w Bydgoszczy.
RCI Bydgoszcz na podstawie decyzji Ministra Obrony Narodowej Nr 134/MON z 4.10.2018 roku przejęło i z honorem kultywuje dziedzictwo tradycji następujących jednostek:
Na podstawie tej samej decyzji nadano imię patrona, którym została gen. bryg. prof. dr hab. Elżbieta Zawacka, ps. „Zo”, a doroczne 
Święto Regionalnego Centrum Informatyki Bydgoszcz ustanowiono na dzień 18 października.
Zadania.
Głównym zadaniem jednostki jest zabezpieczenie stacjonarnych systemów teleinformatycznych (transmisyjnych, komutacyjnych, transmisji danych), łączności radiowej, radioliniowej, satelitarnej oraz systemów bezpieczeństwa oraz wojskowej poczty polowej w regionie odpowiedzialności, który swym zasięgiem obejmuje:

</doc>
<doc id="4217096" url="https://pl.wikipedia.org/wiki?curid=4217096" title="Jordan Bell">
Jordan Bell

Jordan Trennie Bell (ur. 7 stycznia 1995 w Los Angeles) – amerykański koszykarz, występujący na pozycji silnego skrzydłowego lub środkowego, mistrz NBA z 2018, obecnie zawodnik Santa Cruz Warriors.
W 2012 zdobył srebrny medal podczas turnieju Adidas Nations.
11 lipca 2019 został zawodnikiem Minnesoty Timberwolves.
5 lutego 2020 trafił w wyniku wymiany z udziałem czterech zespołów do Houston Rockets. Dzień później został wytransferowany do Memphis Grizzlies. 2 marca 2020 opuścił klub. 29 czerwca został zawodnikiem Cleveland Cavaliers. 22 listopada został wytransferowany do Los Angeles Lakers. Trzy dni później został zwolniony.
23 stycznia 2021 zawarł 10-dniową umowę z Washington Wizards. 31 stycznia został zwolniony. Dwa dni później ponownie dołączył do Erie BayHawks. 14 kwietnia podpisał kolejny 10-dniowy kontrakt z Wizards. 13 maja zawarł umowę z Golden State Warriors na występy zarówno w NBA, jak i zespole G-League – Santa Cruz Warriors. 24 września 2021 przedłużył umowę z klubem. 16 października 2021 został zwolniony. 30 grudnia 2021 zawarł 10-dniową umowę z Chicago Bulls. 9 stycznia 2022 powrócił do składu Santa Cruz Warriors.

</doc>
<doc id="4217097" url="https://pl.wikipedia.org/wiki?curid=4217097" title="Klara Fey">
Klara Fey

Clara Fey (ur. 11 kwietnia 1815 w Akwizgranie, zm. 8 maja 1894 w Simpelveld) – niemiecka zakonnica, założycielka zgromadzenia Sióstr Ubogich Dzieciątka Jezus, błogosławiona Kościoła katolickiego.
Biografia.
Clara Fey urodziła się 11 kwietnia 1815 jako czwarte z pięciorga dzieci producenta odzieży Petera Ludwiga Josepha Feya i emigrantki z Eupen Anny Kathariny Eleonory Fey z domu Schweling. W wieku 5 lat zmarł jej ojciec, wówczas wychowaniem zajęła się jej matka. Dzięki religijnemu wychowaniu przez jej matkę, jeden z braci Clary został kapłanem, drugi zakonnikiem.
W 1844 założyła zgromadzenie Sióstr Ubogich Dzieciątka Jezus i jednocześnie została wybrana na przełożoną generalną. Zmarła 8 maja 1894 w Simpelveld i została pochowana na pobliskim cmentarzu. 
W 1951 zainicjowano jej proces beatyfikacyjny, a w 1991 papież Jan Paweł II podpisał dekret o heroiczności cnót. 4 maja 2017 papież Franciszek podpisał dekret o jej cudzie. Jej beatyfikacja nastąpiła 5 maja 2018 w Akwizgranie.
Jej wspomnienie liturgiczne wyznaczono na 8 maja (dies natalis).
Przypisy.
 

</doc>
<doc id="4217103" url="https://pl.wikipedia.org/wiki?curid=4217103" title="Raluca Strămăturaru">
Raluca Strămăturaru

Raluca Strămăturaru (ur. 22 listopada 1985 w Sinaia) – rumuńska saneczkarka.
Występowała na Zimowych Igrzysk Olimpijskich 2014, gdzie w jedynkach finiszowała na 21 miejscu, uczestniczka Zimowych Igrzysk Olimpijskich 2018 i Zimowych Igrzysk Olimpijskich 2022. Najlepszym osiągnięciem na Mistrzostwach świata w saneczkarstwie było 22. miejsce w 2008 roku, natomiast na Mistrzostwach Europy 17. miejsce też w 2008 roku. Najlepszym sezonem w Pucharze Świata w saneczkarstwie był sezon 2007/2008, gdzie w łącznej klasyfikacji zajęła 23. miejsce.

</doc>
<doc id="4217106" url="https://pl.wikipedia.org/wiki?curid=4217106" title="Irena Findeisen-Bellert">
Irena Findeisen-Bellert

Irena Findeisen-Bellert, z d. Zieleniewska (ur. 24 grudnia 1919 w Smolicach, zm. 17 grudnia 2017 w Rawdon) – polska anglistka, językoznawca, uczestniczka konspiracji w czasie II wojny światowej, więzień czasów stalinowskich.
Życiorys.
Była córką Karola Zieleniewskiego (1888-1946) i Józefy, z d. Skrzyńskiej (1899-1977), miała dwie siostry Marię (ur. 1922) i Aleksandrę (ur. 1923). Od 1935 była uczennicą szkoły przy klasztorze Sióstr Sacré Coeur w Pobiedziskach, od 1936 do 1938 uczyła się w Prywatnej Żeńskiej Szkole im. Cecylii Plater-Zyberkówny w Warszawie.
Po wybuchu II wojny światowej została członkiem Tajnej Armii Polskiej, gdzie m.in. była łączniczką Jana Dangla. W listopadzie 1940 została aresztowana i do lipca 1941 przebywała w więzieniu na Pawiaku, następnie została jednak zwolniona z uwagi na brak mocnych dowodów działalności konspiracyjnej. W październiku 1941 poślubiła Andrzeja Findeisena, porucznika Armii Krajowej, który zginął 2 sierpnia 1944 w powstaniu warszawskim. Miała z nim dwoje dzieci, Magdalenę (ur. 1943) i Andrzeja Michała (ur. 1944, już po śmierci ojca).
Od 1946 pracowała jako tłumaczka, najpierw konsulacie amerykańskim w Sopocie, następnie Biurze Przepustek Wojskowych przy Ambasadzie USA w Warszawie, od 1948 w poselstwie meksykańskim w Warszawie. 5 czerwca 1948 została zatrzymana w związku z kontaktami z podejrzanym o szpiegostwo Władysławem Śliwińskim. Została osadzona w więzieniu na ul. Rakowieckiej, a 25 listopada 1950 skazana na karę 10 lat pozbawienia wolności za pomoc w działalności szpiegowskiej oraz naruszenie przepisów dewizowych. Po wyroku przebywała kolejno w więzieniach w Bydgoszczy-Fordonie i Inowrocławiu. 7 marca 1955 została zwolniona w konsekwencji postanowienia Najwyższego Sądu Wojskowego, który 2 marca 1955 uchylił część wyroku dotycząca zarzutu szpiegostwa i obniżył karę do 4 lat i 8 miesięcy pozbawienia wolności.
Po zwolnieniu pracowała początkowo jako sekretarka. W 1957 została przyjęta na studia anglistyczne (od razu na III rok, dzięki rekomendacji Stanisława Helsztyńskiego) na Uniwersytecie Warszawskim, w 1958 poślubiła Stanisława Bellerta (1924-1976). W 1960 ukończyła studia, od 1961 była pracownikiem Zakładu Lingwistyki Formalnej Wydziału Filologicznego UW. W 1964 obroniła pracę doktorską "A Relational Phrase Structure Grammar and Its Tentative Applications" napisaną pod kierunkiem Margaret Schlauch. W 1970 habilitowała się na podstawie prac poświęconych lingwistyce stosowanej opublikowanych w większości w tomie "On the Logico-Semantic Structure of Utterances", wyróżnionym w 1973 nagrodą naukową Wydziału I Nauk Społecznych Polskiej Akademii Nauk.
W latach 1970-1971 przebywała w Kanadzie, w październiku 1971 objęła na UW stanowisko docenta, ale od 1972 mieszkała ponownie w Kanadzie, gdzie do 1994 pracowała na McGill University w Montrealu. Była także współzałożycielką i prezesem Kanadyjskiej Fundacji Dziedzictwa Polsko-Żydowskiego, założycielką Komitetu Pomocy Polskiej Akcji Humanitarnej Janiny Ochojskiej, prezesem zarządu Fundacji im. Tadeusza i Zofii Romerów.

</doc>
<doc id="4217107" url="https://pl.wikipedia.org/wiki?curid=4217107" title="Antonio González Sánchez">
Antonio González Sánchez

Antonio González Sánchez (ur. 15 września 1947 w Amatlán de Jora) – meksykański duchowny rzymskokatolicki, w latach 1995–2021 biskup Ciudad Victoria.

</doc>
<doc id="4217109" url="https://pl.wikipedia.org/wiki?curid=4217109" title="New York Open">
New York Open

New York Open – męski turniej tenisowy kategorii ATP Tour 250 zaliczany do cyklu ATP Tour, rozgrywany na twardych kortach w hali w amerykańskim Nowym Jorku w sezonach 2018–2020.

</doc>
<doc id="4217117" url="https://pl.wikipedia.org/wiki?curid=4217117" title="Nicolás Jarry">
Nicolás Jarry

Nicolás Jarry Fillol (ur. 11 października 1995 w Santiago) – chilijski tenisista, reprezentant kraju w Pucharze Davisa.
Kariera tenisowa.
Zawodowym tenisistą jest od 2014 roku.
Jarry jest zwycięzcą jednego turnieju o randze ATP World Tour w konkurencji gry pojedynczej i dwóch w grze podwójnej. Dodatkowo przegrał dwa finały w singlu.
Od 2013 jest reprezentantem Chile w Pucharze Davisa. W 2015 zdobył złoty medal podczas igrzysk panamerykańskich w Toronto w zawodach deblowych, a w 2019 zwyciężył w rozgrywkach mikstowych podczas igrzysk panamerykańskich w Limie.
W połowie stycznia 2020 został ukarany zawieszeniem na jedenaście miesięcy od gry w tenisa za wykrycie w organizmie ligandrolu i stanozololu. Próbki pobrano w listopadzie 2019 po meczach o Puchar Davisa.
W rankingu gry pojedynczej Jarry najwyżej był na 38. miejscu (22 lipca 2019), a w klasyfikacji gry podwójnej na 40. pozycji (18 marca 2019).

</doc>
<doc id="4217121" url="https://pl.wikipedia.org/wiki?curid=4217121" title="Luis Abilio Sebastiani Aguirre">
Luis Abilio Sebastiani Aguirre

Luis Abilio Sebastiani Aguirre SM (ur. 22 lutego 1935 w El Callao, zm. 10 sierpnia 2020 w Limie) – peruwiański duchowny katolicki, arcybiskup metropolita Ayacucho w latach 2001–2011.
Życiorys.
Wstąpił do Towarzystwa Maryi 10 maja 1957 i złożył profesję wieczystą 24 września następnego roku. Święcenia kapłańskie przyjął 23 kwietnia 1962. Pełnił funkcje m.in. promotora powołań, rektora seminarium marystów oraz wikariusza generalnego diecezji Callao.
Episkopat.
21 listopada 1992 został mianowany przez papieża Jana Pawła II biskupem diecezji Tarma. Sakry biskupiej udzielił mu 3 stycznia 1993 abp Luigi Dossena.
13 czerwca 2001 został mianowany arcybiskupem metropolitą Ayacucho. Urząd objął 5 sierpnia tegoż roku.
6 sierpnia 2011 przeszedł na emeryturę.

</doc>
<doc id="4217123" url="https://pl.wikipedia.org/wiki?curid=4217123" title="Parkline">
Parkline

Parkline – jednostka osadnicza w Stanach Zjednoczonych, w stanie Idaho, w hrabstwie Benewah.

</doc>
<doc id="4217125" url="https://pl.wikipedia.org/wiki?curid=4217125" title="Chris Boucher">
Chris Boucher

Chris Boucher (ur. 11 stycznia 1993 w Castries) – kanadyjski koszykarz, występujący na pozycjach silnego skrzydłowego lub środkowego, mistrz NBA z 2018, obecnie zawodnik Toronto Raptors.
20 lipca 2018 został zawodnikiem Toronto Raptors.

</doc>
<doc id="4217128" url="https://pl.wikipedia.org/wiki?curid=4217128" title="De Smet (Idaho)">
De Smet (Idaho)

De Smet – jednostka osadnicza w Stanach Zjednoczonych, w stanie Idaho, w hrabstwie Benewah.

</doc>
<doc id="4217129" url="https://pl.wikipedia.org/wiki?curid=4217129" title="Adam Misijuk">
Adam Misijuk

Adam Misijuk (ur. 24 maja 1973) – polski duchowny prawosławny, ksiądz mitrat Polskiego Autokefalicznego Kościoła Prawosławnego.
Życiorys.
Pochodzi z Podlasia. W 1993 ukończył Prawosławne Seminarium Duchowne, zaś w 1997 studia na Chrześcijańskiej Akademii Teologicznej w Warszawie. Święcenia kapłańskie przyjął 22 maja 1998 i następnie decyzją metropolity warszawskiego i całej Polski Sawy został skierowany do pracy duszpasterskiej w parafii św. Jana Klimaka w Warszawie jako duszpasterz dzieci i młodzieży z rodzin dysfunkcyjnych. Ks. Misijuk współpracuje z Instytutem Głuchoniemych w Warszawie oraz z Ośrodkiem Szkolno-Wychowawczym dla dzieci Słabosłyszących. 25 lutego 2017 dekretem metropolity warszawskiego i całej Polski Sawy został powołany na proboszcza parafii św. Jana Klimaka w Warszawie. Od 1999 jest także wykładowcą historii Kościoła powszechnego i historii Kościołów autokefalicznych w Wyższym Seminarium Duchownym w Warszawie.
W 2011 uzyskał stopień naukowy doktora nauk teologicznych; specjalność teologia pasterska na Wydziale Teologicznym Chrześcijańskiej Akademii Teologicznej w Warszawie na podstawie rozprawy pt. "Prawosławna posługa duszpasterska wśród młodzieży ze szczególnym uwzględnieniem środowisk patologicznych (studium ankietowe)".
W 2014 ks. Adam Misijuk został laureatem Nagrody Organizacji Charytatywnych ELEOS Polskiego Autokefalicznego Kościoła Prawosławnego „Dłonie Miłosierdzia” za szerzenie idei miłosierdzia i wspieranie działań charytatywnych. W 2019 r. został nagrodzony mitrą.

</doc>
<doc id="4217132" url="https://pl.wikipedia.org/wiki?curid=4217132" title="Rutilo Muñoz Zamora">
Rutilo Muñoz Zamora

Rutilo Muñoz Zamora (ur. 4 czerwca 1951 w Tulictic) – meksykański duchowny rzymskokatolicki, od 2002 biskup Coatzacoalcos.
Życiorys.
Święcenia kapłańskie przyjął 19 marca 1977 i został inkardynowany do diecezji Veracruz. Był m.in. profesorem miejscowego seminarium, dziekanem, a także wikariuszem biskupim ds. duszpasterskich.
24 września 2002 został mianowany biskupem Coatzacoalcos i 20 listopada 2002 przyjął sakrę biskupią z rąk biskupa José Guadalupe Padilla Lozano.

</doc>
<doc id="4217135" url="https://pl.wikipedia.org/wiki?curid=4217135" title="Dimitri Javakhishvili">
Dimitri Javakhishvili



</doc>
<doc id="4217140" url="https://pl.wikipedia.org/wiki?curid=4217140" title="Albertotypia">
Albertotypia



</doc>
<doc id="4217141" url="https://pl.wikipedia.org/wiki?curid=4217141" title="Arsen Kakhabrishvili">
Arsen Kakhabrishvili



</doc>
<doc id="4217146" url="https://pl.wikipedia.org/wiki?curid=4217146" title="Belduki Gavashelishvili">
Belduki Gavashelishvili



</doc>
<doc id="4217148" url="https://pl.wikipedia.org/wiki?curid=4217148" title="Gaël Ondoua">
Gaël Ondoua

Gaël Bella Ondoua (ur. 4 listopada 1995, Kamerun) – kameruński piłkarz, grający na pozycji defensywnego pomocnika.
Kariera piłkarska.
Kariera klubowa.
Wychowanek klubu Lokomotiw Moskwa. W kwietniu 2014 rozpoczął karierę piłkarską w młodzieżowej drużynie CSKA Moskwa. Latem 2016 przeszedł do duńskiego Vejle BK. Po zakończeniu sezonu 2016/17 opuścił klub. 22 grudnia 2017 podpisał kontrakt z Zorią Ługańsk. Jednak z przyczyn niezależnych od niego nie mógł zagrać w składzie ługańskiej drużyny.
Życie prywatne.
Nestor Ondoua, ojciec piłkarza, pochodzi z Kamerunu. Pracował w Moskwie jako attaché wojskowy

</doc>
<doc id="4217151" url="https://pl.wikipedia.org/wiki?curid=4217151" title="Zibbz">
Zibbz

Zibbz – szwajcarski zespół muzyczny, grający muzykę indie pop, założony w 2008 przez rodzeństwo Corinne i Stefana Gfellerów; reprezentant Szwajcarii w 63. Konkursie Piosenki Eurowizji w Lizbonie (2018).
Historia zespołu.
Zespół został założony w 2008 przez wokalistkę Corinne Gfeller i jej brata Stefana, grającego na perkusji i instrumentach klawiszowych. Nazwa projektu jest modyfikacją angielskiego słowa „siblings” (pl. "rodzeństwo").
Od 2011 rodzeństwo dzieli czas między Szwajcarię a Los Angeles. W latach 2011–2015 szwajcarska telewizja Joiz emitowała autorskie reality show duetu, w którym opowiadali o swoim życiu w Stanach Zjednoczonych. 20 maja 2011 roku wydali swój debiutancki singiel „Www.Ahh!”. W 2012 roku napisali utwór „One Shot”, będący oficjalnym hymnem Mistrzostwa Świata w Unihokeju Mężczyzn w Zurychu. 5 kwietnia 2013 wydali debiutancki album studyjny, zatytułowany "Ready? Go!", który trafił na 14. miejsce listy najczęściej kupowanych płyt w kraju.
1 września 2017 wydali drugi album studyjny, zatytułowany "It Takes a Village", który zadebiutował na 11. miejscu listy bestsellerów. W lutym 2018 z utworem „Stones” wygrali krajowe eliminacje eurowizyjne, dzięki czemu zostali wybrany na reprezentantów Szwajcarii w 63. Konkursie Piosenki Eurowizji w Lizbonie. 8 maja wystąpili jako siedemnaści w kolejności w pierwszym półfinale konkursu i nie zakwalifikowali się do finału zajmując 13 miejsce z 86 punktami..
W maju 2020 roku wystąpili w projekcie "Eurovision Home Concerts", w którym wykonai „Stones” i cover kompozycji „Nobody But You” austriackiego piosenkarza Cesára Sampsona.

</doc>
<doc id="4217153" url="https://pl.wikipedia.org/wiki?curid=4217153" title="Ivaylo Saykov">
Ivaylo Saykov



</doc>
<doc id="4217156" url="https://pl.wikipedia.org/wiki?curid=4217156" title="Ilgiz Dzhakybekov">
Ilgiz Dzhakybekov



</doc>
<doc id="4217162" url="https://pl.wikipedia.org/wiki?curid=4217162" title="Anatol Vieru">
Anatol Vieru

Anatol Vieru (ur. 8 czerwca 1926 w Jassach, zm. 9 października 1998 w Bukareszcie) – rumuński kompozytor, dyrygent i muzykolog.
Życiorys.
W latach 1946–1951 studiował w konserwatorium w Bukareszcie, a następnie w Konserwatorium Moskiewskim pod kierunkiem Arama Chaczaturiana. 
Był dyrygentem w Teatrze Narodowym w Bukareszcie (1947–1950), a także redaktorem naczelnym "Muzica", dziennika Związku Kompozytorów Rumuńskich (do 1951). Od 1955 z przerwami do 1998 wykładał orkiestrację i kompozycję w konserwatorium w Bukareszcie. Na przestrzeni blisko 30 lat (1970–1997) wykładał też w znanych zagranicznych uczelniach muzycznych, m.in. Sarah Lawrence College w Yonkers, nowojorskiej Juilliard School oraz w konserwatoriach w Moskwie i Jerozolimie. Jako egzaminator brał udział w Międzynarodowych Letnich Kursach Nowej Muzyki w Darmstadt.
Pod koniec lat 90. Vieru był najbardziej znanym rumuńskim kompozytorem na arenie międzynarodowej. Jego muzyka przeszła niezwykły progres od pieśni patriotycznych i wielkich form chóralno-wokalnych w czasach stalinowskich (1950–1955), poprzez poszukiwania awangardowe w latach 60. i 70., aż po tendencje neoklasycystyczne w latach 80.
Ważniejsze kompozycje.
Utwory kameralne i instrumentalne.
A także utwory sceniczne (w tym opery), wokalne (w tym oratorium i kantata), elektroniczne oraz muzyka filmowa.

</doc>
<doc id="4217174" url="https://pl.wikipedia.org/wiki?curid=4217174" title="Muzeul Țării Crișurilor">
Muzeul Țării Crișurilor

Muzeul Ţării Crişurilor (pol. Muzeum regionu Kriszana) – muzeum w Oradei w Rumunii. Powstało w 1895 roku. 17 stycznia 1971 muzeum zostało pod obecną nazwą otwarte w barokowym pałacu należącym do kościoła katolickiego. 3 stycznia 2006 muzeum zostało zamknięte, ponieważ budynek zwrócono rzymskokatolickiemu biskupstwu w Oradei. Po 10 latach funkcjonowania w wynajętych salach, w maju 2017 roku placówka została ponownie otwarta w budynku dawnej szkoły kadetów z 1896 roku przy ulicy Armatei Române (Armii Rumuńskiej).
Historia.
W 1872 roku zaczęło działalność Towarzystwo Archeologiczne i Historii Okręgu Bihor, które w czerwcu 1896 roku otwarło pierwsze muzeum w Oradei. Miało ono siedzibę w eklektycznym budynku specjalnie dla niego zbudowanym, który został ukończony w 1895 roku przez architekta Kalmana Rimanoczego starszego. W dziewięciu salach eksponowano zbiory z archeologii, historii i etnografii.
W 1918 roku w kolekcji muzeum znajdowało się 17640 obiektów muzealnych, w tym zbiory biskupa Arnolda Ipolyi-Stummera, który zmarł w 1886 roku i w testamencie zapisał je muzeum. Podczas I wojny cenniejsze zbiory zostały wywiezione. Po wojnie przeprowadzono reorganizację a muzeum otwarto ponownie dla publiczności w 1921 roku. Z tej okazji został wydany pierwszy przewodnik po muzeum w języku rumuńskim i węgierskim.
Po II wojnie, w 1948 roku muzeum stało się własnością państwa. W latach 1950–1970 placówka działała pod różnymi nazwami: Muzeum Regionalne Oradea, Muzeum Regionalne Crişana, Muzeum Okręgowe Bihor. W latach 60. XX w. powstały działy: historyczny, etnograficzny, sztuki i nauk przyrodniczych.
17 stycznia 1971 roku muzeum zostało pod nazwą Muzeul Ţării Crişurilor otwarte w barokowym pałacu, zbudowanym w latach 1762–1776 przez architekta Franza Antona Hillebrandta. Budynek był wcześniej siedzibą rzymskokatolickiej diecezji Oradea. 3 stycznia 2006 muzeum zostało zamknięte, ponieważ budynek został zwrócony dawnym właścicielom – diecezji rzymskokatolickiej. Zbiory zostały spakowane i przez 10 lat muzeum wynajmowało sale w dawnej siedzibie. Dzięki pomocy rady powiatowej i funduszom europejskim z Regionalnego Programu Operacyjnego na lata 2014–2020 możliwe było zaadaptowanie i wyposażenie dawnego budynku szkoły kadetów na siedzibę Muzeum. Obiekt z 1896 roku ma mieć powierzchnię muzealną 15 000 metrów kwadratowych. Nieoficjalne otwarcie nastąpiło w maju 2017 roku.
Wydawnictwo.
Muzeum prowadzi własne wydawnictwo Editura Muzeului Ţării Crişurilor, które powstało w 1998 roku. Publikuje ono książki związane z działalnością muzeum oraz wydawnictwa związane z historią literatury, antropologią, historią religii, itp.
Kolekcja.
Muzeum ma cztery działy: historii, etnografii, sztuki i nauk przyrodniczych.
W zbiorach muzeum znajduje się blisko 450 000 eksponatów malarstwa, grafiki, sztuki użytkowej, rzeźby, historii naturalnej, archeologii i etnografii. Tylko część zbiorów jest eksponowanych podczas wystaw czasowych. Stałe ekspozycje zostaną otwarte po zakończeniu remontu nowego budynku.

</doc>
<doc id="4217186" url="https://pl.wikipedia.org/wiki?curid=4217186" title="Linia kolejowsa Götzenhof – Wüstensachsen">
Linia kolejowsa Götzenhof – Wüstensachsen

Linia kolejowa Götzenhof – Wüstensachsen – dawna jednotorowa i niezelektryfikowana lokalna linia kolejowa w kraju związkowym Hesja, w Niemczech. Łączyła miejscowości Götzenhof i Ehrenberg (Rhön).

</doc>
<doc id="4217191" url="https://pl.wikipedia.org/wiki?curid=4217191" title="Groveland (Idaho)">
Groveland (Idaho)

Groveland – jednostka osadnicza w Stanach Zjednoczonych, w stanie Idaho, w hrabstwie Bingham.

</doc>
<doc id="4217192" url="https://pl.wikipedia.org/wiki?curid=4217192" title="Monika Giemzo">
Monika Giemzo

Monika Giemzo (ur. 7 sierpnia 1979) – polska lekkoatletka sprinterka, medalistka mistrzostw Polski i mistrzostw Europy juniorów (1997).
Kariera sportowa.
Była zawodniczką Pogoni Siedlce.
Wielokrotnie reprezentowała Polskę w zawodach juniorskich i młodzieżowych. Jej największym sukcesem był brązowy medal mistrzostw Europy juniorek w 1997 w sztafecie 4 × 100 metrów, z czasem 44,59 (z Ewą Klarecką, Agnieszką Rysiukiewicz i Anną Pacholak). Na tych samych zawodach startowała także w biegu na 200 metrów, ale odpadła w eliminacjach. Ponadto wystąpiła na mistrzostwach świata juniorów w 1998, zajmując 5. miejsce w sztafecie 4 × 100 metrów oraz młodzieżowych mistrzostwach Europy w 2003, gdzie biegła w biegu eliminacyjnym sztafety 4 × 400 metrów (w finale sztafeta polska już bez udziału zajęła 4. miejsce).
Na mistrzostwach Polski seniorek wywalczyła brązowy medal w biegu na 200 metrów w 2000.
Rekordy życiowe:

</doc>
<doc id="4217200" url="https://pl.wikipedia.org/wiki?curid=4217200" title="Alfred García">
Alfred García

Alfred García Castillo (ur. 14 marca 1997 roku w El Prat de Llobregat) – hiszpański piosenkarz, reprezentant Hiszpanii (w duecie z Amaią Romero) w 63. Konkursie Piosenki Eurowizji (2018).

</doc>
<doc id="4217201" url="https://pl.wikipedia.org/wiki?curid=4217201" title="James S. Holmes">
James S. Holmes

James Stratton Holmes (ur. 2 maja 1924 w Collins, zm. 6 listopada 1986 w Amsterdamie) – holenderski tłumacz i poeta pochodzenia amerykańskiego, pierwszy laureat nagrody Martinusa Nijhoffa niepochodzący z Holandii oraz jeden z założycieli traduktologii, jak i również pomysłodawca nazwy „Translation Studies”. Poza podpisywaniem swoich prac "James S. Holmes" używał również pseudonimów "Jim Holmes" oraz "Jacob Lowland". Jednym z jego najodważniejszych osiągnięć do dziś pozostaje przetłumaczenie na język angielski słynnego wiersza "Awater" autorstwa holenderskiego poety i eseisty, Martinusa Nijhoffa.
Życiorys.
Dzieciństwo i edukacja.
James S. Holmes urodził się i wychował na farmie w Collins w centralnej części stanu Iowa w Stanach Zjednoczonych. Był najmłodszym z sześciorga rodzeństwa, wśród których trzej jego starsi bracia pomagali w pracach na farmie, podczas gdy sam Holmes grał na pianinie i pomagał matce w pracach domowych. W 1941 roku po ukończeniu szkoły średniej rozpoczął studia na Quaker College of Oskallosa w Iowa. Po dwóch latach rozpoczął praktyki nauczycielskie w gimnazjum Barnesville w Ohio. Kilka lat później, odmawiając wstąpienia do służby wojskowej został skazany na sześć miesięcy więzienia po upływie których wrócił na studia: wpierw na William Penn College, a potem na Haverford College w Pensylwanii. Choć początkowo wydawało się, że James S. Holmes postanowi studiować muzykę, ostatecznie zdecydował się na filologię angielską oraz historię, z których uzyskał odpowiednie stopnie naukowe. W 1948 roku, po otrzymaniu stopnia magistra w obydwu kierunkach, James S. Holmes zdecydował się kontynuować swoją naukę na Brown University w Providence, w stanie Rhode Island. Rok później uzyskał stopień doktora. W międzyczasie Holmes zdążył wziąć udział w okazjonalnych pracach edytorskich oraz napisać i opublikować swoje pierwsze wiersze, które z czasem stały się jego pasją.
Wyjazd i pobyt w Holandii.
W 1949 roku James S. Holmes postanowił przerwać swoją naukę, aby móc rozpocząć pracę jako nauczyciel w szkole Quaker w Zamku Eerde, niedaleko Ommen w Holandii w ramach programu Fulbright. Po roku zdecydował się pozostać jeszcze na jakiś czas w Holandii i podczas tego pobytu spotkał Hansa van Marle, z którym znajomość później okazała się powodem, dla którego Holmes postanowił nie wracać do Stanów Zjednoczonych i na zawsze zamieszkać w Amsterdamie. Przez kolejne dwa lata James Holmes uczęszczał na lektoraty z języka duńskiego prowadzone przez Nico Donkersloota prowadzone na Uniwersytecie Amsterdamskim. W tym też okresie, w roku 1951, Holmes zaczął publikować pierwsze sporządzone przez siebie przekłady poezji. Zajęcie to z czasem stało się jego głównym środkiem zarobku po uzyskaniu tytułu profesora nadzwyczajnego na wydziale językoznawczym na Uniwersytecie Amsterdamskim.
Tłumaczenie poezji.
Razem z Hansem van Marlem, James S. Holmes tłumaczył na język angielski nie tylko poezję, ale i również prace o Indonezji i tamtejszej poezji. Jego kariera tłumacza rozwijała się znacząco na przestrzeni kilku lat i już w 1956 roku otrzymał jako pierwszy obcokrajowiec holenderską nagrodę Martinusa Nijhoffa za jego wkład w tłumaczenie holenderskich dzieł na język angielski. James S. Holmes brał też udział przy tworzeniu angielskiego czasopisma "Delta" poświęconego w całości kulturze holenderskiej i belgijskiej jako edytor sekcji poetyckiej, w której poświęcał swój czas na tłumaczenie ówcześnie współczesnej poezji holenderskiej na język angielskiej. W tym też okresie Holmes oddał się tłumaczeniu poezji grupy holenderskich pisarzy „Vijftigers” oraz „post-Vijftigers”. Jednym z największych osiągnięć Holmesa w Holandii było przetłumaczenia wiersza "Awater" autorstwa Martinusa Nijhoffa na język angielski. Według obiegowych opinii sam T.S. Eliot oraz Iosif Aleksandrowicz Brodski mieli wyrazić swój zachwyt względem i tłumaczenia i oryginalnego dzieła. Po wielu latach tłumaczenia poezji holenderskiej i flamandzkiej, James S. Holmes otrzymał w 1984 roku nagrodę "Vertaalprijs van de Vlaamse Gemeenschap" będącą nagrodą flamandzkiej społeczności w dziedzinie przekładu. W tym samym też roku Columbia University Press wydało antologię post-wojennej, holenderskiej poezji zwanej "Dutch Interior", której tłumaczenia na język angielski podjął się James S. Holmes. Za całokształt jego wkładu w rozwijanie holenderskiej świadomości w świecie anglosaskim, "Translation Centre" Uniwersytetu Columbia zdecydował się ustanowić nową nagrodę dla holenderskich tłumaczy nazwaną imieniem i nazwiskiem Jamesa S. Holmesa.
Aktywność społeczna.
James S. Holmes był zawsze mile widziany w Holandii nie tylko ze względu na swoje znajomości w kręgu tłumaczy, ale również przez wzgląd na swoich homoseksualnych przyjaciół z Amsterdamu. Pomimo wyraźnie słyszalnego amerykańskiego akcentu i problemów z holenderskim rodzajnikiem określony, Holmes nie był traktowany w Holandii jako obcokrajowiec, pozwalano mu nawet obejmować stanowiska edytorskie w takich magazynach jak młodociane, holendersko-belgijskie "Gard Sivi". Oprócz tego, James S. Holmes pracował też nad "Literair Paspoort", "De Gids", "De Nieuwe Stem", "Maatstaf" i "De Revisor" oraz był członkiem zarówno holenderskiego, jak i międzynarodowego oddziału PEN Club, Stowarzyszenia Pisarzy, Holenderskiego Stowarzyszenia Literatury oraz Narodowej Komisji UNESCO. Dodatkowo Holmes został członkiem komitetu Fundacji na rzecz Zagranicznej Promocji Literatury Holenderskiej, Holenderskiego Związku Tłumaczy, Stowarzyszenia Pisarzy i był honorowym członkiem Związku Flamandzkich Badaczy.
W 1967 roku, w teatrze Concertgebouw w Amsterdamie, Holmes zorganizował pokaz „Poetry for Now”, podczas którego organizatorzy rozwiesili we wspomnianym mieście tysiące plakatów z przetłumaczonymi wierszami, które można było znaleźć w Amsterdamie nawet kilka lat po całym wydarzeniu. Holmes brał udział w każdym wydarzeniu związanym z poezją, recytując wiersze, koordynując bądź udzielając konferencji na temat przekładu. Uczestniczył między innymi w Poetry International w Rotterdamie i One World Poetry w Amsterdamie. Gdy tylko natrafiła się okazja zawsze gotów był do organizowania konferencji na temat przetłumaczonych holenderskich wierszy. Jedno z takich wydarzeń w Bibliotece Kongresu w Waszyngtonie. W latach siedemdziesiątych James Holmes zaczął również przeprowadzać warsztaty w przekładaniu poezji ze studentami, z których część została sławnymi tłumaczami poezji.
Poetry Gone Gay.
W 1984 roku podczas trwania One World Poetry, Holmes postanowił zorganizować wieczór „Poetry Gone Gay”, na którym odbyło się czytanie jego prac traktujących o homoseksualizmie i erotyzmie. On sam uznał fakt możliwości pokazania tej swojej strony do publiczności i bycia za to rozpoznawalnym i akceptowanym za wyzwalający. Holmes zwykł do pokazywania swojej orientacji seksualnej nie tylko poprzez poezję, lecz również ubiór i akcesoria. Ekstrawagancki styl życia Holmesa kierowany przez wolność seksualną mógł stać się jednym z powodów jego śmierci przez AIDS i choć on sam wiedział, jakie niebezpieczeństwa wiążą się z takim trybem życia, Holmes zaprzeczył, żeby miały one jakikolwiek wpływ na jego decyzje życiowe.
Na pogrzebie Jamesa Holmesa jego partner i życiowa miłość, Hans van Marle, zakończył swoją mowę pożegnalną fragmentem „Meditation XVII” z metafizycznej książki autorstwa Johna Donne’a „Devotions Upon Emergent Occasions” napisanej w 1624 roku:
„No man is an island entire of itself; every man
is a piece of the continent, a part of the main;
any man’s death diminishes me,
because I am involved in mankind.
And therefore never send to know for whom
the bell tolls; it tolls for thee.”
Translation Studies.
Kiedy w 1964 roku na Uniwersytecie Amsterdamskim postanowiono otworzyć Wydział Traduktologii (ang. Translation Studies) został zaproszony do współpracy jako profesor nadzwyczajny. Jego doświadczenie i wiedza nabyte między innymi poprzez koordynowanie zajęciami w Instytucie Interpretatorów i Tłumaczy, który został potem zintegrowany w Instytut Traduktologii, okazały się bezcenne w tym zawodzie.
W 1972 roku podczas konferencji w Leuven James Holmes przedstawił treść swojej pracy "The Name and Nature of Translation Studies", która uczyniła go jednym z najbardziej czołowych założycieli dziedziny "translation studies". Sam Holmes jest też osobą, która przyczyniła się do wybrania wspomnianej nazwy, odrzucając przy tym inne, brzmiące bardziej ambitne propozycje jak „science of translation”, „science de la traduction”, „traductology”, „traductologie”, „Übersetzungswissenschaft”, „Translationswissenschaft”, uważając je za niepoprawnie odzwierciedlające stan dziedziny. Holmes aktywnie oponował poglądowi, że teoria przekładu jest na czymś na tyle powszechnie uznanym, że może służyć jedynie za podstawę do tworzenia kolejnych teorii. Według jego poglądów dziedziny tej nie można zredukować ani jedynie do pragmatyzmu ani jedynie do tworzenie coraz to kolejnych teorii; zamiast tego "translation studies" powinno oferować większy zakres działalności dydaktyczne niż tylko „nauka”, „teoria” i tym podobne sformułowania.
Jedną z bardziej kluczowych myśli Jamesa Holmesa była mapa "translation studies" wyszczególniająca poszczególne sektory na których operować miałaby ta dziedzina. Pierwszym podziałem jest rozróżnienie sektora „czystego” (ang. pure) oraz „użytkowego” (ang. applied). Celem pierwszego sektora jest opis zjawiska tłumaczenia oraz ustanowienie zasad wyjaśniających i przewidujących takie zjawiska, tzw. teoria przekładu (ang. translation theory). Drugi sektor obejmuje zastosowanie praktycznej części przekładoznawstwa. Kolejne podziały przedstawiają się w następujący sposób:
Sektor Czysty:
Sektor Użytkowy:
Mapa "translation studies" Jamesa Holmesa, jak i całość jego poglądów na tę dyscyplinę zawiera w sobie wiele elementów, które zainspirowały przyszłych tłumaczy. Holmes podnosi problem ekwiwalencji i jej istotności, który w późniejszych latach wciąż będzie tematem dyskusji. Teorie opisowe w Sektorze Czystym są natomiast związane z nurtem opisowej traduktologii, która odrzuca wszelkie stwierdzenia "a priori" dotyczące tłumaczenia i zamiast skupiania swojej uwagi na tym czym jest bądź powinien być przekład i woli przyjrzeć się skrupulatnie wszystkim problemom związanym z tłumaczeniem. Jeden z głównych przedstawicieli tego nurtu, Gideon Toury, w swojej najbardziej wpływowej pracy „In search of a theory of translation”, używa wielu kluczowych konceptów w sposób podobny do Holmesa, łącząc je jednakże z nowym, głównym konceptem. W samej sekcji opisowej w Sektorze Czystym znaleźć też można koncepty sugerujące zainteresowanie Holmesa zwrotem funkcjonalnym w traduktologii (ang. functional turn). Jednym z filarów w mapie o którym wspomina Holmes jest też „polityka przekładu” (ang. translation policy), w której wedle jego poglądów badacz traduktologii doradza w sprawach tego, jakie miejsce w danym społeczeństwie przekłady i przekładoznawstwa zajmują bądź powinny zajmować miejsce. W ramach tego pojęcia zalicza się też rozważanie czy i jeśli tak to jakie miejsce zajmować powinna ta dziedzina w programach nauczania języka.
Późne lata siedemdziesiąte dwudziestego wieku przyniosły rozkwit wielu sektorów z mapy Holmesa dzięki badaczom zajmującym się analizą kontrastywną oraz niemieckim badaczom u których, nawet mimo dość silnej pozycji idei „nauki” o przekładzie, zaczęto podważać koncept ekwiwalencji. W Niemczech nastąpił też wzrost zainteresowania rodzajami tekstów oraz ich celami, dając w ten sposób podwaliny pod Teorię skoposu. Do dziś Holmes uważany jest za jedną z najważniejszych osób biorących udział przy powstaniu dziedziny "translation studies". Choć część z jego prac i myśli mogła już ulec przedawnieniu (polityka przekładu w dzisiejszym znaczeniu znacznie bardziej skupia się na kontekście ideologicznym), jego szkic potencjału drzemiącego w przekładoznawstwie wciąż jest używany jako punkt wyjścia w wielu pracach, a sam Holmes często gości w bibliografiach.

</doc>
<doc id="4217202" url="https://pl.wikipedia.org/wiki?curid=4217202" title="Moreland (Idaho)">
Moreland (Idaho)

Moreland – jednostka osadnicza w Stanach Zjednoczonych, w stanie Idaho, w hrabstwie Bingham.

</doc>
<doc id="4217203" url="https://pl.wikipedia.org/wiki?curid=4217203" title="Małgorzata Derezińska">
Małgorzata Derezińska

Małgorzata Derezińska (ur. 10 kwietnia 1973) – polska lekkoatletka, sprinterka, medalistka mistrzostw Polski.
Kariera sportowa.
Była zawodniczką Zawiszy Bydgoszcz.
W 1995 zdobyła brązowy medal mistrzostw Polski seniorek w biegu na 200 metrów, w 1994 zajęła na mistrzostwach Polski 4. miejsce w biegu na 100 metrów i w biegu na 200 metrów.
Jej rekordy życiowe wynoszą: na 100 metrów - 11,83 (4.06.1993), na 200 metrów - 24,16 (29.05.1993).

</doc>
<doc id="4217208" url="https://pl.wikipedia.org/wiki?curid=4217208" title="José Barrionuevo">
José Barrionuevo

José Barrionuevo Peña (ur. 13 marca 1942 w Berji) – hiszpański polityk i urzędnik państwowy, działacz Hiszpańskiej Socjalistycznej Partii Robotniczej (PSOE), parlamentarzysta, minister spraw wewnętrznych (1982–1988), minister transportu, turystyki i komunikacji (1988–1991).
Życiorys.
Ukończył prawo na Uniwersytecie Complutense w Madrycie, kształcił się także w zakresie dziennikarstwa. Pracował w administracji publicznej jako urzędnik inspekcji pracy. W okresie przemian politycznych dołączył do Convergencia Socialista de Madrid, z którą przyłączył się do Hiszpańskiej Socjalistycznej Partii Robotniczej. W latach 1979–1982 zasiadał we władzach miejskich Madrytu.
W grudniu 1982 premier Felipe González powierzył mu stanowisko ministra spraw wewnętrznych. Zajmował je do lipca 1988, po czym objął urząd ministra transportu, turystyki i komunikacji, który sprawował do lipca 1991. Kierując resortem spraw wewnętrznych, odpowiadał m.in. za przeprowadzenie reformy reorganizującej struktury policji. Od 1986 do 1998 wykonywał jednocześnie mandat posła do Kongresu Deputowanych III, IV, V i VI kadencji.
W 1998 został ostatecznie skazany na karę 10 lat pozbawienia wolności w procesie dotyczącym porwania hiszpańsko-francuskiego obywatela Segunda Mareya. Sprawa wiązała się z działaniami przeciwko baskijskim terrorystom z ETA, do czego nadzorowane przez José Barrionuevo ministerstwo spraw wewnętrznych wykorzystywało jednostkę paramilitarną GAL. Polityk został osadzony we wrześniu 1998, jednak zwolniono go już w grudniu tegoż roku, redukując jednocześnie dwie trzecie kary. Później został ułaskawiony, co pozwoliło mu odzyskać status inspektora w resorcie pracy do czasu przejścia na emeryturę. W 2002, po innym kilkuletnim postępowaniu, został natomiast uniewinniony od zarzucanej mu defraudacji środków publicznych.

</doc>
<doc id="4217210" url="https://pl.wikipedia.org/wiki?curid=4217210" title="Riverside (Idaho)">
Riverside (Idaho)

Riverside – jednostka osadnicza w Stanach Zjednoczonych, w stanie Idaho, w hrabstwie Bingham.

</doc>
<doc id="4217213" url="https://pl.wikipedia.org/wiki?curid=4217213" title="Rockford (Idaho)">
Rockford (Idaho)

Rockford – jednostka osadnicza w Stanach Zjednoczonych, w stanie Idaho, w hrabstwie Bingham.

</doc>
<doc id="4217218" url="https://pl.wikipedia.org/wiki?curid=4217218" title="Moritz Hochschild">
Moritz Hochschild

Moritz Hochschild (ur. 17 lutego 1881 w Biblis, zm. 12 czerwca 1965 w Paryżu) – niemiecki przedsiębiorca działający w Boliwii, zaangażowany w ewakuację 9 tys. Żydów z Europy przed II wojną światową.
Życiorys.
Urodzony w 1881 w Biblis, pochodził z rodziny zasymilowanych niemieckich Żydów. Ukończył studia na Technische Universität Bergakademie we Freibergu jako inżynier górnictwa. Od 1905 działał w biznesie, początkowo w Niemczech, potem w Hiszpanii i Australii. W czasie I wojny światowej wrócił do Niemiec, a w 1919 ponownie wyjechał z kraju. Osiadł w Chile, a po kilku latach w Boliwii, gdzie stworzył koncern wydobywający w Andach rudę cyny i stał się jednym z trzech największych przedsiębiorców branży cynowej.
Chociaż był uważany za bezwzględnego kapitalistę wyzyskującego robotników, po dojściu w Niemczech Hitlera do władzy, od 1936 dzięki swoim wpływom w boliwijskim rządzie i wojsku podjął akcję sprowadzania Żydów do Boliwii. W tym celu założył Towarzystwo Ochrony Imigrantów Żydowskich oraz Boliwijskie Towarzystwo Kolonizacyjne, które sprowadzały Żydów i pomagały im znaleźć miejsce zamieszkania i zatrudnienie. Hochschild przekonał rządzącego Boliwią Germana Buscha, że przyjęcie Żydów pomoże Boliwii w rozwoju gospodarki.
W tym okresie do Ameryki Południowej przybyło 12 tys. Żydów, z czego 9 tys. sprowadził Hochschild, a w następnych latach napływ żydowskich osadników był kontynuowany, a wśród imigrantów znajdowali się m.in. uciekinierzy z niemieckich obozów koncentracyjnych.
Po śmierci Germana Buscha w 1939 Hochschild skonfliktował się z nowymi władzami i z tego powodu był dwukrotnie aresztowany, a po zwolnieniu w 1944 wyjechał z Boliwii i nigdy do niej nie wrócił. Jego boliwijskie aktywa zostały znacjonalizowane w 1952 za odszkodowaniem w wysokości ⅓ wartości. Uzyskane w ten sposób środki inwestował m.in. w kopalnię miedzi w Chile.
Informacje dotyczące jego wkładu w ewakuację Żydów poznano dopiero w 2016 dzięki odkryciu jego archiwum.
Zmarł w 1965 w Paryżu.

</doc>
<doc id="4217222" url="https://pl.wikipedia.org/wiki?curid=4217222" title="Jolanta Marzec">
Jolanta Marzec

Jolanta Marzec, z d. Wieczorek (ur. 16 czerwca 1967) – polska lekkoatletka, sprinterka, medalistka mistrzostw Polski.
Kariera sportowa.
Była zawodniczką Zawiszy Bydgoszcz.
W 1990 zdobyła brązowy medal mistrzostw Polski seniorek w biegu na 200 metrów, w 1995 zajęła na mistrzostwach Polski 4. miejsce w biegu na 400 metrów.
Jej rekordy życiowe wynoszą: na 200 metrów - 24,35 (8.07.1990), na 400 metrów - 54,61 (16.06.1991).

</doc>
<doc id="4217228" url="https://pl.wikipedia.org/wiki?curid=4217228" title="Gul Circle">
Gul Circle

Gul Circle – naziemna stacja Mass Rapid Transit (MRT) w Singapurze, która jest częścią East West Line. Została otwarta 18 czerwca 2017.

</doc>
<doc id="4217230" url="https://pl.wikipedia.org/wiki?curid=4217230" title="SuRie">
SuRie

SuRie, właśc. Susanna Marie Cork (ur. 18 lutego 1989 w Harlow) – brytyjska piosenkarka, autorka tekstów, muzyk i nauczycielka, reprezentantka Wielkiej Brytanii w 63. Konkursie Piosenki Eurowizji (2018). Pseudonim jest kombinacją jej dwóch imion – Susanna oraz Marie.
Życiorys.
Jej rodzicami są Andrew Cork oraz Julia (z domu Kornberg). Dziadek ze strony matki, Hans Kornberg, był urodzonym w Republice Weimarskiej brytyjsko-amerykańskim biochemikiem, którego rodzice zginęli podczas holokaustu. W dzieciństwie chciała zostać baletnicą. Jako dziecko śpiewała m.in. dla księcia Karola w Royal Albert Hall, a także w katedrze św. Pawła w Londynie czy bazylice św. Marka w Wenecji. W późniejszym czasie śpiewała w chórkach u Chrisa Martina oraz Willa Younga. Zaczęła pisać utwory, mając 12 lat. Uczęszczała do Hills Road Sixth Form College i ukończyła Królewską Akademię Muzyczną. Prócz śpiewu, uczyła się gry na pianinie oraz oboju.
W 2015 wspierała wokalnie i tanecznie Loïca Notteta podczas 60. Konkursu Piosenki Eurowizji. Rok później nakładem wytwórni płytowej MMP wydała swój debiutancki album studyjny pt. "Something Beginning With...", który poprzedzony był wydaniem dwóch minialbumów "SuRie" oraz "Out of Universe". W 2017 pracowała jako dyrektor muzyczny realizujący występ Blanche podczas 62. Konkursu Piosenki Eurowizji. W tym samym roku wydała także swój debiutancki singel „Lover, You Should’ve Come Over”.
Na początku stycznia 2018 została ogłoszona jedną z sześciu uczestników brytyjskich eliminacji eurowizyjnych "", do których zgłosiła się z piosenką „Storm”, którą następnie wydała cyfrowo jako singel 7 marca 2018. 7 lutego 2018 wystąpiła w finale selekcji i zajęła pierwsze miejsce, dzięki czemu została wybrana na reprezentantkę Wielkiej Brytanii w 63. Konkursie Piosenki Eurowizji, organizowanym w Lizbonie. 12 maja 2018 wystąpiła w finale konkursu i zajęła 24. miejsce po zdobyciu 48 punktów, w tym 25 punktów od telewidzów (20. miejsce) i 23 pkt od jurorów (23. miejsce). W trakcie występu na scenę wtargnął mężczyzna, który wyrwał jej mikrofon z ręki i zaczął wykrzykiwać słowa sprzeciwu wobec brexitu: "Do nazistów z brytyjskich mediów – domagamy się wolności". Wokalistka odrzuciła jednak propozycję powtórzenia swojego występu po wszystkich prezentacjach konkursowych, będąc usatysfakcjonowaną z jego przebiegu. 25 maja 2018 wydała swój kolejny singiel, „Taking It Over”.
18 lutego 2019 wydała album pt. "Dozen", w maju 2019 – singiel „Only You and I”. 8 maja 2020 wystąpiła w projekcie "Eurovision Home Concerts", w którym wykonała „Storm” i cover kompozycji „Hard Rock Hallelujah” fińskiego zespołu Lordi. Tydzień później wydała minialbum "Rye", na którym znalazło się pięć kompozycji, w tym cover utworu „Silent Storm” Carla Espena.

</doc>
<doc id="4217232" url="https://pl.wikipedia.org/wiki?curid=4217232" title="Tuas Crescent">
Tuas Crescent

Tuas Crescent – naziemna stacja Mass Rapid Transit (MRT) w Singapurze, która jest częścią East West Line. Została otwarta 18 czerwca 2017. Nazwa stacji nawiązuje do drogi znajdującej się w pobliżu.

</doc>
<doc id="4217234" url="https://pl.wikipedia.org/wiki?curid=4217234" title="Tuas West Road">
Tuas West Road

Tuas West Road – naziemna stacja Mass Rapid Transit (MRT) w Singapurze, która jest częścią East West Line. Została otwarta 18 czerwca 2017. Nazwa stacji nawiązuje do drogi znajdującej się w pobliżu.

</doc>
<doc id="4217237" url="https://pl.wikipedia.org/wiki?curid=4217237" title="Tuas Link">
Tuas Link

Tuas Link – naziemna stacja Mass Rapid Transit (MRT) w Singapurze, która jest częścią East West Line. Została otwarta 18 czerwca 2017. Jest to zachodni koniec linii East West Line i najbardziej wysunięta na zachód stacja MRT w sieci.

</doc>
<doc id="4217238" url="https://pl.wikipedia.org/wiki?curid=4217238" title="George Palade">
George Palade



</doc>
<doc id="4217244" url="https://pl.wikipedia.org/wiki?curid=4217244" title="Turn (serial telewizyjny)">
Turn (serial telewizyjny)



</doc>
<doc id="4217254" url="https://pl.wikipedia.org/wiki?curid=4217254" title="Marcelino Hernández Rodríguez">
Marcelino Hernández Rodríguez

Marcelino Hernández Rodríguez (ur. 28 maja 1946 w San Luis Potosi) – meksykański duchowny rzymskokatolicki, w latach 2013–2021 biskup Colimy.
Życiorys.
Święcenia kapłańskie przyjął 22 kwietnia 1973 i został inkardynowany do archidiecezji guadalajarskiej. Był asystentem diecezjalnym kilku ruchów kościelnych oraz członkiem komisji ds. formacji duchowieństwa.
5 stycznia 1998 został mianowany biskupem pomocniczym Meksyku oraz biskupem tytularnym "Ancusy", zaś miesiąc później przyjął sakrę biskupią z rąk kard. Norberto Rivera Carrery. 23 lutego 2008 otrzymał nominację na biskupa Orizaby, zaś 22 kwietnia 2008 kanonicznie objął urząd.
11 listopada 2013 papież Franciszek mianował go biskupem Colimy. 23 grudnia 2021 papież przyjął jego rezygnację z pełnionego urzędu, złożoną ze względu na wiek. 

</doc>
<doc id="4217255" url="https://pl.wikipedia.org/wiki?curid=4217255" title="Carlos Romero Herrera">
Carlos Romero Herrera

José Carlos Romero Herrera (ur. 1941 w Fuentesaúco) – hiszpański polityk i urzędnik państwowy, parlamentarzysta, w latach 1982–1991 minister rolnictwa, rybołówstwa i żywności.
Życiorys.
Kształcił się na uniwersytetach w Madrycie i Paryżu, doktoryzując się w zakresie socjologii. Pracował jako urzędnik państwowych w ministerstwach rolnictwa i gospodarki. Zaangażował się w działalność polityczną w ramach Hiszpańskiej Socjalistycznej Partii Robotniczej (PSOE). W grudniu 1982 premier Felipe González powierzył mu stanowisko ministra rolnictwa, rybołówstwa i żywności. Urząd ten sprawował do marca 1991. W latach 1986–1993 przez dwie kadencje wykonywał mandat posła do Kongresu Deputowanych z prowincji Zamora.

</doc>
<doc id="4217258" url="https://pl.wikipedia.org/wiki?curid=4217258" title="Ogród Zoologiczny w Bukareszcie">
Ogród Zoologiczny w Bukareszcie

Ogród Zoologiczny w Bukareszcie (rum: "Grădina Zoologică din București") – ogród zoologiczny w dzielnicy Băneasa w Bukareszcie, w Rumunii. Ma powierzchnię 5,85 ha. Ogród został założony w 1955 roku jako służba Miejskiej Sekcji Gospodarczej Ludowej Rady Stolicy.

</doc>
<doc id="4217260" url="https://pl.wikipedia.org/wiki?curid=4217260" title="Ewa Kiedrowska">
Ewa Kiedrowska

Ewa Kiedrowska (ur. 14 lipca 1965) – polska lekkoatletka, (sprinterka), halowa mistrzyni Polski.
Życiorys.
Była zawodniczka Legii Warszawa.
Na mistrzostwach Polski seniorów na otwartym stadionie zdobyła trzy medale, w tym srebro w sztafecie 4 x 100 metrów w 1985, brąz w sztafecie 4 x 100 metrów w 1986, brąz w biegu na 200 metrów w 1986. W 1987 została halową mistrzynią Polski seniorek w biegu na 200 metrów, a w biegu na 60 metrów zdobyła brązowy medal. 
Rekordy życiowe:

</doc>
<doc id="4217263" url="https://pl.wikipedia.org/wiki?curid=4217263" title="Halicyclops bowmani">
Halicyclops bowmani

Halicyclops bowmani – gatunek widłonogów z rodziny Cyclopidae. Nazwa naukowa tych skorupiaków została opublikowana w 1983 roku brazylijskiego profesora zoologii Carlosa Eduarda Falavigna da Rocha z Universidade de São Paulo oraz amerykańskiego zoologa Thomasa M. Iliffe z University at Galveston. Gatunek ten został ujęty w Katalogu Życia.

</doc>
<doc id="4217264" url="https://pl.wikipedia.org/wiki?curid=4217264" title="Cenzura według państw">
Cenzura według państw

Tabela Cenzura według państw zbiera informacje o cenzurze, wolności słowa oraz wolności mediów w poszczególnych państwach.

</doc>
<doc id="4217265" url="https://pl.wikipedia.org/wiki?curid=4217265" title="FCU Olimpia Cluj">
FCU Olimpia Cluj

CFF Olimpia Cluj – rumuński kobiecy klub piłkarski z Kluż-Napoka. Został założony 7 lipca 2010 roku. Jego nazwa nawiązuje do masywu Olimp. 
Klub z Kluż-Napoka jest sześciokrotnym zdobywcą pucharu Rumunii oraz siedmiokrotnym tryumfatorem ligi rumuńskiej. Najlepszym rezultatem osiągniętym w rozgrywkach międzynarodowych jest 1/8 finału Ligi Mistrzyń w sezonie 2012/2013. Trenerem pierwszego zespołu jest Rumun Radu Munteanu, który jest także selekcjonerem reprezentacji Rumunii.
W 2010 roku przy klubie powstała akademia kobiecej piłki nożnej wspierana przez radę miasta i władze okręgu Kluż.
Skład na sezon 2017/2018.
"Stan na 12 lutego 2018".
 

</doc>
<doc id="4217266" url="https://pl.wikipedia.org/wiki?curid=4217266" title="Juan Guillermo López Soto">
Juan Guillermo López Soto

Juan Guillermo López Soto (ur. 10 lutego 1947 w Santa Bárbara, zm. 8 września 2021 w Chihuahua) – meksykański duchowny rzymskokatolicki, w latach 1995-2021 biskup Cuauhtémoc-Madera.

</doc>
<doc id="4217269" url="https://pl.wikipedia.org/wiki?curid=4217269" title="Krajowy intranet">
Krajowy intranet

Krajowy intranet – sieć komputerowa będąca odpowiednikiem światowego internetu, wykorzystywana przez państwo w celu kontrolowania dostępu do globalnych zasobów oraz do monitorowania użytkowników.
Taka sieć posiada własne odpowiedniki funkcjonalności globalnej sieci takie jak wyszukiwarki internetowe, emaile oraz serwisy informacyjne. Kraje posiadające własne sieci to m.in. Korea Północna, Kuba oraz Iran.
Nie wszystkie przypadki ogólnej cenzury internetu oznaczają, że państwo dąży do wprowadzenia intranetu (np. Chiny pomimo Wielkiego Firewallu, nie dążą do stworzenia intranetu), a intranet i cenzura nie oznaczają, że pozostaną na zawsze(po zmianie władzy w Mjanmie nastąpiła poprawa sytuacji, powstały połączenia z siecią globalną, a blokada stron została ograniczona ).
Iran.
Irańskie władze przez wiele lat mówiły o potrzebie stworzenia krajowego internetu w celu "ochrony wojska, bankowości i danych wrażliwych" przed światem zewnętrznym np. przed niepożądanymi programami (w 2010 roku komputery w elektrowni jądrowej zostały zainfekowane Stuxnetem). Po wyborach 2009 roku plany te stały się ważniejsze, ponieważ wielu protestantów używało mediów społecznościowych. W kwietniu 2011 roku Ali Agha-Mohammadi ogłosił rządowy plan stworzenia "halal internet", którego treść byłaby dostosowana do islamskich wartości i zawierałaby stosowne usługi. W 2012 roku ponad 5 milionów stron było zablokowanych, ale mimo to dostęp był możliwy przez wykorzystanie proxy lub VPN, efektem tego było to, że ponad 17 milionów irańczyków posiadało konta na Facebooku, który w Iranie był zablokowany. Od stycznia tego samego roku właściciele kafejek internetowych mają wymóg sprawdzania dowodów osobistych ich klientów przed udostępnieniem internetu.
W 2013 roku większość portów VPN zostało zablokowanych, a dostępne były tylko te będące legalne i zarejestrowane.
W 2015 roku minister Mahmoud Vaezi ogłosił powstanie irańskiej wyszukiwarki internetowej o nazwie Yooz (pers. یوز, dosł. gepard) i zapowiedział uruchomienie kolejnej o nazwie Parsijoo, która aktualnie jest drugą najczęściej używaną wyszukiwarką (zaraz po Google).
Pierwsza faza wprowadzania intranetu, mająca na celu udostępnienie rządowych platform i krajowych stron internetowych, zakończyła się w sierpniu 2016 roku. Minister Mahmoud Vaezi podkreślił, że stworzenie własnej sieci jest potrzebne, ponieważ filtry zabezpieczające użytkowników przed nieodpowiednimi treściami są "nieefektywne".. W 2017 roku rozpoczęła się ostatnia faza projektu, mająca na celu zwiększenie przepustowości (do 10Tbit/s). Vaezi zapewnił, że sieć nie ma na celu zastąpienia internetu, a jedynie uzupełnienia go.

</doc>
<doc id="4217270" url="https://pl.wikipedia.org/wiki?curid=4217270" title="Tyrone Wallace">
Tyrone Wallace

Tyrone Tyrin Wallace Jr (ur. 10 czerwca 1994 w Bakersfield) – amerykański koszykarz, grający na pozycji rozgrywającego.
5 września 2018 podpisał kolejną umowę z Los Angeles Clippers. 6 lipca 2019 opuścił klub. 2 dni później dołączył do Minnesoty Timberwolves. 21 października opuścił klub. 2 dni później został zawodnikiem Atlanty Hawks. 14 grudnia został zwolniony.
11 marca 2022 zawarł 10-dniową umowę z New Orleans Pelicans. 21 marca 2022 podpisał kolejny, identyczny kontrakt. 28 marca 2022 opuścił klub.

</doc>
<doc id="4217272" url="https://pl.wikipedia.org/wiki?curid=4217272" title="Infomercial">
Infomercial

Infomercial – rodzaj reklamy telewizyjnej utrzymany w konwencji programu informacyjnego bądź talk-show, znany również jako telezakupy. Jest jednym z rodzajów marketingu bezpośredniego, polega na wykorzystaniu specjalnych programów telewizyjnych prezentujących dany produkt lub usługę i dających możliwość bezpośredniego przesyłania odpowiedzi, np. przez stronę internetową lub linię telefoniczną, pozwalającą na uzyskanie dodatkowych informacji i złożenie zamówienia. W Polsce zazwyczaj programy te trwają dłużej niż 15 minut.
Pochodzenie.
Słowo „infomercial” pochodzi od angielskich słów „information” oraz „commercial”.
Pierwsze programy tego typu pojawiły się w USA, były nadawane w nocy, poza godzinami największej oglądalności. Stały się one popularne we wczesnych latach 80. XX wieku. Niektóre stacje telewizyjne używały telezakupów jako alternatywę nocnej przerwy w audycji.

</doc>
<doc id="4217277" url="https://pl.wikipedia.org/wiki?curid=4217277" title="Virgilio Zapatero">
Virgilio Zapatero

Virgilio Zapatero Gómez (ur. 26 czerwca 1946 w Cisneros) – hiszpański polityk, prawnik i nauczyciel akademicki, parlamentarzysta, w latach 1986–1993 minister.
Życiorys.
Z wykształcenia prawnik, doktoryzował się na Uniwersytecie Complutense w Madrycie, po czym podjął pracę jako nauczyciel akademicki. W 1970 dołączył do Hiszpańskiej Socjalistycznej Partii Robotniczej (PSOE). W latach 1977–1979 sprawował mandat posła do konstytuanty, następnie do 1994 był członkiem Kongresu Deputowanych I, II, III, IV i V kadencji. Reprezentował w nim prowincję Cuenca. W latach 1982–1986 pełnił funkcję sekretarza stanu odpowiedzialnego za relacje z Kortezami Generalnymi. W lipcu 1986 Felipe González powierzył mu stanowisko ministra do spraw kontaktów z parlamentem, które zajmował do lipca 1993.
Wycofał się później z działalności politycznej. Został profesorem filozofii prawa na Universidad de Alcalá, a w 2002 rektorem tej uczelni, pełniąc tę funkcję do 2010. Był też wiceprezesem banku Caja Madrid i następnie do 2012 członkiem zarządu banku Bankia.

</doc>
<doc id="4217278" url="https://pl.wikipedia.org/wiki?curid=4217278" title="Jonás Guerrero Corona">
Jonás Guerrero Corona

Jonás Guerrero Corona (ur. 20 listopada 1946 w El Chante) – meksykański duchowny rzymskokatolicki, od 2011 biskup Culiacán.
Życiorys.
Święcenia kapłańskie przyjął 6 lipca 1974 i został inkardynowany do archidiecezji meksykańskiej. Był m.in. rektorem miejscowego seminarium, ojcem duchownym międzynarodowego ruchu "Marriage Encounter", a także (w latach 1999-2001) kapelanem chóru i ceremoniarzem bazyliki Matki Bożej z Guadalupe.
Episkopat.
27 czerwca 2001 papież Jan Paweł II mianował go biskupem pomocniczym archidiecezji meksykańskiej i biskupem tytularnym "Assavy". Sakry biskupiej udzielił mu 15 sierpnia tegoż roku ówczesny arcybiskup Meksyku, kard. Norberto Rivera Carrera. Jako biskup odpowiadał za Wikariat VI pw. św. Józefa.
18 marca 2011 został mianowany biskupem Culiacán. Rządy w diecezji objął 14 kwietnia 2011.

</doc>
<doc id="4217282" url="https://pl.wikipedia.org/wiki?curid=4217282" title="Jezioro Kaleńskie (województwo zachodniopomorskie)">
Jezioro Kaleńskie (województwo zachodniopomorskie)

Jezioro Kaleńskie – jezioro w Polsce znajdujące się w województwie zachodniopomorskim, w powiecie drawskim, w gminie Czaplinek, na Pojezierzu Drawskim. Nad nim leży wieś Stare Kaleńsko. Wzdłuż południowego brzegu jeziora biegnie Linia kolejowa nr 210.
Jest to jedno z nielicznych jezior lobeliowych oraz jedno z najczystszych zbiorników na Pojezierzu Drawskim, bez wysp, ale o urozmaiconej linii brzegowej, z półwyspem dzielącym jezioro na części zachodnią i wschodnią. Ma powierzchnię 114 ha, i maksymalną głębokość 45 m. Woda jeziora jest bardzo przejrzysta, a dno piaszczyste.

</doc>
<doc id="4217283" url="https://pl.wikipedia.org/wiki?curid=4217283" title="Halicyclops cenoticola">
Halicyclops cenoticola

Halicyclops aberrans, – gatunek widłonogów z rodziny Cyclopidae. Nazwa naukowa tych skorupiaków została opublikowana w 1988 roku przez zespół zoologów Carlosa Eduarda Falavigna da Rocha, Thomasa M. Iliffe, Janet W. Reid oraz Eduarda Suárez-Moralesa. Gatunek ten został ujęty w Katalogu Życia.

</doc>
<doc id="4217287" url="https://pl.wikipedia.org/wiki?curid=4217287" title="Materiał poemisyjny">
Materiał poemisyjny

Materiał poemisyjny – materiał, który nadawca jest zobowiązany przechować przez określony czas po dacie jego emisji.
Zgodnie z ustawą o radiofonii i telewizji z dnia 29 grudnia 1992 r. (rozdz. 3, art. 20) każdy nadawca jest zobowiązany do utrwalenia audycji, reklam lub też innych przekazów na odpowiednich nośnikach i przechowywania ich przez okres 28 dni od rozpowszechnienia tej audycji, reklamy lub też innego przekazu. Natomiast po upływie tego okresu jest on również zobowiązany do przechowania tych zapisów audycji, reklam lub innych przekazów, które są przedmiotem postępowania przed organem państwowym do czasu zakończenia tego postępowania. Ponadto materiał taki musi zostać udostępniony na wezwanie Przewodniczącego Krajowej Rady Radiofonii i Telewizji bądź też osobie, która twierdzi, że treść audycji, reklamy lub innego przekazu narusza jej prawa (jest to wykonywane na pisemny wniosek osoby i na koszt nadawcy).
Wykorzystanie materiałów poemisyjnych.
Materiały poemisyjne wykorzystywane są w celu rozpoznania spraw dotyczących emisji programów telewizyjnych w niewłaściwych dla nich porach dniach. Jedną z takich sytuacji była sprawa wytoczona Superstacji w 2017 roku dotycząca audycji „Krzywe zwierciadło”, która w ocenie KRRiT zawierała treści propagujące mowę nienawiści i agresję oraz działania sprzeczne z moralnością i dobrem społecznym. W wyniku procesu na Spółkę Superstacja Sp. z o.o. nałożono karę w wysokości 100 000 zł. Rok wcześniej KRRiT nałożyła na spółkę Telewizja Republika S.A. karę w wysokości 10 000 zł za naruszenie przepisów o wychowywaniu w trzeźwości i przeciwdziałaniu alkoholizmowi.

</doc>
<doc id="4217289" url="https://pl.wikipedia.org/wiki?curid=4217289" title="Enrique Múgica">
Enrique Múgica

Enrique Múgica Herzog (ur. 20 lutego 1932 w San Sebastián, zm. 10 kwietnia 2020) – hiszpański polityk i prawnik, parlamentarzysta, w latach 1988–1991 minister sprawiedliwości, w latach 2000–2010 hiszpański rzecznik praw obywatelskich.
Życiorys.
Urodził się w Kraju Basków, przeniósł się do stolicy, gdzie ukończył studia prawnicze na Uniwersytecie Complutense w Madrycie. Podjął następnie praktykę w zawodzie adwokata.
W okresie frankistowskim działał w nielegalnych ugrupowaniach. Od 1953 do pierwszej połowy lat 60. był związany z Komunistyczną Partią Hiszpanii. Później dołączył do Hiszpańskiej Socjalistycznej Partii Robotniczej, wchodził w skład jej władz wykonawczych. Z przyczyn politycznych kilkakrotnie aresztowany i skazywany, łącznie był więziony przez około 30 miesięcy.
W okresie przemian politycznych pozostał członkiem władz partii socjalistycznej. W latach 1977–1979 sprawował mandat posła do konstytuanty, następnie do 2000 był członkiem Kongresu Deputowanych I, II, III, IV, V, VI i VII kadencji. W lipcu 1988 Felipe González powierzył mu stanowisko ministra sprawiedliwości, które zajmował do lipca 1991. W latach 2000–2010 przez dwie kadencje pełnił funkcję rzecznika praw obywatelskich (defensor del pueblo).
Zmarł na skutek COVID-19 w okresie światowej pandemii tej choroby.

</doc>
<doc id="4217293" url="https://pl.wikipedia.org/wiki?curid=4217293" title="Protesty przeciwko SOPA i PIPA">
Protesty przeciwko SOPA i PIPA

Protesty przeciwko SOPA i PIPA – fala protestów przeciw wprowadzeniu przez amerykański Kongres kontrowersyjnych ustaw chroniących prawa autorskie: SOPA oraz PIPA, mająca swój punkt kulminacyjny 18 stycznia 2012 r. Do protestujących organizacji należały m.in. angielskojęzyczna Wikipedia, Reddit, protest poparł również Google, Mozilla czy też twórca Facebooka, Mark Zuckerberg. W efekcie Kongres zatrzymał pracę nad wprowadzeniem tych ustaw.
Przyczyny.
SOPA (ang. Stop Online Piracy Act) i PIPA (ang. PROTECT IP Act) powstały w celu powiększenia środków pozwalających na walkę z łamaniem praw autorskich, w szczególności w stosunku do stron internetowych spoza Stanów Zjednoczonych, w stosunku do których nie można było stosować Digital Millienium Copyright Act. Kontrowersyjna natomiast była treść ustaw, która pozwalała m.in. na blokowanie adresów stron niestosujących się do przepisów i odcinanie źródeł dochodów tych stron przez nakazy sądowe zakazujące dostawcom reklam, mikropłatności czy też wyszukiwarkom internetowym wszelkich interesów z tymi stronami.
Organizacje popierające ustawy.
Wśród wspierających ustawy dominowały wytwórnie filmowe, muzyczne itp. Należeli do nich m.in

</doc>
<doc id="4217294" url="https://pl.wikipedia.org/wiki?curid=4217294" title="Halicyclops dussarti">
Halicyclops dussarti

Halicyclops dussarti – gatunek widłonogów z rodziny Cyclopidae. Nazwa naukowa tych skorupiaków została opublikowana w 1995 roku brazylijskiego profesora zoologii Carlosa Eduarda Falavigna da Rocha z Universidade de São Paulo. 

</doc>
<doc id="4217296" url="https://pl.wikipedia.org/wiki?curid=4217296" title="Dom Padiery w Tarnowskich Górach">
Dom Padiery w Tarnowskich Górach

Dom Padiery – zabytkowa kamienica z końca XVI wieku znajdująca się przy ulicy Opolskiej 1 na terenie zabytkowego śródmieścia miasta Tarnowskie Góry.
Architektura.
Budynek na rzucie zbliżonym do prostokąta, piętrowy, dwu- częściowo trzytraktowy. W jednym z pomieszczeń na parterze zachowane sklepienie kolebkowe z lunetami na gurtach, w dwóch mniejszych – krzyżowe. Elewacje barokowo-klasycystyczne: frontowa siedmioosiowa od strony ulicy Opolskiej, boczna – od strony ul. ks. Józefa Wajdy – pięcioosiowa, zwieńczone trójosiowymi wystawkami. Fasady podzielone pilastrami kompozytowymi, parzystymi w narożnikach. Dach naczółkowy z lukarnami, kryty dachówką.
Do budynku przylega parterowa oficyna ze ścianami podzielonymi pilastrami toskańskimi.
Historia.
Budynek we współczesnej formie powstał na przełomie XVIII i XIX wieku najprawdopodobniej w wyniku przekształcenia dwóch XVI-wiecznych domów. W drugiej połowie XIX wieku w Domu Padiery mieścił się zajazd i jeden z miejskich browarów ("Biergrosshandlungen und Brauerei Horoba Max"). Od końca XIX wieku aż do wybuchu II wojny światowej w domu mieścił się hotel. Początkowo należał do właścicielki browaru, Marie Adler i nosił nazwę "Adler’s Hotel", następnie stał się własnością Maksymiliana (Maxa) Janego, który zmienił jego nazwę na "Freie Bergstadt" (pol. „Wolne Miasto Górnicze”). Dach tego hotelu został przebudowany w 1912 roku przez budowniczego Johannesa Kindlera. Rok później w marcu zaprojektował on również werandę znajdująca się przy tym hotelu od ulicy Wajdy (wówczas "Gartenstrasse" – ul. Ogrodowa).
Po wojnie Maksymilian Jany reaktywował działalność hotelu w Domu Padiery aż do wywłaszczenia w 1947 roku. W budynku mieścił się następnie internat Zespołu Szkół Odzieżowych, potem przez pewien czas kamienica była własnością Zakładów Odzieżowych „Tarmilo”.
W 2020 roku w wyniku wyburzenia przylegającej do Domu Padiery hali zakładów odzieżowych odsłonięta została bardzo zniszczona, zachodnia elewacja kamienicy. W 2022 roku fasada budynku została odrestaurowana.
Według stanu z lipca 2022 w budynku mieszczą się m.in. kancelarie adwokackie, klinika dentystyczna, agencja banku Pekao oraz biura poselskie i senatorskie.

</doc>
<doc id="4217301" url="https://pl.wikipedia.org/wiki?curid=4217301" title="Kościół św. Jerzego w Kobieli">
Kościół św. Jerzego w Kobieli

Kościół św. Jerzego – rzymskokatolicki kościół parafialny w miejscowości Kobiela (województwo opolskie). Świątynia należy do parafii św. Jerzego w Kobieli w dekanacie Grodków, diecezji opolskiej. Dnia 16 lutego 1966 roku, pod numerem 1149/66 kościół został wpisany do rejestru zabytków nieruchomych województwa opolskiego.
Historia kościoła.
Barokowa świątynia w Kobieli wybudowana została w 1662 roku. W XVIII wieku został przebudowany.

</doc>
<doc id="4217302" url="https://pl.wikipedia.org/wiki?curid=4217302" title="Maschinenfabrik Esslingen T2">
Maschinenfabrik Esslingen T2

T2 – typ dwuosiowego wagonu tramwajowego, wytwarzanego dawniej w niemieckich zakładach Maschinenfabrik Esslingen dla stuttgarckiej sieci tramwajowej. Innym oznaczeniem jest Typ 29. Wagony tego typu, produkowane w latach 1954–1957, były ostatnimi tramwajami dwuosiowymi wyprodukowanymi dla Stuttgartu. Trzy podobne tramwaje silnikowe zakupiło również Reutlingen. Wagony doczepne typu B2 dostarczono do Stuttgartu oraz do Reutlingen.
Historia.
W 1964 r. 70 wagonów serii T2 przebudowano na typ DoT4 poprzez wstawienie między każde dwa wagony dodatkowego członu. Tak przebudowane egzemplarze eksploatowano do 1984 r.
Ostatnie niezmodernizowane egzemplarze tramwaju typu T2 wycofano z ruchu w 1976 r. Tramwaj o numerze taborowym 802 zachowano do celów muzealnych. W 1976 r. tramwaj nr 804, który posiadał wiele cech charakterystycznych dla T2 z pierwszych lat eksploatacji, zachowany został z inicjatywy miłośników tramwajów i stanowi obecnie eksponat muzealny "Straßenbahnwelt Stuttgart".
Na początku lat 70. XX wieku kilka tramwajów typu T2 i B2 sprzedano do Mülheim an der Ruhr, gdzie eksploatowano je do początku lat 80. XX wieku. W Ulm do końca lat 80. XX wieku kursowało liniowo kilka doczep sprowadzonych ze Stuttgartu.
Przebudowa na szlifierki.
W 1973 r. przedsiębiorstwa SSB oraz Schörling przebudowały wagony silnikowe nr 822 i 823 na szlifierki; obecnie noszą one numery 2002 i 2003. W trakcie przebudowy usunięto wyposażenie przedziału pasażerskiego. W jego miejscu zamontowano zbiorniki wody do chłodzenia lub zapobiegania powstawaniu iskier podczas procesu szlifowania szyn.
Z lewego oraz z prawego boku szlifierki przymocowane są dwa kamienie szlifujące, dociśnięte do główek szyn. Przejazd wagonu po torowisku powoduje szlifowanie szyn przez wyżej opisane kamienie. Celem uzyskania lepszego rezultatu obróbki obydwa wagony łączy się w skład.
Do 1995 r. szlifierki polakierowane były w pomarańczowe barwy. Podczas przeglądu technicznego wagony otrzymały kolor żółty. Mimo likwidacji wąskotorowej sieci tramwajowej w grudniu 2007 r., szlifierki w dalszym ciągu są częścią taboru technicznego; wykorzystuje się je do konserwacji szyn na trasie muzealnych linii tramwajowych nr 21 oraz 23.
Wagon pomiarowy sieci trakcyjnej.
Do dziś eksploatowany jest również wagon o numerze 2033 (dawniej 815). W 1975 r. uległ on przebudowie na wagon pomiarowy sieci trakcyjnej. Wyposażono go w specjalną kabinę przeznaczoną do obserwacji wysokości zawieszenia oraz położenia sieci trakcyjnej. Przebudowany tramwaj posiada możliwość pomiaru napięcia sieci trakcyjnej. Od 1997 r. wagon przydzielony jest do muzeum tramwajów "Straßenbahnwelt Stuttgart", w którym wykorzystywany jest m.in. jako holownik.
Dostawy.
W latach 1954–1957 wyprodukowano 118 wagonów tego typu.

</doc>
<doc id="4217304" url="https://pl.wikipedia.org/wiki?curid=4217304" title="ASA Târgu Mureș (piłka nożna kobiet)">
ASA Târgu Mureș (piłka nożna kobiet)

ASA Târgu Mureș – rumuński kobiecy klub piłkarski z Târgu Mureș. Klub jest dwukrotnym zwycięzcą i pięciokrotnym wicemistrzem pucharu Rumunii. Jednokrotnie, w sezonie 2009/2010 był tryumfatorem, a siedmiokrotnie w latach 2011–2016 drugim zespołem ligi rumuńskiej. Ponadto zawodniczki tego klubu grały w rundzie kwalifikacyjnej Ligi Mistrzyń w sezonie 2010/2011.

</doc>
<doc id="4217305" url="https://pl.wikipedia.org/wiki?curid=4217305" title="Halicyclops glaber">
Halicyclops glaber

Halicyclops glaber – gatunek widłonogów z rodziny Cyclopidae. Nazwa naukowa tych skorupiaków została opublikowana w 1983 roku brazylijskiego profesora zoologii Carlosa Eduarda Falavigna da Rocha z Universidade de São Paulo. 

</doc>
<doc id="4217307" url="https://pl.wikipedia.org/wiki?curid=4217307" title="Mistrzostwa Polski w rugby league">
Mistrzostwa Polski w rugby league

Mistrzostwa Polski w rugby league – rozgrywki ligowe rugby trzynastoosobowego, mające na celu wyłonienie najlepszej męskiej drużyny w Polsce.
Pierwsze rozgrywki miały miejsce w 2017 roku. Formuła mistrzostw zakładała cztery turnieje w rundzie zasadniczej i wielki finał, w którym zmierzyły się dwie drużyny z największą zdobyczą punktową we wcześniejszych turniejach. Do walki o tytuł przystąpiły cztery drużyny: Sparta Brzeziny, Sroki Łódź, Wataha Piotrków Trybunalski i Wild Bears Tomaszów Mazowiecki. W finale spotkały się łódzkie Sroki i Wataha Piotrków Trybunalski, a pierwszym w historii mistrzem Polski w rugby league została drużyna Srok Łódź.

</doc>
<doc id="4217315" url="https://pl.wikipedia.org/wiki?curid=4217315" title="Nadleśnictwo Lwówek Śląski">
Nadleśnictwo Lwówek Śląski

Nadleśnictwo Lwówek Śląski – nadleśnictwo należące do Regionalnej Dyrekcji Lasów Państwowych we Wrocławiu, położone w jej południowo-zachodniej części, w całości w województwie dolnośląskim.
W skład Nadleśnictwa wchodzą dwa obręby: Sieniawa i Sulęcin, które łącznie obejmują 16 leśnictw. Ogólna powierzchnia według stanu na 1 stycznia 2018 r. wynosi 780,88 km2 (obręb Lwówek Śląski i obręb Wleń).
Od strony północnej Nadleśnictwo Lwówek Śląski sąsiaduje z Nadleśnictwem Bolesławiec, od południa z Nadleśnictwem Śnieżka, od zachodu z Nadleśnictwem Świeradów, a od wschodu z Nadleśnictwem Złotoryja.
Siedziba Nadleśnictwa znajduje się w Lwówku Śląskim przy ul. Obrońców Pokoju 2, położona centralnie względem lasów, co ma korzystny wpływ na prowadzenie gospodarki leśnej. Odległości od siedziby Nadleśnictwa do najbardziej skrajnych kompleksów wynoszą od 10 do 34 km.
Historia.
Nadleśnictwo Lwówek Śląski w obecnym kształcie organizacyjnym istnieje od dnia 1 stycznia 1973 r. W jego skład weszły dwa oddzielne dotąd nadleśnictwa – Lwówek Śląski i Wleń.
Od 1945 roku do roku 1951, nadleśnictwa Lwówek Śląski i Wleń podlegały Dyrekcji Lasów Państwowych we Wrocławiu. Między rokiem 1951 a rokiem 1959 jednostkę pośrednią stanowił Rejon Lasów Państwowych w Bolesławcu. Z dniem 1 stycznia 1959 roku oba nadleśnictwa stały się jednostkami na pełnym wewnętrznym rozrachunku gospodarczym, podległymi administracyjnie Okręgowemu Zarządowi Lasów Państwowych we Wrocławiu (później – Regionalnej Dyrekcji Lasów Państwowych we Wrocławiu).
1 stycznia 1979 roku w celu dostosowania granic ówczesnego Okręgowego Zarządu Lasów Państwowych we Wrocławiu do podziału administracyjnego kraju, obręb Lwówek Śląski podzielony został na dwa oddzielne obręby – Lwówek Śląski i Czaple. Obręb Czaple jako oddzielna jednostka istniał do 1 stycznia 1991 roku, kiedy to decyzją I KTG w ramach prac II rewizji planu urządzenia lasu, obręb Czaple ponownie włączono do obrębu Lwówek Śląski.
Istniejące do 1973 roku nadleśnictwa Lwówek Śląski i Wleń (pierwotna nazwa Lenno), utworzone zostały w 1945 roku na mocy dekretu PKWN z dnia 12 grudnia 1944 roku. Włączone zostały do nich lasy miejskie miast Lwówek Śląski, Wleń, Lubomierz, w części miasta Jelenia Góra oraz lasy prywatnych majątków ziemskich, lasy włościańskie, kościelne i przyklasztorne.
Leśnictwa.
Nadleśnictwo Lwówek Śląski zajmuje obszar ponad 18 tys. ha, rozlokowanych na terenie 5 powiatów oraz 17 miast i gmin, na bardzo urozmaiconym pod względem topograficznym terenie. Na tym obszarze wydzielono 16 leśnictw:
Fizjografia i klimat.
Obszar Nadleśnictwa Lwówek Śląski wg Regionalizacji przyrodniczo-leśnej z 2010 r. położony jest w VII Krainie Sudeckiej, w Mezoregionie 1 – Pogórze Izerskie.
Teren Nadleśnictwa charakteryzuje się urozmaiconą rzeźbą od terenów równinnych, poprzez pagórkowate do górzystych. Różnica wysokości pomiędzy najniżej a najwyżej położonym punktem wynosi 880 m.
Drzewostan.
Gatunkiem zdecydowanie dominującym na terenie Nadleśnictwa Sulęcin jest świerk, który zajmuje 39% powierzchni leśnej. Poza świerkiem większe znaczenie gospodarcze mają sosna, dąb i brzoza.
Udział siedlisk leśnych:
Udział gatunków lasotwórczych:
Ochrona przyrody.
Rezerwaty przyrody i parki krajobrazowe.
Park Krajobrazowy Doliny Bobru.
Park został utworzony w 1989 roku, jego powierzchnia wynosi 12 295 ha, zaś otuliny 11 465 ha. Park został utworzony ze względu na duże walory przyrodnicze, krajobrazowe i kulturowe tego obszaru. Obejmuje on najciekawsze fragmenty Doliny Bobru o urozmaiconym przebiegu, miejscami znacznie zmienione na skutek ingerencji człowieka, np. Jezioro Pilchowickie (o powierzchni ok. 240 ha i pojemności ponad 50 mln m³ wody). Ekosystemy tych obszarów posiadają dużą wartość ze względu na silne zróżnicowanie i wzajemne przeplatanie się siedlisk nizinnych, wyżynnych i górskich, często z drzewostanami posiadającymi charakter zbliżony do naturalnego. Na terenie Parku oraz jego otuliny znajduje się wiele zabytków kultury materialnej, np.: wieża książęca w Siedlęcinie, założenia parkowo–pałacowe (Dębowy Gaj, Nielestno, Przeździedza, Sobota, Wleński Gródek, Maciejowiec, Płakowice), cmentarze, szyby i sztolnie po eksploatacji złotonośnych piasków, przydrożne kapliczki, krzyże pokutne, a także tama na Zalewie Pilchowickim, która jest zabytkiem techniki. Na terenie parku krajobrazowego znajduje się rezerwat przyrody Góra Zamkowa.
Rezerwat przyrody Góra Zamkowa.
Rezerwat położony jest na wzgórzu, na którego szczycie znajdują się ruiny średniowiecznego zamku z zachowaną jeszcze wieżą obronną, z której rozciąga się widok na okoliczne pasma górskie. Głównym zbiorowiskiem leśnym na terenie rezerwatu jest grąd zboczowy z bujnymi w okresie wiosennym runem leśnym w postaci czosnku niedźwiedziego. Mniejsze fragmenty stanowią kwaśne buczyny oraz świerczyny. Bogatą florę rezerwatu tworzy 157 gatunków roślin naczyniowych w tym 2 gatunki chronione: lilia złotogłów (łac. "Lilium martagon") i cis pospolity (łac. "Taxus bacata").
Obszary chronionego krajobrazu.
Na terenie Nadleśnictwa Lwówek Śląski w większej części leży jeden obszar chronionego krajobrazu:
Pomniki przyrody.
Na terenie Nadleśnictwa Lwówek Śląski występuje 16 pomników przyrody:
Użytki ekologiczne.
Na terenie Nadleśnictwa Lwówek Śląski znajduje się jeden użytek ekologiczny zajmujący powierzchnię 142,25 ha:
Obszary Natura 2000.
Sieć Natura 2000 tworzą dwa typy obszarów:
Wyróżniamy sześć obszarów Natura 2000 w Nadleśnictwie Lwówek Śląski:
Edukacja i turystyka.
Na obszarze nadleśnictwa znajduje się kilka obiektów edukacyjnych, m.in.:

</doc>
<doc id="4217317" url="https://pl.wikipedia.org/wiki?curid=4217317" title="Okolica sutkowa (klatka piersiowa)">
Okolica sutkowa (klatka piersiowa)

Okolica sutkowa () – w anatomii człowieka, parzysta okolica klatki piersiowej.
Okolica sutkowa ma kształt nieregularny, czworoboczny. Każda graniczy z sześcioma innymi okolicami klatki piersiowej: przyśrodkowo od góry, punktowo – z okolicą obojczykową; przyśrodkowo, ku dołowi – z nieparzystą okolicą mostkową; dołem, półkoliście do boku – z okolicą podsutkową; dołem, bocznie – z okolicą boczną klatki piersiowej; bocznie ku górze – z okolicą pachową; od góry – z okolicą podobojczykową.
W obrębie każdej okolicy sutkowej przebiegają pionowe linie orientacyjne: na granicy przyśrodkowej – linia mostkowa, i kolejne bocznie od niej – linia przymostkowa, linia sutkowa (środkowoobojczykowa) i, na granicy bocznej, linia pachowa przednia.

</doc>
<doc id="4217322" url="https://pl.wikipedia.org/wiki?curid=4217322" title="Dunbar (Szkocja)">
Dunbar (Szkocja)

Dunbar (gael. "Dùn Bàrr", scots "Dunbaur") – miasto w południowo-wschodniej Szkocji, w hrabstwie East Lothian, położone nad Morzem Północnym. W 2011 roku liczyło 8486 mieszkańców.
Co najmniej od wczesnego średniowiecza w miejscu tym, na skalistym wzniesieniu nad brzegiem morza istniały drewniane fortyfikacje, wokół których z czasem powstało miasto. W XI wieku na ich miejscu wzniesiony został z kamienia zamek Dunbar Castle. Strategiczne położenie, przy drodze prowadzącej z Anglii do szkockiej stolicy, Edynburga sprawiło, że w XIII–XVI wieku zamek był wielokrotnie oblegany i zdobywany, a samo miasto plądrowane podczas licznych konfliktów z Anglikami. W 1568 roku zamek ostatecznie rozebrano. W 1650 roku w bitwie pod Dunbar siły angielskich parlamentarzystów odniosły zdecydowane zwycięstwo nad szkockimi rojalistami.
Do zabytków należą ruiny zamku, pozostający w użyciu ratusz z 1620 roku oraz kościół parafialny z 1821 roku (zniszczony w pożarze w 1987 roku i odbudowany). W Dunbar znajdują się dwa nabrzeża, starsze – Old Harbour lub Cromwell Harbour z XVII wieku oraz Victoria Harbour z lat 40. XIX wieku, w przeszłości chronione przez baterię artylerii (pozostałości zachowane do dnia dzisiejszego). Mieści się tu muzeum poświęcone przyrodnikowi i pisarzowi Johnowi Muirowi, który urodził się tu w 1838 roku. W okolicy – plaże i pola golfowe.
Lokalna gospodarka opiera się głównie na turystyce, rybołówstwie, rolnictwie i przemyśle alkoholowym (produkcja whisky i piwa).
W mieście znajduje się stacja kolejowa, na linii East Coast Main Line z Edynburga do Londynu.

</doc>
<doc id="4217325" url="https://pl.wikipedia.org/wiki?curid=4217325" title="Aftoza">
Aftoza



</doc>
<doc id="4217328" url="https://pl.wikipedia.org/wiki?curid=4217328" title="Haymarket">
Haymarket



</doc>
<doc id="4217331" url="https://pl.wikipedia.org/wiki?curid=4217331" title="Eleni Foureira">
Eleni Foureira



</doc>
<doc id="4217333" url="https://pl.wikipedia.org/wiki?curid=4217333" title="Kożwa">
Kożwa

Kożwa (jęz. rosyjski – Ко́жва) – osiedle typu miejskiego pod zarządem administracyjnym miasta Peczora w Republice Komi (Rosja). Według spisu ludności z 2017 r. liczba mieszkańców wynosiła 2606 osób.
Miejscowość znajduje się na lewym brzegu rzeki Peczora, na zachód od łańcucha górskiego gór Ural. Kożwa jest też nazwą rzeki wpadającej do rzeki Peczora.
W 1940 zaczęto tu sprowadzać osoby aresztowane na wschodnich terenach Polski zajętych przez ZSRR w 1939. 14 maja 1940 został wydzielony z Obozu Północnego Kolejowego (Siewżełdorłag) samodzielny Obóz Północnopeczorski (Siewpieczłag) z zadaniem budowy odcinka trasy kolejowej Kożwa – Workuta długości 457 km (potem więźniowie tego obozu budowali linie i bocznice kolejowe w Workucie i okolicach, w tym kolej do Chalmer-Ju).
W styczniu 1942 miasteczko zostało przejęte przez rebeliantów z gułagu, którzy byli zatrudnieni przy budowie linii kolejowej. Bunt rozpoczął się w łagpunkcie „Lesoried”, wchodzącym w skład kompleksu nowych łagrów Workuty w Republice Komi.

</doc>
<doc id="4217334" url="https://pl.wikipedia.org/wiki?curid=4217334" title="Michał Kasperowicz">
Michał Kasperowicz

Michał Kasperowicz (ur. 8 kwietnia 1986 w Jeleniej Górze) – polski bobsleista, olimpijczyk z Soczi (2014).
Kariera sportowa.
Początkowo uprawiał lekką atletykę, jako zawodnik MKL 12 Jelenia Góra. Jego największym sukcesem był brązowy medal młodzieżowych mistrzostw Polski w 2007 w biegu na 110 m ppł.
Od 2009 startował w zawodach bobslejowych, w 2010 wystąpił na mistrzostwach świata juniorów, zajmując 10. miejsce w dwójce (z Mateuszem Lutym) i 7. miejsce w czwórce (z Mateuszem Lutym, Mariuszem Ślepokurą i Jakubem Pawiłojciem). Na mistrzostwach świata seniorów w 2011 zajął 18. miejsce w czwórce (z Dawidem Kupczykiem, Marcinem Niewiarą i Pawłem Mrozem), na mistrzostwach świata seniorów w 2013 był 26. w dwójce (z Mateuszem Lutym). Na mistrzostwach Europy w 2014 zajął 14. miejsce w czwórce (z Dawidem Kupczykiem, Danielem Zalewskim i Pawłem Mrozem).
W 2014 wystąpił na igrzyskach olimpijskich w Soczi, gdzie w czwórce z Dawidem Kupczykiem, Danielem Zalewskim i Pawłem Mrozem zajął 27. miejsce. Polski zespół został jednak zdyskwalifikowany wobec stwierdzonego dopingu u Zalewskiego.

</doc>
<doc id="4217341" url="https://pl.wikipedia.org/wiki?curid=4217341" title="Kunoyarnakkur">
Kunoyarnakkur

Kunoyarnakkur (wym. , z „urwisko kobiecej wyspy”) – góra i przylądek na Wyspach Owczych.
Szczyt Kunoyarnakkur wznosi się na wysokość 819 m n.p.m., co sprawia, że pod względem wysokości klasyfikuje się na trzecim miejscu na wyspie Kunoy (za Kúvingafjall oraz Teigafjall) i szóstym na całym archipelagu. Położony na północnym skraju wyspy szczyt stromym urwiskiem opada w kierunku północnym (a "de facto" także wschodnim i zachodnim) do morza – w przeciwieństwie do pobliskiego Enniberg na wyspie Viðoy ściana nie tworzy jednak pionowego klifu.
Góra stanowi ostoję dzikiego ptactwa: maskonurów, alk czy mew.

</doc>
<doc id="4217346" url="https://pl.wikipedia.org/wiki?curid=4217346" title="Ekwador na Zimowych Igrzyskach Olimpijskich 2018">
Ekwador na Zimowych Igrzyskach Olimpijskich 2018

Ekwador na Zimowych Igrzyskach Olimpijskich 2018 – występ reprezentacji Ekwadoru na igrzyskach olimpijskich w Pjongczangu w 2018 roku.
W kadrze znalazł się jeden zawodnik – Klaus Jungbluth Rodríguez, który wystąpił w jednej konkurencji biegowej. Pełnił on rolę chorążego reprezentacji Ekwadoru podczas ceremonii otwarcia i zamknięcia igrzysk. Reprezentacja Ekwadoru weszła na stadion jako 51. w kolejności, pomiędzy ekipami z Estonii i Wielkiej Brytanii.
Był to debiut reprezentacji Ekwadoru na zimowych igrzyskach olimpijskich i 15. start olimpijski, wliczając w to letnie występy.

</doc>
<doc id="4217357" url="https://pl.wikipedia.org/wiki?curid=4217357" title="Madagaskar na Zimowych Igrzyskach Olimpijskich 2018">
Madagaskar na Zimowych Igrzyskach Olimpijskich 2018

Madagaskar na Zimowych Igrzyskach Olimpijskich 2018 – występ reprezentacji Madagaskaru na igrzyskach olimpijskich w Pjongczangu w 2018 roku.
W kadrze znalazła się jedna zawodniczka – Mialitiana Clerc, która wystartowała w dwóch konkurencjach alpejskich – slalomie i slalomie gigancie. Pełniła również rolę chorążego reprezentacji Madagaskaru podczas ceremonii otwarcia i zamknięcia igrzysk. Reprezentacja Madagaskaru weszła na stadion jako 17. w kolejności, pomiędzy ekipami z Liechtensteinu i Malezji.
Był to drugi start reprezentacji Madagaskaru na zimowych igrzyskach olimpijskich, wcześniej kraj ten reprezentował tylko Mathieu Razanakolona na igrzyskach w Turynie. Występ w Pjongczangu był jednocześnie 14. startem olimpijskim, wliczając w to letnie występy.

</doc>
<doc id="4217359" url="https://pl.wikipedia.org/wiki?curid=4217359" title="Sroki Łódź">
Sroki Łódź

Sroki Łódź - polska drużyna rugby league z siedzibą w Łodzi. 
Historia.
Sroki są pierwszym klubem rugby trzynastoosobowego w Polsce, założono je w 2011. W 2017 zdobyły tytuł mistrzów Polski w rozgrywanych po raz pierwszy mistrzostwach Polski rugby league. Zdobywały także puchar Polski w rugby league, rozgrywany w formule dziewięcioosobowej, w latach 2018 i 2019.

</doc>
<doc id="4217360" url="https://pl.wikipedia.org/wiki?curid=4217360" title="Qatar Total Open 2018">
Qatar Total Open 2018

Qatar Total Open 2018 – tenisowy turniej WTA kategorii WTA Premier Series rangi WTA Premier 5 w sezonie 2018 z cyklu Qatar Total Open rozgrywany w dniach 12–18 lutego 2018 roku w Dosze na kortach twardych o puli nagród wynoszącej 3 173 000 dolarów amerykańskich.

</doc>
<doc id="4217366" url="https://pl.wikipedia.org/wiki?curid=4217366" title="Efekt mrożący">
Efekt mrożący

Efekt mrożący (ang. "chilling effect") – w kontekście prawnym oznacza zniechęcenie się lub zahamowanie się od korzystania z możliwości dostępnych w ramach prawa naturalnego lub pozytywnego ze względu na zagrożenie konsekwencjami prawnymi. 
Za najbardziej zagrożone takimi działaniami uznaje się zazwyczaj prawo do wolności słowa. Efekt mrożący może być spowodowany przez wprowadzenie nowego prawa, decyzję sądu, zagrożenie pozwem sądowym lub dowolne inne prawnie dozwolone działanie, które może skłonić ludzi do zaprzestania korzystania z należnego im prawa. W krajach anglosaskich specjalne pozwy sądowe, mające na celu wywołanie efektu mrożącego są określane jako SLAPP (ang. Strategic Lawsuit Against Public Participation – strategiczny pozew sądowy przeciwko działalności publicznej).
Historia.
Opis działania podobnego do efektu mrożącego znajduje się już w dziale „Aeropagitica” Johna Miltona (1644). W Stanach Zjednoczonych termin ten był używany już w 1950, zaś w 1952 Sąd Najwyższy Stanów Zjednoczonych po raz pierwszy użył określenia „efekt mrożący” w odniesieniu do Konstytucji Stanów Zjednoczonych, w sprawie Wieman v. Updegraff.
W Polsce termin ten nie był używany aż do końca XX wieku. Pomimo tego mechanizm ten występował między innymi na skutek działań cenzury w Polskiej Rzeczypospolitej Ludowej. Obecnie zyskuje coraz większą popularność.

</doc>
<doc id="4217367" url="https://pl.wikipedia.org/wiki?curid=4217367" title="Iran na Zimowych Igrzyskach Olimpijskich 2018">
Iran na Zimowych Igrzyskach Olimpijskich 2018

Iran na Zimowych Igrzyskach Olimpijskich 2018 – występ kadry sportowców reprezentujących Iran na igrzyskach olimpijskich w Pjongczangu w 2018 roku.
W kadrze znalazło się czworo zawodników – dwóch mężczyzn i dwie kobiety. Reprezentanci Iranu wystąpili w sześciu konkurencjach w dwóch dyscyplinach sportowych – biegach narciarskich i narciarstwie alpejskim.
Funkcję chorążego reprezentacji Iranu podczas ceremonii otwarcia igrzysk pełniła biegaczka narciarska Samaneh Beirami Baher, a podczas ceremonii zamknięcia w roli tej wystąpił wolontariusz z komitetu organizacyjnego igrzysk. Reprezentacja Iranu weszła na stadion jako 58. w kolejności, pomiędzy ekipami z Ukrainy i Włoch.
Był to 11. start reprezentacji Iranu na zimowych igrzyskach olimpijskich i 28. start olimpijski, wliczając w to letnie występy.

</doc>
<doc id="4217372" url="https://pl.wikipedia.org/wiki?curid=4217372" title="Pomnik Aleksandra Suworowa w Tyraspolu">
Pomnik Aleksandra Suworowa w Tyraspolu

Pomnik Aleksandra Suworowa – wzniesiony w 1979 r. pomnik konny w centrum Tyraspola, na placu, który również nosi imię rosyjskiego generała i zarazem założyciela miasta. Jeden z nieoficjalnych symboli miasta i całego nieuznawanego międzynarodowo państwa naddniestrzańskiego.
Historia i opis.
Pomnik Aleksandra Suworowa został odlany z brązu przez rzeźbiarzy Władimira i Walentina Artamonowów według projektu architektów Drużynina i Czistiakowa. Figura generała na koniu ma wysokość dziewięciu metrów. Autorzy pomnika otrzymali za swoją pracę złoty medal im. Jewgienija Wuczeticza.
Pomnik usytuowany jest na miejscu, gdzie w 1792 r. Rosjanie rozpoczęli budowanie twierdzy, a następnie urządzanie miasta. Obecnie jest to plac noszący również imię Suworowa. Został odsłonięty 24 listopada 1979 r. Od tego momentu był wielokrotnie czyszczony, przeprowadzono także kapitalny remont postumentu, zaś w 2013 r. zapowiedziano kolejną renowację.

</doc>
<doc id="4217375" url="https://pl.wikipedia.org/wiki?curid=4217375" title="Olivia Cooke">
Olivia Cooke

Olivia Kate Cooke (ur. 27 grudnia 1993 w Oldham) – brytyjska aktorka, która grała m.in. w filmach "Sound of Metal", "Player One" i "Panny z dobrych domów".
Życiorys.
Cooke urodziła się w Oldham w hrabstwie Wielki Manchester. Jej ojciec był policjantem, a matka handlowcem. W dzieciństwie ćwiczyła gimnastykę i balet. Gdy miała osiem lat, zaczęła grać w amatorskim teatrze, lecz pierwszą dużą rolę w przedstawieniu dostała dopiero gdy miała 17 lat.

</doc>
<doc id="4217383" url="https://pl.wikipedia.org/wiki?curid=4217383" title="Mandawa">
Mandawa



</doc>
<doc id="4217386" url="https://pl.wikipedia.org/wiki?curid=4217386" title="Muzeum Woltera w Genewie">
Muzeum Woltera w Genewie

Muzeum Woltera w Genewie – muzeum poświęcone życiu i twórczości Woltera, znajdujące się w pałacu Les Délices w Genewie, gdzie Wolter mieszkał w latach 1755–1760. Muzeum posiada bogatą kolekcję dotyczącą epoki Oświecenia, około 25 tysięcy druków i przeszło tysiąc manuskryptów poświęconych Wolterowi, głównie dotyczących XVIII wieku, a także zbiór obrazów z tego okresu, przedstawiających Woltera, jego rodzinę i znajomych. Muzeum jest jednym z czterech oddziałów Biblioteki Genewskiej.
Historia budynku.
Posiadłość, na której obecnie znajduje się Muzeum Woltera, założono w XVII wieku w podgenewskiej wsi Saint-Jean, na zewnątrz murów obronnych (obecnie dzielnica Genewy, Délices). Pierwszym właścicielem posesji, od 25 kwietnia 1677 roku, był pastor Pierre Gaudy. Parcela, którą Gaudy kupił za 12 000 florenów, obejmowała dom mieszkalny, stodołę, stajnie, winnice i łąki.
W roku 1707 posiadłość należała do przedsiębiorcy i bankiera genewskiego Jacques’a Mallet. Jego syn, Gédéon Mallet-De la Rive, zbudował pierwszy, skromny budynek. Z kolei syn Gedeona, Jean-Jacques Mallet, zbudował w posiadłości okazały pałac.
Siedziba Woltera.
Budynek ten zyskał sławę dzięki temu, że w latach 1755 do 1765 był własnością Woltera. Dzieła Woltera były przyczyną jego ciągłych kłopotów z władzami francuskimi. Filozof poszukiwał zatem miejsca zamieszkania, które leżałoby poza zasięgiem jurysdykcji korony francuskiej. Warunek ten spełniało mieszkanie w Genewie. Dzięki swoim kontaktom, Wolter dowiedział się, że genewski bankier i radca miejski, Jean-Jacques Mallet, posiada rezydencję położoną na wzgórzu Saint Jean, w pobliżu miasta i gotów jest ją sprzedać. Jednocześnie pisarz mieszkał w innej rezydencji, Grand-Montriond w Szwajcarii, w pobliżu Lozanny, a od 1758 roku wynajmował dożywotnio zamek Tournay, w podgenewskiej wsi Pregny.
W roku 1755 posiadłość kupił (za cenę 87 200 liwrów) dla Woltera Jean-Robert Tronchin. Katolicy bowiem, nawet niepraktykujący jak pisarz, nie mieli prawa posiadania nieruchomości w protestanckiej Genewie, a nawet prawo pobytu musiało być zatwierdzone przez Radę Miasta. Wolter wystąpił o pozwolenie na osiedlenie się w Genewie pod pretekstem potrzeby skorzystania z porad słynnego lekarza. Dzięki pomocy Franciszka Tronchin, udało się Wolterowi uzyskać zezwolenie na zamieszkanie w granicach miasta, Rada Miejska taką zgodę wydała jednomyślnie. Wśród wysoko postawionych obywateli Genewy nieprzyjaźnie nastawionych do Woltera był profesor teologii, pastor .
Wolter przybył do Genewy 12 grudnia 1754 roku, w rocznicę wojsk Sabaudii na mury miasta, przeprowadzonej 12 grudnia 1602 roku, którą mieszkańcy Genewy odparli. Poszukiwanie, a następnie przebudowę domu i ogrodu, Wolter prowadził wraz ze swoją siostrzenicą, Marie-Louise Denis. Posiadłość Saint-Jean obejmowała okazały budynek położony w ogrodzie (obecnie parku Délices), opadającym ku rzece Rodan. Wolter i pani Denis byli zachwyceni, gdy zobaczyli dom po raz pierwszy 19 stycznia 1755 roku. W szczególny sposób spodobała im się długa galeria, którą mogliby wykorzystywać do przedstawiania sztuk teatralnych, choć w tym okresie teatr był w Genewie zakazany jako działalność niemoralna. Wystawiając sztuki teatralne, pisarz wchodził w konflikt z Konsystorzem (trybunałem obyczajowym) złożonym ze Zgromadzenia Pastorów i dwunastu Starców wybranych spośród świeckich dostojników. Wkrótce po wprowadzeniu się, nowi gospodarze wykonali w budynku szereg ulepszeń, mimo że był on już w doskonałym stanie. Zasadzili wiele rodzajów roślin ozdobnych, ziół i drzew owocowych. W posiadłości pracowało czterech ogrodników, dwunastu służących i dwudziestu rzemieślników. Wolter i jego wybranka nazwali swój nowy dom „Les Délices”. Dwa lata później (1758) Wolter napisał wiersz, w którym wyraził swój zachwyt z ich nowego gniazda. Wolter prowadził w pałacu wystawne życie. Posiadał sześć koni, cztery powozy, dwóch lokajów, kamerdynera, francuskiego kucharza, kuchcika i dwóch sekretarzy. Do Genewy udawał się czterokonną karocą, co nie było powszechne w purytańskiej republice.
Okres 1765–1957.
Wkrótce po nabyciu „Les Délices” Wolter zdecydował o kupnie innych miejsc zamieszkania w Szwajcarii i pobliskiej Francji. Pertraktacje kupna posiadłości w Ferney we Francji trwały od września 1758 do 9 lutego 1759 roku, kiedy podpisano kontrakt na nazwisko siostrzenicy Woltera, pani Denis, za kwotę 24 tysięcy écu, płatne gotówką. „Les Délices” pozostawały własnością Woltera do roku 1765 roku, kiedy pałac przejęła ponownie rodzina Tronchin. Pałac był jej własnością do roku 1840. Jeden z członków tej rodziny, pułkownik Henri Tronchin (1794–1865) był prezesem Genewskiego Towarzystwa Ewangelicznego i w tym czasie w „Les Délices” przechowywano egzemplarze Biblii. Zakrawa to na ironię, mając na uwadze sceptyczny stosunek Woltera do chrześcijaństwa i do Biblii. Pałac nigdy jednak nie był siedzibą Genewskiego Towarzystwa Biblijnego, które zostało założone dopiero w roku 1917.
Kolejnymi właścicielami byli Jean-Louis Fazy, dziad wielkiego reformatora Genewy, , i rodzina Fornier. Podczas wojny francusko-pruskiej, w związku z odwrotem armii generała , Szwajcarski Czerwony Krzyż umieścił w pałacu „Les Délices” rannych żołnierzy.
Na przełomie wieków posiadłość należała kolejno do "Caisse hypothécaire du canton de Genève", Jana Webera i w końcu do rodziny Streisguthów.
W latach 1915 i 1925 uratowano budynek przed zburzeniem a prace restauracyjne przeprowadzono w latach 1939 do 1942, a następnie w latach 1989 do 1993. Miasto Genewa kupiło posiadłość „Les Délices” od Jenny Bapp-Streisguth w 1929 roku za sumę 210 000 franków szwajcarskich.
Muzeum Woltera w Genewie.
Muzeum poświęcone życiu i pracy Woltera zostało formalnie otworzone w pałacu „Les Délices” w 1954 roku. Wcześniejsze próby utworzenia muzeum podejmowane były już w 1928 i w 1940 roku. Wielką rolę w utworzeniu i rozwoju Instytutu i Muzeum Woltera odegrał . Stworzona przez niego biblioteka liczy obecnie około 25 000 tomów . W 2013 roku Instytut i Muzeum Woltera zostało przemianowane na Muzeum Woltera Biblioteki Genewskiej i stało się jednym z jej czterech oddziałów.
Zbiory Muzeum.
Muzeum zawiera w swoich, między innymi, wydania oryginalne dzieł Woltera, kolejne wydania edycje z XVIII wieku i tłumaczenia.
W 1957 roku Muzeum wzbogaciło się o rzeźbę Woltera autorstwa Jean-Antoine’a Houdona, zwaną „Wolter siedzący”, natomiast szesnaście lat później Muzeum stało się częścią Biblioteki Genewskiej. Pozwoliło to na umocnienie jego działalności naukowej i kulturalnej.
Katalog manuskryptów.
W 2011 roku oddano do użytku elektroniczny, powszechnie dostępny katalog manuskryptów VOLAGE (VOLtaire À GEnève), wynik wieloletniej pracy, pozwala na pozyskiwanie informacji bibliograficznych.
Wystawy stałe.
W styczniu 2009 roku otwarto wystawę stałą zawierającą portrety sąsiadów Woltera, a także portret Marii Josepha Chénier, francuskiego dramatopisarza, polityka, członka Akademii Francuskiej, naśladowcy Woltera.
Wystawy okresowe.
2008–2009 "Grecja w latach 1770–1844 : Wiek Oświecenia i Wolność".
2010 "Rosja w Europie", wystawa dokumentów prezentujących wzajemne stosunki Woltera i Katarzyny II w szerokim kontekście trzech wieków relacji między Europą a państwem carów".
2011 "Komisarz Wolter: narodziny policji w wieku Oświecenia", wystawa zorganizowana we współpracy z paryskim Muzeum Policji i muzeum Historii Paryża.
Ważniejsze wydarzenia.
Muzeum prowadzi działalność naukową i dydaktyczną. W budynku les Délices zorganizowano czternaście miejsc pracy dla studentów, badaczy i osób zainteresowanych badaniami nad epoką Oświecenia.
Cykliczne konferencje naukowe „Noce w "les Délices"”:
19 maja 2005 – Dysputy filozoficzne w latach 1755–1758 przedstawił Christophe Paillard
Posiedzenie plenarne francuskiego Towarzystwa Wolterowskiego, 23 czerwca 2006 roku
We wrześniu 2009 roku w pomieszczeniach Muzeum utworzono bibliotekę Towarzystwa Jean-Jacques Rousseau.
Muzeum świętowało 60. rocznicę utworzenia w 2014 roku. W październiku tego roku odbyło się posiedzenie okrągłego stołu, w którym wzięli udział wybitni znawcy dzieł Woltera, Jean-Daniel Candaux, Ulla Kölving, André Magnan i Olivier Ferret.
W Muzeum zorganizowano przedstawienia sztuki teatralnej "Voltaire aux Délices", napisanej przez Gérarda Gruszkę na podstawie jego książki. Sztuka przedstawia wydarzenia jednego poranka w życiu Woltera w pałacu les Délices. Poruszane tematy to codzienne życie w Genewie, na dworze wersalskim, stosunki Woltera z cesarzem Prus Fryderykiem II. Sztuka zmusza do refleksji, odzwierciedla ironiczną postawę Woltera.
Muzeum prowadzi działalność naukową i popularyzatorską. Oto niektóre wydarzenia organizowane przez Muzeum:
La Gazette des Délices.
Od 2004 roku ukazuje się kwartalnik La Gazette des Délices wydawany przez Muzeum. Kwartalnik zawiera informacje i eseje dotyczące Muzeum, prac Woltera i zagadnieniom epoki Oświecenia. Kwartalnik publikuje artykuły naukowe dotyczące Woltera, innych autorów okresu XVIII wieku.
Muzeum odwiedzili.
11 lipca 2005 roku Muzeum odwiedził Mário Soares, były prezydent Portugalii, zwiedził wystawę poświęconą reakcji Woltera na trzęsienie ziemi w Lizbonie w 1755 roku.
16 sierpnia 2007 roku, Marc Fumaroli, członek Akademii Francuskiej odwiedził Muzeum w związku pracami nad zagadnieniem uniwersalności języka francuskiego w XVIII wieku.
21 lutego 2008 roku, Hans Erni, szwajcarski malarz, grafik i rzeźbiarz, w związku ze swoimi pracami na temat Woltera i Rousseau.
16 września 2008, Dalil Boubakeur, rektor Wielkiego Meczetu Paryskiego, w związku z listem papieża Benedykta XIV skierowanym do Woltera.
10 kwietnia 2014 Muzeum odwiedził profesor André Magnan z Uniwersytetu Paryskiego X w Nanterre, specjalista literatury francuskiej XVIII wieku, w szczególności dzieł Woltera.
W roku 2015 Muzeum odwiedzili: Natalia Speranskaja, konserwator Biblioteki Woltera Biblioteki Woltera w Sankt Petersburgu; John O’Neal, profesor języka francuskiego w Hamilton College i specjalista historii osiemnastego wieku; Jean-Michel Olivier, pisarz; François Jullien, filozof i sinolog francuski.

</doc>
<doc id="4217395" url="https://pl.wikipedia.org/wiki?curid=4217395" title="Motylik fioletowouchy">
Motylik fioletowouchy

Motylik fioletowouchy ("Uraeginthus granatinus") – gatunek małego ptaka z rodziny astryldowatych (Estrildidae). Występuje w południowej części Afryki. Nie jest zagrożony wyginięciem.
Taksonomia.
Po raz pierwszy gatunek opisał Karol Linneusz w 12. wydaniu "Systema Naturae" (1766). Nowemu gatunkowi nadał nazwę "Fringilla granatina". Zapisał miejsce odłowienia holotypu jako Brazylię, co jest błędem – ten pochodził z Angoli. Obecnie gatunek klasyfikowany jest w rodzajach "Granatina" (HBW) lub "Uraeginthus" (IOC). Gatunek uznawany jest przez IOC za monotypowy, opisano jednak dwa nieuznawane podgatunki.
Morfologia.
Długość ciała wynosi około 14 cm; masa ciała 9,5–13,9 g. Ponad połowa długości ciała przypada na ogon. Występuje dymorfizm płciowy w upierzeniu. Samce mają kobaltowoniebieskie czoło i fioletowe boki głowy, niektóre dodatkowo również czarny kantarek. Podbródek i gardło czarne. Ciemię, grzbiet i skrzydła porastają pióra o głębokiej, czerwonobrązowej barwie. Pierś i brzuch kasztanowe, jednak na brzuchu kolor ten jest ciemniejszy, niekiedy niemal czarny. Sterówki ciemnoszare, czarno okalane. Nasada ogona jasna, kobaltowoniebieska. U samicy większość upierzenia jasnobrązowa z czerwonym odcieniem. Wyróżnia ją jasnoniebieski kolor czoła, boków głowy i nasady ogona. Broda i gardło jasnoszare. Dziób czerwony, tęczówki rubinowe, oko zaś okala czerwona obrączka oczna. Nogi łupkowe. Ze względu na ich wyjątkowe upierzenie trudno pomylić te ptaki z jakimikolwiek innymi; w słabym świetle może przypominać astrylda czarnolicego ("Estrilda erythronotos").
Zasięg występowania.
Motyliki fioletowouche występują na obszarze od południowej Angoli, południowo-zachodniej Zambii i Zimbabwe na południe po Namibię, Botswanę, północną Południową Afrykę (na południe po północną Prowincję Przylądkową Północną, Wolne Państwo i Mpumalanga) oraz południowy Mozambik. BirdLife International szacuje zasięg występowania na 3,03 mln km².
Ekologia i zachowanie.
Środowiskiem życia motylików fioletowouchych są rozległe stepy z rzadko rozmieszczonymi gajami akacji i ciernistymi krzewami, skupiska drzew mopane ("Colophospermum mopane"), miombo, karru. W latach 70. XX wieku oszacowano zagęszczenie na pewnej sawannie "Acacia"–"Dichrostachys" w centralnym Transwalu na 1 parę/49 ha, pod koniec lat 80. XX wieku w Nylsvley na 1 parę/17 ha w weldzie i 1 parę/50 ha w lesie szerokolistnym. Pożywienie tych ptaków stanowią nasiona traw i roślin zielnych – portulaki pospolitej ("Portulaca olearacea") oraz "Alternanthera pungens" – owoce małych drzew, nektar z kwiatów aloesu oraz owady. Występowanie tych ptaków wskazuje na to, że nie są one uzależnione od powierzchniowych źródeł wody, co wyróżnia je na tle innych astryldów. Są to ptaki skryte, żyją w parach lub małych grupach.
Lęgi.
Lęgi odbywają się po porze deszczowej. W Botswanie lęgi odnotowywano od grudnia do czerwca (głównie luty–kwiecień), w Nigerii przez większość roku (z wyjątkiem kwietnia i okresu wrzesień–listopad), w RPA odnotowywano zniesienia we wszystkich miesiącach roku poza grudniem. Są to ptaki monogamiczne, łączące się w pary na całe życie. W budowie gniazda uczestniczą obydwa ptaki z pary. Przypomina owalną strukturę o grubych ścianach, których budulec stanowią głównie łodygi traw. Wnętrze wyściełane jest kwiatostanami traw i pierzem. Zniesienie liczy 2–7 jaj, inkubacja trwa 12–13 dni. Wysiadują obydwa ptaki z pary. Młode są w pełni usamodzielnione po 16–18 dniach życia. Osobniki młodociane mają jednolitą, żółtawobrązową barwę, później wyłaniają się pojedyncze niebieskie pióra. W wieku 4 miesięcy uzyskują upierzenie dorosłe.
Status.
IUCN uznaje motylika fioletowouchego za gatunek najmniejszej troski (LC, "Least Concern") nieprzerwanie od 1988 (stan w 2020). BirdLife International uznaje trend populacji za stabilny. W hodowli jest to gatunek bardzo rzadko spotykany.

</doc>
<doc id="4217400" url="https://pl.wikipedia.org/wiki?curid=4217400" title="Aya Sugimoto">
Aya Sugimoto

 prawdziwe nazwisko – japońska modelka, piosenkarka, aktorka, tancerka, pisarka, przedsiębiorca.
Życiorys.
Wczesne życie.
Aya Sugimoto dorastała w Kioto. W wieku 15 lat została modelką. Zachęcona przez jej firmę postanowiła rozpocząć karierę muzyczną.
Piosenkarka.
Piosenki "Boys" z 1988 roku i "Gorgeous" z 1990 roku okazały się hitami. Jej ostatni album "Femme Fatale" z 1995 roku został wydany po jej ślubie z producentem muzycznym Toshinorim Numatą.
Życie prywatne.
Jako autorka tekstów, które zawierały tematy erotyczne, postanowiła skupić się na pisaniu powieści erotycznych.
W 2003 roku, po 11 latach małżeństwa, Sugimoto przeszła głośny rozwód. Aya twierdziła, że w jej małżeństwie nie było wystarczająco dużo seksu.
Od 2009 do 2011 roku Sugimoto regularnie występowała w talk-show "Majotachi no 22 ji" (魔女たちの22時), nadawanym w stacji NTV, oferując porady jako "ekspert miłości", obok artystki transseksualnej Ai Haruny i modelki Tsubasy Masuwaki.

</doc>
<doc id="4217401" url="https://pl.wikipedia.org/wiki?curid=4217401" title="Procambarus virginalis">
Procambarus virginalis



</doc>
<doc id="4217402" url="https://pl.wikipedia.org/wiki?curid=4217402" title="Procambarus fallax forma virginalis">
Procambarus fallax forma virginalis



</doc>
<doc id="4217403" url="https://pl.wikipedia.org/wiki?curid=4217403" title="Procambarus fallax f. virginalis">
Procambarus fallax f. virginalis



</doc>
<doc id="4217404" url="https://pl.wikipedia.org/wiki?curid=4217404" title="Cambarus fallax">
Cambarus fallax



</doc>
<doc id="4217405" url="https://pl.wikipedia.org/wiki?curid=4217405" title="Radivilias">
Radivilias

Radivilias ("Radziwiliada") – łaciński poemat epicki szesnastowiecznego polskiego poety renesansowego z Wielkiego Księstwa Litewskiego, Jana Radwana, napisany na cześć litewskiego magnata Mikołaja Radziwiłła zwanego Rudym, opublikowany w Wilnie w 1592. Utwór jest wzorowany na "Eneidzie" Wergiliusza. Składa się z czterech ksiąg. Realizuje model eposu bohaterskiego, wyróżniając się na tle podobnych utworów z epoki.

</doc>
<doc id="4217407" url="https://pl.wikipedia.org/wiki?curid=4217407" title="Królestwo Niebieskie (film 2005)">
Królestwo Niebieskie (film 2005)



</doc>
<doc id="4217415" url="https://pl.wikipedia.org/wiki?curid=4217415" title="Torżek">
Torżek



</doc>
<doc id="4217416" url="https://pl.wikipedia.org/wiki?curid=4217416" title="Zalesie Gosławickie">
Zalesie Gosławickie

Zalesie Gosławickie (do 2019 Zalesie) – część wsi Gosławice w Polsce, położona w województwie łódzkim, w powiecie radomszczańskim, w gminie Kodrąb.
W latach 1975–1998 Zalesie Gosławickie, jako Zalesie, administracyjnie należało do województwa piotrkowskiego.

</doc>
<doc id="4217426" url="https://pl.wikipedia.org/wiki?curid=4217426" title="Iwan Kozłow (poeta)">
Iwan Kozłow (poeta)

Iwan Iwanowicz Kozłow (ur. w Moskwie, zm. w Petersburgu) – rosyjski urzędnik państwowy, poeta i tłumacz epoki romantyzmu. Od dzieciństwa służył w Armii Imperium Rosyjskiego, w wieku 19 lat przeszedł do służby cywilnej. Przez kolejne 20 lat piął się po szczeblach kariery urzędniczej, jednak w 1818 choroba odjęła mu władzę w nogach, a w 1821 utracił wzrok.
Porzuciwszy pracę w rosyjskim ministerstwie odpowiedzialnym za nadzór nad własnością państwową zajął się poezją. Jego poematy cieszyły się w Rosji znacznym powodzeniem, zyskał także sławę jako tłumacz m.in. Byrona, Waltera Scotta, Dantego, Ariosta, André Chéniera i Thomasa Moore’a. W 1827 roku przełożył na rosyjski "Sonety Krymskie" Adama Mickiewicza, za co ten zadedykował mu swój poemat "Farys", ostatni utwór romantyczny powstały przed wyjazdem poety z Rosji.
Biografia.
Pochodził ze , był wnukiem senatora i generał-reketmajstra . Jego ojciec, również Iwan Iwanowicz, miał rangę urzędniczą 4. klasy, rzeczywistego radcy stanu (odpowiednik generała majora). Matka Anna Appołonowna, z domu Chomutowa, była ciotką atamana kozackiego . To ona edukowała syna w domu i dała mu wszechstronne wykształcenie.
W szóstym roku życia, w październiku 1784 roku, Kozłow został przyjęty w stopniu sierżanta do . Jako szesnastolatek, 19 lutego 1795 roku, został promowany do stopnia porucznika. Trzy lata służył w lejb-gwardii, następnie przeszedł do służby cywilnej, gdzie jego stopień wojskowy zamieniono na czyn (12. klasa cywilna tabeli rang urzędniczych).
Kariera urzędnicza.
Z dniem 24 października 1798 roku został promowany do czynu (8. klasa cywilna tabeli rang, odpowiednik stopnia majora w piechocie) i rozpoczął pracę w kancelarii Piotra Łopuchina. W 1799 rozpoczął służbę w heroldii, natomiast w 1807 przeszedł do służby w kancelarii wojennego gubernatora guberni moskiewskiej, gen. . 13 listopada tego roku otrzymał promocję do rangi .
Już w tym okresie młody, wszechstronnie wykształcony i oczytany urzędnik stał się znany w moskiewskich kołach literackich, zaprzyjaźnił się m.in. z Wasilijem Żukowskim, gdy ten przyjechał w 1808 do Moskwy wydawać tamtejsze czasopismo „Wiestnik Jewropy”.
W 1809 roku Kozłow poślubił córkę brygadiera Sofię Andriejewną Dawydową, z którą miał syna Jakuba i córkę Aleksandrę. Od 20 czerwca do 30 sierpnia 1812 roku pracował w komitecie oświaty moskiewskiego garnizonu, jednak został zwolniony ze służby wraz z innymi urzędnikami na trzy dni przed wkroczeniem wojsk Napoleona do Moskwy. Iwan Iwanowicz Kozłow wyjechał z rodziną do Rybińska, gdzie zatrzymali się u Chomutowów, krewnych matki.
Po wypędzeniu Francuzów z Rosji Kozłow nie wrócił już do Moskwy, lecz przeniósł się do Sankt Petersburga. 24 lipca 1813 roku otrzymał posadę asystenta stolnika () w . 7 października 1814 roku otrzymał stopień (6. klasa tabeli rang).
Działalność literacka.
Około 1818 roku postępujący paraliż pozbawił go władzy w nogach. W 1819 roku Kozłow zaczął tracić wzrok, a w 1821 roku ostatecznie oślepł. Nie mogąc dalej wykonywać pracy państwowej zajął się poezją i tłumaczeniami z włoskiego, francuskiego, niemieckiego i angielskiego. Pomimo ślepoty i upośledzenia ruchowego Kozłow znany był z niezwykłego męstwa. Poruszający się na wózku inwalidzkim, zawsze dbał o elegancki ubiór, mówił jasno i klarownie, z pamięci deklamował poezję europejską. Jego dolegliwości zdrowotne nasilały się jednak nocą, dokuczały mu okrutne bóle. Wiersze dyktował swojej córce Aleksandrze Iwanownej, ona też czytała mu poezję obcojęzyczną, którą ojciec następnie przekładał na język rosyjski.
Pierwszy wiersz Kozłowa "Do Swietłany" () został opublikowany w 1821 roku. Wkrótce po nim do druku trafiły kolejne: "Poecie Żukowskiemu" (), "Byron" () i inne.
Fascynacja literaturą doprowadziła Kozłowa do zadzierzgnięcia przyjaźni m.in. z Aleksandrem Puszkinem, Wasilijem Żukowskim, Piotrem Wiaziemskim i , a także z Adamem Mickiewiczem, który w latach 1827–1828 mieszkał w Petersburgu i był częstym gościem w domu Kozłowów. Kozłow był też stałym gościem salonu literackiego i artystycznego księżnej Zinaidy Wołkońskiej w Moskwie.
Jego romantyczny poemat "Czerniec", wydany drukiem w 1825 roku, uczynił z niego jednego z najpopularniejszych w Rosji poetów swojej epoki. Poeta rozpoczął pracę nad nim jeszcze w 1822, pod wpływem lektury "Giaura" Byrona; inspirował się także wierszem "Więzień Chillonu", z którego szeroko korzystał. Już przed publikacją utwór zaczął wędrować po Rosji w licznych odpisach. Poemat, napisany w formie lirycznej spowiedzi młodego mnicha, został entuzjastycznie przyjęty przez czytelników, wysoko ocenił go m.in. Puszkin, a ślady inspiracji nim widoczne są m.in. w "Laiku klasztornym" ("Мцыри") Michaiła Lermontowa i w rosyjskojęzycznym poemacie Tarasa Szewczenki "Tryzna" ("Тризна").
Po 1824 zaczął powstawać kolejny wielki poemat liryczny, "Księżna Natalia Borysowna" (w literaturze pojawia się także jako "Natalia Dołhorukowa"). Oparty był na prawdziwej historii , która zaręczyła się z kniaziem , faworytem i przyjacielem cara Rosji Piotra II Romanowa. Zaledwie w kilka tygodni po zaręczynach car zmarł na ospę, a jej narzeczony został wraz z całą rodziną skazany na zesłanie na daleką północ. Mimo to Natalia postanowiła poślubić Iwana i podążyć za nim na północ, gdzie para doczekała się dwojga dzieci. Po kilku latach kniaź został wezwany do Nowogrodu, gdzie był torturowany i zamęczony. Natalia otrzymała zgodę na powrót z zesłania, wstąpiła do klasztoru w Kijowie i wkrótce umarła, napisawszy popularny w Rosji pamiętnik. Poemat poświęcony jej postaci dotyczył – modnego podówczas w Rosji – tematu jednostki i jej roli w społeczeństwie. Podobnie jak "Czerniec", on również zdobył w Rosji sporą popularność. Z tego okresu pochodzi także wiersz "Noc Wenecka", jeden z najwyżej ocenianych w spuściźnie poetyckiej Kozłowa.
Trzecim z większych poematów poety była "Obłąkana" (), która jednak nie zdobyła aż takiej popularności, jak poprzednie.
Kozłow sam nie uczestniczył w spisku dekabrystów, jednak przyjaźnił się z wieloma ich liderami, a stłumienie buntu głęboko przeżył. W obawie przed represjami spalił swoją korespondencję z zaangażowanymi politycznie przyjaciółmi.
Opublikowane w 1827 tłumaczenie wiersza Thomasa Moore’a "" weszło do klasyki rosyjskiej pieśni ludowej. Dużą popularność zdobyło również jego tłumaczenie poematu innego Irlandczyka, Charlesa Wolfe’a "The Burial of Sir John Moore after Corunna" (, dosł. "Na pogrzeb angielskiego generała sir Johna Moore’a").
Z czasem Kozłow stał się jednym z najpłodniejszych tłumaczy i autorów przeróbek literackich swoich czasów w Rosji. Tłumaczył m.in. wiersze George’a Gordona Byrona ("Narzeczona z Abydos", ; "Wędrówki Childe Harolda" i inne), Williama Szekspira, Waltera Scotta, Dantego Alighieri, Torquata Tassa, Ludovico Ariosto, Friedricha Schillera, André Chéniera, de Chateaubrianda, Roberta Burnsa, Adama Mickiewicza, Thomasa Moore’a i Charlesa Wolfe’a. Część z jego tłumaczeń cieszyła się ogromnym powodzeniem, istnieje także przypuszczenie, że to jego przekład "Narzeczonej z Abydos" Byrona był powodem, dla którego Aleksander Puszkin zafascynował się angielskim romantykiem i jego twórczością.
W 1827 roku, na podstawie autorstwa Piotra Wiaziemskiego, przełożył na rosyjski "Sonety Krymskie" Adama Mickiewicza, opublikowane następnie w 1829. Przekład jego spotkał się na ogół z ciepłym przyjęciem krytyki, choć wytykano mu niedokładność.
Zmarł 30 stycznia (11 lutego) 1840 roku. Został pochowany na cmentarzu Tichwińskim w ławrze Aleksandra Newskiego, nieopodal grobu Nikołaja Karamzina, Żukowskiego i Wiaziemskiego.

</doc>
<doc id="4217428" url="https://pl.wikipedia.org/wiki?curid=4217428" title="Mihnea-Ion Năstase">
Mihnea-Ion Năstase

Mihnea-Ion Năstase (ur. 7 lutego 1967 w Bukareszcie) – rumuński tenisista, reprezentant kraju w Pucharze Davisa.
Kariera tenisowa.
Startując w gronie juniorów wygrał grę podwójną chłopców podczas US Open 1984, partnerując Leonardowi Lavalle, a także został finalistą Wimbledonu 1983 wspólnie z Ollim Rahnastem.
Zawodowym tenisistą był w latach 1984–1992. Năstase jest mistrzem jednego turnieju o randze ATP World Tour w grze podwójnej.
We wrześniu 1984 zagrał w meczu deblowym ćwierćfinału grupy światowej Pucharu Davisa przeciwko RFN, ponosząc porażkę wspólnie z Andreim Dîrzu z parą Hans-Dieter Beutel–Wolfgang Popp.
W rankingu gry pojedynczej najwyżej był na 279. miejscu (13 lipca 1992), a w klasyfikacji gry podwójnej na 159. pozycji (10 czerwca 1991).

</doc>
<doc id="4217445" url="https://pl.wikipedia.org/wiki?curid=4217445" title="Oporność wielolekowa">
Oporność wielolekowa



</doc>
<doc id="4217453" url="https://pl.wikipedia.org/wiki?curid=4217453" title="Oscar Roberto Domínguez Couttolenc">
Oscar Roberto Domínguez Couttolenc

Oscar Roberto Domínguez Couttolenc MG (ur. 13 maja 1956 w Puebli) – meksykański duchowny rzymskokatolicki, od 2012 biskup Ecatepec.
Życiorys.
Święcenia kapłańskie otrzymał 11 czerwca 1983 jako członek Instytutu Matki Bożej z Guadalupe dla Misji Zagranicznych. Po święceniach został wikariuszem jednej z parafii w Monterrey, zaś w latach 1986-1991 był misjonarzem w Kenii. W 1991 wybrano go na ekonoma generalnego instytutu, zaś w 2003 został jego wikariuszem generalnym.
27 marca 2007 został mianowany biskupem diecezji Tlapa. Sakry biskupiej udzielił mu 11 czerwca 2007 kard. Norberto Rivera Carrera.
17 lipca 2012 otrzymał nominację na biskupa Ecatepec.

</doc>
<doc id="4217455" url="https://pl.wikipedia.org/wiki?curid=4217455" title="Miguel Angel Alba Díaz">
Miguel Angel Alba Díaz

Miguel Angel Alba Díaz (ur. 23 stycznia 1951 w Monterrey) – meksykański duchowny katolicki, biskup diecezji La Paz en la Baja California Sur od 2001.
Życiorys.
Święcenia kapłańskie przyjął 31 maja 1975 i został inkardynowany do archidiecezji Monterrey. Po dwuletnim stażu duszpasterskim został pracownikiem miejscowego seminarium. Pełnił w nim funkcje sekretarza generalnego, koordynatora Instytutu Filozofii oraz rektora.
Episkopat.
10 czerwca 1995 został mianowany przez papieża Jana Pawła II biskupem pomocniczym archidiecezji Antequera ze stolicą tytularną "Fesseë". Sakry biskupiej udzielił mu 25 lipca tegoż roku kard. Adolfo Antonio Suárez Rivera.
16 czerwca 2001 został mianowany biskupem diecezji La Paz en la Baja California Sur.

</doc>
<doc id="4217457" url="https://pl.wikipedia.org/wiki?curid=4217457" title="Rafael Valdéz Torres">
Rafael Valdéz Torres

Rafael Valdéz Torres (ur. 4 listopada 1959 w Santiago Tangamandapio) – meksykański duchowny rzymskokatolicki, od 2013 biskup Ensenady.
Życiorys.
Święcenia kapłańskie otrzymał 9 lutego 1985 i został inkardynowany do diecezji Zamora. Pracował głównie jako duszpasterz parafialny, był także prefektem i profesorem filozofii w diecezjalnym seminarium.
21 maja 2013 otrzymał nominację na biskupa Ensenady. Sakry biskupiej udzielił mu 31 lipca 2013 abp Christophe Pierre.

</doc>
<doc id="4217461" url="https://pl.wikipedia.org/wiki?curid=4217461" title="Biathlon na Zimowych Igrzyskach Olimpijskich 2018 – sprint mężczyzn">
Biathlon na Zimowych Igrzyskach Olimpijskich 2018 – sprint mężczyzn

Biathlonowy sprint mężczyzn na Zimowych Igrzyskach Olimpijskich 2018 odbył się 11 lutego na Alpensia Biathlon Centre w Daegwallyeong-myeon.
Mistrzem olimpijskim został Niemiec Arnd Peiffer. Drugie miejsce zajął Czech Michal Krčmář, a na trzecim stopniu podium uplasował się Dominik Windisch reprezentujący Włochy.
W zawodach wzięła udział dwójka Polaków - Grzegorz Guzik był 59, a Andrzej Nędza-Kubiniec 67.

</doc>
<doc id="4217466" url="https://pl.wikipedia.org/wiki?curid=4217466" title="Ovahimba">
Ovahimba



</doc>
<doc id="4217469" url="https://pl.wikipedia.org/wiki?curid=4217469" title="Biathlon na Zimowych Igrzyskach Olimpijskich 2018 – bieg pościgowy mężczyzn">
Biathlon na Zimowych Igrzyskach Olimpijskich 2018 – bieg pościgowy mężczyzn

Biathlonowy bieg pościgowy mężczyzn na Zimowych Igrzyskach Olimpijskich 2018 odbył się 12 lutego na Alpensia Biathlon Centre w Daegwallyeong-myeon.
Mistrzem olimpijskim został Francuz Martin Fourcade. Drugie miejsce zajął Szwed Sebastian Samuelsson, a na trzecim stopniu podium uplasował się Benedikt Doll reprezentujący Niemcy.
Jedyny startujący w zawodach Polak, Grzegorz Guzik, był 56.

</doc>
<doc id="4217470" url="https://pl.wikipedia.org/wiki?curid=4217470" title="Akcja Milke">
Akcja Milke

Akcja Milke – nieudany zamach 5 października 1943 przeprowadzony przez żołnierzy oddziału „Agat” na konfidenta i funkcjonariusza Gestapo volksdeutscha Alfreda Milkego.
Historia.
Miejscem akcji była szczególnie chroniona dzielnica policyjna w Warszawie. Zamach jednak nie doszedł do skutku ponieważ Milke nie przyszedł w miejsce planowanego zamachu. Osłoną zamachu oczekującą w al. Szucha na wykonanie wyroku zainteresował się natomiast przechodzący w pobliżu SS-man, który wyciągnął pistolet. Został on natychmiast zastrzelony przez żołnierzy AK, którzy z powodu dekonspiracji oraz alarmu bez strat własnych odstąpili od planowanej akcji. Ofiarą zastrzeloną w wymianie ognia okazał się SS-Obersturmführer Joseph Lechner, szef referatu w urzędzie Komendanta SD i policji bezpieczeństwa na dystrykt warszawski.

</doc>
<doc id="4217474" url="https://pl.wikipedia.org/wiki?curid=4217474" title="Ofelia (obraz Johna Everetta Millaisa)">
Ofelia (obraz Johna Everetta Millaisa)



</doc>
<doc id="4217476" url="https://pl.wikipedia.org/wiki?curid=4217476" title="Pucciniastraceae">
Pucciniastraceae



</doc>
<doc id="4217478" url="https://pl.wikipedia.org/wiki?curid=4217478" title="Miho Nakayama">
Miho Nakayama

 – japońska aktorka, piosenkarka, modelka.
Życiorys.
Urodziła się w Koganei w Tokio. Zadebiutowała 21 czerwca 1985 roku. Jej młodszą siostrą jest Shinobu Nakayama, która również jest piosenkarką.
Wyszła za mąż za Hitonariego Tsuji w 2002 roku i rozwiodła się w 2014 roku. W 2004 r. urodziła syna. Od 2003 do 2014 roku mieszkała z rodziną w Paryżu.

</doc>
<doc id="4217480" url="https://pl.wikipedia.org/wiki?curid=4217480" title="Biathlon na Zimowych Igrzyskach Olimpijskich 2018 – sprint kobiet">
Biathlon na Zimowych Igrzyskach Olimpijskich 2018 – sprint kobiet

Biathlonowy sprint kobiet na Zimowych Igrzyskach Olimpijskich 2018 odbył się 10 lutego na Alpensia Biathlon Centre w Daegwallyeong-myeon.
Mistrzynią olimpijską została Niemka Laura Dahlmeier. Drugie miejsce zajęła Norweżka Marte Olsbu, a na trzecim stopniu podium uplasowała się Veronika Vítková reprezentujący Czechy.
W zawodach wzięły udział cztery Polki. Najlepsza była Krystyna Guzik, która zajęła 28. miejsce, Weronika Nowakowska była 34, Monika Hojnisz 45, a Magdalena Gwizdoń 56.

</doc>
<doc id="4217481" url="https://pl.wikipedia.org/wiki?curid=4217481" title="Akcja Braun">
Akcja Braun

Akcja Braun – akcja Armii Krajowej oddziału dywersji bojowej Kedywu Agat dokonana 13 grudnia 1943 roku na kierownika miejskiego urzędu kwaterunkowego Emila Brauna.
Historia.
Zadaniem Brauna w Warszawie było realizowanie niemieckiej polityki kwaterunkowej w mieście oraz tworzenie wydzielonych dzielnic niemieckich tylko dla Niemców, których urzeczywistnienie wymagało wyrzucanie Polaków z mieszkań. Braun był także autorem planu masowego wysiedlenia mieszkańców Warszawy.
W zamachu oprócz Brauna zabita została także towarzysząca mu kobieta – Polka oraz idący z nimi naczelny inżynier Warszawy Friedrich Pabst, którego zadaniem, po wysiedleniu mieszkańców Warszawy przez Brauna, była realizacja tzw. planu Pabsta – przebudowa miasta architektonicznie ograniczająca jej wielkość do 100 000 mieszkańców i zredukowanie jej do węzła komunikacyjnego.

</doc>
<doc id="4217488" url="https://pl.wikipedia.org/wiki?curid=4217488" title="Biathlon na Zimowych Igrzyskach Olimpijskich 2018 – bieg pościgowy kobiet">
Biathlon na Zimowych Igrzyskach Olimpijskich 2018 – bieg pościgowy kobiet

Biathlonowy bieg pościgowy kobiet na Zimowych Igrzyskach Olimpijskich 2018 odbył się 12 lutego na Alpensia Biathlon Centre w Daegwallyeong-myeon.
Mistrzynią olimpijskim została Niemka Laura Dahlmeier. Drugie miejsce zajęła Słowaczka Anastasija Kuźmina, a na trzecim stopniu podium uplasowała się Anaïs Bescond, reprezentująca Francję.
W zawodach wzięły udział 4 Polki. Najlepsza była Weronika Nowakowska, która ukończyła bieg na 30 miejscu, Krystyna Guzik była 36, Monika Hojnisz 43, a Magdalena Gwizdoń 49.

</doc>
<doc id="4217491" url="https://pl.wikipedia.org/wiki?curid=4217491" title="Pawieł Jegorow">
Pawieł Jegorow

Pawieł Wasiljewicz Jegorow (ros. Павел Васильевич Егоров, ur. w Błagowieszczeńsku, zm. 9 marca 1989 w Angarsku) – radziecki lotnik wojskowy, podpułkownik, Bohater Związku Radzieckiego (1944).
Życiorys.
W 1931 skończył zawodową szkołę techniczną i został mechanikiem w sowchozie stacji maszynowo-traktorowej, w 1935–1937 uczył się w aeroklubie, w 1938–1941 był pilotem-instruktorem w aeroklubie.
W 1940 został powołany do Armii Czerwonej, ukończył wojskową szkołę lotników, od maja 1942 uczestniczył w wojnie z Niemcami, w 1944 był nawigatorem (szturmanem) pułku lotnictwa szturmowego w stopniu kapitana w składzie 1. Armii Powietrznej 3. Frontu Białoruskiego. Do końca wojny wykonał 14 lotów bojowych, niszcząc wiele pociągów, samochodów, dział, samolotów na lotniskach i wiele innego sprzętu i zaopatrzenia wroga oraz zadając przeciwnikowi duże straty w ludziach.
Po wojnie służył w Siłach Powietrznych Północnej Grupy Wojsk i Dalekowschodniego Okręgu Wojskowego, w sierpniu 1959 został zwolniony do rezerwy w stopniu podpułkownika.
Odznaczenia.
I inne.

</doc>
<doc id="4217495" url="https://pl.wikipedia.org/wiki?curid=4217495" title="Aleksiej Riazanow">
Aleksiej Riazanow

Aleksiej Konstantinowicz Riazanow (ros. Алексей Константинович Рязанов, ur. 27 lutego 1920 we wsi Bolszaja Koczetowka w obwodzie tambowskim, zm. 1 sierpnia 1992 w Moskwie) – radziecki lotnik wojskowy, generał major lotnictwa, dwukrotny Bohater Związku Radzieckiego (1943 i 1945).
Życiorys.
Od 1939 służył w Armii Czerwonej, ukończył wojskową lotniczą szkołę pilotów w Borisoglebsku, w 1942 został członkiem WKP(b). W wojnie z Niemcami walczył na Froncie Południowo-Zachodnim, Centralnym, Briańskim, Stalingradzkim, Południowym, Północno-Kaukaskim i 2 Nadbałtyckim, był dowódcą eskadry i pomocnikiem dowódcy pułku lotnictwa myśliwskiego w składzie 4 Armii Powietrznej. Wykonał ok. 550 lotów bojowych i stoczył ponad sto walk powietrznych, w których strącił osobiście 32 samoloty wroga i 16 w grupie. W 1950 ukończył Akademię Wojskową im. Frunzego, a w 1958 Akademię Sztabu Generalnego, pracował w sztabie Moskiewskiego Okręgu Wojskowego i w sztabie Sił Powietrznych i Wojsk Obrony Przeciwlotniczej Kraju, w 1970 otrzymał stopień generała majora lotnictwa, w sierpniu 1975 zwolniono go do rezerwy.
Odznaczenia.
I medale.

</doc>
<doc id="4217498" url="https://pl.wikipedia.org/wiki?curid=4217498" title="Serhij Wakułenko">
Serhij Wakułenko

Serhij Mykołajowycz Wakułenko, ukr. Сергій Миколайович Вакуленко (ur. 7 września 1993 w Charkowie) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek klubów UFK Charków i Szachtar Donieck, barwy których bronił w juniorskich mistrzostwach Ukrainy (DJuFL). 24 lipca 2010 rozpoczął karierę piłkarską w trzeciej drużynie Szachtara Donieck. 28 stycznia 2015 został wypożyczony do Illicziwca Mariupol, a 25 stycznia 2018 przeniósł się do Olimpiku Donieck. 22 lutego 2019 zasilił skład Arsenału Kijów. 27 czerwca 2019 podpisał kontrakt z Karpatami Lwów. 29 stycznia 2020 przeszedł do klubu Araratu-Armenia.
Kariera reprezentacyjna.
Od 2008 występował w juniorskiej reprezentacjach U-17 i U-19. W 2012 został powołany do młodzieżowej reprezentacji Ukrainy.

</doc>
<doc id="4217499" url="https://pl.wikipedia.org/wiki?curid=4217499" title="Biegi narciarskie na Zimowych Igrzyskach Olimpijskich 2018 – bieg łączony kobiet">
Biegi narciarskie na Zimowych Igrzyskach Olimpijskich 2018 – bieg łączony kobiet

Bieg łączony kobiet na Zimowych Igrzyskach Olimpijskich 2018 odbył się 10 lutego na Alpensia Cross-Country Centre w Daegwallyeong-myeon. Zawodniczki rozpoczęły rywalizację od przebiegnięcia 7,5 kilometra stylem klasycznym, następnie miały do pokonania 7,5 kilometra stylem dowolnym.
Mistrzynią olimpijską została Szwedka Charlotte Kalla. Drugie miejsce zajęła obrończyni tytułu Marit Bjørgen reprezentująca Norwegię, a na trzecim miejscu uplasowała się Finka – Krista Pärmäkoski.
W zawodach wzięły udział 4 Polki. Najlepsza była Justyna Kowalczyk, która zajęła 17. miejsce, Sylwia Jaśkowiec była 30, Ewelina Marcisz 31, a Martyna Galewicz 41.

</doc>
<doc id="4217502" url="https://pl.wikipedia.org/wiki?curid=4217502" title="Franciszka Baumgarten-Tramerowa">
Franciszka Baumgarten-Tramerowa



</doc>
<doc id="4217503" url="https://pl.wikipedia.org/wiki?curid=4217503" title="Gare d'Orléans">
Gare d'Orléans



</doc>
<doc id="4217504" url="https://pl.wikipedia.org/wiki?curid=4217504" title="Charles-Paris d'Orléans-Longueville">
Charles-Paris d'Orléans-Longueville



</doc>
<doc id="4217506" url="https://pl.wikipedia.org/wiki?curid=4217506" title="Marie d'Orléans">
Marie d'Orléans



</doc>
<doc id="4217507" url="https://pl.wikipedia.org/wiki?curid=4217507" title="L'Île-d'Orléans">
L'Île-d'Orléans



</doc>
<doc id="4217508" url="https://pl.wikipedia.org/wiki?curid=4217508" title="Porte d'Orléans (stacja metra)">
Porte d'Orléans (stacja metra)



</doc>
<doc id="4217509" url="https://pl.wikipedia.org/wiki?curid=4217509" title="Île d'Orléans">
Île d'Orléans



</doc>
<doc id="4217510" url="https://pl.wikipedia.org/wiki?curid=4217510" title="Quartier-d'Orléans">
Quartier-d'Orléans



</doc>
<doc id="4217512" url="https://pl.wikipedia.org/wiki?curid=4217512" title="Université d’Orléans">
Université d’Orléans



</doc>
<doc id="4217514" url="https://pl.wikipedia.org/wiki?curid=4217514" title="Wasilij Rakow">
Wasilij Rakow

Wasilij Iwanowicz Rakow (ros. Василий Иванович Раков, ur. w Petersburgu, zm. 28 grudnia 1996 tamże) – radziecki lotnik wojskowy, generał major lotnictwa, dwukrotny Bohater Związku Radzieckiego (1940 i 1944).
Życiorys.
Dzieciństwo i młodość spędził w obwodzie twerskim, w 1928 skończył szkołę uniwersytetu fabryczno-zawodowego, od grudnia 1928 służył w Armii Czerwonej. W 1929 ukończył leningradzką wojskowo-teoretyczną szkołę Sił Powietrznych, w 1930 Kaczyńską Wyższą Wojskową Szkołę Lotniczą Pilotów, a w 1931 wojskową szkołę lotników morskich w Sewastopolu, służył w siłach powietrznych Floty Bałtyckiej. W 1938 skończył wyższe kursy lotnicze w Lipiecku i został dowódcą eskadry, 1939-1940 uczestniczył w wojnie z Finlandią. Rankiem 30 listopada 1939 eskadra bombowców sił powietrznych Floty Bałtyckiej pod jego dowództwem dokonała nalotu na fińską bazę wojskową na wyspie Santahamina położonej na wschód od Helsinek. 
Po zakończeniu wojny z Finlandią dowodził pułkiem lotnictwa bombowego, a od kwietnia do grudnia 1940 brygadą lotniczą Floty Czarnomorskiej, w styczniu 1942 ukończył Akademię Marynarki Wojennej. Od lutego 1942 brał udział w wojnie z Niemcami jako dowódca 2 Morskiej Brygady Lotniczej Sił Powietrznych Floty Czarnomorskiej, walczył w obronie Sewastopola, był ranny, później 1942-1943 szkolił lotników w ewakuowanej szkole marynarki wojennej, w maju 1943 wrócił na front jako dowódca eskadry bombowców. Od lutego do maja 1944 był zastępcą dowódcy dywizji lotnictwa szturmowego, a od maja 1944 do lutego 1945 dowódcą pułku lotnictwa bombowego, brał udział m.in. w likwidacji blokady Leningradu i walkach w Karelii. W czasie wojny wykonał ponad 170 lotów bojowych bombowcem Pe-2 i samolotem szturmowym Ił-2, uczestnicząc w zatopieniu 12 statków wroga. Później został zastępcą dowódcy dywizji bombowców Sił Powietrznych Floty Oceanu Spokojnego, następnie dowódcą dywizji, od 1948 wykładał w Akademii Marynarki Wojennej, w 1951 zaocznie ukończył Wojskowy Instytut Języków Obcych. W 1958 został generałem majorem lotnictwa, w 1967 doktorem nauk wojskowo-morskich, a w 1969 profesorem, w sierpniu 1971 przeszedł do rezerwy.
Odznaczenia.
I inne.

</doc>
<doc id="4217517" url="https://pl.wikipedia.org/wiki?curid=4217517" title="Porte d'Orléans">
Porte d'Orléans



</doc>
<doc id="4217533" url="https://pl.wikipedia.org/wiki?curid=4217533" title="Fundacja Wolni Obywatele RP">
Fundacja Wolni Obywatele RP



</doc>
<doc id="4217551" url="https://pl.wikipedia.org/wiki?curid=4217551" title="Ołeksandr Mihunow">
Ołeksandr Mihunow

Ołeksandr Jurijowycz Mihunow, ukr. Олександр Юрійович Мігунов (ur. 13 kwietnia 1994 w Doniecku) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek klubu Dnipro Dniepropetrowsk, barwy którego bronił w juniorskich mistrzostwach Ukrainy (DJuFL). 11 września 2009 rozpoczął karierę piłkarską w juniorskiej drużynie Dnipra, a 22 września 2014 debiutował w podstawowym składzie Dnipra. Latem 2015 po wygaśnięciu kontraktu przeniósł się do Szachtara Donieck i już 5 lipca 2015 został wypożyczony do Illicziwca Mariupol. W styczniu 2017 znów został wypożyczony do Illicziwca, a 21 lipca 2017 przeniósł się do Olimpiku Donieck, w którym grał do końca roku. 14 lutego 2018 został wypożyczony do Szachtiora Karaganda, ale już 27 lipca opuścił kazachski klub. 18 września 2018 został piłkarzem SK Dnipro-1. 4 marca 2019 podpisał kontrakt z Kołosem Kowaliwka. 10 stycznia 2020 opuścił Kołos.
Kariera reprezentacyjna.
Od 2014 do 2015 występował w młodzieżowej reprezentacji Ukrainy.

</doc>
<doc id="4217556" url="https://pl.wikipedia.org/wiki?curid=4217556" title="Klub Poselski Polskiego Stronnictwa Ludowego – Unii Europejskich Demokratów">
Klub Poselski Polskiego Stronnictwa Ludowego – Unii Europejskich Demokratów

Klub Poselski Polskiego Stronnictwa Ludowego – Unii Europejskich Demokratów (PSL-UED) – federacyjny klub parlamentarny działający w Sejmie VIII kadencji i Senacie IX kadencji.
Historia.
Klub poselski PSL-UED powstał w lutym 2018 po połączeniu klubu poselskiego Polskiego Stronnictwa Ludowego z kołem Unii Europejskich Demokratów po tym, jak PSL utraciło potrzebną do posiadania klubu liczbę posłów (co nastąpiło w styczniu, w międzyczasie klub PSL tymczasowo zasilił poseł UED Michał Kamiński). Powstanie klubu ogłoszono 8 lutego. Przewodniczącym klubu został Władysław Kosiniak-Kamysz z PSL, a jego zastępcą Jacek Protasiewicz z UED.
W październiku 2018 do PSL i klubu PSL-UED wstąpił senator Jan Filip Libicki, w wyniku czego klub poselski został przekształcony w klub parlamentarny (nie zmienił jednak w związku z tym nazwy).
W grudniu 2018 Jacek Protasiewicz na mocy porozumienia pomiędzy trzema partiami opuścił klub PSL-UED, dołączając do posłów Nowoczesnej, by mogła ona ponownie powołać klub poselski. Pół roku później powrócił on do klubu, po decyzji o wejściu członków Nowoczesnej w skład klubu PO-KO. Do klubu dołączyli wówczas także dwaj posłowie, którzy objęli mandaty po posłankach wybranych do Europarlamentu: Piotr Walkowski z PSL, który objął mandat po wybranej z listy tej partii posłance PiS Andżelice Możdżanowskiej oraz polityk UED Michał Mazowiecki, który zastąpił posłankę Platformy Obywatelskiej Ewę Kopacz (w związku z tym liczba posłów klubu zwiększyła się do 19). 4 lipca 2019 lider PSL Władysław Kosiniak-Kamysz poinformował, że klub PSL-UED przekształcił się w klub PSL-Koalicja Polska, w skład którego weszli oprócz posłów PSL i UED także posłowie Marek Biernacki, Jacek Tomczak (dwaj prawicowi posłowie wykluczeni wcześniej z PO) i Radosław Lubczyk (poseł Nowoczesnej, w Sejmie ostatnio niezrzeszony).
Skład klubu.
Posłowie.
Posłowie klubu należący do Polskiego Stronnictwa Ludowego zostali wybrani z list tej partii, a należący do Unii Europejskich Demokratów z list Platformy Obywatelskiej.

</doc>
<doc id="4217557" url="https://pl.wikipedia.org/wiki?curid=4217557" title="Charles Wolfe">
Charles Wolfe

Charles Wolfe (ur. 14 grudnia 1791 w Dublinie lub w hrabstwie Kildare, zm. 21 lutego 1823 w Queenstwown Cobh, w hrabstwie Cork) – irlandzki duchowny anglikański i poeta.
Ukończył Trinity College w Dublinie, ale nie podjął kariery akademickiej, gdyż wymagało to wówczas ślubowania celibatu i zamiast tego wybrał zawód duchownego. Został ordynowany w 1817. Posługę pełnił w hrabstwie Tyrone. Zmarł na gruźlicę w Queenstwown (Cobh) w hrabstwie Cork. Jego najbardziej znanym utworem jest wiersz "The Burial of Sir John Moore at Corunna" z 1816, będący elegią na cześć brytyjskiego dowódcy w bitwie pod La Coruñą w Hiszpanii w czasie wojen napoleońskich. Dzieła poety zostały opublikowane w 1817.

</doc>
<doc id="4217558" url="https://pl.wikipedia.org/wiki?curid=4217558" title="Klub Poselski Polskiego Stronnictwa Ludowego - Unii Europejskich Demokratów">
Klub Poselski Polskiego Stronnictwa Ludowego - Unii Europejskich Demokratów



</doc>
<doc id="4217564" url="https://pl.wikipedia.org/wiki?curid=4217564" title="Milesina blechni">
Milesina blechni

Milesina blechni (Syd. &amp; P. Syd.) Arthur ex Faull – gatunek grzybów z typu rdzowców ("Pucciniales"). Grzyb mikroskopijny, pasożyt obligatoryjny jodły i podrzenia żebrowca. Wywołuje u nich chorobę zwaną rdzą.
Systematyka i nazewnictwo.
Pozycja w klasyfikacji według Index Fungorum: "Milesina, Pucciniastraceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Po raz pierwszy zdiagnozował go w 1903 r. Hans Sydow nadając mu nazwę "Melampsorella blechni". Obecną, uznaną przez Index Fungorum nazwę nadali mu Arthur i Faull w 1910 r.
Synonimy:
Charakterystyka.
Jest to pasożyt dwudomowy, którego żywicielami jest kilka gatunków jodeł (jodła pospolita, wonna i grecka) oraz paproć podrzeń żebrowiec ("Blechnum spicant"). Jest to rdza pełnocyklowa, wytwarzająca wszystkie 5 typowych dla rdzowców zarodników. Na jodłach wytwarzane są zarodniki typu ecjospora i spermogonium, na żywych liściach podrzenia żebrowca urediniospory, na obumarłych teliospory, z których na wiosnę rozwijają się bazydiospory. Te ostatnie dokonują infekcji pierwotnej na igłach jodeł. Jodłom patogen nie wyrządza większej szkody.
Uredinia w postaci żółtych ziarenek na obydwu stronach liści podrzenia żebrowca. Urediniospory powstają w nich począwszy od sierpnia. Przykryte są jajowatym perydium. Podczas deszczowej pogody uwalniają się z nich białe masy zarodników. Uredinispory są krótkie, odlegle brodawkowane, na krótkich i grubych trzoneczkach. Teliospory powstają na dolnej stronie obumarłych liści, pojedynczo w komórkach naskórka liścia. Teliospory o nieregularnym kształcie, cienkościenne, zbudowane z 1–70 komórek.

</doc>
<doc id="4217568" url="https://pl.wikipedia.org/wiki?curid=4217568" title="Wiktor Leonow">
Wiktor Leonow

Wiktor Nikołajewicz Leonow (; ur. w Zarajsku, zm. 7 października 2003 w Moskwie) – radziecki marynarz, dwukrotny Bohater Związku Radzieckiego (1944 i 1945).
Życiorys.
Po ukończeniu 7 klas, 1931–1933 uczył się w szkole fabryczno-zawodowej w Moskwie, potem pracował jako ślusarz i jednocześnie działał w Komsomole. Od 1937 służył w marynarce wojennej ZSRR, był motorowym łodzi podwodnej Floty Północnej i pracownikiem warsztatu remontu okrętów floty podwodnej w mieście Polarnyj. Po ataku Niemiec na ZSRR został skierowany do samodzielnego oddziału zwiadowczego Floty Północnej, początkowo jako szeregowy, później dowódca pododdziału, od 18 lipca 1941 przeprowadził ok. 50 operacji bojowych na tyłach wroga, w grudniu 1942 otrzymał stopień młodszego porucznika i funkcję zastępcy oddziału ds. politycznych, od 1942 należał do WKP(b). W grudniu 1943 został dowódcą 181 specjalnego oddziału zwiadowczego Floty Północnej, w kwietniu 1944 awansowano go na porucznika, w październiku 1944 brał udział w walkach podczas operacji petsamsko-kirkeneskiej, w dużym stopniu przyczyniając się do zdobycia przez ZSRR Petsamo i Kirkenesu. W maju 1945 został skierowany na Daleki Wschód jako dowódcę specjalnego oddziału wywiadowczego Floty Pacyficznej, uczestniczył w wojnie z Japonią, m.in. w desantach w portach Rasŏn, Ch'ŏngjin i Wŏnsan. Po wojnie służył we Flocie Północnej i w Sztabie Głównym Marynarki Wojennej ZSRR, w 1950 ukończył Kaspijską Wyższą Szkołę Wojskowo-Morską im. Kirowa, później uczył się w Akademii Wojskowo-Morskiej, w lipcu 1956 przeszedł do rezerwy w stopniu kapitana 1. rangi. Był honorowym obywatelem miasta Polarnyj. W 2004 jego imieniem nazwano okręt łączności "Odograf".
Odznaczenia.
I medale ZSRR oraz order północnokoreański.

</doc>
<doc id="4217577" url="https://pl.wikipedia.org/wiki?curid=4217577" title="Milesina">
Milesina

Milesina Magnus – rodzaj grzybów z rzędu rdzowców ("Pucciniales"). Grzyby mikroskopijne, pasożyty roślin.
Charakterystyka.
Pasożyty dwudomowe. Ich żywicielami są różne gatunki jodeł ("Abies") i paproci. U porażonych roślin wywołują choroby zwane rdzami. Przedstawiciele rodzaju "Milesina" są rdzami pełnocyklowymi, wytwarzającymi wszystkie typowe dla rdzowców zarodniki. Na jodłach powstają zarodniki typu ecjospora i spermatogonium, na paprociach urediniospory, teliospory i bazydiospory. Teliospory powstają pojedynczo w komórkach skórki paproci.
Systematyka i nazewnictwo.
"Milesina, Pucciniastraceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".

</doc>
<doc id="4217579" url="https://pl.wikipedia.org/wiki?curid=4217579" title="Protesty w Braszowie">
Protesty w Braszowie

Protesty w Braszowie – antyrządowe protesty w Braszowie z 15 listopada 1987 roku. Przyczyną było zmniejszenie pensji pracowników fabryki Czerwony Sztandar.
Przebieg.
Protesty wybuchły w nocy z 14 na 15 listopada 1987 roku w fabryce Czerwony Sztandar (rum. "Steagul Roșu") produkującej ciężarówki marki Roman. Przyczyną strajku było zmniejszenie pensji o połowę. Robotnicy domagali się wypłacenia zaległych pensji, poprawy warunków bytowych oraz podwyżek. W ciągu kilku godzin do protestu przyłączyły się kolejne wydziały fabryki. Przywódcy strajku domagali się bezwarunkowych rozmów z kierownictwem. Rozmowy rozpoczęły się o godzinie ósmej. Około godziny jedenastej nieznana osoba zaproponowała opuszczenie zakładu i przejście do siedziby okręgowego kierownictwa Rumuńskiej Partii Komunistycznej. Spośród czterech tysięcy robotników fabrykę opuściło zaledwie trzysta osób, którzy po wyjściu z zakładu zaczęła skandować hasła. Do pochodu dołączyli niektórzy mieszkańcy Braszowa.
Po przybyciu do budynków Rumuńskiej Partii Komunistycznej demonstranci domagali się rozmów z lokalnymi reprezentantami władzy. Tłum liczący ok. 4 tys. osób udał się do siedziby rady okręgowej. Do manifestantów wyszedł burmistrz Braszowa, który ostrzegł protestujących przed represjami. Po rozmowie rozwścieczony tłum wdarł się do budynku. W siedzibie rady okręgowej wybito okna, wyrzucano na zewnątrz meble, telefony, radia i telewizory, podpalono portrety małżeństwa Ceaușescu, ponadto opróżniono pełne lodówki komitetu partii. Podczas zamieszek uczestnicy protestów odkryli w szafkach importowane papierosy, drogie alkohole oraz niespotykane wówczas produkty spożywcze (np. ananasy).
Specjalny oddział Securitate rozpoczął tłumienie protestów kilka godzin po wtargnięciu tłumu do budynku. Większość rebeliantów demolujących budynek aresztowano. Zatrzymanych torturowano i przesłuchiwano. 3 grudnia 1987 roku w fabryce Czerwony Sztandar odbyło się coś na kształt procesu pokazowego. Salę wypełnili robotnicy i współpracownicy Securitate. Członkowie załogi domagali się zwolnienia i skazania liderów protestu. 61 osób skazano na kary od sześciu miesięcy do trzech więzienia albo też na przymusowe przesiedlenie do innej części Rumunii.
Następstwa.
Po protestach w Braszowie zaktualizowano i udoskonalono plany zdławienia przemocą protestów mieszkańców, które stworzono po strajku górniczym w dolinie Jiu. Ponadto Nicolae Ceaușescu nakazał wypłacić zaległe wynagrodzenia w zakładzie Czerwony Sztandar.
Wydarzenia w Braszowie przeszły w Rumunii niemal bez echa. W mieście Kluż-Napoka dysydentka Doina Cornea wywiesiła na drzwiach swojego domu plakat, w którym solidaryzowała się z protestującymi i poparła ich walkę w liście do Radia Wolna Europa. W 1991 roku w Braszowie postawiono krzyż ku pamięci zajść.

</doc>
<doc id="4217582" url="https://pl.wikipedia.org/wiki?curid=4217582" title="Michaił Kuzniecow (lotnik)">
Michaił Kuzniecow (lotnik)

Michaił Wasiljewicz Kuzniecow (ros. Михаил Васильевич Кузнецов, ur. we wsi Agarino w guberni tulskiej (obecnie w obwodzie moskiewskim), zm. 15 grudnia 1989 w Moskwie) – radziecki lotnik wojskowy, generał major lotnictwa, dwukrotny Bohater Związku Radzieckiego (1943 i 1945).
Życiorys.
Od 1921 mieszkał w Moskwie, gdzie w 1930 skończył 7 klas szkoły, później pracował jako elektromonter, w 1933 został funkcjonariuszem Komsomołu. Od lipca 1933 służył w Armii Czerwonej, w 1934 ukończył wojskową szkołę morskich lotników i obserwatorów w Jejsku, był adiutantem eskadry i pomocnikiem dowódcy eskadry w pułku lotnictwa myśliwskiego w Białoruskim Okręgu Wojskowym. We wrześniu 1939 uczestniczył w zajmowaniu przez ZSRR Zachodniej Białorusi, czyli agresji ZSRR na Polskę, a na początku 1940 w wojnie z Finlandią, później służył w Leningradzkim Okręgu Wojskowym i Nadbałtyckim Specjalnym Okręgu Wojskowym. W kwietniu 1941 skończył kursy doskonalenia dowódców eskadr w Lipiecku, po ataku Niemiec na ZSRR jako dowódca eskadry i nawigator (szturman) pułku lotnictwa myśliwskiego walczył na Froncie Północno-Zachodnim, a od sierpnia do grudnia 1941 Leningradzkim.
Od marca do maja 1942 był zastępcą dowódcy pułku lotnictwa myśliwskiego w Arzamasie, następnie dowódcą eskadry w Rybińsku, od czerwca 1942 do maja 1945 dowodził pułkiem lotnictwa myśliwskiego, walcząc na Froncie Kalinińskim (lipiec-wrzesień 1942), Zachodnim (wrzesień-listopad 1942), Południowo-Zachodnim (listopad 1942-październik 1943), 3 (październik 1943-lipiec 1944) i 1 Ukraińskim (lipiec 1944-maj 1945). Brał udział w operacji woroszyłowgradzkiej, bitwie pod Kurskiem, operacji iziumsko-barwienkowskiej, zaporoskiej, dniepropietrowskiej, lwowsko-sandomierskiej, sandomiersko-śląskiej, dolnośląskiej, berlińskiej i praskiej. Wykonał 344 loty bojowe i stoczył 73 walki powietrzne, w których strącił osobiście 21 i w grupie 6 samolotów wroga. Po wojnie był zastępcą dowódcy dywizji lotniczej w Centralnej Grupie Wojsk w Austrii, w 1951 ukończył Akademię Wojskowo-Powietrzną w Monino i został naczelnikiem wojskowej lotniczej szkoły pilotów w Czernihowie, a później szkoły lotniczej w Krzemieńczuku. W latach 1959-1961 był zastępcą dowódcy 69 Armii Powietrznej ds. tyłów w Kijowskim Okręgu Wojskowym w stopniu generała majora lotnictwa, 1961-1969 zastępcą dowódcy 37 Armii Powietrznej ds. tyłów w Północnej Grupie Wojsk w Polsce, 1969-1974 zastępcą dowódcy Sił Powietrznych ds. tyłów w Moskiewskim Okręgu Wojskowym, w lutym 1974 został zwolniony do rezerwy.
Odznaczenia.
I inne.

</doc>
<doc id="4217583" url="https://pl.wikipedia.org/wiki?curid=4217583" title="Puchar Świata w skokach narciarskich 2017/2018 – Lahti">
Puchar Świata w skokach narciarskich 2017/2018 – Lahti

Trzynaste zawody w ramach Pucharu Świata w skokach narciarskich 2017/2018 odbyły się w dniach 2–4 marca 2018 roku na skoczni dużej w Lahti. W skład zawodów weszły konkurs drużynowy oraz konkurs indywidualny.
Jury.
Dyrektorem konkursów podczas zawodów Pucharu Świata w Lahti był Pekka Tervahartiala oraz z ramienia Międzynarodowej Federacji Narciarskiej, dyrektor zawodów Pucharu Świata, Walter Hofer. Jego asystentem był, podobnie jak w innych oficjalnych zawodach organizowanych przez FIS, Borek Sedlák. Sędzią technicznym był Geir Løng, a jego asystentem – Horst Nilgen. Kontrolą sprzętu zajmowali się Sepp Gratzer oraz Agnieszka Baczkowska.

</doc>
<doc id="4217587" url="https://pl.wikipedia.org/wiki?curid=4217587" title="Stanisław Zając">
Stanisław Zając



</doc>
<doc id="4217589" url="https://pl.wikipedia.org/wiki?curid=4217589" title="Aleksandr Karpow">
Aleksandr Karpow

Aleksandr Tierentjewicz Karpow (ros. Александр Терентьевич Карпов, ur. we wsi Feleniewo w obwodzie kałuskim, zm. 20 października 1944 w Zatoce Fińskiej) – radziecki lotnik wojskowy, major, dwukrotny Bohater Związku Radzieckiego (1943 i 1944).
Życiorys.
Urodził się w rodzinie chłopskiej. W 1935 skończył szkołę fabryczno-zawodową w Kałudze i został ślusarzem, uczył się w aeroklubie. Od 1939 służył w Armii Czerwonej, w 1940 ukończył Kaczyńską Wyższą Wojskową Szkołę Lotniczą dla Pilotów, od lipca 1941 uczestniczył w wojnie z Niemcami, od 1942 należał do WKP(b). W składzie pułku lotnictwa myśliwskiego brał udział w bitwie pod Moskwą i Leningradem, był lotnikiem obrony przeciwlotniczej Frontu Leningradzkiego, później dowódcą klucza, zastępcą dowódcy i dowódcą eskadry w 123 pułku lotnictwa myśliwskiego/27 gwardyjskiego pułku lotnictwa myśliwskiego 2 Gwardyjskiego Korpusu Lotnictwa Myśliwskiego Obrony Przeciwlotniczej. Wykonał 456 lotów bojowych i stoczył 97 walk powietrznych, w których strącił osobiście 28, a w grupie 8 samolotów wroga. Zginął podczas przelotu z Tallina do Gatczyny, gdy jego samolot wpadł do Zatoki Fińskiej. W Kałudze ustawiono jego popiersie i nazwano ulicę jego imieniem.
Odznaczenia.
I medale.

</doc>
<doc id="4217591" url="https://pl.wikipedia.org/wiki?curid=4217591" title="Enrique Díaz Díaz">
Enrique Díaz Díaz

Enrique Díaz Díaz (ur. 13 czerwca 1952 w Huandacareo) – meksykański duchowny rzymskokatolicki, od 2017 biskup Irapuato.
Życiorys.
Święcenia kapłańskie otrzymał 23 października 1977 i został inkardynowany do archidiecezji Morelia. Był m.in. wykładowcą diecezjalnego seminarium, proboszczem w Tzintzuntzan i Morelii, a także wikariuszem biskupem dla regionu Pátzcuaro.
30 kwietnia 2003 papież Jan Paweł II mianował go biskupem pomocniczym San Cristóbal de Las Casas oraz biskupem tytularnym "Izirzady". Sakrę biskupią przyjął 10 lipca 2003 z rąk ordynariusza tejże diecezji, Felipe Arizmendi Esquivela.
15 maja 2014 został prekonizowany biskupem koadiutorem San Cristóbal de Las Casas, jednak nie objął pełni rządów w diecezji, gdyż 11 marca 2017 został przeniesiony na urząd biskupa Irapuato (ingres odbył się 19 maja 2017).

</doc>
<doc id="4217592" url="https://pl.wikipedia.org/wiki?curid=4217592" title="Milesia blechni">
Milesia blechni



</doc>
<doc id="4217593" url="https://pl.wikipedia.org/wiki?curid=4217593" title="Puchar Świata kobiet w skokach narciarskich 2017/2018 – Râșnov">
Puchar Świata kobiet w skokach narciarskich 2017/2018 – Râșnov

Trzynasty i czternasty konkurs w ramach Pucharu Świata kobiet w skokach narciarskich 2017/2018 rozegrane zostaną w dniach 3–4 marca 2018 roku w Râșnovie.
Początkowo zawody rozegrać się miały w dniach 6–7 stycznia, lecz z powodu braku śniegu zostały one początkowo odwołane, a później ostatecznie przesunięte na nowy termin.
Kwalifikacje do pierwszego konkursu wygrała Norweżka Maren Lundby. Ze stratą wynoszącą prawie dwa punkty na drugiej pozycji została sklasyfikowana Jacqueline Seifriedsberger. Trzecie miejsce zajęła Słowenka Nika Križnar. Na starcie zawodów pojawiło się 43 zawodniczek, w związku z czym tylko trzy nie uzyskały awansu do konkursu głównego, a w tym gronie znalazły się dwie reprezentantki Rumunii oraz reprezentantka Węgier. Skoki oddawane były z dwudziestej piątej i dwudziestej szóstej belki startowej.
Pierwszy konkurs indywidualny został ograniczony do jednej serii z powodu silnego wiatru, a wygrała go Katharina Althaus. Będąca na drugim miejscu Maren Lundby straciła tylko trzy dziesiąte punktu. Podium uzupełniła rodaczka zwyciężczyni Carina Vogt, której do miejsca drugiego zabrakło ponad siedem punktów. Zawody odbyły się z belki dwudziestej trzeciej oraz dwudziestej piątej.
Kwalifikacje do drugiego konkursu indywidualnego wygrała zwyciężczyni pierwszego konkursu Katharina Althaus z przewagą ośmiu dziesiątych punktu nad drugim miejscem, na którym znalazła się Maren Lundby. Wśród całej stawki miała najlepsze warunki wietrzne i dzięki temu ustanowiła nowy rekord obiektu pobijając stary o półtora metra Sary Takanashi sprzed czterech lat. Trzecie miejsce ponownie jak w poprzednich kwalifikacjach zajęła Słowenka Nika Križnar. Kwalifikacje rozegrane zostały z belek dwudziestej trzeciej, dwudziestej czwartej oraz dwudziestej piątej.
Drugi konkurs indywidualny wygrała Maren Lundby i tym samym zapewniła sobie triumf w końcowej klasyfikacji generalnej Pucharu Świata. Drugi stopień podium wywalczyła Katharina Althaus gorsza od Norweżki o ponad dwadzieścia punktów. Trzecie miejsce zajęła Nika Križnar, dla której było to pierwsze podium tego cyklu w historii. Zawody zostały przeprowadzone z belek dwudziestej trzeciej i dwudziestej czwartej.
Jury.
Dyrektorem konkursów podczas zawodów Pucharu Świata kobiet w Râșnovie był Paul Ganzenhuber, oraz z ramienia Międzynarodowej Federacji Narciarskiej, dyrektorka zawodów Pucharu Świata Chika Yoshida wraz z asystentem, którym jest Miran Tepeš. Kontrolą sprzętu zajmowała się Renata Nadarkiewicz.

</doc>
<doc id="4217596" url="https://pl.wikipedia.org/wiki?curid=4217596" title="José Isidro Guerrero Macías">
José Isidro Guerrero Macías

José Isidro Guerrero Macías (ur. 31 maja 1951 w Iraguato, zm. 23 lutego 2022 w Culiacán) – meksykański duchowny rzymskokatolicki, w latach 1997–2022 biskup Mexicali.

</doc>
<doc id="4217599" url="https://pl.wikipedia.org/wiki?curid=4217599" title="Łyżwiarstwo szybkie na Zimowych Igrzyskach Olimpijskich 2018 – 1500 m mężczyzn">
Łyżwiarstwo szybkie na Zimowych Igrzyskach Olimpijskich 2018 – 1500 m mężczyzn

Bieg na 1500 metrów mężczyzn rozgrywany w ramach łyżwiarstwa szybkiego na Zimowych Igrzyskach Olimpijskich 2018 odbył się 13 lutego w hali Gangneung Oval w Gangneung.
Złoty medal wywalczył Holender Kjeld Nuis, srebro zdobył jego rodak Patrick Roest, a brąz reprezentant gospodarzy Kim Min-seok.
W zawodach wzięło udział 3 Polaków. Obrońca tytułu, Zbigniew Bródka, był 12, Jan Szymański 16, a Konrad Niedźwiedzki 20.
Rekordy.
"Rekordy obowiązujące przed rozpoczęciem igrzysk."

</doc>
<doc id="4217604" url="https://pl.wikipedia.org/wiki?curid=4217604" title="Jesús José Herrera Quiñonez">
Jesús José Herrera Quiñonez

Jesús José Herrera Quiñonez (ur. 20 grudnia 1961 w Mexicali) – meksykański duchowny rzymskokatolicki, od 2011 biskup Nuevo Casas Grandes.
Życiorys.
Święcenia kapłańskie przyjął 20 grudnia 1987 i został inkardynowany do diecezji Mexicali. Pracował głównie jako duszpasterz parafialny, był także m.in. diecezjalnym asystentem Ruchu Rodzin Chrześcijańskich oraz sekretarzem kancelarii kurii.
27 października 2011 został mianowany biskupem Nuevo Casas Grandes, zaś 15 grudnia 2011 przyjął sakrę biskupią z rąk abp. Constancio Mirandy Wechmanna.

</doc>
<doc id="4217609" url="https://pl.wikipedia.org/wiki?curid=4217609" title="Stiepan Szutow">
Stiepan Szutow

Stiepan Fiodorowicz Szutow, "Sciapan Fiodarawicz Szutau" (ros. Степан Фёдорович Шутов, biał. Сцяпан Фёдаравіч Шутаў, ur. we wsi Dworiec w rejonie bobrujskim, zm. 17 kwietnia 1963 w Kijowie) – radziecki pułkownik, dwukrotny Bohater Związku Radzieckiego (1944).
Życiorys.
Urodził się w biednej wielodzietnej białoruskiej rodzinie chłopskiej. W grudniu 1917 wstąpił do miejscowego oddziału Czerwonej Gwardii, później do oddziału czerwonej partyzantki, walczył z oddziałami niemieckich interwentów i WP, w 1920 wstąpił do regularnej Armii Czerwonej i walczył na Froncie Zachodnim, jednak z powodu choroby został wycofany z frontu. Po wyzdrowieniu i powrocie do rodzinnej wsi pracował w kołchozie, w 1924 został członkiem RKP(b), w marcu 1924 ponownie powołano go do armii. W 1927 ukończył Zjednoczoną Szkołę Wojskową im. WCIK w Moskwie i został dowódcą plutonu, w 1930 skończył kursy wojskowo-polityczne im. Lenina w Moskwie i został politrukiem pułku kawalerii, w 1932 ukończył kursy wojsk pancernych w Leningradzie, a w 1937 akademickie kursy przy Wojskowej Akademii Mechanizacji i Motoryzacji Armii Czerwonej i został skierowany do wojsk pancernych. Po ataku Niemiec na ZSRR jako dowódca batalionu czołgów walczył na Froncie Zachodnim, później jako zastępca dowódcy brygady pancernej na Froncie Południowo-Zachodnim, w sierpniu 1942 objął dowództwo 187 Brygady Pancernej 9 Korpusu Pancernego Frontu Zachodniego, od października 1942 do maja 1943 dowodził samodzielnym pułkiem czołgów. W 1943 ukończył akademickie kursy doskonalenia kadry dowódczej przy Wojskowej Akademii Wojsk Pancernych i Zmechanizowanych im. Stalina i od sierpnia 1943 dowodził brygadą pancerną na Froncie Woroneskim, później 1 i 2 Ukraińskim, w listopadzie 1943 brał udział w wyzwoleniu Kijowa. 21 lutego 1944 otrzymał stopień pułkownika. W marcu-kwietniu 1944 uczestniczył w operacji humańsko-botoszańskiej, później w forsowaniu Prutu, a w sierpniu 1944 w operacji jassko-kiszyniowskiej; 30 sierpnia 1944 jego brygada zdobyła Ploeszti. We wrześniu 1944 został zastępcą dowódcy 9 Korpusu Zmechanizowanego Gwardii 6 Armii Pancernej Gwardii, podczas walki w Alpach Transylwańskich został ciężko ranny i stracił rękę, w związku z czym we wrześniu 1945 zwolniono go z armii. Pracował jako wiceminister ubezpieczeń społecznych Białoruskiej SRR. Był deputowanym do Rady Najwyższej ZSRR 2 kadencji (1946-1950) i do Rady Najwyższej Białoruskiej SRR 3 kadencji (1951-1955). Jego imieniem nazwano ulicę w Kijowie.

</doc>
<doc id="4217614" url="https://pl.wikipedia.org/wiki?curid=4217614" title="Short track na Zimowych Igrzyskach Olimpijskich 2018 – 500 m kobiet">
Short track na Zimowych Igrzyskach Olimpijskich 2018 – 500 m kobiet

Bieg na 500 m kobiet rozgrywany w ramach short tracku na Zimowych Igrzyskach Olimpijskich 2018 odbył się 10 i 13 lutego w Gangneung Ice Arena w Gangneung.

</doc>
<doc id="4217617" url="https://pl.wikipedia.org/wiki?curid=4217617" title="Dhimitër Kacimbra">
Dhimitër Kacimbra

Dhimitër Kacimbra (ur. w maju 1875 w Përmecie, zm. w latach 50. XX wieku) – albański polityk i prawnik, minister sprawiedliwości w roku 1921.
Życiorys.
Po ukończeniu greckojęzycznej szkoły w rodzinnej miejscowości studiował prawo na uniwersytecie w Stambule. W latach 1903-1908 pracował jako adwokat w Meçove. W tym samym czasie pracował jako nauczyciel języka tureckiego w szkole greckiej. Od 1908 pracował w sądach okręgowych - początkowo w Margelliçi, a następnie we Wlorze i w Himarze. W 1913 powrócił do praktyki adwokackiej. W czasie I wojny światowej wykonywał zawód notariusza w Përmecie.
W 1920 wziął udział w kongresie albańskich działaczy narodowych w Lushnji. W tym samym roku został wybrany deputowanym do Rady Narodowej Albanii, jako przedstawiciel Partii Ludowej (Partia Popullore). W parlamencie zasiadał w latach 1920-1924, a następnie w latach 1932-1944. W 1920 kierował pracami parlamentu, a w 1921 pełnił krótko funkcję ministra sprawiedliwości. W 1923 uczestniczył w negocjacjach z Patriarchą Ekumenicznym na temat autokefalii Albańskiego Kościoła Prawosławnego.
Od 1932 pracował jako prokurator w sądach okręgowych. Zmarł w latach 50. XX wieku w niejasnych okolicznościach.

</doc>
<doc id="4217618" url="https://pl.wikipedia.org/wiki?curid=4217618" title="C.J. Williams">
C.J. Williams

Wendell „C.J.” Williams Jr (ur. 6 lutego 1990 w Fayetteville) – amerykański koszykarz, grający na pozycji rzucającego obrońcy.
27 lipca 2018 został zwolniony przez Los Angeles Clippers. 31 lipca podpisał umowę z Minnesotą Timberwolves na występy zarówno w NBA oraz zespole G-League – Iowa Wolves.
25 września 2019 został zawodnikiem Brooklyn Nets. 19 października opuścił klub.

</doc>
<doc id="4217621" url="https://pl.wikipedia.org/wiki?curid=4217621" title="Afanasij Szylin">
Afanasij Szylin

Afanasij Pietrowicz Szylin (ros. Афанасий Петро́вич Шилин, ur. 1 września 1924 we wsi Pietropawłowka w obwodzie saratowskim, zm. 22 maja 1982 w Moskwie) – radziecki generał porucznik, dwukrotny Bohater Związku Radzieckiego (1944 i 1945).
Życiorys.
Skończył szkołę średnią, później pracował w Zagłębiu Kuźnieckim, w sierpniu 1942 został powołany do Armii Czerwonej, w 1943 ukończył szkołę artylerii w Tomsku. Od 1944 należał do WKP(b), od czerwca 1943 do stycznia 1945 uczestniczył w wojnie z Niemcami na Froncie Południowo-Zachodnim, 3 Ukraińskim i 1 Białoruskim, brał udział w wyzwalaniu Ukrainy, Mołdawii i zajmowaniu Polski. We wrześniu 1943 jako dowódca plutonu w pułku artylerii 60 Dywizji Piechoty Gwardii 12 Armii 3 Frontu Ukraińskiego uczestniczył w forsowaniu Dniepru, w styczniu 1945 jako szef wywiadu dywizjonu artylerii 132 pułku artylerii gwardii 60 Dywizji Piechoty Gwardii 5 Armii Uderzeniowej 1 Frontu Białoruskiego w stopniu starszego porucznika brał udział w operacji wiślańsko-odrzańskiej, m.in. przełamaniu obrony przeciwnika na przyczółku magnuszewskim. 15 stycznia 1945 został ciężko ranny w walce. W 1946 ukończył wyższą oficerską szkołę artylerii, w 1952 Akademię Wojskową im. Dzierżyńskiego, a w 1966 Wojskową Akademię Sztabu Generalnego, w 1960 został dowódcą brygady rakietowej Wojsk Rakietowych Strategicznego Przeznaczenia ZSRR. W maju 1961 został dowódcą dywizji rakietowej, później zastępcą dowódcy korpusu rakietowego, 1970-1976 był I zastępcą dowódcy 27 Witebskiej Armii Rakietowej Gwardii, w 1975 otrzymał stopień generała porucznika. W Lenińsku Kuźnieckim ustawiono jego popiersie z brązu.
Odznaczenia.
I inne.

</doc>
<doc id="4217632" url="https://pl.wikipedia.org/wiki?curid=4217632" title="PSL-UED">
PSL-UED



</doc>
<doc id="4217633" url="https://pl.wikipedia.org/wiki?curid=4217633" title="Pawieł Szuruchin">
Pawieł Szuruchin

Pawieł Iwanowicz Szuruchin (ros. Павел Иванович Шурухин, ur. we wsi Solonyj Jerik w rejonie bykowskim w obwodzie wołgogradzkim, zm. 3 listopada 1956 w Moskwie) – radziecki generał major, dwukrotny Bohater Związku Radzieckiego (1943 i 1945).
Życiorys.
Urodził się w rodzinie chłopskiej. Od 1931 służył w Armii Czerwonej, w 1934 skończył szkołę wojskową w Ordżonikidze i został dowódcą plutonu, potem pomocnikiem dowódcy kompanii i naczelnikiem szkoły pułkowej, od 1940 należał do WKP(b). Jako dowódca batalionu na przełomie 1939/1940 uczestniczył w wojnie z Finlandią, od 29 czerwca 1941 w wojnie z Niemcami, w rejonie Borysowa na Froncie Zachodnim. Gdy w końcu lipca 1941 batalion utracił kontakt z resztą wojsk radzieckich, podjął działalność partyzancką; dowódcą oddziału partyzanckiego w obwodzie homelskim został Szuruchin. 1 sierpnia i 6 października 1941 był ranny w walce. Jego oddział nawiązał łączność z „Wielką Ziemią” i w lutym 1942 podporządkował się NKWD. Od kwietnia do czerwca 1942 Szuruchin był zastępcą dowódcy pułku wojsk wewnętrznych NKWD ZSRR, a w latach 1942–1943 dowódcą zjednoczonego oddziału partyzanckiego w obwodzie orłowskim. Od kwietnia do sierpnia 1943 był szefem grupy operacyjnej Briańskiego Obwodowego Sztabu Ruchu Partyzanckiego, a po ponownym zawładnięciu przez ZSRR obwodem orłowskim w sierpniu 1943 wrócił w szeregi regularnej Armii Czerwonej jako dowódca 132 pułku piechoty gwardii. Walczył na Froncie Zachodnim, Woroneskim i 1 Ukraińskim, 24 września 1943 sforsował Dniepr w rejonie kaharłyckim w obwodzie kijowskim. Od sierpnia do października 1944 brał udział w operacji jassko-kiszyniowskiej, bukaresztańsko-aradzkiej i debreczyńskiej. W końcu 1944 został zastępcą dowódcy 42 Dywizji Piechoty Gwardii, był ciężko ranny, po wojnie ukończył kursy dowódców dywizji piechoty i ponownie dowodził pułkiem, później dywizją, w 1953 otrzymał stopień generała majora. W latach 1946–1950 był deputowanym do Rady Najwyższej ZSRR 2 kadencji. Został pochowany na Cmentarzu Nowodziewiczym.
Odznaczenia.
I medale.

</doc>
<doc id="4217641" url="https://pl.wikipedia.org/wiki?curid=4217641" title="Juozas Preikšas">
Juozas Preikšas

Juozas Preikšas (ur. 22 listopada 1926 w Gryszkabudzie, zm. 11 lutego 2018 w Kownie) – litewski duchowny katolicki, biskup pomocniczy kowieński i wyłkowyski w latach 1984–1988, administrator apostolski kowieński i wyłkowyski 1988–1991, a okresie 1989–1991 także poniewski. Od 1991 do 2002 biskup diecezjalny poniewski.
Życiorys.
Święcenia kapłańskie otrzymał 23 września 1951.
31 października 1984 papież Jan Paweł II mianował go biskupem pomocniczym kowieńskim i wyłkowyskim, ze stolicą tytularną "Egnatia". 2 grudnia tego samego roku z rąk arcybiskupa Liudasa Povilonisa przyjął sakrę biskupią. 27 kwietnia 1988 objął obowiązki administratora apostolskiego kowieńskiego i wyłkowyskiego, a od 2 kwietnia 1989 także poniewskiego. 24 grudnia 1991 mianowany biskupem diecezjalnym poniewskim. 5 stycznia 2002, ze względu na wiek, złożył rezygnację z zajmowanej funkcji na ręce papieża Jana Pawła II.
Zmarł 11 lutego 2018.

</doc>
<doc id="4217644" url="https://pl.wikipedia.org/wiki?curid=4217644" title="Charles Cooke">
Charles Cooke

Charles Cooke III (ur. 1 lipca 1994 w Trenton) – amerykański koszykarz, występujący na pozycji rzucającego obrońcy.
15 marca 2019 podpisał 10-dniową umowę z Miami Heat.

</doc>
<doc id="4217647" url="https://pl.wikipedia.org/wiki?curid=4217647" title="Reiko Takashima">
Reiko Takashima

 – japońska aktorka.

</doc>
<doc id="4217650" url="https://pl.wikipedia.org/wiki?curid=4217650" title="Bad Belzig (stacja kolejowa)">
Bad Belzig (stacja kolejowa)

Bad Belzig () – stacja kolejowa w Bad Belzig, w kraju związkowym Brandenburgia, w Niemczech. Znajduje się na linii kolejowej Berlin – Blankenheim i Brandenburgische Städtebahn. Według DB Station&amp;Service ma kategorię 5.

</doc>
<doc id="4217653" url="https://pl.wikipedia.org/wiki?curid=4217653" title="Marek Paszucha">
Marek Paszucha

Marek Stanisław Paszucha (ur. 18 czerwca 1935 w Krakowie) – polski inżynier, sędzia i działacz koszykarski, działacz polityczny oraz dyplomata. W latach 1986–1990 wiceprezydent Krakowa, w latach 1991–1993 prezes Polskiego Związku Koszykówki, w 1993 prezes Urzędu Kultury Fizycznej i Turystyki, w latach 1996–2003 ambasador w Malezji i Brunei.
Życiorys.
Urodził się 18 czerwca 1935 w Krakowie, jako syn Stefana i Zofii.
Ukończył II Liceum Ogólnokształcące im. Króla Jana III Sobieskiego, gdzie zetknął się z koszykówką. W latach 1950–1965 grał w Klubie Sportowym Krowodrza, z którym zdobył Puchar Polski dla drużyn nieligowych. Już w wieku 16 lat ukończył kurs sędziowski, a w 1953 sędziował pierwszy mecz ligowy. Od 1955 był także działaczem sportowym w Krakowskim Okręgowym Związku Koszykówki. Od 1960 był sędzią międzynarodowym FIBA. W tym samym roku ukończył studia inżynierskie na Wydziale Budownictwa Wodnego Politechnice Krakowskiej, studiując m.in. u profesorów Romana Ciesielskiego i Bolesława Kordasa.
W latach 1959–1969 pracował jako główny specjalista w Miejskim Przedsiębiorstwie Wodno-Kanalizacyjnym w Krakowie. Sędziował mecze Mistrzostw Europy w Koszykówce 1969 we Włoszech.
Od 1969 do 1978 był zastępcą dyrektora w Dyrekcji Inwestycji Miejskich. W latach 1971–1973 był prezesem Krakowskiego Okręgowego Związku Koszykówki. W latach 1978–1983 zastępcą dyrektora w Zarządzie Rozbudowy Krakowa. W 1980 sędziował mecze na igrzyskach olimpijskich w Moskwie, jako czwarty polski arbiter w historii. Od 1980 był członkiem Stronnictwa Demokratycznego. W latach 1983–1986 był przewodniczącym Wojewódzkiej Komisji Planowania.
W 1984 przetłumaczył i opracował, we współpracy z Wiesławem Zychem "Przepisy gry w koszykówkę", wydanie przez Polski Związek Koszykówki.
Od 1986 do 1990 był wiceprezydentem miasta Krakowa. W 1986 zasiadł także we władzach Polskiego Związku Koszykówki. W 1987 zakończył karierę jako sędzia koszykarski, by w latach 1987–1996 być członkiem komisji egzaminacyjnych FIBA na sędziów międzynarodowych, a do 2005 także komisarzem technicznym organizacji. W latach 1990–1992 był wiceprezesem, a w 1993 prezesem Urzędu Kultury Fizycznej i Turystyki, w randze ministra. Na stanowisku zastąpił go Stanisław Stefan Paszczyk. W latach 1991–1993 był prezesem Polskiego Związku Koszykówki. W latach 1994–1995 był prezesem Krakowskiego Centrum Komunikacyjnego.
27 lutego 1996 rozpoczął urzędowanie jako ambasador Polski w Malezji. 13 maja 1997 został pierwszym ambasadorem Polski w Brunei. Od 2001 był dziekanem korpusu dyplomatycznego w Kuala Lumpur. Pozostał na stanowiskach do 2003.
W 2003 został wiceprzewodniczącym Agencji Rozwoju Miasta Krakowa. W 2004 został uhonorowany przez króla Malezji Tuanku Syeda Sirajuddina Orderem Korony Malezji, z czym wiąże się tytuł honorowy Tan Sri. Był pierwszym niemuzułmańskim ambasadorem odznaczonym tym orderem. W latach 2004–2006 pracował w Urzędzie Marszałkowskim Województwa Małopolskiego.
W 2005, obok Ludwika Miętty-Mikołajewicza, Bohdana Przywarskiego, Janusza Wichowskiego oraz Alojzego Chmiela, został jednym z honorowych członków Polskiego Związku Koszykówki. Został także wyróżniony tytułem „Zasłużony dla polskiej koszykówki.
Zasiadał w Radzie Towarzystwa Sportowego Wisła Kraków. Był stałym współpracownikiem Katedry Turystyki Instytutu Przedsiębiorczości Uniwersytetu Jagiellońskiego.
W 2014 został przyjęty w poczet grona „Złotych Wychowanków” Politechniki Krakowskiej. W 2017, z okazji dziewięćdziesięciolecia Krakowskiego Okręgowego Związku Koszykowki, otrzymał Odznakę Honorową Województwa Małopolskiego – Krzyż Małopolski.
Został odznaczony Krzyżem Kawalerskim oraz Krzyżem Oficerskim Orderu Odrodzenia Polski.

</doc>
<doc id="4217659" url="https://pl.wikipedia.org/wiki?curid=4217659" title="Olimpijscy sportowcy z Rosji na Zimowych Igrzyskach Olimpijskich 2018">
Olimpijscy sportowcy z Rosji na Zimowych Igrzyskach Olimpijskich 2018

Olimpijscy sportowcy z Rosji (, ) – decyzją Międzynarodowego Komitetu Olimpijskiego ze względu na aferę dopingową, Rosja została wykluczona z zimowych igrzysk olimpijskich w Pjongczangu. Rosyjscy zawodnicy, którzy przeszli testy antydopingowe startowali jako olimpijczycy z Rosji pod flagą olimpijską, natomiast po wygranej wysłuchali hymnu olimpijskiego.
Postanowieniem prezydenta Władimira Putina z 27 lutego 2018 medaliści olimpijscy z Rosji zostali odznaczeni odznaczeniami Federacji Rosyjskiej.
Skład reprezentacji.
Skład reprezentacji sportowców olimpijskich z Rosji na Zimowych Igrzyskach Olimpijskich 2018 dopuszczonych do startów przez Międzynarodowy Komitet Olimpijski:
Saneczkarstwo.
Mężczyźni.
Mężczyźni
Kobiety

</doc>
<doc id="4217660" url="https://pl.wikipedia.org/wiki?curid=4217660" title="Reutlingen Hauptbahnhof">
Reutlingen Hauptbahnhof

Reutlingen Hauptbahnhof – najważniejsza stacja kolejowa w Reutlingen, w kraju związkowym Badenia-Wirtembergia, w Niemczech. Według DB Station&amp;Service ma kategorię 3. Znajduje się na linii Plochingen – Tübingen.
Historia.
Po tym, jak obywatele Reutlingen aktywnie uczestniczyli w rewolucji marcowej, rząd krajowy Wirtembergii celowo opóźnił budowę linii kolejowej z Plochingen do Reutlingen. Stacja została ostatecznie otwarta w dniu 20 września 1859 roku. Pierwotnie miała 575 m długości i do 86 m szerokości. Miała budynek administracyjno-celny, lokomotywownię i warsztat naprawczy ze stacją wodną i zadaszoną platformą ładunkową.

</doc>
<doc id="4217662" url="https://pl.wikipedia.org/wiki?curid=4217662" title="Julián García Valverde">
Julián García Valverde

Julián García Valverde (ur. 20 marca 1946 w Madrycie) – hiszpański ekonomista, przedsiębiorca i polityk, prezes RENFE (1985–1991), minister zdrowia i konsumentów (1991–1992).
Życiorys.
Z wykształcenia ekonomista, absolwent Uniwersytetu Complutense w Madrycie. Ukończył też stosunki międzynarodowe na Georgetown University oraz zarządzanie inwestycjami i finansami przedsiębiorstw w London Business School. Pracował w ramach korpusu ekonomistów państwowych, pełnił różne funkcje w ministerstwie przemysłu i energii. Wykładał również mikroekonomię na Universidad Autónoma de Madrid.
W 1974 został członkiem Hiszpańskiej Socjalistycznej Partii Robotniczej (PSOE). W 1983 objął funkcję wiceprezesa holdingu przemysłowego Instituto Nacional de Industria, następnie został jednym z wicedyrektorów w Telefónice. W latach 1985–1991 zajmował stanowisko prezesa państwowego przewoźnika kolejowego RENFE. Od marca 1991 do stycznia 1992 sprawował urząd ministra w trzecim gabinecie Felipe Gonzáleza. Powołany następnie na radcę handlowego w ambasadzie Hiszpanii w Londynie.
Później związany z sektorem prywatnym. Założył i objął funkcję prezesa przedsiębiorstwa budowlanego Imathia, a także został prezesem firmy doradczej Consultrans.

</doc>
<doc id="4217663" url="https://pl.wikipedia.org/wiki?curid=4217663" title="Aleksandr Szabalin">
Aleksandr Szabalin

Aleksandr Osipowicz Szabalin (ros. Александр Осипович Шабалин, ur. we wsi Judmoziewo w obwodzie archangielskim, zm. 16 stycznia 1982 w Leningradzie) – radziecki kontradmirał, dwukrotny Bohater Związku Radzieckiego (1944).
Życiorys.
Skończył niepełną szkołę średnią w Onedze, pracował w Murmańsku m.in. jako marynarz, w 1935 ukończył kursy nawigatorów przy technikum morskim w Murmańsku. 
Od 1936 służył w Marynarce Wojennej ZSRR, skończył szkołę elektromechaniczną oddziału Floty Bałtyckiej w Kronsztadzie, służył na kutrach torpedowych Floty Bałtyckiej i od 1938 Floty Północnej. Brał udział w wojnie z Finlandią 1939-1940 i w wojnie z Niemcami od sierpnia 1941 jako dowódca kutrów torpedowych, od 1943 należał do WKP(b). Do początku 1944 dowodzony przez niego okręt wypływał w celach bojowych 82 razy, zatapiając okręt podwodny wroga, 4 transporty i 2 inne statki oraz zestrzelił samolot. W maju 1944 został dowódcą oddziału kutrów torpedowych Floty Północnej. Podczas wojny zatopił 32 okręty i transporty przeciwnika ze sprzętem i wojskami. Od kwietnia 1945 dowodził oddziałem kutrów torpedowych Floty Bałtyckiej, w 1951 ukończył Kaspijską Wyższą Szkołę Marynarki Wojennej, a w 1955 wyższe kursy kadry oficerskiej przy Akademii Marynarki Wojennej. Został dowódcą brygady okrętów na Bałtyku, od 1957 wykładał w Szkole Marynarki Wojennej im. Frunzego w Leningradzie, od stycznia 1968 do sierpnia 1969 był zastępcą szefa sztabu Floty Północnej (od 21 lutego 1969 w stopniu kontradmirała), później zastępcą komendanta Szkoły Marynarki Wojennej im. Frunzego, w 1975 zakończył służbę wojskową. 
Był honorowym obywatelem Archangielska (18 stycznia 1978) i Onegi (1980). W Onedze postawiono jego popiersie z brązu.
Odznaczenia.
I inne.

</doc>
<doc id="4217665" url="https://pl.wikipedia.org/wiki?curid=4217665" title="Historia rekordu świata na 200 m stylem motylkowym">
Historia rekordu świata na 200 m stylem motylkowym

Poniższe tabele przedstawiają historię rekordów świata na dystansie 200 m stylem motylkowym zatwierdzone przez Światową Federację Pływacką (FINA). Od 3 marca 1991 roku FINA rozpoczęła uznawanie rekordów ustanowionych na krótkim basenie (25-metrowym).

</doc>
<doc id="4217666" url="https://pl.wikipedia.org/wiki?curid=4217666" title="Garden Valley (Idaho)">
Garden Valley (Idaho)

Garden Valley – jednostka osadnicza w Stanach Zjednoczonych, w stanie Idaho, w hrabstwie Boise.

</doc>
<doc id="4217667" url="https://pl.wikipedia.org/wiki?curid=4217667" title="La Peña (przystanek kolejowy)">
La Peña (przystanek kolejowy)

La Peña (hiszp. "Estación de La Peña", bas: "La Peñako geltokia") – przystanek kolejowy w Bilbao, w prowincji Vizcaya we wspólnocie autonomicznej Kraj Basków, w Hiszpanii. 
Jest częścią linii C-3 Cercanías Bilbao.
Położenie stacji.
Znajduje się na linii kolejowej Castejón – Bilbao w km 246,5, na wysokości 41 m n.p.m.
Historia.
Przystanek został oficjalnie zainaugurowany 25 stycznia 2005. Powstał w celu obsługi dzielnicy La Peña w dystrykcie Ibaiondo. Jego budowa, która kosztowała około 6,5 miliona euro, była zlecona przez firmę Bilbao Ría 2000.

</doc>
<doc id="4217669" url="https://pl.wikipedia.org/wiki?curid=4217669" title="Banks (Idaho)">
Banks (Idaho)

Banks – jednostka osadnicza w Stanach Zjednoczonych, w stanie Idaho, w hrabstwie Boise.

</doc>
<doc id="4217672" url="https://pl.wikipedia.org/wiki?curid=4217672" title="Roxana Scarlat">
Roxana Scarlat

Roxana Mariana Scarlat (ur. 3 lutego 1975) – rumuńska florecistka. Srebrna medalistka olimpijska z Atlanty.
Dwukrotnie brała udział w igrzyskach (IO 96, IO 04). W 1996 zdobyła medal w drużynie, tworzyły ją także Laura Badea i Zsofia Lazăr-Szabo. Na mistrzostwach świata zdobyła szereg medali. Brąz indywidualnie w 2001 i 2003, w drużynie srebro w 1997, 1998, 2004 i 2005, brąz w 2002 i 2003.

</doc>
<doc id="4217673" url="https://pl.wikipedia.org/wiki?curid=4217673" title="Lowman">
Lowman

Lowman – jednostka osadnicza w Stanach Zjednoczonych, w stanie Idaho, w hrabstwie Boise.

</doc>
<doc id="4217674" url="https://pl.wikipedia.org/wiki?curid=4217674" title="Nikołaj Czełnokow">
Nikołaj Czełnokow

Nikołaj Wasiljewicz Czełnokow (ros. Николай Васильевич Челноков, ur. w Irkucku, zm. 16 lipca 1974 w Moskwie) – radziecki lotnik wojskowy, generał major lotnictwa, dwukrotny Bohater Związku Radzieckiego (1942 i 1944).
Życiorys.
Urodził się w rodzinie kolejarza. Skończył 9 klas, od 1928 służył w Armii Czerwonej, w 1929 ukończył Leningradzką Wojskowo-Teoretyczną Szkołę Sił Powietrznych, w 1930 wojskową lotniczą szkołę pilotów w Borisoglebsku, a w 1931 wojskową lotniczą szkołę lotników morskich w Sewastopolu. Uczestniczył w wojnie z Finlandią 1939-1940, wykonując 40 lotów bojowych, od 1940 należał do WKP(b), od 1941 brał udział w wojnie z Niemcami. Jako dowódca eskadry 57 pułku lotnictwa szturmowego Sił Powietrznych Floty Bałtyckiej walczył pod Leningradem do początku stycznia 1942 wykonał 58 lotów bojowych, latem 1943 został przeniesiony do lotnictwa Floty Czarnomorskiej. Uczestniczył w wyzwalaniu Kerczu, Teodozji i Sewastopola, po wyzwoleniu Krymu powrócił do lotnictwa Floty Bałtyckiej jako dowódca 8 gwardyjskiego pułku lotnictwa szturmowego, do lipca 1944 wykonał jeszcze 219 lotów bojowych, biorąc udział m.in. w zajęciu wyspy Ozylia oraz miast Pillau i Gdańsk. Łącznie podczas wojny wykonał ponad 270 lotów bojowych. W 1945 skończył kursy akademickie przy Akademii Marynarki Wojennej, a w 1949 Wojskową Akademię Sztabu Generalnego, po czym otrzymał stopień generała majora lotnictwa. W 1954 zakończył służbę wojskową. Był deputowanym do Rady Najwyższej ZSRR 2 kadencji.
Odznaczenia.
I medale.

</doc>
<doc id="4217675" url="https://pl.wikipedia.org/wiki?curid=4217675" title="Robie Creek">
Robie Creek

Robie Creek – jednostka osadnicza w Stanach Zjednoczonych, w stanie Idaho, w hrabstwie Boise.

</doc>
<doc id="4217676" url="https://pl.wikipedia.org/wiki?curid=4217676" title="Gribsø (przystanek kolejowy)">
Gribsø (przystanek kolejowy)

Gribsø () – przystanek kolejowy w miejscowości Hillerød, w Regionie Stołecznym, w Danii. 
Znajduje się na Gribskovbanen i jest obsługiwany przez pociągi regionalne Lokaltog.

</doc>
<doc id="4217679" url="https://pl.wikipedia.org/wiki?curid=4217679" title="Blanchard (Idaho)">
Blanchard (Idaho)

Blanchard – jednostka osadnicza w Stanach Zjednoczonych, w stanie Idaho, w hrabstwie Bonner.

</doc>
<doc id="4217680" url="https://pl.wikipedia.org/wiki?curid=4217680" title="Gare de Saint-Gilles">
Gare de Saint-Gilles

Gare de Saint-Gilles – przystanek kolejowy w miejscowości Wintzenheim, w departamencie Górny Ren, w regionie Grand Est, we Francji. Jest zarządzana przez SNCF i obsługiwana przez pociągi TER Grand Est.
Położenie.
Znajduje się na linii Colmar – Metzeral, na km 8,345 między stacjami Turckheim i Walbach-La-Forge, na wysokości 237 m n.p.m. 

</doc>
<doc id="4217683" url="https://pl.wikipedia.org/wiki?curid=4217683" title="Lincoln (Idaho)">
Lincoln (Idaho)

Lincoln – miejscowość spisowa w Stanach Zjednoczonych, w stanie Idaho, w hrabstwie Bonneville.

</doc>
<doc id="4217685" url="https://pl.wikipedia.org/wiki?curid=4217685" title="São Frutuoso (przystanek kolejowy)">
São Frutuoso (przystanek kolejowy)

São Frutuoso (port: "Apeadeiro de São Frutuoso") – przystanek kolejowy w Maia, w dystrykcie Porto, w Portugalii. Znajduje się na Linha do Minho. Jest obsługiwany wyłącznie przez pociągi CP Urbanos do Porto. 
Historia.
Przystanek znajduje się na odcinku Linha do Minho między Campanhã i Nine, która weszła do służby wraz z Ramal de Braga 21 maja 1875 r.

</doc>
<doc id="4217686" url="https://pl.wikipedia.org/wiki?curid=4217686" title="Nikołaj Kłykow">
Nikołaj Kłykow

 Nikołaj Kuźmicz Kłykow, ros. Николай Кузьмич Клыков (ur. w Borowsku, zm. 29 kwietnia 1968 w Moskwie) – radziecki wojskowy, generał porucznik.
Życiorys.
Urodził się w mieści Borowsk (obwód kałuski), w rodzinie robotniczej. Po ukończeniu szkoły pracował w Moskwie jako robotnik.
Po wybuchu I wojny światowej w 1914 roku powołany do armii rosyjskiej i jako szeregowy został skierowany na Front Zachodni, w maju 1915 został skierowany do szkoły chorążych Frontu Zachodniego, po ukończeniu której został skierowany do 493 pułku piechoty 124 Dywizji Piechoty. W składzie tego pułku brał udział w walkach na Froncie Zachodnim, Północno-Zachodnim i Rumuńskim, będąc kolejno dowódcą plutonu, kompanii i pomocnikiem dowódcy pułku, osiągając stopień sztabskapitana.
W marcu 1918 roku po powrocie pułku z frontu, zwolniony ze służby pracował ponownie jako robotnik. Od września do października 1918 roku był szefem grupy oddziału zaopatrzenia w zboże Moskiewskiej Rady Miejskiej.
W końcu październiku 1918 roku wstąpił na ochotnika do Armii Czerwonej i został dowódcą kompanii w 41 rezerwowym pułku. Następnie skierowany został na Front Zachodni wojny domowej do 14 pułku strzeleckiego 2 brygady Międzynarodowej Dywizji Łotewskiej Armii Radzieckiej, gdzie był pomocnikiem dowódcy tego pułku. W składzie tego pułku brał udział w walkach z oddziałami białogwardyjskimi, niemieckimi oraz oddziałami łotewskimi i estońskimi. W czerwcu 1919 roku został dowódcą 35 pułku strzeleckiego, a następnie w maju 1920 dowódca 12 Brygady Strzeleckiej. Cały czas brał udział w walkach na Froncie Zachodnim oraz uczestniczył jak dowódca brygady w składzie 4 Dywizji Strzeleckiej 15 Armii w wojnie polsko-bolszewickiej w 1920 roku. W marcu 1921 roku w składzie samodzielnej dywizji Południowej Grupy Wojsk wziął udział w tłumieniu powstania w Kronsztadzie.
Po zakończeniu działań bojowych wojny domowej, w kwietniu 1922 roku został dowódcą 94 pułku strzeleckiego 11 Piotrogradzkiej Dywizji Strzeleckiej, a w lipcu 1922 – 31 pułku strzeleckiego. Będąc dowódcą tego pułku w 1926 roku ukończył kurs „Wystriał” dla dowódców Armii Czerwonej. W marcu 1928 roku został pomocnikiem dowódcy 14 Moskiewskiej Dywizji Strzeleckiej. W 1929 roku ukończył wyższy kurs dowódców w Akademii Wojskowej im. Frunzego, po czym w marcu 1930 roku został komendantem Moskwy, a w listopadzie szefem 5 wydziału (wyszkolenia bojowego) sztabu Moskiewskiego Okręgu Wojskowego. Od marca 1931 roku był dowódcą i komisarz wojskowy 18 Jarosławskiej Dywizji Strzeleckiej, pełnił tę funkcję do 1935 roku. W związku ze stanem zdrowia w latach 1935 – 1936 był w dyspozycji dowództwa Armii Czerwonej nie pełniąc żadnych funkcji. W kwietniu 1936 roku został wyznaczony na wojskowego komendanta 1 Moskiewskiego Uniwersytetu Państwowego, po czym sierpniu 1936 roku został dowódcą korpusu szkół wojskowych Moskiewskiego Okręgu Wojskowego, a w maju 1938 roku został pomocnikiem do spraw szkolenia dowódcy Moskiewskiego Okręgu Wojskowego i funkcję tę pełnił do ataku Niemiec na ZSRR.
W dniu 16 lipca 1941 roku został dowódcą 32 Armii wchodzącej w skład Frontu Armii Rezerwowych, a następnie Możajskiej Linii Obrony. W dniu 23 sierpnia 1941 roku został dowódcą 52 Armii, która jako samodzielna armia broniła prawego brzegu rzeki Wołchow, a następnie wzięła udział w operacji tichwińskiej.
W styczniu 1942 roku został dowódcą 2 Armii Uderzeniowej, która wzięła udział w ofensywie lubańskiej. Armia po przełamaniu linii frontu, weszła na tyłu wojsk niemieckich, gdzie jednak została otoczona. W związku z tym w kwietniu 1942 roku został on odwołany ze stanowiska, a jego miejsce zajął gen. A. Własow, który jednak nie zdołał wyprowadzić armii z okrążenia i sam dostał się do niewoli. W związku z tym w czerwcu 1942 roku odtworzono 2 Armię Uderzeniową, a jej dowódca ponownie został N. Kłykow. Ta odtworzona armia wzięła udział w kolejnej próbie odblokowania Leningradu w operacji siniawińskiej, która i tym razem zakończyła się klęską. W związku z tym w grudniu 1942 roku został on odwołany ze stanowiska dowódcy armii i został pomocnikiem dowódcy Frontu Wołochowskiego do spraw formowania i mobilizacji i funkcję tę pełnił do marca 1943 roku.
W lipcu 1943 roku został mianowany zastępcą dowódcy wojsk Moskiewskiego Okręgu Wojskowego, a następnie w kwietniu 1944 roku został dowódcą Północnokaukaskiego Okręgu Wojskowego i funkcję tę pełnił do maja 1945 roku.
W grudniu 1945 roku ze względu na stan zdrowia przeniesiony do rezerwy.
Zmarł w Moskwie, pochowany został na cmentarzu Wagańskim.

</doc>
<doc id="4217688" url="https://pl.wikipedia.org/wiki?curid=4217688" title="Iwan Bojko">
Iwan Bojko

Iwan Nikiforowicz Bojko (ros. Иван Никифорович Бойко, ur. we wsi Żornyszcze, zm. 12 maja 1975 w Kijowie) – radziecki pułkownik, dwukrotny Bohater Związku Radzieckiego (1944).
Życiorys.
Urodził się w ukraińskiej rodzinie chłopskiej. Pracował jako robotnik rolny, w 1927 skończył szkołę, później uczył się w technikum medycznym w Winnicy. We wrześniu 1930 wstąpił do Armii Czerwonej, ukończył szkołę pułkową w Odeskim Okręgu Wojskowym, służył w pułku kawalerii Kijowskiego Okręgu Wojskowego, w 1935 skończył Uljanowską Szkołę Wojsk Pancernych i został dowódcą plutonu w Naro-Fominsku. Od 1937 służył w Zabajkalskim Okręgu Wojskowym, w 1939 brał udział w bitwie nad Chałchin-Goł, od 1940 należał do WKP(b), w 1941 został przeniesiony do Zachodniego Specjalnego Okręgu Wojskowego. 
Po ataku Niemiec na ZSRR walczył jako zastępca dowódcy batalionu i wkrótce dowódca batalionu czołgów na Froncie Centralnym i Froncie Zachodnim, w listopadzie 1941 został ranny. Latem 1942 walczył na Froncie Woroneskim, we wrześniu 1942 został dowódcą pułku czołgów, latem 1943 uczestniczył w bitwie pod Kurskiem, w sierpniu 1943 został ciężko ranny. 28 grudnia 1943 dowodzony przez niego pułku zajął Koziatyn.
1 lutego 1944 objął dowództwo 64 Gwardyjskiej Brygady Pancernej 1 Frontu Ukraińskiego, na czele której zajął m.in. Nowosielicę i Czerniowce, później brał udział w operacji humańsko-botoszańskiej, lwowsko-sandomierskiej i berlińskiej. 2 sierpnia 1944 otrzymał stopień pułkownika.
Po wojnie był dowódcą pułku czołgów i zastępcą dowódcy korpusu, w 1952 został zastępcą dowódcy dywizji, we wrześniu 1956 został zwolniony do rezerwy.

</doc>
<doc id="4217691" url="https://pl.wikipedia.org/wiki?curid=4217691" title="Darius Miller">
Darius Miller

Darius Tiyon Miller (ur. 21 marca 1990 w Maysville) – amerykański koszykarz, występujący na pozycji niskiego skrzydłowego.
W 2008 został wybrany najlepszym zawodnikiem szkół średnich stanu Kentucky (Kentucky Gatorade Player of the Year, Kentucky Mr. Basketball). Został też zaliczony do III składu Parade All-American.
24 listopada 2020 został wytransferowany do Oklahoma City Thunder. 9 kwietnia 2021 opuścił klub.

</doc>
<doc id="4217692" url="https://pl.wikipedia.org/wiki?curid=4217692" title="Babuchów">
Babuchów

Babuchów (ukr. Бабухів, "Babuchiw") – wieś na Ukrainie, w obwodzie iwanofrankiwskim, w rejonie rohatyńskim, nad Gniłą Lipą.
W 2001 roku liczyła 1145 mieszkańców.

</doc>
<doc id="4217694" url="https://pl.wikipedia.org/wiki?curid=4217694" title="Elk City (Idaho)">
Elk City (Idaho)

Elk City – miejscowość spisowa (niemunicypalna) w Stanach Zjednoczonych, w stanie Idaho, w hrabstwie Idaho.

</doc>
<doc id="4217696" url="https://pl.wikipedia.org/wiki?curid=4217696" title="Protesty górników w dolinie Jiu (1977)">
Protesty górników w dolinie Jiu (1977)

Protesty górników w dolinie Jiu – strajki górnicze, które trwały od 1 do 4 sierpnia 1977 roku.
Przyczyną protestów była zapowiedź obniżki świadczeń socjalnych i emerytur oraz podniesienie wieku emerytalnego z 50 do 55 lat. Protestujący górnicy domagali się od Nicolae Ceaușescu wycofania się z zapowiedzi oraz skrócenia czasu pracy na zmianie z ośmiu do sześciu godzin. W protestach w dolinie Jiu wzięło udział od 30 do 35 tys. górników.
Protesty rozpoczęły się 1 sierpnia w Lupeni. W ciągu kilku godzin strajki rozprzestrzeniły się na całą dolinę Jiu. Górnicy zajęli kopalnie i odmawiali rozmów z miejscowymi władzami. Wysłana przez Securitate straż pożarna bezskutecznie próbowała rozpędzić górników armatkami wodnymi. W rejon strajku wysłano dwóch członków Egzekutywy Komitetu Politycznego – szwagra Nicolae Ceaușescu Ilię Verdeța i Gheorghę Pana. Negocjacje zakończyły się niepowodzeniem. Górnicy zatrzymali przybyłych członków egzekutywy w charakterze zakładników i domagali się rozmowy z prezydentem Nicolae Ceaușescu.
Prezydent przerażony skalą protestów przerwał letni urlop w czarnomorskiej willi w Neptunie i pojechał do Lupeni, by tam porozmawiać z robotnikami. Kolumnie rządowych samochodów nie udało się przebić przez masy strajkujących górników. Nicolae Ceaușescu był zmuszony pójść na piechotę do głównej siedziby kierownictwa kopalni. Po dotarciu prezydenta do dyrekcji, rzecznik strajkujących Ion Dobra zapytał się protestujących, czy najpierw chcą rozmawiać z Ceaușescu czy też przedstawić żądania. Górnicy zdecydowali, że prezydent najpierw powinien wysłuchać żądań. Po przedstawieniu problemów Ceaușescu skrytykował protest, nazywając go „hańbą dla całego narodu”. Górnicy zaczęli krzyczeć "Jos Ceaușescu" (Precz z Ceaușescu). Aby uspokoić sytuację Ceaușescu poprosił robotników o powrót do pracy, ostrzegając, że protesty może stłumić Związek Radziecki. Prezydent obiecał także zgodzić się na żądania robotników. 4 sierpnia robotnicy wrócili do pracy i zakończyli strajk.
5 sierpnia Nicolae Ceaușescu spotkał się z Leonidem Breżniewem i poinformował go o wydarzeniach w dolinie Jiu. 8 sierpnia podczas posiedzenia Egzekutywy Komitetu Politycznego Rumuńskiej Partii Komunistycznej wprowadzono sześciogodzinny dzień pracy, poprawiono zaopatrzenie górników i wycofano się ze zmiany wieku emerytalnego. Warunki życiowe poprawiły się na krótko. Do końca 1977 roku Ceaușescu nakazał zamknięcie szpitala w Lupeni. Do jesieni dolina Jiu była rejonem zamkniętym. Krewni górników mogli tam wjechać wyłącznie ze specjalną przepustką. 4 listopada do Lupeni udało się małżeństwo Ceaușescu i Ilie Verdeța, którzy zostali powitani oklaskami i okrzykami. Podczas spotkania prezydent Rumunii otrzymał tytuł „honorowego górnika”.
Po protestach przywódcy protestów ginęli w niewyjaśnionych okolicznościach. Jeden z nich, Gheorghe Jurca, w 1977 roku zginął w wypadku drogowym. Według plotek w wypadku miał zginąć także rzecznik Ion Dobra. W rzeczywistości był przetrzymywany w areszcie domowym w Krajowej, a w 1990 roku został ambasadorem Rumunii w Londynie.
Wieści o wydarzeniach w dolinie Jiu krążyły po Rumunii w sposób nieoficjalny. Rumuńskie media nie informowały o strajku, który był największym wystąpieniem opozycji przeciwko rządom komunistycznym do 1989 roku.
Jednym z uczestników protestów w dolinie Jiu był Miron Cozma – rumuński działacz związkowy, organizator mineriad.

</doc>
<doc id="4217699" url="https://pl.wikipedia.org/wiki?curid=4217699" title="Berezówka (rejon rohatyński)">
Berezówka (rejon rohatyński)

 
Berezówka (ukr. Березівка, "Bereziwka") – wieś na Ukrainie, w obwodzie iwanofrankiwskim, w rejonie rohatyńskim. W 2001 roku liczyła 127 mieszkańców.

</doc>
<doc id="4217700" url="https://pl.wikipedia.org/wiki?curid=4217700" title="Conkling Park">
Conkling Park

Conkling Park – miejscowość spisowa w Stanach Zjednoczonych, w stanie Idaho, w hrabstwie Kootenai.

</doc>
<doc id="4217701" url="https://pl.wikipedia.org/wiki?curid=4217701" title="Bektash Cakrani">
Bektash Cakrani

Bektash Kahreman Cakrani (ur. 1871 we wsi Cakran okręg Mallakastra, zm. 26 lipca 1945) – albański polityk, prawnik i działacz narodowy.
Życiorys.
Pochodził z rodziny bektaszyckich posiadaczy ziemskich, był najmłodszym z czterech synów Kahremana beja Cakraniego. Po ukończeniu szkoły w rodzinnej miejscowości kontynuował naukę w szkołach średnich ("ruzhdije") w Beracie i w Kairze. Studia prawnicze rozpoczął w szkole handlowej w Stambule, ale ukończył je na paryskiej Sorbonie. Po ukończeniu studiów pracował w administracji osmańskiej w Monastirze, Janinie i w Beracie.
W latach 1911-1912 wspólnie z bratem Hajredinem brał udział w powstaniach antyosmańskich. W sierpniu 1912 dotarł do Fieru i podjął współpracę z Ismailem Qemalem przygotowując kongres albańskich działaczy narodowych we Wlorze. Jego brat Hajredin należał do grona sygnatariuszy Deklaracji Niepodległości. Po powstaniu rządu Ismaila Qemala Cakraniemu powierzono funkcję dyrektora skarbu. Wkrótce jednak doszło do konfliktu Cakraniego z Qemalem. Cakrani porozumiał się ze stroną grecką przeciwko rządowi Qemala, zaś Esad Pasza Toptani obiecał mu wsparcie w konflikcie z rządem albańskim. Po przejęciu władzy przez Wilhelma zu Wieda wziął udział w walce z rebeliantami muzułmańskimi Haxhi Qamiliego w okolicach Durrësu i Wlory.
W 1920 należał do grona organizatorów kongresu działaczy narodowych w Lushnji, który doprowadził do przywrócenia albańskiej państwowości. W czasie bitwy o Wlorę był członkiem sztabu powstańczego. Zasiadał w parlamencie do 1923, zaliczał się do grupy deputowanych niezależnych. Od 1925 jako przeciwnik Ahmeda Zogu nie angażował się w życie polityczne. W 1935 wspierał rebelię antyrządową, do której doszło w Fierze. Skazany przez sąd wojskowy na karę śmierci, którą z uwagi na jego zasługi dla ojczyzny zasądzoną karę zamieniono na kilka lat więzienia.
Po agresji Włoch na Albanię zaangażował się w tworzenie ruchu oporu. Aresztowany przez władze okupacyjne i internowany w Porto Romano. Wyszedł na wolność we wrześniu 1943, po kapitulacji Włoch. W 1943 stanął na czele komisji ekonomicznej, działającej pod kontrolą Niemców, ale wkrótce zrezygnował z tego stanowiska z uwagi na stan zdrowia. W listopadzie 1944 aresztowany przez funkcjonariuszy Departamentu Obrony Ludu. Skazany na karę śmierci przez komunistyczny sąd wojskowy w 1945 został rozstrzelany w nieznanym miejscu.
W 2017 został pośmiertnie uhonorowany przez prezydenta Bujara Nishaniego orderem Nderi i Kombit (Honor Narodu). Imię Bektasha Cakraniego nosi ulica we Wlorze.

</doc>
<doc id="4217703" url="https://pl.wikipedia.org/wiki?curid=4217703" title="Piotr Habdas">
Piotr Habdas

Piotr Habdas (ur. 31 stycznia 1998) – polski narciarz alpejski, mistrz Polski w slalomie gigancie w 2017 roku.
Jego młodszy brat, Jan Habdas, uprawia skoki narciarskie.
Wyniki na Mistrzostwach Świata Juniorów:
Wyniki na Mistrzostwach Polski:

</doc>
<doc id="4217704" url="https://pl.wikipedia.org/wiki?curid=4217704" title="Bieńkowce">
Bieńkowce

 
Bieńkowce (ukr. Беньківці, "Beńkiwci") – wieś na Ukrainie, w obwodzie iwanofrankiwskim, w rejonie rohatyńskim. W 2001 roku liczyła 346 mieszkańców.

</doc>
<doc id="4217705" url="https://pl.wikipedia.org/wiki?curid=4217705" title="Rockford Bay">
Rockford Bay

Rockford Bay – miejscowość spisowa (niemunicypalna) w Stanach Zjednoczonych, w stanie Idaho, w hrabstwie Kootenai.

</doc>
<doc id="4217706" url="https://pl.wikipedia.org/wiki?curid=4217706" title="Estonia na Zimowych Igrzyskach Olimpijskich 2018">
Estonia na Zimowych Igrzyskach Olimpijskich 2018

Estonia na Zimowych Igrzyskach Olimpijskich 2018 – występ kadry sportowców reprezentujących Estonię na igrzyskach olimpijskich w Pjongczangu w 2018 roku.
W kadrze znalazło się 22 zawodników – 17 mężczyzn i 5 kobiet. Reprezentanci Estonii wystąpili w 28 konkurencjach w 6 dyscyplinach sportowych. Chorążym reprezentacji Estonii podczas ceremonii otwarcia i zamknięcia igrzysk była panczenistka Saskia Alusalu. Reprezentacja Estonii weszła na stadion jako 50. w kolejności, pomiędzy ekipami z Erytrei i Ekwadoru.
Był to 10. start reprezentacji Estonię na zimowych igrzyskach olimpijskich i 22. start olimpijski, wliczając w to letnie występy.
Statystyki według dyscyplin.
Estończycy wzięli udział w zawodach w sześciu dyscyplinach sportowych. Najliczniejszą reprezentację, liczącą siedem osób, wystawili w biegach narciarskich.

</doc>
<doc id="4217709" url="https://pl.wikipedia.org/wiki?curid=4217709" title="Czahrów">
Czahrów

 
Czahrów (ukr. Чагрів, "Czahriw") – wieś na Ukrainie, w obwodzie iwanofrankiwskim, w rejonie rohatyńskim. W 2001 roku liczyła 827 mieszkańców.

</doc>
<doc id="4217712" url="https://pl.wikipedia.org/wiki?curid=4217712" title="Czercze (obwód iwanofrankiwski)">
Czercze (obwód iwanofrankiwski)

 
Czercze (ukr. Черче) – wieś na Ukrainie, w obwodzie iwanofrankiwskim, w rejonie rohatyńskim. W 2001 roku liczyła 1168 mieszkańców.

</doc>
<doc id="4217713" url="https://pl.wikipedia.org/wiki?curid=4217713" title="Princeton (Idaho)">
Princeton (Idaho)

Princeton – miejscowość spisowa (niemunicypalna) w Stanach Zjednoczonych, w stanie Idaho, w hrabstwie Latah.

</doc>
<doc id="4217717" url="https://pl.wikipedia.org/wiki?curid=4217717" title="Czerniów (Ukraina)">
Czerniów (Ukraina)

Czerniów (ukr. Чернів, "Czerniw") – wieś na Ukrainie, w obwodzie iwanofrankiwskim, w rejonie rohatyńskim. W 2001 roku liczyła 616 mieszkańców.
Znajdują tu się przystanki kolejowe Czerniów i Seło Czerniw, położone na linii Lwów – Czerniowce.
We wsi urodził się Seweryn Łeszczij, ukraiński nauczyciel, dyrektor Ukraińskiego gimnazjum akademickiego we Lwowie
Wieś prawa wołoskiego w drugiej połowie XIV wieku.

</doc>
<doc id="4217719" url="https://pl.wikipedia.org/wiki?curid=4217719" title="Sweetwater (Idaho)">
Sweetwater (Idaho)

Sweetwater – miejscowość spisowa w Stanach Zjednoczonych, w stanie Idaho, w hrabstwie Nez Perce.

</doc>
<doc id="4217720" url="https://pl.wikipedia.org/wiki?curid=4217720" title="José Gonzalez Alonso">
José Gonzalez Alonso

José Gonzalez Alonso (ur. 12 lipca 1940 w Sobradillo) – hiszpański duchowny katolicki posługujący w Brazylii, biskup diecezji Cajazieras w latach 2001-2015.
Życiorys.
Święcenia kapłańskie przyjął 29 czerwca 1964 i został inkardynowany do diecezji Ciudad Rodrigo. Rok później wyjechał na misje do Brazylii i rozpoczął posługę w diecezji Cajazieras. Był m.in. wicerektorem miejscowego seminarium duchownego. Od 1969 pracował w archidiecezji Teresina - najpierw jako proboszcz w Uniâo (1969-1983), a następnie jako rektor
seminarium (1983-1995).
Episkopat.
7 grudnia 1994 został mianowany przez papieża Jana Pawła II biskupem pomocniczym archidiecezji Teresina ze stolicą tytularną "Baliana". Sakry biskupiej udzielił mu 18 marca 1995 ówczesny ordynariusz tejże archidiecezji, abp Miguel Fenelon Câmara Filho.
16 czerwca 2001 został mianowany biskupem diecezji Cajazieras.
16 września 2015 przeszedł na emeryturę.

</doc>
<doc id="4217721" url="https://pl.wikipedia.org/wiki?curid=4217721" title="Dehowa">
Dehowa

 
Dehowa (ukr. Дегова) – wieś na Ukrainie, w obwodzie iwanofrankiwskim, w rejonie rohatyńskim. W 2001 roku liczyła 322 mieszkańców.
Wieś "Dechowa" własność Herburtów w połowie XVI wieku, położona była w powiecie lwowskim ziemi lwowskiej.

</doc>
<doc id="4217722" url="https://pl.wikipedia.org/wiki?curid=4217722" title="Vogelsbergbahn">
Vogelsbergbahn

Vogelsbergbahn – jednotorowa i niezelektryfikowana główna linia kolejowa ("Hauptbahn") w kraju związkowym Hesja, w Niemczech. Łączy miejscowości Gießen przez Alsfeld z Fuldą.

</doc>
<doc id="4217724" url="https://pl.wikipedia.org/wiki?curid=4217724" title="Olmes García">
Olmes García

Olmes Fernando García Flórez (ur. 21 października 1992 w Barranquilla) – kolumbijski piłkarz występujący na pozycji napastnika w hiszpańskim klubie Realu Oviedo.

</doc>
<doc id="4217726" url="https://pl.wikipedia.org/wiki?curid=4217726" title="Mistrzostwa Europy U-18 w Rugby 7 Kobiet 2015">
Mistrzostwa Europy U-18 w Rugby 7 Kobiet 2015

Mistrzostwa Europy U-18 w Rugby 7 Kobiet 2015 – drugie mistrzostwa Europy U-18 w rugby 7 kobiet, oficjalne międzynarodowe zawody rugby 7 o zasięgu kontynentalnym organizowane przez Rugby Europe mające na celu wyłonienie najlepszej w Europie żeńskiej reprezentacji narodowej złożonej z zawodników do lat osiemnastu. Odbyły się w formie dwunastozespołowego turnieju rozegranego w dniach 12–13 września 2015 roku w Liège.
Zawody zostały rozegrane w rozszerzonej do dwunastu zespołów obsadzie, a mistrzem Europy ponownie została reprezentacja Anglii.

</doc>
<doc id="4217727" url="https://pl.wikipedia.org/wiki?curid=4217727" title="Arbon Valley">
Arbon Valley

Arbon Valley – miejscowość spisowa w Stanach Zjednoczonych, w stanie Idaho, w hrabstwie Power.

</doc>
<doc id="4217728" url="https://pl.wikipedia.org/wiki?curid=4217728" title="Hans Jonatan">
Hans Jonatan

Hans Jonatan (ur. ok. 1784 r., zm. 1827 r.) – duński rolnik i handlowiec, w młodości marynarz duńskiej marynarki wojennej.
Życiorys.
Urodzony ok. 1784 r. na plantacji na wyspie Saint Croix w Duńskich Indiach Zachodnich. Jego matką była czarnoskóra niewolnica Emilia Regina pochodząca z zachodniego wybrzeża Afryki, a ojcem Duńczyk Hans Gram, który pracował jako sekretarz rodziny von Schimmelmannów, będących właścicielami plantacji.
W 1789 roku von Schimmelmannowie wrócili do Danii, zabierając Hansa Jonatana i jego matkę. W 1801 roku jako siedemnastolatek Hans Jonatan uciekł, by zaciągnąć się do duńskiej marynarki wojennej. Brał udział w toczących się wówczas wojnach napoleońskich. Rok później został aresztowany i postawiony przed sądem, a jego proces stał się głośnym wydarzeniem.
Mimo że adwokat wskazywał na dopuszczalność niewolnictwa jedynie w koloniach, Hans Jonatan został uznany za niewolnika i skazany na zesłanie do Duńskich Indii Zachodnich, do których nie dotarł, gdyż uciekł i osiadł na Islandii, gdzie został rolnikiem i handlowcem. Na Islandii ożenił się z Katrín Antoníusdóttir z Háls, para miała dwoje dzieci. Zmarł w 1827 roku.
Jego losy od ucieczki z drogi do Duńskich Indii Zachodnich poznano w latach 90. XX w. dzięki publikacji pamiętników norweskiego kartografa Hansa Frisaka, który spotkał go w 1812 roku. W 2018 r. opublikowano w „Nature Genetics” wyniki projektu naukowego, który polegał na wykorzystaniu genomów blisko dziewięciuset żyjących potomków oraz danych genealogicznych do odtworzenia dużej części genomu człowieka.

</doc>
<doc id="4217729" url="https://pl.wikipedia.org/wiki?curid=4217729" title="Doliniany (obwód iwanofrankiwski)">
Doliniany (obwód iwanofrankiwski)

 
Doliniany (ukr. Долиняни, "Dołyniany") – wieś na Ukrainie, w obwodzie iwanofrankiwskim, w rejonie rohatyńskim. W 2001 roku liczyła 1015 mieszkańców.
W 1937 w Daszawie odbyło się poświęcenie nowego budynku szkoły powszechnej.

</doc>
<doc id="4217731" url="https://pl.wikipedia.org/wiki?curid=4217731" title="Smiths Ferry">
Smiths Ferry

Smiths Ferry – miejscowość spisowa w Stanach Zjednoczonych, w stanie Idaho, w hrabstwie Valley.

</doc>
<doc id="4217733" url="https://pl.wikipedia.org/wiki?curid=4217733" title="Yellow Pine">
Yellow Pine

Yellow Pine – miejscowość spisowa (niemunicypalna) w Stanach Zjednoczonych, w stanie Idaho, w hrabstwie Valley.

</doc>
<doc id="4217734" url="https://pl.wikipedia.org/wiki?curid=4217734" title="Dobryniów (Ukraina)">
Dobryniów (Ukraina)

 
Dobryniów (ukr. Добринів, "Dobryniw"), Dubryniów – wieś na Ukrainie, w obwodzie iwanofrankiwskim, w rejonie rohatyńskim. W 2001 roku liczyła 840 mieszkańców.
1 października 1931 roku część gruntów gminy Dobryniów wcielono do sąsiadującej gminy Puków.

</doc>
<doc id="4217735" url="https://pl.wikipedia.org/wiki?curid=4217735" title="Juan Muñoz Muñoz">
Juan Muñoz Muñoz

Juan Muñoz Muñoz (ur. 1 maja 1991 w Utrerze) – hiszpański piłkarz występujący na pozycji napastnika w klubie UD Almería, do którego jest wypożyczony z CD Leganés.

</doc>
<doc id="4217737" url="https://pl.wikipedia.org/wiki?curid=4217737" title="Puchar Rumunii w piłce nożnej kobiet">
Puchar Rumunii w piłce nożnej kobiet

Puchar Rumunii w piłce nożnej kobiet () – cykliczne rozgrywki piłkarskie w Rumunii, organizowane co roku przez Federația Română de Fotbal dla kobiecych drużyn klubowych.
Rozgrywki zostały zapoczątkowane w sezonie 2003/2004. Pierwszym zdobywcą pucharu był nieistniejący już klub CFF Clujana. Najwięcej tytułów mistrzowskich posiada drużyna CFF Clujana, która tryumfowała w Pucharze Rumunii sześciokrotnie. W latach 2011–2015 klub ten pięciokrotnie mierzył się w finale z FCM Târgu Mureş.
Finaliści.
Lista finalistów Pucharu Rumunii w piłce nożnej kobiet:

</doc>
<doc id="4217739" url="https://pl.wikipedia.org/wiki?curid=4217739" title="Paszucha">
Paszucha



</doc>
<doc id="4217740" url="https://pl.wikipedia.org/wiki?curid=4217740" title="Miron Cozma">
Miron Cozma

Miron Cozma (ur. 25 sierpnia 1954) – rumuński górnik, działacz związkowy, polityk.
Biografia.
W 1977 roku wziął udział w protestach górniczych w dolinie Jiu. W latach 1977–1983 był informatorem tzw. Securitate. Przyjął kryptonim „Paul”. Działalność polityczną rozpoczął w 1990 roku w środowisku górniczym.
Na początku 1990 roku Miron Cozma został liderem górników, którzy uczestniczyli w tłumieniu protestów opozycji demokratycznej podczas mineriad. Na wezwanie Prezydenta Rumunii przez dwa dni niszczył z górnikami siedziby niezależnych redakcji i antykomunistycznych partii. W 1991 roku na wezwanie Prezydenta Rumunii Iona Iliescu górnicy Cozmy przybyli do Bukaresztu w celu rozprawienia się z rządem Petre Romana. W wyniku najazdu górników rząd Romana podał się do dymisji. Po wyborach prezydenckich w 1996 roku Cozmę skazano na 1,5 roku więzienia za nadużycia finansowe. Po zwycięstwie Rumuńskiej Konwencji Demokratycznej w wyborach parlamentarnych planowano czwarty marsz na Bukareszt, który miał obalić nowo powstały rząd. Brak przywódcy prawdopodobnie zadecydował o upadku marszu. Po wyjściu na wolność w 1998 roku wstąpił do skrajnie nacjonalistycznej Partii Wielkiej Rumunii.
Po zerwaniu z postkomunistami w lutym 1999 roku został postawiony w stan oskarżenia przez Sąd Najwyższy i skazany na osiemnaście lat więzienia za zorganizowanie mineriady w 1991 roku. Kilka dni później Cozma wraz z kilkoma tysiącami górników rozpoczęli kolejną mineriadę, by zaprotestować przeciwko wydanemu przez Sąd Najwyższy wyrokowi. Podczas starć policji z górnikami został zatrzymany. W obronie Cozmy w maju 1999 roku odbyła się kolejna mineriada, która została zatrzymana przez policję. 
W grudniu 2004 roku Cozma został chwilowo ułaskawiony przez Iona Iliescu. Po anulowaniu ułaskawienia Cozma próbował uciec z więzienia w Timișoarze. W 2007 roku został zwolniony.
W 2017 roku Miron Cozma został oskarżony o zbrodnie przeciwko ludzkości, jakich dokonał podczas mineriady w czerwcu 1990 roku. Akt oskarżenia objął także byłego prezydenta Rumunii Iona Iliescu, byłego premiera Rumunii Petre Romana i piętnaście innych osób.

</doc>
<doc id="4217741" url="https://pl.wikipedia.org/wiki?curid=4217741" title="Sulayman Marreh">
Sulayman Marreh

Sulayman Marreh (ur. 15 stycznia 1996 w Abuko) – gambijski piłkarz występujący na pozycji defensywnego pomocnika w KAA Gent.
Kariera klubowa.
Marreh rozpoczynał swoją karierę w klubach afrykańskich, a do Europy trafił w marcu 2014 roku, gdy zasilił szeregi rezerw Granada CF. Debiut w seniorskich rozgrywkach w Europie zaliczył 15 marca 2014 w bezbramkowo zremisowanym spotkaniu Segunda Division B grupy IV przeciwko FC Cartagena. Pierwszego gola zdobył miesiąc później w wygranym 6-1 spotkaniu przeciwko Écija Balompié. W sezonie 2014/2015 zdołał zadebiutować w pierwszej drużynie Granady, występującej wówczas w rozgrywkach Primera División. Stało się to 17 października 2014 w przegranym 0-1 starciu z Rayo Vallecano. 
W lipcu 2017 roku, Marreh został piłkarzem Watford F.C., którego z Granadą łączyła osoba tego samego właściciela - Gino Pozzo. Niemal od razu po sfinalizowaniu transakcji został wypożyczony do Realu Valladolid, występującego wówczas w Segunda Division. Po zaledwie pół roku wypożyczenie zostało anulowane, a Marreh trafił do innego klubu z tej ligi Almerii. 
Latem 2018 roku Marreh po raz pierwszy zdecydował się grać poza Hiszpanią i trafił na wypożyczenie do KAS Eupen. W marcu 2019 roku klub poinformował, że skorzystał z opcji w umowie i pozyskał zawodnika na stałe, podpisując z nim kontrakt do czerwca 2021 roku. W styczniu 2020 roku Marreh trafił do KAA Gent, z którym podpisał 3-letni kontrakt.
Kariera reprezentacyjna.
Marreh w kadrze zadebiutował 9 lutego 2011 roku w towarzyskim starciu przeciwko Gwinei Bissau. Pierwszego gola w kadrze zdobył 13 listopada 2019 w starciu eliminacji do Pucharu Narodów Afryki przeciwko Angoli. Gambia wygrała w tym starciu 3-1.

</doc>
<doc id="4217747" url="https://pl.wikipedia.org/wiki?curid=4217747" title="Edwige Avice">
Edwige Avice

Edwige Avice (ur. 13 kwietnia 1945 w Nevers) – francuska polityk, posłanka do Zgromadzenia Narodowego, w latach 1991–1992 minister współpracy i rozwoju.
Życiorys.
Absolwentka studiów humanistycznych na Uniwersytecie Paryskim, kształciła się także w Instytucie Nauk Politycznych w Paryżu. Pracowała m.in. w dziale handlu zagranicznego banku Crédit Lyonnais oraz w biurze dyrektora zarządzającego Hôpitaux de Paris (systemu publicznych szpitali w Paryżu).
W 1972 dołączyła do Partii Socjalistycznej, pięć lat później weszła w skład władz centralnych partii. W 1978, 1981, 1986 i 1988 uzyskiwała mandat deputowanej do Zgromadzenia Narodowego VI, VII, VIII i IX kadencji, trzykrotnie z Paryża, ostatni raz z departamentu Isère. W latach 80. była także radną francuskiej stolicy.
Obejmowała niższe stanowiska rządowe w gabinetach, którymi kierowali Pierre Mauroy, Laurent Fabius i Michel Rocard. Była ministrem delegowanym (wiceministrem) ds. wypoczynku, młodzieży i sportu (1983–1984) oraz przy ministrze spraw zagranicznych (1988–1991), a także sekretarzem stanu przy ministrze obrony (1984–1986). Od maja 1991 do kwietnia 1992 sprawowała urząd ministra współpracy i rozwoju w rządzie Édith Cresson.
W latach 1993–2005 zarządzała funduszem inwestycyjnym Financière de Brienne. Była przewodniczącą CNAPS, krajowej rady do spraw kultury fizycznej i sportu. Została również zastępcą dyrektora w przedsiębiorstwie analitycznym BIPE.
Odznaczona Legią Honorową klasy IV (2009) i III (2016).

</doc>
<doc id="4217750" url="https://pl.wikipedia.org/wiki?curid=4217750" title="Rozalia Husti">
Rozalia Husti



</doc>
<doc id="4217751" url="https://pl.wikipedia.org/wiki?curid=4217751" title="Sterling Hendricks">
Sterling Hendricks

Sterling Brown Hendricks (ur. 1902, zm. 1981) – amerykański specjalista w dziedzinie agronomii, zajmujący się chemią gleby i jej żyznością oraz podstawowymi zagadnieniami chemii nieorganicznej i organicznej. Członek National Academy of Sciences, laureat Narodowego Medalu Nauki, dyrektor naukowy Mineral Nutrition Laboratory.

</doc>
<doc id="4217753" url="https://pl.wikipedia.org/wiki?curid=4217753" title="Referendum w Irlandii w 1986 roku">
Referendum w Irlandii w 1986 roku

Referendum w Irlandii w 1986 roku – referendum przeprowadzone w Irlandii 26 czerwca 1986 roku w celu zatwierdzenia 10. poprawki do konstytucji tego kraju, która miała na celu dopuścić możliwość przerywania małżeństwa w drodze rozwodu. Poparcie dla poprawki wyraziło 538 279 (36,5%), a sprzeciw 935 843 (63,5%) głosujących.

</doc>
<doc id="4217755" url="https://pl.wikipedia.org/wiki?curid=4217755" title="Rozalia Oros">
Rozalia Oros

Rozalia Oros także Rozália Orosz później Rozalia Husti (ur. 28 stycznia 1964) – florecistka, w barwach Socjalistycznej Republiki Rumunii srebrna medalistka olimpijska z Los Angeles.
Urodziła się w Rumunii i w jej barwach w 1984 - były to jej jedyne igrzyska - zdobyła srebro w drużynowym florecie (reprezentację tworzyły również Aurora Dan, Elisabeta Tufan-Guzganu, Monika Weber i Marcela Zsak) oraz srebro w drużynie na mistrzostwach świata w 1987. Następnie została reprezentantką Niemiec i brała udział w mistrzostwach świata w 1991, na których drużyna Niemiec zdobyła brązowy medal.

</doc>
<doc id="4217759" url="https://pl.wikipedia.org/wiki?curid=4217759" title="Jean Poperen">
Jean Poperen

Jean Poperen (ur. 9 stycznia 1925 w Angers, zm. 23 sierpnia 1997 w Paryżu) – francuski polityk, historyk i nauczyciel akademicki, działacz komunistyczny, poseł do Zgromadzenia Narodowego, w latach 1988–1992 minister ds. kontaktów z parlamentem.
Życiorys.
Z wykształcenia historyk, absolwent Uniwersytetu Paryskiego. Pracował jako nauczyciel, następnie jako wykładowca akademicki na macierzystej uczelni. W pracy naukowej zajmował się zagadnieniami z zakresu rewolucji francuskiej, był autorem biografii Maximiliena de Robespierre'e.
W okresie II wojny światowej od 1943 działał w ruchu oporu. Był aktywistą Francuskiej Partii Komunistycznej i liderem komunistycznych studentów. W 1953 został wysłany do siedziby Kominformu w Bukareszcie. Z partii komunistycznej został wykluczony w 1959. Działał później w lewicowych ugrupowaniach (m.in. w Parti socialiste unifié), po czym dołączył do Partii Socjalistycznej. Od 1971 pełnił kierownicze funkcje w strukturach socjalistów, w latach 80. był jednym z liderów tego ugrupowania.
Od 1977 pełnił funkcję mera Meyzieu. W 1973, 1978, 1981, 1986 i 1988 uzyskiwał mandat deputowanego do Zgromadzenia Narodowego V, VI, VII, VIII i IX kadencji, każdorazowo z departamentu Rodan. Od maja 1988 do kwietnia 1992 zajmował stanowisko ministra do spraw kontaktów z parlamentem w rządach, którymi kierowali Michel Rocard i Édith Cresson.

</doc>
<doc id="4217761" url="https://pl.wikipedia.org/wiki?curid=4217761" title="Harald Poelchau">
Harald Poelchau

Harald Poelchau (ur. 5 października 1903 w Poczdamie, zm. 29 kwietnia 1972 w Berlinie) – niemiecki duchowny więzienny pochodzący ze Śląska, teolog, opozycjonista w okresie III Rzeszy związany z Kręgiem z Krzyżowej.
Życiorys.
Urodził się w rodzinie poczdamskiego pastora. Dzieciństwo spędził na Śląsku. W 1922 rozpoczął studia teologiczne w Bethel. Później studiował na uniwersytetach w Tybindze i Marburgu. Ponadto studiował także opiekę społeczną na jednej z niemieckich prywatnych szkół wyższych. Przez lata sprawował funkcję prezesa Niemieckiego Zrzeszenia Sądów dla Nieletnich i Pomocy przy Sądach Młodzieżowych. W 1931 obronił dysertację doktorską poświęconą Paulowi Tillichowi – wiodącemu przedstawicielowi religijnego socjalizmu. Od końca 1932 podejmował starania o mianowanie duszpasterzem więziennym w Berlinie. W kwietniu 1933 został pierwszym duchownym zatrudnionym przez reżim narodowo-socjalistyczny w zakładzie karnym. Jako pracownik służby więziennej stał się wkrótce ważnym wsparciem dla ofiar narodowo-socjalistycznej machiny przemocy. Setkom skazanych na karę śmierci towarzyszył w drodze na miejsce kaźni. 
Od 1941 należał do grupy opozycjonistów skupionych wokół Helmutha Jamesa von Moltkego. Brał też udział w pierwszym zjeździe w Krzyżowej. Po nieudanym zamachu na Hitlera z 20 lipca 1944 roku udało mu się przekazać wielu członkom rodzin spiskowców ostatnie wiadomości od uwięzionych opozycjonistów. Niezdekonspirowany przed gestapo dożył końca wojny. 
Publikacje.
W dorobku publikacyjnym H. Poelchaua znajdują się m.in.:

</doc>
<doc id="4217763" url="https://pl.wikipedia.org/wiki?curid=4217763" title="Bukit Panjang (stacja metra)">
Bukit Panjang (stacja metra)

Bukit Panjang – stacja Mass Rapid Transit (MRT) w Singapurze, która jest częścią Downtown Line. Została otwarta 27 grudnia 2015. Stacja umożliwia przesiadkę do pociągów systemu LRT i znajduje się na granicy trzech obszarów: Bukit Panjang, Bukit Batok i Choa Chu Kang.

</doc>
<doc id="4217765" url="https://pl.wikipedia.org/wiki?curid=4217765" title="Oko (Moskiewskie City)">
Oko (Moskiewskie City)



</doc>
<doc id="4217769" url="https://pl.wikipedia.org/wiki?curid=4217769" title="Cashew (stacja metra)">
Cashew (stacja metra)

Cashew – stacja Mass Rapid Transit (MRT) w Singapurze, która jest częścią Downtown Line. Została otwarta 27 grudnia 2015. Stacja znajduje się na granicy Bukit Panjang i Bukit Batok.

</doc>
<doc id="4217770" url="https://pl.wikipedia.org/wiki?curid=4217770" title="Hillview (stacja metra)">
Hillview (stacja metra)

Hillview – stacja Mass Rapid Transit (MRT) w Singapurze, która jest częścią Downtown Line. Została otwarta 27 grudnia 2015. Stacja znajduje się na granicy Bukit Panjang i Bukit Batok.

</doc>
<doc id="4217772" url="https://pl.wikipedia.org/wiki?curid=4217772" title="Beauty World (stacja metra)">
Beauty World (stacja metra)

Beauty World – stacja Mass Rapid Transit (MRT) w Singapurze, która jest częścią Downtown Line. Została otwarta 27 grudnia 2015. Stacja znajduje się w Bukit Timah.

</doc>
<doc id="4217781" url="https://pl.wikipedia.org/wiki?curid=4217781" title="José Trinidad Zapata Ortiz">
José Trinidad Zapata Ortiz

José Trinidad Zapata Ortiz (ur. 24 maja 1959 w Zacatecas) – meksykański duchowny rzymskokatolicki, od 2014 biskup Papantla.
Życiorys.
Święcenia kapłańskie otrzymał 9 maja 1990 i został inkardynowany do diecezji San Andrés Tuxtla. Pracował duszpastersko w Catemaco, był także rektorem diecezjalnego seminarium.
12 czerwca 2004 został prekonizowany biskupem San Andrés Tuxtla. Sakry biskupiej udzielił mu 31 lipca tegoż roku jego poprzednik, bp Guillermo Ranzahuer González.
20 marca 2014 papież Franciszek mianował go biskupem Papantla.

</doc>
<doc id="4217782" url="https://pl.wikipedia.org/wiki?curid=4217782" title="Slow cinema">
Slow cinema

Slow cinema (z ang. „kino powolne”) – nurt kina autorskiego, kładący nacisk na długie ujęcia, często jest minimalistyczny, obserwacyjny, z niewielką narracją lub jej brakiem. Przykłady obejmują "Dwa lata na morzu" Bena Riversa, "Le quattro volte" Michelangelo Frammartino i "Film 51" Shauna Wilsona. Nurt nazywany jest też czasem „kinem kontemplacyjnym”.
Historia.
Powstawanie nurtu slow cinema można dostrzec w twórczości Andrieja Tarkowskiego, Ingmara Bergmana, Michelangelo Antonioniego, Aleksandra Sokurowa, Beli Tarr, Chantal Akerman czy Teo Angelopoulosa. Andriej Tarkowski twierdził, „że zwyczajnie chodzi o czas”. Natomiast grecki reżyser Teo Angelopoulos został opisany jako „ikona tak zwanego ruchu Slow Cinema”.
Magazyn „Sight &amp; Sound” zwrócił uwagę, że definiujące dla slow cinema jest, że „długość kadru, wokół którego obraca się duża część tematu, jest dość abstrakcyjną miarą, jeśli odejdzie się od tego, co się w nim dzieje”. The Guardian kontrastował gatunek z hollywoodzkimi filmami akcji gdzie „miarą jest średnio dwusekundowej strzał” i zauważył, że w filmach slow cinema „preferowane są odgłosy otoczenia lub nagrania z wprost z natury zamiast pełnego wyrażania produkcją dźwięku, czego celem jest objęcie przez oko widza stonowanych schematów wizualnych”. Gatunek został opisany też jako akt zorganizowanego oporu na podobieństwo ruchu slow food.
[Katherine Fusco] i [Nicole Seymour] wskazują, że ruch w zwolnionym tempie został źle scharakteryzowany zarówno przez zwolenników, jak i przez krytyków tego nurtu filmowego. Jak twierdzą, „wiele komentarzy mówi, że slow cinema jest rodzajem duszpasterstwa naszych czasów, wytchnieniem od naszej technologicznie nasyconej ... epoki hollywoodzkiej”. Taki komentarz kojarzy gatunek z przyjemnością i odpoczynkiem, jednak filmy „powolnego kina” często koncentrują się na tematach osamotnionych robotników. Fusco i Seymour twierdzą, że „dla tych, którzy żyją na marginesie społeczeństwa, nowoczesność jest w rzeczywistości doświadczaniem spowolnienia i to zwykle na ich wielką szkodę”.
Filmowcy.
Współcześni reżyserzy tworzący w tym nurcie to między innymi Pedro Costa, Lav Diaz, Tsai Ming-liang, Šarūnas Bartas, Kelly Reichardt, Shaun Wilson, Apichatpong Weerasethakul i Carlos Reygadas.
Znane filmy.
4 miesiące, 3 tygodnie i 2 dni, Schyłek lata, Colossal Youth, Słoń, Wieczność i jeden dzień, Flandria, Kwiaty Szanghaju, La Libertad, Gerry, Cmentarz wspaniałości, Pewnego razu w Anatolii, Rosetta, Rosyjska arka, Szatańskie tango, Ciche światło, Wiosna, lato, jesień, zima... i wiosna, Stalker, Inaczej niż w raju, Amores perros, Historia mojej śmierci, Smak wiśni, Zabójca, Śmierć pana Lăzărescu, Koń turyński, Wujek Boonmee, który potrafi przywołać swoje poprzednie wcielenia, Uzak, Vive L’Amour, Która godzina?

</doc>
<doc id="4217787" url="https://pl.wikipedia.org/wiki?curid=4217787" title="Ramularia geranii">
Ramularia geranii

Ramularia geranii Fuckel – gatunek grzybów z klasy "Dothideomycetes". Grzyb mikroskopijny pasożytujący na gatunkach roślin należących do rodzaju bodziszek ("Geranium"). Powoduje u nich plamistość liści.
Systematyka i nazewnictwo.
Pozycja w klasyfikacji według Index Fungorum: "Ramularia, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Synonimy:
Występowanie.
Znane jest występowanie "R. geranii" w Europie i Ameryce Północnej. W Polsce jest bardzo pospolity, należy do najczęściej występujących gatunków "Ramularia" i jest jedynym gatunkiem tego rodzaju występującym na bodziszkach. W piśmiennictwie naukowym podano liczne jego stanowiska.
W Polsce opisano jego występowanie na następujących gatunkach bodziszków: "Geranium dissectum", "Geranium molle", "Geranium palustre", "Geranium phaeum", "Geranium dissectum", "Geranium pratense", "Geranium pusillum", "Geranium rotundifolium", "Geranium pyrenaicum", "Geranium dissectum", "Geranium robertianum", "Geranium sanguineum", "Geranium sylvaticum".

</doc>
<doc id="4217793" url="https://pl.wikipedia.org/wiki?curid=4217793" title="Superliga română">
Superliga română

Superliga română – najwyższa w hierarchii klasa kobiecych ligowych rozgrywek piłkarskich w Rumunii, organizowana corocznie przez Federația Română de Fotbal. Zwycięzca rozgrywek zostaje mistrzem Rumunii i zyskuje kwalifikację do Ligi Mistrzyń.
System rozgrywek.
Początkowo wszystkie kobiece kluby piłkarskie z Rumunii grały w jednej lidze (Liga I Feminin), od sezonu 2011/2012 podzielone są na grupy według rozmieszczenia geograficznego. Od sezonu 2012/2013 liga rozgrywana jest w systemie kołowym mecz-rewanż pomiędzy ośmioma drużynami. Podzielona na dwie rundy – zasadniczą oraz finałową, w której 4 najlepsze zespoły z rundy zasadniczej rywalizowały o mistrzostwo, a 4 najsłabsze o uniknięcie spadku do niższej klasy rozgrywkowej, czyli Liga I Feminin. Od 2016/2017 w rozgrywkach o mistrzostwo Rumunii uczestniczy 10 zespołów, bez rundy finałowej. 
Triumfatorzy.
Najwięcej tytułów mistrzowskich – 7 – zdobyły dwa kluby z Kluż-Napoka; CFF Clujana w latach 2003–2009 i CFF Olimpia Cluj w latach 2011–2017. Czterokrotnie tryumfował Fartec Brașov występujący również pod nazwą ICIM Brașov. Zespół z Braszowa był pierwszym tryumfatorem tych rozgrywek w roku 1991. W latach 1996–1998 trzy razy z rzędu zwyciężyła drużyna Motorul Oradea, także pod nazwą Interindustrial Oradea. Po dwakroć po tytuł mistrzowski sięgały kluby Conpet Ploiești i Regal București, a jednokrotnie CFR Craiova i FCM Târgu Mureș.
Lista tryumfatorów mistrzostw Rumunii w piłce nożnej kobiet; do sezonu 2012/13 Liga I, obecnie Superliga română.

</doc>
<doc id="4217797" url="https://pl.wikipedia.org/wiki?curid=4217797" title="Robert Bubel">
Robert Bubel

Robert Bubel (ur. 15 kwietnia 1968 w Żarkach) – polski malarz i rysownik zamieszkały w Krakowie.
Życiorys i twórczość.
Studiował malarstwo w Akademii Sztuk Pięknych im. Jana Matejki w Krakowie, dyplom w pracowni prof. Zbigniewa Grzybowskiego w 1997 r. Uprawia malarstwo, rysunek i techniki pokrewne. Wcześniej w latach 1987 - 1992 studiował filologię polską na Katolickim Uniwersytecie Lubelskim oraz Uniwersytecie Jagiellońskim. Między innymi laureat II nagrody w II Ogólnopolskim Konkursie Malarskim im. Leona Wyczółkowskiego w Galerii Miejskiej BWA w Bydgoszczy (2016) oraz wyróżnienia Pisma Artystycznego „Format” w 42. Biennale Malarstwa Bielska Jesień 2015 w Galerii Bielskiej BWA w Bielsku-Białej. Autor wielu wystaw indywidualnych. Uczestnik wystawy finałowej 43. Biennale Malarstwa Bielska Jesień 2017 w Galerii Bielskiej BWA (2017) oraz wystawy zbiorowej artystów krakowskich z generacji 1950–1969 w Muzeum Sztuki Współczesnej w Krakowie MOCAK. 

</doc>
<doc id="4217798" url="https://pl.wikipedia.org/wiki?curid=4217798" title="II liga rumuńska w piłce nożnej mężczyzn">
II liga rumuńska w piłce nożnej mężczyzn



</doc>
<doc id="4217799" url="https://pl.wikipedia.org/wiki?curid=4217799" title="III liga rumuńska w piłce nożnej mężczyzn">
III liga rumuńska w piłce nożnej mężczyzn



</doc>
<doc id="4217801" url="https://pl.wikipedia.org/wiki?curid=4217801" title="Eduardo Carmona Ortega">
Eduardo Carmona Ortega

Eduardo Cirilo Carmona Ortega, CORC (ur. 18 marca 1959 w mieście Meksyk) – meksykański duchowny rzymskokatolicki, od 2020 biskup Córdoby.
Życiorys.
Święcenia kapłańskie przyjął 20 sierpnia 1983. Inkardynowany do diecezji Tacámbaro, związał się jednak z Konfraternią Kapłańską Pracowników Królestwa Chrystusowego i pracował jako prefekt studiów, a następnie wicerektor seminarium tegoż stowarzyszenia w Queretaro oraz w Toledo. Oficjalnie przyjęty do bractwa w 1991, został także rektorem toledańskiego seminarium. Trzy lata później objął probostwo w Los Angeles, a w 1997 został przełożonym regionu meksykańskiego.
8 listopada 2003 został mianowany biskupem Puerto Escondido. Sakrę biskupią przyjął 7 stycznia 2004 z rąk ówczesnego nuncjusza apostolskiego w Meksyku, abp. Giuseppe Bertello.
27 czerwca 2012 został przeniesiony na urząd biskupa Parral. Ingres odbył się 25 lipca 2012.
6 listopada 2019 papież Franciszek mianował go biskupem koadiutorem Córdoby. Rządy w diecezji objął 4 lipca 2020, po przejściu na emeryturę poprzednika.

</doc>
<doc id="4217804" url="https://pl.wikipedia.org/wiki?curid=4217804" title="Awangarda proletariatu">
Awangarda proletariatu

Awangarda proletariatu – termin politologiczny wywodzący się z marksizmu, a rozpowszechniony przez leninizm, oznaczający partię komunistyczną, zwłaszcza w czasie rewolucji i w krótkim czasie po jej zwycięstwie.
Charakterystyka pojęcia.
Według leninizmu proletariat przemysłowy nie był w stanie uświadomić sobie swojej sytuacji bez odpowiedniego przywództwa. To zadanie miała spełnić partia zawodowych rewolucjonistów, którzy dodatkowo – jako awangarda mas robotniczych – miała ich poprowadzić do rewolucji. Sytuacja po zwycięskiej rewolucji wymagała dalszej ich obecności w procesie budowy społeczeństwa socjalistycznego, by przekształcić się w dyktaturę proletariatu. Tym samym ten etap porewolucyjnych zmian przybierał w pełni zinstytucjonalizowaną formę.
W ramach krytyki pojęcia wskazuje się na fakt, że awangarda proletariatu oznaczała elitaryzację społeczną. Ponadto dostrzega się jej wpływ na powstanie i rozwój stalinizmu. To w praktyce politycznej oznaczało wprowadzenie wszechwładzy.

</doc>
<doc id="4217813" url="https://pl.wikipedia.org/wiki?curid=4217813" title="Henri Nallet">
Henri Nallet

Henri Nallet (ur. 6 stycznia 1939 w Bergerac) – francuski polityk, poseł do Zgromadzenia Narodowego, minister rolnictwa (1985–1986), minister rolnictwa i leśnictwa (1988–1990), minister sprawiedliwości (1990–1992).
Życiorys.
Absolwent nauk politycznych i prawa publicznego, studiował w Institut d'études politiques de Bordeaux i na Uniwersytecie Paryskim. Pracował w instytucie zajmującym się kształceniem rolników, a od 1970 w Narodowym Instytucie Badań Rolniczych (INRA). W drugiej połowie lat 60. działał we francuskiej konfederacji lokalnych i regionalnych związków rolniczych (FNSEA). W latach 70. i na początku lat 80. był także wykładowcą akademickim.
Członek Partii Socjalistycznej. Od 1981 był doradcą prezydenta François Mitterranda do spraw rolnictwa. Od kwietnia 1985 do marca 1986 pełnił funkcję ministra rolnictwa w rządzie Laurenta Fabiusa. Od maja 1988 do października 1990 kierował resortem rolnictwa i leśnictwa u Michela Rocarda. Przeszedł następnie na stanowisko ministra sprawiedliwości, które zajmował również w gabinecie Édith Cresson do kwietnia 1992. W 1986 i 1988 uzyskiwał mandat deputowanego do Zgromadzenia Narodowego VIII i IX kadencji. Zasiadał także w niższej izbie francuskiego parlamentu XI kadencji w latach 1997–1999, reprezentując, podobnie jak w poprzednim okresie, departament Yonne. Był również członkiem rady tego departamentu, a w latach 1989–1998 merem miejscowości Tonnerre. Od 1992 zajmował wyższe stanowisko urzędnicze w Radzie Stanu.
Pod koniec lat 90. przeszedł do biznesu. Do 2008 zajmował dyrektorskie stanowisko w koncernie farmaceutycznym Servier, później był konsultantem tego przedsiębiorstwa. Został też prezesem fundacji Fondation Jean-Jaurès.
Odznaczony Legią Honorową klasy IV (2001) i III (2015).

</doc>
<doc id="4217816" url="https://pl.wikipedia.org/wiki?curid=4217816" title="Dagny Carlsson">
Dagny Carlsson

Dagny Carlsson, wcześniej "Dagny Valborg Eriksson" (ur. 8 maja 1912 w Kristianstad, zm. 24 marca 2022 w Solnej) – szwedzka blogerka, uważana za najstarszą blogerkę na świecie.
Życiorys.
Kiedy Carlsson miała 17 lat, zmarł jej ojciec, a jej matka została z nią i jej trójką młodszego rodzeństwa. Chciała być nauczycielką, ale ze względu na sytuację musiała iść do pracy. Pracowała jako szwaczka w jednej z fabryk. Później ukończyła szkołę w Instytucie Włókiennictwa, w Norrköping.
W wieku 99 lat Carlsson wzięła udział w kursie komputerowym. W 2012, w wieku 100 lat otworzyła swojego bloga "Blogga Med Mig!" (Bloguj ze mną!). Uczyła także innych seniorów, jak korzystać z komputera.
Wywiady z Carlsson i raporty o niej pojawiają się w licznych gazetach, programach telewizyjnych i na stronach internetowych. W 2015 pojawiła się w szwedzkiej telewizji Sveriges Television oraz w filmie Åsa Blanck "Livet börjar vid 100" (Życie zaczyna się po 100), który opowiadał o jej życiu. W 2016 otrzymała rolę w filmie "Stólatka, której nie zapłacono rachunku – zgubił się", który miał swoją kinową premierę, w tym samym roku, w Skandynawii. Potem wydała też razem z Helen Bjurberg swoją autobiografię. W 2017 Carlsson wspierała kampanię "MeToo". W grudniu tego samego roku zaprezentowała odcinek audycji radiowej w programie Vinter i P1, w Sveriges Radio.
Na pytanie jaka jest jej recepta na długie życie odpowiedziała: „dobre geny i ciekawość”.
Życie prywatne.
Carlsson w latach 1942–1951 była żoną handlarza, Ragnara Norlinga (1909–1958). Po rozwodzie wyszła za mąż, za Harry'ego Carlssona (1913–2004), cieślę i przemysłowca. Była jego żoną w latach 1951–2004, aż do jego śmierci (miał raka). Nie miała dzieci. Zmarła w wieku 109 lat.

</doc>
<doc id="4217831" url="https://pl.wikipedia.org/wiki?curid=4217831" title="Jakub Erol">
Jakub Erol

Jakub Erol (ur. 30 listopada 1941 w Zamościu, zm. 8 lutego 2018 w Warszawie) – polski grafik, autor plakatów, zaliczany do tzw. polskiej szkoły plakatu.
Życiorys.
Był synem Mehmeta Nuri Fazli Oglu (1916–1994), z zawodu piekarza, Turka od 1934 mieszkającego w Polsce i Cecylii Szyszkowskiej, miał dwóch braci, Feriduna (ur. 1938) i Envera (ur. 1943). Od 1950 mieszkał w Łodzi, gdzie jego ojciec prowadził cukiernię.
Studiował pod kierunkiem Henryka Tomaszewskiego w Akademii Sztuk Pięknych w Warszawie. Pracę dyplomową obronił w 1968. Następnie współpracował z Krajową Agencją Wydawniczą oraz Centralą Dystrybucji Filmów (potocznie nazywaną Filmem Polskim), dla której przygotował kilkaset plakatów filmowych do filmów polskich i zagranicznych.
Był laureatem Ogólnopolskiego Biennale Grafiki (1973, 1985), Międzynarodowego Biennale Plakatu (1986).
Został pochowany na Starym Cmentarzu w Łodzi.

</doc>
<doc id="4217837" url="https://pl.wikipedia.org/wiki?curid=4217837" title="Okolica krętarzowa">
Okolica krętarzowa

Okolica krętarzowa () – w anatomii człowieka, parzysta okolica kończyny dolnej.
Okolica krętarzowa ma kształt mniej więcej prostokątny, o zaokrąglonych kątach, leży na bocznej powierzchni kończyny dolnej. Każda okolica krętarzowa graniczy z pięcioma innymi okolicami kończyny dolnej: od góry – z okolicą miedniczą, od przodu – z okolicą uda przednią, od dołu – z okolicą uda boczną, od tyłu, dołem – z okolicą uda tylną, a następnie ku górze – z okolicą pośladkową.
Na ilustracjach z 1921 roku okolica krętarzowa ("r. trochanterica") przedstawiana w bardziej owalnym kształcie. Na rzucie sylwetki od tyłu prawa okolica krętarzowa rozrysowana asymetrycznie, bez kontaktu z okolicą uda tylną ("reg. femoris posterior").

</doc>
<doc id="4217839" url="https://pl.wikipedia.org/wiki?curid=4217839" title="Tony Taylor (ur. 1989)">
Tony Taylor (ur. 1989)

Alejandro Antonio „Tony” Taylor (ur. 13 lipca 1989 w Long Beach) – panamski piłkarz pochodzenia amerykańskiego występujący na pozycji prawego skrzydłowego, obecnie zawodnik kanadyjskiego Ottawa Fury.
Kariera klubowa.
Taylor urodził się w Long Beach w Kalifornii, jest synem panamskich imigrantów z prowincji Colón. Jego ojciec służył w United States Navy, w związku z czym rodzina często była zmuszona do przeprowadzek po całym kraju (mieszkali m.in. w Wirginii) – ostatecznie w 2003 roku osiedli na stałe w Jacksonville na Florydzie. Tam Taylor uczęszczał do Bishop Kenny High School i trenował piłkę nożną w młodzieżowych zespołach JYS SC i Jacksonville Jaguars SC. Później z powodzeniem występował w rozgrywkach uniwersyteckich – najpierw jako gracz drużyny South Florida Bulls z uczelni University of South Florida, skąd na drugim roku przeniósł się na Jacksonville University, gdzie reprezentował barwy Jacksonville Dolphins. W ligach uniwersyteckich imponował szybkością i kontrolą piłki, regularnie był powoływany do amerykańskich młodzieżowych reprezentacji. Równocześnie grał w zespole Central Florida Kraze na czwartym poziomie rozgrywkowym – USL Premier Development League, zaś w czerwcu 2009 w barwach amatorskiej drużyny Lynch's Irish Pub FC z Jacksonville wziął udział w rozgrywkach US Open Cup. W sierpniu 2009 przebywał na testach w norweskim IK Start.
We wrześniu 2009 Taylor podpisał umowę z grupą menedżerską Traffic Sports, która kilka miesięcy później umieściła gracza w portugalskim drugoligowcu GD Estoril Praia. Przez kolejne półtora roku pełnił tam jednak wyłącznie rolę rezerwowego, po czym udał się na wypożyczenie do innego klubu z drugiej ligi portugalskiej – stołecznego Atlético CP. W barwach lizbońskiej ekipy grał przez sześć miesięcy, będąc podstawowym piłkarzem, a po powrocie do Estoril – na koniec sezonu 2011/2012 – wywalczył awans do najwyższej klasy rozgrywkowej. W Primeira Liga zadebiutował 17 sierpnia 2012 w przegranym 1:2 spotkaniu z SC Olhanense, zaś pierwszego gola zdobył 30 marca 2013 w zremisowanej 1:1 konfrontacji z Moreirense FC. W sezonie 2012/2013 zajął z Estoril wysokie, piąte miejsce w tabeli (dające awans do Ligi Europy UEFA), jednak w taktyce trenera Marco Silvy był tylko rezerwowym i klub zdecydował się nie przedłużać z nim kontraktu.
W lipcu 2013 Taylor jako wolny zawodnik dołączył do cypryjskiej Omonii Nikozja. W tamtejszej Protathlima A’ Kategorias zadebiutował 31 sierpnia 2013 w przegranym 1:3 meczu z Anorthosisem, a pierwsze bramki strzelił 26 października tego samego roku w wygranym 6:0 pojedynku z Doxa Katokopia, dwukrotnie wpisując się na listę strzelców. W sezonie 2013/2014 zajął z Omonią piąte miejsce w lidze – mimo regularnych występów był jednak niemal wyłącznie rezerwowym zespołu. W sierpniu 2014 powrócił do ojczyzny, zostając graczem New England Revolution. W jego barwach 23 sierpnia w wygranym 1:0 spotkaniu z Chivas USA zadebiutował w Major League Soccer i był to zarazem jego jedyny występ w barwach Revolution. W sezonie 2014 dotarł z zespołem z Bostonu do finału MLS (MLS Cup), po czym w ramach MLS Expansion Draft przeniósł się do nowo założonego New York City FC. W kwietniu 2015 zerwał jednak więzadło krzyżowe, w wyniku czego musiał pauzować przez ponad pół roku. Po powrocie do zdrowia strzelił swojego pierwszego gola w MLS, 6 marca 2016 w wygranej 4:3 konfrontacji z Chicago Fire, a barwy nowojorskiego klubu reprezentował ogółem przez dwa lata – na koniec sezonu klub nie złożył mu propozycji nowej umowy.
W styczniu 2017 Taylor powrócił do Portugalii, podpisując kontrakt z FC Paços de Ferreira. Tam spędził pół roku jako głęboki rezerwowy (zajął trzynaste miejsce w lidze), po czym został zawodnikiem amerykańskiego drugoligowca Jacksonville Armada FC. W ekipie ze swojego rodzinnego miasta występował w rozgrywkach North American Soccer League również przez sześć miesięcy, nie odnosząc poważniejszych sukcesów. W lutym 2018 podpisał umowę z kanadyjskim Ottawa Fury FC, grającym na drugim szczeblu rozgrywkowym – United Soccer League.
Kariera reprezentacyjna.
W marcu 2009 Taylor został powołany przez Thomasa Rongena do reprezentacji Stanów Zjednoczonych U-20 na Mistrzostwa Ameryki Północnej U-20. Podczas turnieju rozgrywanego na Trynidadzie i Tobago pełnił rolę rezerwowego, rozgrywając dwa z pięciu możliwych spotkań (z czego jedno w wyjściowym składzie) i strzelił gola w meczu fazy grupowej z Salwadorem (2:0). Jego kadra dotarła wówczas do finału rozgrywek, ulegając w nim Kostaryce (0:3). Sześć miesięcy później znalazł się w składzie na Mistrzostwa Świata U-20 w Egipcie, gdzie z kolei miał pewne miejsce w formacji ofensywnej. Wystąpił wówczas we wszystkich trzech meczach od pierwszej minuty i strzelił bramkę w konfrontacji z Kamerunem (4:1), natomiast Amerykanie odpadli z młodzieżowego mundialu już w fazie grupowej.
W marcu 2012 Taylor znalazł się w ogłoszonym przez Caleba Portera składzie olimpijskiej reprezentacji Stanów Zjednoczonych U-23 na północnoamerykański turniej kwalifikacyjny do Igrzysk Olimpijskich w Londynie. Tam nie zanotował żadnego występu, a jego zespół zakończył swój udział w rozgrywkach na fazie grupowej i nie awansował na igrzyska.
W późniejszych latach dysponujący podwójnym obywatelstwem Taylor zdecydował się na reprezentowanie na seniorskim szczeblu Panamy – kraju pochodzenia swoich rodziców. W październiku 2016 otrzymał od FIFA pozwolenie na zmianę barw narodowych. W reprezentacji Panamy zadebiutował za kadencji selekcjonera Hernána Darío Gómeza, 15 listopada 2016 w zremisowanym 0:0 spotkaniu z Meksykiem w ramach eliminacji do Mistrzostw Świata w Rosji. W styczniu 2017 został powołany na turniej Copa Centroamericana, gdzie rozegrał dwa z pięciu możliwych spotkań (z czego jedno w wyjściowej jedenastce), natomiast Panamczycy – będący wówczas gospodarzem – uplasowali się na drugim miejscu.

</doc>
<doc id="4217840" url="https://pl.wikipedia.org/wiki?curid=4217840" title="Ioan Pop">
Ioan Pop

Ioan Pop (ur. 24 marca 1954) – rumuński szermierz. Dwukrotny medalista olimpijski.
Specjalizował się w szabli. Brał udział w trzech igrzyskach olimpijskich (IO 76, IO 80, IO 84), na dwóch zdobywał medale w rywalizacji drużynowej, sięgając po brąz w 1976 i 1984. Ma w dorobku srebro mistrzostw świata w drużynie w 1974 i 1977, brąz w 1975.

</doc>
<doc id="4217844" url="https://pl.wikipedia.org/wiki?curid=4217844" title="Nicolae Milescu">
Nicolae Milescu

Nicolae Milescu (także "Nicolae Spataru-Milescu" lub "Nikołaj Gawriłowicz Spafari" (ros. "Николай Гаврилович Спафарий") ur. 1636 w Vaslui, zm. 1708 w Moskwie – mołdawski pisarz, dyplomata i podróżnik.
Życiorys.
Uzyskał staranne wykształcenie, studiował m.in. w Konstantynopolu na uczelni przy Patriarchacie Konstantynopolitańskim. W 1653 roku wrócił ze studiów do Jass, gdzie został sekretarzem hospodara Jerzego Stefana. Milescu wykazywał ambicje polityczne, podejrzewano go o spiskowanie przeciw hospodarowi Eliaszowi Aleksandrowi (według innych źródeł Stefanowi Lupu), który ukarał go ucięciem nosa. 
Milescu ponownie odwiedził Konstantynopol, a następnie dzięki listom polecającym od patriarchy Dosyteusza, udał się na dwór cara Aleksego I. Do Moskwy dotarł w 1671 roku, został tam tłumaczem pism dyplomatycznych. Pozyskał zaufanie dwóch bojarów i dzięki ich wpływowi na cara, w 1675 roku został wysłany jako ambasador do Pekinu. Powrócił do Moskwy w 1678 roku, już za panowania cara Fiodora III, utracił wówczas swoje oficjalne stanowisko. 
Posługiwał się greką, łaciną, językiem rosyjskim. Pisał liczne manuskrypty, dużą popularność uzyskał jego zapis podróży do Chin "Putieszestwije czerez Sibir' ot Tobolska do Nerczinska i granic Kitaja". Jako pierwszy przetłumaczył Stary Testament na język rumuński, który został wykorzystany przy pracach nad Biblią bukaresztańską.

</doc>
<doc id="4217846" url="https://pl.wikipedia.org/wiki?curid=4217846" title="Cornel Marin">
Cornel Marin

Corneliu "Cornel" Marin (ur. 19 stycznia 1953) – rumuński szermierz. Dwukrotny medalista olimpijski.
Specjalizował się w szabli. Brał udział w trzech igrzyskach olimpijskich (IO 76, IO 80, IO 84), na dwóch zdobywał medale w rywalizacji drużynowej, sięgając po brąz w 1976 i 1984. Ma w dorobku srebro mistrzostw świata w drużynie w 1974 i 1977, brąz w 1975. Indywidualnie zostawał mistrzem Rumunii w 1976, 1983 i 1985

</doc>
<doc id="4217847" url="https://pl.wikipedia.org/wiki?curid=4217847" title="Corneliu Marin">
Corneliu Marin



</doc>
<doc id="4217857" url="https://pl.wikipedia.org/wiki?curid=4217857" title="100 najwybitniejszych Rumunów Televiziunea Română">
100 najwybitniejszych Rumunów Televiziunea Română

100 najwybitniejszych Rumunów Televiziunea Română została skompilowana po przeprowadzeniu w 2006 roku przez Televiziunea Română głosowania w celu ustalenia, kogo opinia publiczna uważa za jednego ze 100 największych Rumunów wszech czasów (na kanwie brytyjskiego programu telewizyjnego 100 Greatest Britons).
21 października Televiziunea Română ogłosiła, że „największym Rumunem wszech czasów” według głosujących jest Stefan III Wielki.
Lista.
Źródło: jurnalul.ro, HotNews

</doc>
<doc id="4217858" url="https://pl.wikipedia.org/wiki?curid=4217858" title="Kościół św. Stanisława Biskupa w Bogdanowie">
Kościół św. Stanisława Biskupa w Bogdanowie

Kościół św. Stanisława Biskupa – rzymskokatolicki kościół filialny w miejscowości Bogdanów (województwo opolskie). Świątynia należy do parafii św. Jerzego w Kobieli w dekanacie Grodków, diecezji opolskiej. Dnia 17 czerwca 1966 roku, pod numerem 1573/66 kościół został wpisany do rejestru zabytków nieruchomych województwa opolskiego.
Historia kościoła.
Kościół został wybudowany na początku XIX wieku.

</doc>
<doc id="4217860" url="https://pl.wikipedia.org/wiki?curid=4217860" title="Piewik pstroskrzydły">
Piewik pstroskrzydły



</doc>
<doc id="4217872" url="https://pl.wikipedia.org/wiki?curid=4217872" title="Margines">
Margines

Margines (łac. "margo") może odnosić się do następujących znaczeń:

</doc>
<doc id="4217875" url="https://pl.wikipedia.org/wiki?curid=4217875" title="Ida Schaumburg-Lippe">
Ida Schaumburg-Lippe

Ida Mathilde Adelheid (ur. 28 lipca 1852 w Bückeburgu, zm. 28 września 1891 w Schleiz) – księżniczka Schaumburg-Lippe oraz poprzez małżeństwo księżna Reuss–Greiz (linii starszej).
Urodziła się jako trzecia córka (piąte spośród ośmiorga dzieci) przyszłego księcia Schaumburg-Lippe – Adolfa I i jego żony księżnej Herminy Waldeck-Pyrmont. W państwie tym panował wówczas jej dziadek – książę Jerzy I Wilhelm.
8 października 1872 w Bückeburgu poślubiła księcia Reuss–Greiz – Henryka XXII. Para miała sześcioro dzieci:

</doc>
<doc id="4217882" url="https://pl.wikipedia.org/wiki?curid=4217882" title="Rezerwat przyrody Styr">
Rezerwat przyrody Styr

Rezerwat przyrody „Styr” – rezerwat leśny położony na terenie miejscowości Bieśnik, w gminie Zakliczyn, w powiecie tarnowskim (województwo małopolskie). Znajduje się na gruntach Skarbu Państwa w zarządzie Nadleśnictwa Gromnik (leśnictwo Bieśnik).
Rezerwat powstał z 3 oddziałów leśnictwa bieśnik. W rezerwacie można obserwować renaturalizację obszarów wcześniej poddanych na wpływ gospodarki leśnej.
Obszar chroniony utworzony został w 1998 r. w celu zachowania ze względów naukowych, dydaktycznych i krajobrazowych typowych dla Pogórza Karpackiego naturalnych zbiorowisk leśnych. Rezerwat położony jest w granicach Ciężkowicko-Rożnowskiego Parku Krajobrazowego.
Obszar chroniony utworzony został w 1998 r. w celu zachowania ze względów naukowych, dydaktycznych i krajobrazowych typowych dla Pogórza Karpackiego naturalnych zbiorowisk leśnych. Rezerwat położony jest w granicach Ciężkowicko-Rożnowskiego Parku Krajobrazowego.
Rezerwat obejmuje 97,83 ha lasu porastającego masyw góry Styr. Obszar chroniony wznosi się nad przełomowym odcinkiem rzeki Paleśnianki i poprzecinany jest jarami jej bezimiennych dopływów. Znajduje się tu również nieczynny kamieniołom „Bodzianty”. Las tworzy w rezerwacie mozaikę zbiorowisk obejmujących żyzną buczynę karpacką w formie podgórskiej, kwaśną buczynę górską, grąd subkontynentalny, podgórską formę boru mieszanego i olszynkę karpacką.
Z terenu rezerwatu podawane są stanowiska chronionych gatunków roślin, takich jak pióropusznik strusi, podrzeń żebrowiec, wawrzynek wilczełyko, orlik pospolity, parzydło leśne, goryczka trojeściowa i podkolan biały.
Fauna rezerwatu została rozpoznana pod koniec XX w. podczas prac nad dokumentacją planu ochrony rezerwatu. Stwierdzono wówczas lęgi 55 gatunków ptaków. Do rzadszych elementów awifauny rezerwatu należą m.in. bocian czarny, jastrząb, jarząbek, słonka, puszczyk uralski, dzięcioły: zielonosiwy i czarny, pliszka górska, pluszcz, muchołówki: mała i białoszyja. Teriofauna rezerwatu obejmuje w większości gatunki pospolite, rzadsze gatunki chronione to m.in. ryjówka aksamitna i orzesznica. Nieczynny kamieniołom jest zimowiskiem dwóch gatunków rzadkich nietoperzy – nocka dużego i podkowca małego.
Na herpetofaunę rezerwatu składają się gatunki typowe dla Pogórza Rożnowskiego – salamandra plamista, traszka grzebieniasta, traszka karpacka, kumak górski, ropucha szara, ropucha zielona, rzekotka drzewna, żaba trawna, jaszczurka zwinka, jaszczurka żyworodna, padalec, zaskroniec zwyczajny, żmija zygzakowata.
Rezerwat nie posiada zatwierdzonego wieloletniego planu ochrony, a zadania ochronne na lata 2013–2018 obejmują koszenie łąki położonej w granicach obszaru chronionego.
Teren rezerwatu „Styr” został udostępniony do zwiedzania, przecina go zielony szlak turystyczny.

</doc>
<doc id="4217883" url="https://pl.wikipedia.org/wiki?curid=4217883" title="Dakari Johnson">
Dakari Johnson

Dakari Naeem Pamoja Johnson (ur. 22 września 1995 w Nowym Jorku) – amerykański koszykarz, występujący na pozycji środkowego, obecnie zawodnik Qingdao Eagles.
W 2013 wystąpił w dwóch meczach gwiazd amerykańskich szkół średnich – Jordan Classic, McDonald’s All-American. Został też zaliczony do II składu USA Today All-USA.
20 lipca 2018 trafił do Orlando Magic wraz z zobowiązaniami gotówkowymi w zamian za Rodneya Purvisa. 3 dni później został wytransferowany do Memphis Grizzlies wraz z prawami do Tylera Harveya w zamian za Jarella Martina oraz zobowiązania gotówkowe. 31 sierpnia został zwolniony.
11 września 2018 dołączył do Qingdao Eagles.

</doc>
<doc id="4217884" url="https://pl.wikipedia.org/wiki?curid=4217884" title="Czterej Muszkieterowie">
Czterej Muszkieterowie

Czterej Muszkieterowie () – drużyna francuskich tenisistów odnosząca znaczące sukcesy w drugiej połowie lat 20. i pierwszej połowie lat 30. XX wieku. Francuzi zwyciężyli łącznie w 18 turniejach singlowych, 14 deblowych i 10 mikstowych zaliczanych do Wielkiego Szlema, a także przez sześć lat zwyciężali w rozgrywkach o Puchar Davisa (lata 1927–1932). Ich imieniem nazwane jest główne trofeum męskie przyznawane podczas French Open.
Nazwa „Czterej Muszkieterowie” została ukuta przez amerykańskiego tenisistę Henry'ego Slocuma.
Muszkieterowie.
W skład drużyny wchodzili:
„Piątym muszkieterem” nazywany jest Pierre Gillou, kapitan francuskiej drużyny w rozgrywkach Pucharu Davisa, działacz, doradca i przyjaciel zawodników.
Historia startów.
Sukcesy Suzanne Lenglen przyczyniły się do popularyzacji tenisa we Francji. Zachęceni jej sukcesami Borotra, Cochet i Lacoste odnosili coraz większe sukcesy w singlu, zaś w deblu uzupełniał ich Brugnon. W 1925 roku przegrali w finale Pucharu Davisa z reprezentacją Stanów Zjednoczonych. Podobny los spotkał ich rok później, lecz tym razem po raz pierwszy w meczu pucharowym singla zdołali pokonać Williama Tildena. W tym samym sezonie w finale mistrzostw USA po raz pierwszy spotkało się dwóch Francuzów: Cochet pokonał wcześniej Tildena, zaś Borotra – Richardsa i Johnstona. W roku 1927 Tilden został zwyciężony przez Lacoste’a w spotkaniu finałowym międzynarodowych mistrzostw Francji oraz przez Cocheta w dramatycznym półfinale Wimbledonu. W finale Pucharu Davisa Lacoste szybko wygrał z Johnstonem, a Cochet po wymagającym pojedynku przegrał z Tildenem. Drugiego dnia Borotra i Brugnon po pięciu długich setach ulegli Tildenowi i Hunterowi. Ostatniego dnia wymęczony Tilden przegrał z Lacoste’em, a w decydującym spotkaniu Cochet zwyciężył Johnstona. Cała drużyna pokonała największego solistę, a Francja po raz pierwszy zdobyła Puchar Davisa. W latach 1928–1930 i w 1932 roku drużyna skutecznie broniła trofeum przed Amerykanami, zaś w 1931 roku w finale porażkę ponieśli Anglicy. To także mieszkańcy Wysp Brytyjskich byli tymi, którzy w 1933 roku odebrali puchar z rąk francuskich.
Francuscy zawodnicy wielokrotnie zwyciężali w zawodach wielkoszlemowych. Lacoste triumfował w singlu na Wimbledonie trzykrotnie, we French Championships i U.S. National Championships po dwa razy, a w deblu był mistrzem trzech turniejów. W latach 1923–1928 rozegrał 51 meczów w Pucharze Davisa. Cochet to czterokrotny triumfator z Paryża, dwukrotny z Wimbledonu, raz odniósł też zwycięstwo w Forest Hills; w grze podwójnej wygrywał pięć razy, a w mikście trzy razy. W latach 1922–1933 rozegrał 58 meczów pucharowych, z czego 44 zakończyły się jego wygraną. Borotra raz wygrał w Australian Championships i French Championships oraz dwa razy w Wimbledonie, a także osiągnął dziewięć zwycięstw deblowych i pięć mikstowych. Świetnie czuł się podczas gry w hali, wielokrotnie zwyciężając w mistrzostwach Francji, Wielkiej Brytanii czy Stanów Zjednoczonych. W latach 1922–1947 grał w 54 meczach w rozgrywkach drużynowych, zwyciężając 44 razy. Brugnon dziesięć razy triumfował w rozgrywkach deblowych i dwa razy w grze mieszanej, natomiast nigdy nie wygrał wielkoszlemowych zawodów singlowych. W latach 1921–1934 wystąpił w 31 deblach i 6 singlach w Pucharze Davisa.
Dziedzictwo.
Pierwszy triumf w Pucharze Davisa wywołał euforię we Francji. Na jej podstawie postanowiono o wybudowaniu Stade Roland Garros. Miano „Pucharu Muszkieterów” () nosi trofeum przyznawane zwycięzcom gry pojedynczej mężczyzn we French Open.
Od 1926 do 1930 roku zawsze jeden z muszkieterów był klasyfikowany na pierwszym miejscu listy światowej. Ponadto w latach 1926–1927 cała czwórka znajdowała się w czołowej dziesiątce rankingu. Wszyscy zostali odznaczeni Legią Honorową i miejscem w Międzynarodowej Tenisowej Galerii Sławy.
„Nowi Muszkieterowie” () to termin przyjęty przez prasę dla grupy francuskich tenisistów młodego pokolenia występujących na światowych kortach w XXI wieku, w skład której wchodzą: Gilles Simon, Richard Gasquet, Jo-Wilfried Tsonga i Gaël Monfils. W październiku 2008 roku po raz pierwszy od wprowadzenia komputerowych rankingów w 1973 roku czterech Francuzów znalazło się w czołowej dwudziestce światowego rankingu.

</doc>
<doc id="4217886" url="https://pl.wikipedia.org/wiki?curid=4217886" title="Czterej Muszkieterowie Tenisa">
Czterej Muszkieterowie Tenisa



</doc>
<doc id="4217892" url="https://pl.wikipedia.org/wiki?curid=4217892" title="Tomasz Kluz">
Tomasz Kluz

Tomasz Kluz (ur. 16 grudnia 1897 w Handzlówce, zm. 9 września 1987 w Warszawie) – polski inżynier budownictwa o specjalności budowa lotnisk, profesor doktor habilitowany Politechniki Warszawskiej.
Życiorys.
Syn Ignacego i Tekli. W latach 1911–1914 był członkiem skautingu. Uczył się w Gimnazjum Realnym w Łańcucie, w 1916 przerwał naukę i walczył w szeregach armii austriackiej. W międzyczasie, w 1917 ukończył szkołę. W latach 1918–1920 służył ochotniczo w Wojsku Polskim. W 1920 przeszedł do rezerwy w stopniu podporucznika i rozpoczął studia na Wydziale Komunikacyjnym, Oddziale Drogowym Politechniki Lwowskiej. W 1925 uzyskał dyplom inżyniera budowy dróg i mostów, a następnie po otrzymaniu stypendium wyjechał na rok do Paryża. Po powrocie pracował jako asystent w Katedrze Statyki Budownictwa Żelaznego i Żelazobetonowego, w 1927 uzyskał tytuł doktora nauk technicznych. Aktywnie zaangażował się w budowę lotnisk pasażerskich i wojskowych, w latach 1929–1930 kierował robotami przy budowie lotniska w Dęblinie. W latach 1930–1938 pracował w Departamencie Lotnictwa Cywilnego Ministerstwa Komunikacji jako organizator i kierownik robót przy budowie lotnisk cywilnych. Od lutego 1938 był inspektorem technicznym w Departamencie Budownictwa Ministerstwa Spraw Wojskowych. Od 1935 był wykładowcą na Wydziale Inżynierii Lądowej Politechniki Lwowskiej, w 1937 przedstawił tam pracę habilitacyjną.
Podczas II wojny światowej był zaangażowany w tajne nauczanie początkowo w Warszawie, a następnie w Zakopanem. Po zakończeniu działań wojennych powrócił do Warszawy i związał się Wydziałem Inżynierii Politechniki Warszawskiej, w 1946 został profesorem nadzwyczajnym, a w 1948 profesorem zwyczajnym. Od 1947 do 1951 był dziekanem, w 1968 przeszedł na emeryturę. Tomasz Kluz był pionierem i twórcą szkoły naukowej w dziedzinie zastosowania prefabrykacji betonowej w budownictwie, jego dorobek naukowy stanowią liczne publikacje naukowe i praktyczne.
Został pochowany na cmentarzu Powązkowskim w Warszawie (kwatera 133-2-29).

</doc>
<doc id="4217898" url="https://pl.wikipedia.org/wiki?curid=4217898" title="Daniel Hamilton">
Daniel Hamilton

Daniel Hamilton (ur. 8 sierpnia 1995 w Los Angeles) – amerykański koszykarz, występujący na pozycji rzucającego obrońcy, obecnie zawodnik Bursaspor Durmazlar.
W 2012 zdobył brązowy medal podczas turnieju Adidas Nations, rok później sięgnął po złoto w tym samym turnieju oraz Nike Global Challenge. W 2014 wystąpił w meczu gwiazd amerykańskich szkół średnich – Jordan Classic, został też zaliczony do I składu Parade All-American. Wybrano go także najlepszym zawodnikiem szkół średnich stanu Kalifornia (John R. Wooden California High School POY).
Jego starszy brat Jordan także występował w NBA.
20 sierpnia 2018 został zawodnikiem Atlanty Hawks. 8 lutego 2019 został zwolniony. 31 sierpnia 2019 zawarł umowę z Cleveland Cavaliers. 16 października opuścił klub.
30 lipca 2020 dołączył do tureckiego Bursaspor Durmazlar.

</doc>
<doc id="4217914" url="https://pl.wikipedia.org/wiki?curid=4217914" title="António Monteiro (dyplomata)">
António Monteiro (dyplomata)

António Vítor Martins Monteiro (ur. 22 stycznia 1944) – portugalski dyplomata, ambasador przy ONZ i we Francji, w latach 2004–2005 minister spraw zagranicznych.
Życiorys.
Urodził się w Portugalskiej Afryce Zachodniej. Ukończył studia prawnicze na Uniwersytecie Lizbońskim. W 1968 dołączył do portugalskiej służby dyplomatycznej. Pracował na placówkach w Kinszasie i Rzymie, a także w stałych przedstawicielstwach przy FAO i przy ONZ (w latach 80. jako zastępca stałego przedstawiciela). Pełnił też różne funkcje w strukturze MSZ, m.in. zastępcy szefa protokołu dyplomatycznego, dyrektora biura sekretarza stanu i dyrektora generalnego ds. polityki zagranicznej.
W latach 1997–2001 był stałym przedstawicielem Portugalii przy Organizacji Narodów Zjednoczonych, reprezentował m.in. Portugalię w Radzie Bezpieczeństwa ONZ (1997–1998). W 2001 pełnił funkcję wiceprzewodniczącego ECOSOC. Następnie do 2004 zajmował stanowisko ambasadora we Francji. Od lipca 2004 do marca 2005 sprawował urząd ministra spraw zagranicznych w rządzie Pedra Santany Lopesa. Później do 2006 był specjalnym przedstawicielem sekretarza generalnego ONZ do spraw wyborów w Wybrzeżu Kości Słoniowej. W latach 2006–2009 ponownie pełnił funkcję ambasadora we Francji. W kolejnych latach związany z Banco Comercial Português, m.in. jako członek rady nadzorczej i prezes Fundação Millennium bcp.

</doc>
<doc id="4217919" url="https://pl.wikipedia.org/wiki?curid=4217919" title="Post punk">
Post punk



</doc>
<doc id="4217923" url="https://pl.wikipedia.org/wiki?curid=4217923" title="1983-1986 (Sni Sredstvom Za Uklanianie)">
1983-1986 (Sni Sredstvom Za Uklanianie)



</doc>
<doc id="4217924" url="https://pl.wikipedia.org/wiki?curid=4217924" title="Terrance Ferguson">
Terrance Ferguson

Terrance Eugene Ferguson (ur. 17 maja 1998 w Tulsie) – amerykański koszykarz, występujący na pozycji rzucającego obrońcy, obecnie zawodnik GTK Gliwice.
W 2015 zdobył srebrny medal podczas turnieju Adidas Nations. Rok później wystąpił w dwóch meczach gwiazd amerykańskich szkół średnich – Nike Hoop Summit i McDonald’s All-American.
8 grudnia 2020 trafił w wyniku wymiany do Philadelphia 76ers. 25 marca 2021 został wytransferowany do New York Knicks. Trzy dni później został zwolniony.
27 sierpnia 2022 został zawodnikiem GTK Gliwice.

</doc>
<doc id="4217996" url="https://pl.wikipedia.org/wiki?curid=4217996" title="Grzegorz Sroczyński">
Grzegorz Sroczyński

Grzegorz Sroczyński (ur. 1974) – polski dziennikarz i publicysta.
Życiorys.
Na początku kariery był związany z dziennikiem „Życie”. W latach 1999–2017 pracował w „Gazecie Wyborczej”, gdzie zaczynał w dziale reportażu, potem przez około dwa lata był szefem marketingu i działu promocji nakładu, następnie redaktorem w działach gospodarczym i krajowym, a przez ostatnie sześć lat spędzonych w tej redakcji pisał felietony i przeprowadzał wywiady do dodatków GW – „Dużego Formatu” oraz „Magazynu Świątecznego”. Jest autorem audycji "Świat się chwieje" w Radiu Tok FM i podcastu „Sabat symetrystów”. Po odejściu z „Gazety Wyborczej”, które motywował znaczącym poróżnieniem z redakcją w sprawach ideowych, rozpoczął współpracę z portalem Gazeta.pl.

</doc>
<doc id="4218003" url="https://pl.wikipedia.org/wiki?curid=4218003" title="Johann Adam Birkenstock">
Johann Adam Birkenstock

Johann Adam Birkenstock lub "Birckenstock" (ur. 1 lutego 1687 w Alsfeld, zm. 26 lutego 1733 w Eisenach) – niemiecki skrzypek i kompozytor okresu baroku.
Uczył się muzyki w Kassel u Ruggiero Fedeliego, później kontynuował naukę w Berlinie u J.B. Volumiera, w Bayreuth u Carlo Fiorelliego i w Paryżu u François Duvala. W 1709 roku został skrzypkiem w kapeli dworskiej w Kassel. W 1722 roku odwiedził Amsterdam, gdzie wydał drukiem swój pierwszy zbiór sonat. Odrzucił oferowaną mu pracę na dworze króla portugalskiego. W latach 1725–1730 pełnił funkcję koncertmistrza w Kassel, a następnie od 1730 roku kapelmistrza na dworze w Eisenach.
Tworzył pod wpływem stylu galant. Napisał jedną symfonię, sześć koncertów na 6 głosów, dwanaście sonat na skrzypce i basso continuo oraz sześć sonat triowych.

</doc>
<doc id="4218004" url="https://pl.wikipedia.org/wiki?curid=4218004" title="Konrad Wnęk">
Konrad Wnęk

Konrad Wnęk (ur. 1970) – polski historyk, wykładowca Uniwersytetu Jagiellońskiego. Od 2022 dyrektor Instytutu Strat Wojennych im. Jana Karskiego.
Życiorys.
Urodzony w Krakowie w 1970 r., w latach 1985-1989 uczęszczał do V LO im. Witkowskiego w Krakowie. Studiował historię na Uniwersytecie Jagiellońskim (1989-1994), na którym uzyskał stopień magistra na podstawie pracy "Śmiertelność ludności Lwowa w latach 1857-1939". Uczestnik studiów doktoranckich na Wydziale Historycznym (1994-1998), prezes Towarzystwa Doktorantów UJ (1997-1998), członek Senatu UJ (1999-2002, 2005-2008), doktorat uzyskał na Uniwersytecie Jagiellońskim w 1998 r. na podstawie dysertacji "Wpływ zjawisk meteorologicznych na społeczno-gospodarczy rozwój Galicji w latach 1848-1913". Laureat konkursu Fundacji na rzecz Nauki Polskiej „Stypendia krajowe dla młodych naukowców 2000 r.” W 2012 r. habilitował się na tej samej uczelni pracą "Własność nieruchomości w Krakowie w połowie XIX wieku". Profesor uczelni w Instytucie Historii Uniwersytetu Jagiellońskiego.
Członek m.in. Zespołu Demografii Historycznej PAN, European Society of Historical Demography, Social Science History Association, European Association for the History of Medicine and Health, Polskiego Towarzystwa Statystycznego, Polskiego Towarzystwa Demograficznego, Towarzystwa Miłośników Historii i Zabytków Krakowa. W badaniach zajmuje się m.in. historią społeczną i gospodarczą XIX i XX wieku, demografią historyczną, historią Galicji, zastosowaniem metod kwantytatywnych w badaniach historycznych.

</doc>
<doc id="4218011" url="https://pl.wikipedia.org/wiki?curid=4218011" title="Maria Stinia">
Maria Stinia

Maria Stinia (ur. 27 maja 1962) – polska historyk, wykładowca Uniwersytetu Jagiellońskiego.
Życiorys.
Doktorat uzyskała na Uniwersytecie Jagiellońskim w 2002 roku, a w 2016 habilitowała się na tej samej uczelni. Pracuje w Instytucie Historii Uniwersytetu Jagiellońskiego na stanowisku adiunkta. W pracy naukowej zajmuje się zagadnieniami historii oświaty oraz nauki i edukacją historyczną. Członek Komisji do Oceny Podręczników Szkolnych oraz Komisji Historii Nauki PAU

</doc>
<doc id="4218028" url="https://pl.wikipedia.org/wiki?curid=4218028" title="Alina Zagitowa">
Alina Zagitowa

Alina Ilnazowna Zagitowa (ros. Алина Ильназовна Загитова; ur. 18 maja 2002 w Iżewsku) – rosyjska łyżwiarka figurowa, startująca w konkurencji solistek. Mistrzyni i wicemistrzyni olimpijska z Pjongczangu (2018; złoto indywidualnie; srebro drużynowo), mistrzyni świata (2019), mistrzyni Europy (2018), zwyciężczyni finału Grand Prix (2017) oraz mistrzyni Rosji (2018). 
Po zmianie przepisów w punktacji zawodów łyżwiarskich w 2018 roku, należy do niej historyczny rekord świata (GOE±3) solistek w kategorii seniorów: za program krótki (82,92 pkt).
W 2019 roku po zdobyciu mistrzostwa świata została drugą solistką, a zarazem najmłodszą zdobywczynią super szlema (ang. "Super Slam" – zwycięstwa we wszystkich seniorskich i juniorskich zawodach najwyższej rangi).
Życie prywatne.
Jest córką niegdysiejszego hokeisty, a obecnie trenera hokeja na lodzie Ilnaza Zagitowa, z pochodzenia Tatara, oraz jego żony Lejsan. Ma młodszą siostrę Sabinę, która również trenuje łyżwiarstwo figurowe. 
Alina otrzymała swoje imię na cześć rosyjskiej gimnastyczki artystycznej Aliny Kabajewej. 
W latach 2008–2014 trenowała łyżwiarstwo figurowe w dziecięcej szkole sportowej w Iżewsku pod kierownictwem Natalii Antipiny. W 2015 roku, w wieku 13 lat Zagitowa przeniosła się z rodzinnego Iżewska do Moskwy wraz z babcią, aby móc kontynuować treningi łyżwiarskie. W stolicy Rosji od 2015 roku trenowała w oddziale „Chrustalnyj” Centrum Sportu i Edukacji "Sambo-70", gdzie jej trenerami byli Eteri Tutberidze i Siergiej Dudakow.
Jest miłośniczką zwierząt. Po igrzyskach olimpijskich w 2018 roku otrzymała od Japończyków psa rasy Akita Inu o imieniu Masaru, co po japońsku znaczy „zwycięstwo”. 
Kariera.
Na Zimowych Igrzyskach Olimpijskich 2018 w Pjongczangu startowała jako reprezentantka ekipy sportowców olimpijskich z Rosji. W zawodach drużynowych zdobyła wicemistrzostwo olimpijskie. W konkurencji solistek została mistrzynią olimpijską w swoim pierwszym sezonie seniorskim. O złoty medal walczyła z rodaczką Jewgieniją Miedwiediewą bijąc w programie krótkim jej rekord świata (81,61 pkt) ustanowiony w zawodach olimpijskich kilkanaście minut później o 1,31 pkt. W programie dowolnym obie łyżwiarki otrzymały taką samą notę (156,65 pkt), przez co Zagitowa utrzymała przewagę 1,31 pkt co umożliwiło jej zdobycie złotego medalu. Jako jedyna zawodniczka w historii wykonała na igrzyskach olimpijskich wszystkie skoki w drugiej połowie obu programów. Jej skoki łyżwiarskie otrzymywały dzięki temu 10-procentowy bonus z powodu tzw. zmęczonych nóg. Po sezonie olimpijskim Międzynarodowa Unia Łyżwiarska (ISU) zdecydowała, że od sezonu 2018/2019 w programie krótkim tylko jeden skok, zaś w programie dowolnym tylko trzy skoki oddawane w drugiej połowie występu będą otrzymywały bonus. Ta decyzja ISU została nazwana „zasadą Zagitowej” (ang. "Zagitova's rule").
Rekordy świata.
Od sezonu 2018/2019
Przed sezonem 2018/2019

</doc>
<doc id="4218029" url="https://pl.wikipedia.org/wiki?curid=4218029" title="Stary Cień">
Stary Cień



</doc>
<doc id="4218034" url="https://pl.wikipedia.org/wiki?curid=4218034" title="Laski (Osowno)">
Laski (Osowno)

Laski – część wsi Osowno w Polsce, położona w województwie lubelskim, w powiecie radzyńskim, w gminie Borki.
W latach 1975–1998 Laski administracyjnie należały do ówczesnego województwa lubelskiego.

</doc>
<doc id="4218040" url="https://pl.wikipedia.org/wiki?curid=4218040" title="Diecezja szegedsko-csanádzka">
Diecezja szegedsko-csanádzka



</doc>
<doc id="4218053" url="https://pl.wikipedia.org/wiki?curid=4218053" title="Daniel Chima">
Daniel Chima



</doc>
<doc id="4218055" url="https://pl.wikipedia.org/wiki?curid=4218055" title="Rząd marionetkowy">
Rząd marionetkowy



</doc>
<doc id="4218062" url="https://pl.wikipedia.org/wiki?curid=4218062" title="Franciszek Eberhard">
Franciszek Eberhard

Franciszek Eberhard (ur. 26 stycznia 1844 r. w Berlinie) – jezuita, filozof, teolog.
Do Towarzystwa Jezusowego wstąpił 15 października w Starej Wsi. Wyświęcony na kapłana 2 sierpnia 1870 w Tarnowie.
Filozofię studiował w Starej Wsi (1864-1867), zaś teologię w Krakowie w latach 1869-1872. Był profesorem w Tarnopolu (1867-1869) i kaznodzieją niemieckim i administratorem kościoła św. Barbary Krakowie (1872-1873 i 1874-1889). W latach 1889-1899 przełożony wspólnoty zakonnej w Czerniowcach, gdzie wybudował kościół Najświętszego Serca Jezusa. Superior w Opawie w latach 1899-1905.

</doc>
<doc id="4218066" url="https://pl.wikipedia.org/wiki?curid=4218066" title="BO-157">
BO-157

BO-157 – radziecki, a następnie rumuński ścigacz okrętów podwodnych z okresu zimnej wojny, jeden z trzech pozyskanych przez Rumunię okrętów projektu "122bis". Okręt został zwodowany 15 czerwca 1955 roku w stoczni numer 340 w Zielonodolsku, a do służby w Marynarce Wojennej ZSRR przyjęto go 18 października 1955 roku. W grudniu tego roku jednostka została zakupiona przez Rumunię i weszła w skład Marynarki Wojennej tego państwa w styczniu 1956 roku. Okręt, oznaczony numerami V-61 i V-1, w 1991 roku otrzymał imię „Comandor Eugeniu Botez”. Jednostka została wycofana ze służby w latach 90. XX wieku.
Projekt i budowa.
Prace nad dużym ścigaczem okrętów podwodnych, będącym rozwinięciem ścigaczy proj. "122A", rozpoczęły się w ZSRR w 1943 roku. Ostateczny projekt jednostki powstał w biurze konstrukcyjnym CKB-51 w Gorki w 1944 roku. W porównaniu do poprzedników nowe okręty miały większą wyporność, doskonalsze uzbrojenie ZOP i wzmocniony kadłub, a przez to wzrosła ich dzielność morska. W 1946 roku rozpoczęto produkcję seryjną, budując łącznie 227 okrętów.
BO-157 () zbudowany został w stoczni numer 340 w Zielonodolsku (nr budowy 922). Stępkę okrętu położono 29 marca 1955 roku, został zwodowany 15 czerwca 1955 roku, a do służby w Marynarce Wojennej ZSRR wszedł 18 października 1955 roku.
Dane taktyczno-techniczne.
Okręt był dużym, pełnomorskim ścigaczem okrętów podwodnych. Długość całkowita wynosiła 52,2 metra (49,5 metra na konstrukcyjnej linii wodnej), szerokość 6,6 metra i zanurzenie 2,2 metra. Kadłub podzielony był na dziesięć przedziałów wodoszczelnych i miał na większej części dno podwójne. Wyporność standardowa wynosiła 302 tony, zaś pełna 336 ton. Okręt napędzany był przez trzy silniki wysokoprężne 9D o łącznej mocy 3300 KM, z których dwa zewnętrzne umieszczone były w maszynowni dziobowej, a środkowy – w przedziale rufowym. Trzy wały napędowe, połączone z silnikami sprzęgłami zębatymi typu 4MA, poruszały trzema trójłopatowymi śrubami o średnicy 1,13 m każda. Maksymalna prędkość okrętu wynosiła 18,7 węzła, zaś ekonomiczna 12 węzłów. Okręt zabierał 18 ton paliwa, co pozwalało osiągnąć zasięg wynoszący 3000 Mm przy prędkości 8,5 węzła lub 399 Mm przy prędkości 18,5 węzła. Energię elektryczną zapewniały dwa generatory wysokoprężne DG-18. Autonomiczność wynosiła 10 dób.
Uzbrojenie artyleryjskie jednostki stanowiło umieszczone na dziobie osłonięte tarczą pancerną pojedyncze działo kal. 85 mm L/52 90-K, z zapasem amunicji wynoszącym 230 sztuk. Kąty ostrzału wynosiły 0–155° na każdą burtę, kąt podniesienia lufy od -5 do +85°, donośność pozioma 15 500 metrów (pionowa 10 500 metrów), zaś teoretyczna szybkostrzelność 18 strz./min. W części rufowej znajdowały się dwa pojedyncze działka plot. kal. 37 mm 70-K L/73 (również osłonięte tarczami pancernymi), z zapasem amunicji wynoszącym 1000 sztuk na lufę. Kąt podniesienia lufy wynosił od -10 do +85°, donośność pozioma 8400 metrów (pionowa 5000 metrów), zaś teoretyczna szybkostrzelność 150 strz./min. Prócz tego na okręcie zamontowano trzy podwójne stanowiska wielkokalibrowych karabinów maszynowych 2M-1 kal. 12,7 mm L/79, z zapasem 2000 sztuk amunicji na lufę (jedno na dziobie, za działem 85 mm i dwa za kominem na pokładzie przy burtach). Kąt podniesienia lufy wynosił od -10 do +90°, donośność pozioma 3500 metrów (pionowa 1500 metrów), zaś teoretyczna szybkostrzelność 250 strz./min. Broń ZOP stanowiły dwa rakietowe miotacze bomb głębinowych RBU-1200 na dziobie jednostki (z zapasem 32 bomb RGB-1, a później RGB-12), dwa miotacze i dwie zrzutnie bomb głębinowych B-1 (z łącznym zapasem 30 bomb). Alternatywnie okręt mógł przenosić do 18 min. Wyposażenie uzupełniał trał kontaktowy KPT-1, fumator DA-3 i 10 świec dymnych MDSz. Wyposażenie radioelektroniczne obejmowało radiostację R-609, dwa kompasy magnetyczne, żyrokompas Kurs-4, log 1R-2, echosondę NEŁ-3, sonar Tamir-10 lub Tamir-11 oraz radar Neptun.
Załoga okrętu składała się z 54–55 oficerów, podoficerów i marynarzy.
Służba.
BO-157 służył niespełna miesiąc we Flocie Czarnomorskiej, do 10 listopada 1955 roku. W grudniu 1955 roku jednostka została zakupiona przez Rumunię (wraz z bliźniaczymi ścigaczami BO-161 i BO-466). Okręt przyjęto w skład Marynarki Wojennej tego państwa w styczniu 1956 roku pod oznaczeniem V-61. Później numer burtowy jednostki zmieniono na V-1. W latach 80. dokonano modernizacji uzbrojenia i wyposażenia radioelektronicznego jednostki: zdemontowano działo kal. 85 mm, wszystkie stanowiska 2M-1 kal. 12,7 mm i radar Neptun, instalując w zamian podwójne stanowisko wkm kal. 14,5 mm i nową stację radiolokacyjną. W 1991 roku okręt otrzymał nazwę „Comandor Eugeniu Botez”. Jednostka została wycofana ze służby w latach 90. XX wieku.

</doc>
<doc id="4218068" url="https://pl.wikipedia.org/wiki?curid=4218068" title="Comandor Eugeniu Botez">
Comandor Eugeniu Botez



</doc>
<doc id="4218077" url="https://pl.wikipedia.org/wiki?curid=4218077" title="BO-161">
BO-161

BO-161 – radziecki, a następnie rumuński ścigacz okrętów podwodnych z okresu zimnej wojny, jeden z trzech pozyskanych przez Rumunię okrętów projektu "122bis". Okręt został zwodowany 23 lipca 1955 roku w stoczni numer 340 w Zielonodolsku, a do służby w Marynarce Wojennej ZSRR przyjęto go 31 października 1955 roku. W grudniu tego roku jednostka została zakupiona przez Rumunię i weszła w skład Marynarki Wojennej tego państwa w styczniu 1956 roku. Okręt, oznaczony numerami V-62 i V-2, w 1991 roku otrzymał imię „Comandor Constantin Costăchescu”. Jednostka została wycofana ze służby w latach 90. XX wieku.
Projekt i budowa.
Prace nad dużym ścigaczem okrętów podwodnych, będącym rozwinięciem ścigaczy proj. "122A", rozpoczęły się w ZSRR w 1943 roku. Ostateczny projekt jednostki powstał w biurze konstrukcyjnym CKB-51 w Gorki w 1944 roku. W porównaniu do poprzedników nowe okręty miały większą wyporność, doskonalsze uzbrojenie ZOP i wzmocniony kadłub, a przez to wzrosła ich dzielność morska. W 1946 roku rozpoczęto produkcję seryjną, budując łącznie 227 okrętów.
BO-161 () zbudowany został w stoczni numer 340 w Zielonodolsku (nr budowy 924). Stępkę okrętu położono 13 kwietnia 1955 roku, został zwodowany 23 lipca 1955 roku, a do służby w Marynarce Wojennej ZSRR wszedł 31 października 1955 roku.
Dane taktyczno-techniczne.
Okręt był dużym, pełnomorskim ścigaczem okrętów podwodnych. Długość całkowita wynosiła 52,2 metra (49,5 metra na konstrukcyjnej linii wodnej), szerokość 6,6 metra i zanurzenie 2,2 metra. Kadłub podzielony był na dziesięć przedziałów wodoszczelnych i miał na większej części dno podwójne. Wyporność standardowa wynosiła 302 tony, zaś pełna 336 ton. Okręt napędzany był przez trzy silniki wysokoprężne 9D o łącznej mocy 3300 KM, z których dwa zewnętrzne umieszczone były w maszynowni dziobowej, a środkowy – w przedziale rufowym. Trzy wały napędowe, połączone z silnikami sprzęgłami zębatymi typu 4MA, poruszały trzema trójłopatowymi śrubami o średnicy 1,13 m każda. Maksymalna prędkość okrętu wynosiła 18,7 węzła, zaś ekonomiczna 12 węzłów. Okręt zabierał 18 ton paliwa, co pozwalało osiągnąć zasięg wynoszący 3000 Mm przy prędkości 8,5 węzła lub 399 Mm przy prędkości 18,5 węzła. Energię elektryczną zapewniały dwa generatory wysokoprężne DG-18. Autonomiczność wynosiła 10 dób.
Uzbrojenie artyleryjskie jednostki stanowiło umieszczone na dziobie osłonięte tarczą pancerną pojedyncze działo kal. 85 mm L/52 90-K, z zapasem amunicji wynoszącym 230 sztuk. Kąty ostrzału wynosiły 0–155° na każdą burtę, kąt podniesienia lufy od -5 do +85°, donośność pozioma 15 500 metrów (pionowa 10 500 metrów), zaś teoretyczna szybkostrzelność 18 strz./min. W części rufowej znajdowały się dwa pojedyncze działka plot. kal. 37 mm 70-K L/73 (również osłonięte tarczami pancernymi), z zapasem amunicji wynoszącym 1000 sztuk na lufę. Kąt podniesienia lufy wynosił od -10 do +85°, donośność pozioma 8400 metrów (pionowa 5000 metrów), zaś teoretyczna szybkostrzelność 150 strz./min. Prócz tego na okręcie zamontowano trzy podwójne stanowiska wielkokalibrowych karabinów maszynowych 2M-1 kal. 12,7 mm L/79, z zapasem 2000 sztuk amunicji na lufę (jedno na dziobie, za działem 85 mm i dwa za kominem na pokładzie przy burtach). Kąt podniesienia lufy wynosił od -10 do +90°, donośność pozioma 3500 metrów (pionowa 1500 metrów), zaś teoretyczna szybkostrzelność 250 strz./min. Broń ZOP stanowiły dwa rakietowe miotacze bomb głębinowych RBU-1200 na dziobie jednostki (z zapasem 32 bomb RGB-1, a później RGB-12), dwa miotacze i dwie zrzutnie bomb głębinowych B-1 (z łącznym zapasem 30 bomb). Alternatywnie okręt mógł przenosić do 18 min. Wyposażenie uzupełniał trał kontaktowy KPT-1, fumator DA-3 i 10 świec dymnych MDSz. Wyposażenie radioelektroniczne obejmowało radiostację R-609, dwa kompasy magnetyczne, żyrokompas Kurs-4, log 1R-2, echosondę NEŁ-3, sonar Tamir-10 lub Tamir-11 oraz radar Neptun.
Załoga okrętu składała się z 54–55 oficerów, podoficerów i marynarzy.
Służba.
BO-161 służył niespełna miesiąc we Flocie Czarnomorskiej, do 10 listopada 1955 roku. W grudniu 1955 roku jednostka została zakupiona przez Rumunię (wraz z bliźniaczymi ścigaczami BO-157 i BO-466). Okręt przyjęto w skład Marynarki Wojennej tego państwa w styczniu 1956 roku pod oznaczeniem V-62. Później numer burtowy jednostki zmieniono na V-2. W latach 80. dokonano modernizacji uzbrojenia i wyposażenia radioelektronicznego jednostki: zdemontowano działo kal. 85 mm, wszystkie stanowiska 2M-1 kal. 12,7 mm i radar Neptun, instalując w zamian podwójne stanowisko wkm kal. 14,5 mm i nową stację radiolokacyjną. W 1991 roku okręt otrzymał nazwę „Comandor Constantin Costăchescu”. Jednostka została wycofana ze służby w latach 90. XX wieku.

</doc>
<doc id="4218081" url="https://pl.wikipedia.org/wiki?curid=4218081" title="Medal &quot;Za zasługi dla Miasta Torunia&quot; na wstędze">
Medal &quot;Za zasługi dla Miasta Torunia&quot; na wstędze



</doc>
<doc id="4218086" url="https://pl.wikipedia.org/wiki?curid=4218086" title="Alma (delikatesy)">
Alma (delikatesy)



</doc>
<doc id="4218088" url="https://pl.wikipedia.org/wiki?curid=4218088" title="Comandor Constantin Costăchescu">
Comandor Constantin Costăchescu



</doc>
<doc id="4218091" url="https://pl.wikipedia.org/wiki?curid=4218091" title="Witold Pawelski">
Witold Pawelski

Witold Pawelski (ur. 1937 w Baranowiczach) – polski naukowiec, prof. dr hab. inż., specjalizujący się w dyscyplinach elektroniki i elektrotechniki.
Życiorys.
Ukończył studia magisterskie na Wydziale Elektrycznym Politechniki Łódzkiej w 1960 roku. Pracę zawodową rozpoczął w roku 1959 jako konstruktor w Łódzkich Zakładach Łączników Elektrycznych „Elan”. Od 1961 roku pracował nieprzerwanie do roku 2012 w Politechnice Łódzkiej, początkowo w Katedrze Elektroniki, przemianowanej ostatecznie na Instytut Elektroniki. Doktoryzował się u profesora Tadeusza Konopińskiego w 1968 roku, uzyskując stopień doktora nauk technicznych. Stopień doktora habilitowanego uzyskał w 1995 roku, a tytuł naukowy profesora w 2002 roku. W latach 1995–2003 był również zatrudniony w Katedrze Elektroniki Politechniki Lubelskiej, kierując tą katedrą od roku 1998 do 2003.
Specjalizował się w zakresie: energoelektronika, przyrządy półprzewodnikowe mocy i układy elektroniczne. Jest współtwórcą pionierskich w kraju publikacji i patentów z obszaru naukowego statycznych łączników półprzewodnikowych dużej mocy, teorii i techniki sterowania układów tyrystorowych oraz analizy i modelowania układów z tranzystorami IGBT. Był autorem trzech monografii naukowych, autorem i współautorem kilkudziesięciu publikacji naukowych i dydaktycznych. W ramach współpracy z przemysłem był współautorem ponad czterdziestu urządzeń prototypowych, wdrożonych w zakładach produkcyjnych oraz autorem lub współautorem siedemnastu opatentowanych wynalazków.

</doc>
<doc id="4218094" url="https://pl.wikipedia.org/wiki?curid=4218094" title="BO-466">
BO-466

BO-466 – radziecki, a następnie rumuński ścigacz okrętów podwodnych z okresu zimnej wojny, jeden z trzech pozyskanych przez Rumunię okrętów projektu "122bis". Okręt został zwodowany 13 listopada 1954 roku w stoczni numer 340 w Zielonodolsku, a do służby w Marynarce Wojennej ZSRR przyjęto go 11 maja 1955 roku. W grudniu tego roku jednostka została zakupiona przez Rumunię i weszła w skład Marynarki Wojennej tego państwa w styczniu 1956 roku. Okręt, oznaczony numerami V-63 i V-3, w 1991 roku otrzymał imię „Comandor Alexandru Cătuneanu”. Jednostka została wycofana ze służby w latach 90. XX wieku.
Projekt i budowa.
Prace nad dużym ścigaczem okrętów podwodnych, będącym rozwinięciem ścigaczy proj. "122A", rozpoczęły się w ZSRR w 1943 roku. Ostateczny projekt jednostki powstał w biurze konstrukcyjnym CKB-51 w Gorki w 1944 roku. W porównaniu do poprzedników nowe okręty miały większą wyporność, doskonalsze uzbrojenie ZOP i wzmocniony kadłub, a przez to wzrosła ich dzielność morska. W 1946 roku rozpoczęto produkcję seryjną, budując łącznie 227 okrętów.
BO-466 () zbudowany został w stoczni numer 340 w Zielonodolsku (nr budowy 902). Stępkę okrętu położono 10 września 1954 roku, został zwodowany 13 listopada 1954 roku, a do służby w Marynarce Wojennej ZSRR wszedł 11 maja 1955 roku.
Dane taktyczno-techniczne.
Okręt był dużym, pełnomorskim ścigaczem okrętów podwodnych. Długość całkowita wynosiła 52,2 metra (49,5 metra na konstrukcyjnej linii wodnej), szerokość 6,6 metra i zanurzenie 2,2 metra. Kadłub podzielony był na dziesięć przedziałów wodoszczelnych i miał na większej części dno podwójne. Wyporność standardowa wynosiła 302 tony, zaś pełna 336 ton. Okręt napędzany był przez trzy silniki wysokoprężne 9D o łącznej mocy 3300 KM, z których dwa zewnętrzne umieszczone były w maszynowni dziobowej, a środkowy – w przedziale rufowym. Trzy wały napędowe, połączone z silnikami sprzęgłami zębatymi typu 4MA, poruszały trzema trójłopatowymi śrubami o średnicy 1,13 m każda. Maksymalna prędkość okrętu wynosiła 18,7 węzła, zaś ekonomiczna 12 węzłów. Okręt zabierał 18 ton paliwa, co pozwalało osiągnąć zasięg wynoszący 3000 Mm przy prędkości 8,5 węzła lub 399 Mm przy prędkości 18,5 węzła. Energię elektryczną zapewniały dwa generatory wysokoprężne DG-18. Autonomiczność wynosiła 10 dób.
Uzbrojenie artyleryjskie jednostki stanowiło umieszczone na dziobie osłonięte tarczą pancerną pojedyncze działo kal. 85 mm L/52 90-K, z zapasem amunicji wynoszącym 230 sztuk. Kąty ostrzału wynosiły 0–155° na każdą burtę, kąt podniesienia lufy od -5 do +85°, donośność pozioma 15 500 metrów (pionowa 10 500 metrów), zaś teoretyczna szybkostrzelność 18 strz./min. W części rufowej znajdowały się dwa pojedyncze działka plot. kal. 37 mm 70-K L/73 (również osłonięte tarczami pancernymi), z zapasem amunicji wynoszącym 1000 sztuk na lufę. Kąt podniesienia lufy wynosił od -10 do +85°, donośność pozioma 8400 metrów (pionowa 5000 metrów), zaś teoretyczna szybkostrzelność 150 strz./min. Prócz tego na okręcie zamontowano trzy podwójne stanowiska wielkokalibrowych karabinów maszynowych 2M-1 kal. 12,7 mm L/79, z zapasem 2000 sztuk amunicji na lufę (jedno na dziobie, za działem 85 mm i dwa za kominem na pokładzie przy burtach). Kąt podniesienia lufy wynosił od -10 do +90°, donośność pozioma 3500 metrów (pionowa 1500 metrów), zaś teoretyczna szybkostrzelność 250 strz./min. Broń ZOP stanowiły dwa rakietowe miotacze bomb głębinowych RBU-1200 na dziobie jednostki (z zapasem 32 bomb RGB-1, a później RGB-12), dwa miotacze i dwie zrzutnie bomb głębinowych B-1 (z łącznym zapasem 30 bomb). Alternatywnie okręt mógł przenosić do 18 min. Wyposażenie uzupełniał trał kontaktowy KPT-1, fumator DA-3 i 10 świec dymnych MDSz. Wyposażenie radioelektroniczne obejmowało radiostację R-609, dwa kompasy magnetyczne, żyrokompas Kurs-4, log 1R-2, echosondę NEŁ-3, sonar Tamir-10 lub Tamir-11 oraz radar Neptun.
Załoga okrętu składała się z 54–55 oficerów, podoficerów i marynarzy.
Służba.
BO-466 służył niespełna miesiąc we Flocie Czarnomorskiej, do 10 listopada 1955 roku. W grudniu 1955 roku jednostka została zakupiona przez Rumunię (wraz z bliźniaczymi ścigaczami BO-157 i BO-161). Okręt przyjęto w skład Marynarki Wojennej tego państwa w styczniu 1956 roku pod oznaczeniem V-63. Później numer burtowy jednostki zmieniono na V-3. W latach 80. dokonano modernizacji uzbrojenia i wyposażenia radioelektronicznego jednostki: zdemontowano działo kal. 85 mm, wszystkie stanowiska 2M-1 kal. 12,7 mm i radar Neptun, instalując w zamian podwójne stanowisko wkm kal. 14,5 mm i nową stację radiolokacyjną. W 1991 roku okręt otrzymał nazwę „Comandor Alexandru Cătuneanu”. Jednostka została wycofana ze służby w latach 90. XX wieku.

</doc>
<doc id="4218096" url="https://pl.wikipedia.org/wiki?curid=4218096" title="Comandor Alexandru Cătuneanu">
Comandor Alexandru Cătuneanu



</doc>
<doc id="4218098" url="https://pl.wikipedia.org/wiki?curid=4218098" title="Cerkiew św. Mikołaja w Budești">
Cerkiew św. Mikołaja w Budești

Cerkiew św. Mikołaja – drewniana cerkiew z 1643 r. w Budești w okręgu Marmarosz w północnej Rumunii.
Jedna z ośmiu cerkwi leżących na terenie Marmaroszu, które w 1999 r. zostały wpisane na listę światowego dziedzictwa UNESCO. Świątynia w Budești wyróżnia się swoimi monumentalnymi rozmiarami i nietypowym dla architektury sakralnej Marmaroszu elementem dzwonnicy zwieńczonej hełmem z czterema wieżyczkami na rogach.
Opis.
Cerkiew św. Mikołaja to monumentalna jednonawowa świątynia drewniana (8,47 × 17,70 m), wzniesiona w 1643 r. w miejscu wcześniejszej świątyni w środkowej części Budești.
Wyróżnia się klarowną kompozycją z dzwonnicą nad przednawiem zwieńczoną hełmem i czterema wieżyczkami na rogach – jedyna tego typu w Marmarosz. Wzniesiona na planie prostokąta (przednawie – nawa – ołtarz) z belek dębowych osadzona jest na kamiennej podmurówce. Wejście znajduje się po zachodniej stronie.
Kościół zdobią dekoracyjne malowidła ścienne oraz wiele historycznych ikon malowanych na szkle i drewnie, najstarsza ikona pochodzi z XV w. i przedstawia Jana Chrzciciela. Dekoracje malarskie powstały w dwóch etapach i zostały wykonane przez dwóch różnych artystów.
Wnętrza przednawia i nawy zdobią malowidła pędzla Alexandru Ponehalschiego z 1762 r. Na zachodniej i południowej ścianie przednawia ukazano sceny z życia Chrystusa. W nawie zachowały się przedstawienia ze Starego Testamentu, m.in. proroka Eliasza, scen z raju. Ponehalschi wykonał również malowidła ikonostasu i wiele ikon.
Ołtarz główny z 1812 r., autorstwa Ianoșa Oprișa, utrzymany jest w stylu barokowym.
W 1922 r. przeprowadzono remont świątyni, a w 1935 r. wybudowano zakrystię cmentarza otaczającego cerkiew. Świątynia była później kilkukrotnie remontowana.
Cerkiew św. Mikołaja w Budești jest jedną z ośmiu cerkwi leżących na terenie Marmaroszu, które w 1999 r. zostały wpisane na listę światowego dziedzictwa UNESCO.

</doc>
<doc id="4218100" url="https://pl.wikipedia.org/wiki?curid=4218100" title="Krzysztof Kozłowski (polityk)">
Krzysztof Kozłowski (polityk)



</doc>
<doc id="4218102" url="https://pl.wikipedia.org/wiki?curid=4218102" title="Krzysztof Kozłowski (ujednoznacznienie)">
Krzysztof Kozłowski (ujednoznacznienie)



</doc>
<doc id="4218103" url="https://pl.wikipedia.org/wiki?curid=4218103" title="Septoria convolvuli">
Septoria convolvuli

Septoria convolvuli Desm. – gatunek grzybów z klasy "Dothideomycetes". Grzyb mikroskopijny pasożytujący na kieliczniku zaroślowym ("Calystegium sepii") i powoju polnym ("Convolvulus arvensis"). Powoduje u nich plamistość liści.
Systematyka i nazewnictwo.
Pozycja w klasyfikacji według Index Fungorum: "Septoria, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Synonimy:
Występowanie.
Znane jest występowanie "S. convolvuli" w Ameryce Północnej (USA i Kanada), w większości krajów Europy, licznych krajach Azji, w Ameryce Południowej (Argentyna, Chile), Afryce (Libia), Australii i Nowej Zelandii. W piśmiennictwie naukowym na terenie Polski podano liczne stanowiska. 

</doc>
<doc id="4218104" url="https://pl.wikipedia.org/wiki?curid=4218104" title="Alonso Gerardo Garza Treviño">
Alonso Gerardo Garza Treviño

Alonso Gerardo Garza Treviño (ur. 20 grudnia 1947 w Monterrey) – meksykański duchowny rzymskokatolicki, od 2003 biskup Piedras Negras.
Życiorys.
Święcenia kapłańskie przyjął 26 października 1972 i został inkardynowany do archidiecezji Monterrey. Doktoryzował się z psychologii na uniwersytecie w Monterrey. Po czterech latach pracy w charakterze wikariusza został dyrektorem diecezjalnego Centrum Powołaniowego, zaś w 1977 także dyrektorem duszpasterstwa młodzieży. W 1984 wyznaczono go na ekonoma seminarium w Monterrey, zaś w 1995 mianowany został ekonomem archidiecezjalnym.
8 stycznia 2003 papież Jan Paweł II erygował diecezję Piedras Negras oraz mianował ks. Garzę jej pierwszym biskupem. Sakry biskupiej udzielił mu 25 marca tegoż roku kard. Adolfo Antonio Suárez Rivera.

</doc>
<doc id="4218109" url="https://pl.wikipedia.org/wiki?curid=4218109" title="Aderinsola Habib Eseola">
Aderinsola Habib Eseola

Aderinsola Habib Eseola, ukr. Адерінсола Хабіб Есеола (ur. 28 czerwca 1991 w Żytomierzu) – ukraiński piłkarz pochodzenia nigeryjskiego (po ojcu), grający na pozycji napastnika.
Kariera piłkarska.
Kariera klubowa.
Wychowanek klubów Polissia Żytomierz i Arsenał Kijów, barwy których bronił w juniorskich mistrzostwach Ukrainy (DJuFL). 4 kwietnia 2009 rozpoczął karierę piłkarską w CSKA Kijów, a latem 2009 został zaproszony do Dynama Kijów, ale występował jedynie w składzie rezerw. Latem 2010 wyjechał do Włoch, gdzie następnie bronił barw klubów Virtus Soverato Calcio,
HinterReggio Calcio, US Vibonese Calcio i Polisportiva Isola Capo Rizzuto. W styczniu 2015 wrócił do Ukrainy, ale dopiero 25 lipca został piłkarzem Desny Czernihów. Podczas przerwy zimowej sezonu 2015/16 przeniósł się do FK Ołeksandrija. W lipcu 2016 przeszedł do Arsenału Kijów, a 30 stycznia 2017 podpisał kontrakt z Zirką Kropywnycki. Od 1 września do końca 2017 roku grał na zasadach wypożyczenia w Arsenale Kijów. 25 stycznia 2018 został wypożyczony do Akżajyka Orał. 6 czerwca 2018 podpisał kontrakt z Kajratem Ałmaty.
Kariera reprezentacyjna.
W 2006 występował w juniorskiej reprezentacji Ukrainy.

</doc>
<doc id="4218110" url="https://pl.wikipedia.org/wiki?curid=4218110" title="Pedro Vázquez Villalobos">
Pedro Vázquez Villalobos

Pedro Vázquez Villalobos (ur. 16 września 1950 w Huisquilco) – meksykański duchowny rzymskokatolicki, od 2018 arcybiskup Antequery.
Życiorys.
Święcenia kapłańskie otrzymał 15 kwietnia 1979 i został inkardynowany do diecezji San Juan de los Lagos. Przez wiele lat pracował jako duszpasterz parafialny, zaś w latach 2010-2012 był wikariuszem generalnym diecezji.
31 października 2012 został mianowany biskupem Puerto Escondido. Sakry biskupiej udzielił mu 30 stycznia 2013 kard. Juan Sandoval Íñiguez.
10 lutego 2018 otrzymał nominację na arcybiskupa Antequery.

</doc>
<doc id="4218115" url="https://pl.wikipedia.org/wiki?curid=4218115" title="Vernon H. Vaughan">
Vernon H. Vaughan

Vernon H. Vaughan (ur. 11 lutego 1838 w Mount Meigs, zm. 4 grudnia 1878 w Sacramento) – amerykański polityk, tymczasowy gubernator Terytorium Utah od 31 października 1870 do 1 lutego 1871.
Pracował jako sekretarz gubernatora Terytorium Utah Johna Shaffera. Po jego nagłej śmierci 31 października 1870 roku prezydent Ulysses Grant powołał go na to stanowisko do czasu zakończenia kadencji, co miało miejsce 1 lutego 1871 roku. Nie został wybrany na kolejną kadencję. Jedynym ważniejszym wydarzeniem podczas pełnienia urzędu była rebelia (Wooden Gun Rebellion), wzniecona przez członków Nauvoo Legion, którzy jednak zostali powstrzymani i osądzeni.

</doc>
<doc id="4218125" url="https://pl.wikipedia.org/wiki?curid=4218125" title="Université de Nice - Sophia Antipolis">
Université de Nice - Sophia Antipolis



</doc>
<doc id="4218126" url="https://pl.wikipedia.org/wiki?curid=4218126" title="Jerzy Oskierka-Kramarczyk">
Jerzy Oskierka-Kramarczyk

Jerzy Stanisław Kramarczyk, ps. „Oskierka” (ur. 8 listopada 1890 w Strzemieszycach Małych, zm. 18 marca 1937 w Olkuszu) – major dyplomowany piechoty Wojska Polskiego, działacz niepodległościowy, kawaler Orderu Virtuti Militari.
Życiorys.
Urodził się 8 listopada 1890 w Strzemieszycach Małych, w ówczesnym powiecie olkuskim, w rodzinie Tomasza i Fortunaty z Godzielińskich. Wstępując do Legionów Polskich był studentem V roku politechniki. Od 1914 walczył w szeregach 3 pułku piechoty Legionów Polskich. 7 lutego 1915 został przeniesiony do 2 pułku ułanów Legionów Polskich. 13 czerwca 1915, jako kapral w III plutonie 2. szwadronu wziął udział w szarży pod Rokitną. 1 stycznia 1917 powrócił do 3 pułku piechoty. W czasie służby w Legionach awansował na sierżanta.
Został przyjęty do Wojska Polskiego i przydzielony do 7 pułku piechoty Legionów. W styczniu 1919 w szeregach II baonu majora Eugeniusza Godziejewskiego walczył na froncie cieszyńskim przeciwko Czechom. Dowodził kompanią w czasie wojny z Ukraińcami i z bolszewikami.
W październiku 1919 został dowódcą szkoły podoficerskiej w Wileńskiego pułku strzelców. Od 4 czerwca do 30 lipca 1920 był referentem wyszkolenia w batalionie zapasowym 22 pułku piechoty w Siedlcach. 23 października 1920 objął dowództwo batalionu zapasowego 22 pułku piechoty w Siedlcach. 13 stycznia 1922 powrócił do 85 pułku Strzelców Wileńskich.
3 maja 1922 został zweryfikowany w stopniu kapitana ze starszeństwem z dniem 1 czerwca 1919 i 1007. lokatą w korpusie oficerów piechoty, a jego oddziałem macierzystym był 22 pp. 10 lipca 1922 został zatwierdzony na stanowisku pełniącego obowiązki dowódcy batalionu w 85 pułku Strzelców Wileńskich w Nowej Wilejce. W 1923 pełnił w tym pułku obowiązki dowódcy II batalionu. Z dniem 1 listopada 1924 został przydzielony do Wyższej Szkoły Wojennej w Warszawie, w charakterze słuchacza Kursu Normalnego. Studiując w stolicy pozostawał oficerem nadetatowym 85 pp. 11 października 1926, po ukończeniu kursu i otrzymaniu dyplomu naukowego oficera Sztabu Generalnego, został przydzielony do Dowództwa Okręgu Korpusu Nr X w Przemyślu. 12 kwietnia 1927 został mianowany majorem ze starszeństwem z dniem 1 stycznia 1927 i 96. lokatą w korpusie oficerów piechoty.
6 sierpnia 1927 został przeniesiony do Korpusu Ochrony Pogranicza na stanowisko I oficera sztabu 2 Brygady Ochrony Pogranicza. Następnie został wyznaczony na stanowisko szefa sztabu Brygady KOP „Nowogródek” w Baranowiczach. 18 czerwca 1930 został przeniesiony z KOP do 1 pułku strzelców podhalańskich w Nowym Sączu na stanowisko dowódcy batalionu. Od 23 marca 1932 pełnił służbę w Dowództwie Okręgu Korpusu Nr I w Warszawie na stanowisku szefa wydziału mobilizacyjnego. W 1936 z powodu gruźlicy został przeniesiony w stan spoczynku. Po zwolnieniu z wojska przeprowadził się do Olkusza i zamieszkał przy ul. Czarnogórskiej 7.
Zmarł 17 marca 1937 w Olkuszu. Został pochowany na Cmentarzu Parafialnym w Olkuszu (sektor IILB-16-4).
Był żonaty, miał córkę Barbarę (ur. 4 grudnia 1924) i syna Czesława (ur. 1 kwietnia 1926).

</doc>
<doc id="4218127" url="https://pl.wikipedia.org/wiki?curid=4218127" title="Maciej Nowak (siatkarz)">
Maciej Nowak (siatkarz)

Maciej Nowak (ur. 30 lipca 1969 w Warszawie) – polski siatkarz, grający na pozycji przyjmującego, wielokrotny reprezentant polski juniorów i seniorów, trener piłki siatkowej i samorządowiec, radny Rady Miasta Siedlce w VI i VII kadencji, od 2015 Przewodniczący Komisji Sportu i Rekreacji Rady Miasta Siedlce.
Życiorys.
Kariera sportowa.
Nowak karierę sportową rozpoczął w podwarszawskim Rembertowie. Następnie reprezentował barwy warszawskiego klubu MKS MDK Warszawa, z którym to wielokrotnie zdobywał medale SZS oraz Mistrzostw Polski juniorów. Karierę seniorską kontynuował w klubie ZKS Stilon Gorzów Wielkopolski.
Od 1998 trenował drużyny na poziomie pierwszej i drugiej ligi: Elektryczność Warszawa, MMKS Mińsk Mazowiecki, Orkan Sochaczew, Legia Warszawa, Stolarka Wołomin, UKS Ósemka Siedlce, KPS Siedlce. Wielokrotny finalista w plebiscycie Tygodnika Siedleckiego, w kategorii najlepszy i najpopularniejszy trener. Karierę zawodniczą zakończył w 1996.

</doc>
<doc id="4218128" url="https://pl.wikipedia.org/wiki?curid=4218128" title="Jewhen Jefremow">
Jewhen Jefremow

Jewhen Serhijowycz Jefremow, ukr. Євген Сергійович Єфремов (ur. 17 stycznia 1994 w Doniecku) – ukraiński piłkarz, grający na pozycji obrońcy.
Kariera piłkarska.
Kariera klubowa.
Wychowanek klubu Szachtar Donieck, barwy którego bronił w juniorskich mistrzostwach Ukrainy (DJuFL). 8 września 2011 rozpoczął karierę piłkarską w młodzieżowej drużynie Szachtara. 24 lipca 2016 przeniósł się do Illicziwca Mariupol. W styczniu 2017 wyjechał do Szwecji, gdzie został piłkarzem Kramfors-Alliansen Fotboll, a latem 2017 przeniósł się do Härnösands FF. 9 lutego 2018 zasilił skład Obołoń-Browaru Kijów. 16 stycznia 2020 zasilił skład Kołosu Kowaliwka.
Kariera reprezentacyjna.
W 2011 występował w juniorskiej reprezentacji Ukrainy.

</doc>
