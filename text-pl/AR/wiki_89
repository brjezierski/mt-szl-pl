<doc id="4218129" url="https://pl.wikipedia.org/wiki?curid=4218129" title="Rafik Warcha">
Rafik Warcha

Youhanna Rafik Warcha (ur. 1 listopada 1971 w Okaibé) – libański duchowny maronicki, biskup kurialny Antiochii od 2018.
Życiorys.
Prezbiterat.
17 sierpnia 1996 otrzymał święcenia kapłańskie i został inkardynowany do eparchii Dzuniji. Pracował głównie jako duszpasterz parafialny. W 2011 został sekretarzem generalnym patriarchatu maronickiego.
Episkopat.
14 lutego 2018 papież Franciszek zatwierdził jego wybór na biskupa kurialnego maronickiego patriarchatu Antiochii nadając mu stolicę tytularną Apamea in Syria. Sakry biskupiej udzielił mu 7 kwietnia 2018 maronicki patriarcha Antiochii - kardynał Béchara Boutros Raï.
15 czerwca 2019 został prokuratorem patriarchatu przy Stolicy Apostolskiej.

</doc>
<doc id="4218130" url="https://pl.wikipedia.org/wiki?curid=4218130" title="Iwan Fiesin">
Iwan Fiesin

Iwan Iwanowicz Fiesin (ros. Иван Иванович Фесин, ur. w chutorze Murawlow w Obwodzie Wojska Dońskiego (obecnie w obwodzie rostowskim), zm. 23 grudnia 1991 w Moskwie) – radziecki generał major, dwukrotny Bohater Związku Radzieckiego (1943).
Życiorys.
Do 1917 uczył się w szkole w miejscowości Ust'-Biełokalitwienskaja (obecnie Biełaja Kalitwa), później pracował jako robotnik rolny, a 1923-1926 wyrobnik w kopalni w Krasnodonie. Od września 1926 służył w Armii Czerwonej (w Północnokaukaskim Okręgu Wojskowym), w 1930 ukończył szkołę piechoty we Władykaukazie, dowodził plutonem i później dywizjonem wojsk OGPU, był naczelnikiem szkoły pułkowej pułku kawalerii w Północnokaukaskim Okręgu Wojskowym. W 1934 został naczelnikiem szkoły pułkowej pułku NKWD w Grozny, 1937-1940 dowodził batalionami NKWD w Rostowie nad Donem i Białymstoku, później pracował w szkole wojskowej NKWD jako wykładowca i dowódca batalionu, w maju 1941 zaocznie ukończył Akademię Wojskową im. Frunzego. Po ataku Niemiec na ZSRR brał udział w walkach jako szef oddziału wywiadowczego sztabu 259 Dywizji Piechoty i w sierpniu 1941 dowódca 939 pułku piechoty na Froncie Rezerwowym i Północno-Zachodnim, 20 sierpnia 1941 został ranny, leczył się do listopada. W maju 1942 skończył przyśpieszony kurs Wojskowej Akademii Sztabu Generalnego ewakuowanej do Ufy, od sierpnia 1942 do lutego 1943 dowodził brygadą na Froncie Zachodnim i Woroneskim, uczestniczył m.in. w operacji ostrorożsko-rossoszańskiej i charkowskiej, w tym w wyzwoleniu Rossoszy, 17 stycznia i 14 lutego 1943 był ranny. 14 lutego 1943 otrzymał stopień pułkownika, a 17 listopada 1943 generała majora. Od czerwca 1943 do czerwca 1944 dowodził 236 Dywizją Piechoty na Froncie Południowo-Zachodnim, Stepowym i 3 Ukraińskim, brał udział w operacji donbaskiej, dniepropietrowskiej, nikopolsko-krzyworoskiej, bieriezniegowato-snigiriowskiej i odeskiej, w nocy na 26 września 1943 oddziały dywizji pod jego dowództwem sforsowały Dniepr w rejonie wsi Soszynowka w rejonie wierchniednieprowskim i umocniły się na uchwyconym przyczółku. Od czerwca do sierpnia 1944 z powodu choroby przebywał w sanatorium w Kisłowodzku, od sierpnia 1944 do kwietnia 1948 był naczelnikiem moskiewskiej szkoły piechoty, w grudniu 1949 ukończył Wyższą Akademię Wojskową i został w niej wykładowcą, w 1953 został kandydatem nauk wojskowych, a w 1958 adiunktem, w październiku 1965 został zwolniony do rezerwy. W 1968 otrzymał honorowe obywatelstwo miasta Rossosz.
Odznaczenia.
I medale.

</doc>
<doc id="4218132" url="https://pl.wikipedia.org/wiki?curid=4218132" title="ŽP Šport Podbrezová">
ŽP Šport Podbrezová



</doc>
<doc id="4218134" url="https://pl.wikipedia.org/wiki?curid=4218134" title="Rafic Warcha">
Rafic Warcha



</doc>
<doc id="4218139" url="https://pl.wikipedia.org/wiki?curid=4218139" title="Biegi narciarskie na Zimowych Igrzyskach Olimpijskich 2018 – bieg łączony mężczyzn">
Biegi narciarskie na Zimowych Igrzyskach Olimpijskich 2018 – bieg łączony mężczyzn

Bieg łączony mężczyzn na Zimowych Igrzyskach Olimpijskich 2018 odbył się 11 lutego na Alpensia Cross-Country Centre w Daegwallyeong-myeon. Zawodnicy rozpoczęli rywalizację od przebiegnięcia 15 kilometrów stylem klasycznym, następnie mieli do pokonania 15 kilometrów stylem dowolnym.
Całe podium przypadło Norwegom. Mistrzem został Simen Hegstad Krüger, drugi był Martin Johnsrud Sundby, a brąz wywalczył Hans Christer Holund.
W zawodach wziął udział jeden Polak - Dominik Bury - który zajął 52 miejsce.

</doc>
<doc id="4218142" url="https://pl.wikipedia.org/wiki?curid=4218142" title="Zrobotyzowana Automatyzacja Procesów">
Zrobotyzowana Automatyzacja Procesów

Zrobotyzowana Automatyzacja Procesów (ang. "Robotic Process Automation, RPA") – technologia automatyzacji powtarzalnych procesów biznesowych, z wykorzystaniem programów komputerowych – robotów symulujących pracę człowieka. 
Zrobotyzowana Automatyzacja Procesów znajduje zastosowanie w gospodarce wykonując zadania powierzane wcześniej konkretnym pracownikom. Roboty RPA są programowane do samodzielnego wykonywania działań, o różnym stopniu skomplikowania, które cechuje powtarzalność i ograniczona liczba wyjątków w regule algorytmu. RPA znajduje zastosowanie tam gdzie integracja wielu systemów informatycznych jest droga i czasochłonna. Działanie robotów polega na imitacji ludzkich zachowań – posługują się systemami informatycznymi w dokładnie ten sam sposób – logują się do wskazanych programów, pobierają potrzebne dane oraz umieszczają je we wskazanych bazach danych. Roboty nie potrzebują jednak tradycyjnych stacji roboczych z fizycznym interfejsem – wszystkie ich działania mają miejsce w środowisku wirtualnym.
Historia.
Początki automatyzacji procesów biznesowych sięgają czasów powstania makr oraz prostych automatyzacji. Znaczącym krokiem ku rozwojowi RPA było zautomatyzowanie testów programistycznych, których przeprowadzanie było czasochłonne i wymagało dużych nakładów pracy. Pomysłem na rozwiązanie tej sytuacji było utworzenie prostych algorytmów, które były zdolne do samodzielnego przetestowania określonych aplikacji oraz wyłapania występujących w nich błędów.
Początek zrobotyzowanej automatyzacji procesów dały spostrzeżenia dotyczące pracy biurowej o monotonnym charakterze. Zaangażowani w nie pracownicy szybko tracili motywacje oraz skupienie, co prowadziło do rosnącej liczby popełnianych przez nich błędów. Zautomatyzowanie procesów związanych z prowadzeniem dokumentacji oraz księgowości umożliwiło eliminację pomyłek oraz zwiększenie wydajności przedsiębiorstw. Czas otrzymania ROI (zwrot z inwestycji) szacuje się na poziomie poniżej roku w zależności od procesu i jego skomplikowania. Powstała dziedzina zajmująca się badaniem wpływu robotyzacji na aspekty ekonomiczne prowadzenia przedsiębiorstw - Robonomika.
Robotyzacja a tradycyjna automatyzacja.
Robotyzacja to kolejny krok ewolucyjny w automatyzacji. Główną zaletą nowego rozwiązania jest możliwość swobodnej pracy robota między różnymi systemami. Robot jest uczony zadań, które wykonuje człowiek, staje się więc dzięki temu tak zwanym wirtualnym pracownikiem, który wykonuje dokładnie taki sam proces, przypisany wcześniej człowiekowi.
Robotyzacja kognitywna.
Kolejnym etapem rozwoju narzędzi do robotyzacji procesów biznesowych jest robotyzacja kognitywna. Wykorzystuje ona różne algorytmy i podejścia technologiczne wywodzące się z obszaru sztucznej inteligencji, takie jak przetwarzanie języka naturalnego, analiza tekstu i eksploracja danych, technologie semantyczne oraz uczenie maszynowe. Dzięki nim roboty programowe mogą autonomicznie oceniać i interpretować wiedzę. 
Elementami dodatkowymi, ale istotnymi z perspektywy wykorzystania robotyzacji kognitywnej jest dysponowanie odpowiednio dużymi zbiorami danych (niezbędnych z perspektywy uczenia maszynowego) oraz dostępem do mocy obliczeniowej. Dlatego robotyzacja kognitywna będzie występować zazwyczaj w połączeniu z narzędziami big data oraz przetwarzaniem w chmurze.
Narzędzia do zrobotyzowanej automatyzacji procesów a narzędzia BPMS.
Zarówno narzędzia do zrobotyzowanej automatyzacji procesów (ang. Robotic Process Automation) jak i narzędzia klasy BPMS (ang. Business Process Management Suite) mieszczą się w szerszej kategorii narzędzi informatycznych do automatyzacji procesów biznesowych (Business Process Automation). Jednak pomiędzy rozwiązaniami RPA a BPMS występuje szereg różnic. Do najważniejszych wskazać można fakt, że wdrożenie rozwiązań RPA nie wymaga żadnych modyfikacji w kodzie oprogramowania (działa na warstwie interfejsu użytkownika) oraz nie pociąga za sobą konieczności przebudowy/optymalizacji procesów (w przeciwieństwie do implementacji BPMS, która wiąże się najczęściej z reengineeringiem procesów).

</doc>
<doc id="4218143" url="https://pl.wikipedia.org/wiki?curid=4218143" title="Hazardzista (film)">
Hazardzista (film)

Hazardzista (ang. "Owning Mahowny") – kanadyjsko-brytyjski film biograficzny i dramat z 2003 w reżyserii Richarda Kwietniowskiego. Scenariusz został oparty na wydarzeniach z Kanady z lat 1980-1982.
Opis fabuły.
Dan Mahowny, młody i ambitny pracownik Canadian Imperial Bank of Commerce będąc uzależnionym od hazardu w ciągu 18 miesięcy defrauduje ponad 10 mln dolarów. Gra w kasynach i jest świadomy swojego nałogu, ale ulega presji i chęci wygranej. Problemy odbijają się na jego życiu prywatnym. Ostatecznie na dokonanywane przez niego przestępstwa natrafia policja, która rozpoczyna śledztwo. 
Obsada.
i inni.
Fakty.
Film oparty na losach Dana Mahowny, pracownika banku w Toronto, który w latach 1980-1982 doprowadził do defraudacji ponad 10 mln dolarów w wyniku uzależnienia od hazardu. Ostatecznie za popełnione przestępstwa został skazany na 6 lat więzienia. Terapia, której się podjął spowodowała ostatecznie, że uwolnił się od nałogu.

</doc>
<doc id="4218144" url="https://pl.wikipedia.org/wiki?curid=4218144" title="Illa Tereszczenko">
Illa Tereszczenko

Illa Wahramowycz Tereszczenko, ukr. Ілля Ваграмович Терещенко (ur. 27 maja 1998 w Kijowie) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek klubu Dynamo Kijów, barwy którego bronił w juniorskich mistrzostwach Ukrainy (DJuFL). 29 lipca 2016 podpisał kontrakt ze słowackim Zemplín Michalovce, a 5 listopada 2016 debiutował w podstawowym składzie klubu. W marcu 2017 przeniósł się do Slovana Bratysława. Na początku 2018 zasilił skład Železiarne Podbrezová.
Kariera reprezentacyjna.
W 2014 występował w juniorskiej reprezentacji Ukrainy.

</doc>
<doc id="4218150" url="https://pl.wikipedia.org/wiki?curid=4218150" title="VAN group">
VAN group

VAN group – grupa podmiotów świadczących usługi logistyczne (transport krajowy, międzynarodowy, usługi magazynowe, brokerskie, celne).
Przedsiębiorstwo rozpoczęło działalność w roku 1989 i na przestrzeni lat przekształciło się z lokalnie działającej firmy, w grupę transportową o europejskim zasięgu. Obecnie posiada 34 oddziałów w Polsce i 5 poza granicami kraju.

</doc>
<doc id="4218160" url="https://pl.wikipedia.org/wiki?curid=4218160" title="Faustino Armendáriz Jiménez">
Faustino Armendáriz Jiménez

Faustino Armendáriz Jiménez (ur. 23 lipca 1955 w Magdalena de Kino) – meksykański duchowny rzymskokatolicki, od 2019 arcybiskup metropolita Durango.
Życiorys.
Święcenia kapłańskie otrzymał 11 września 1982 i został inkardynowany do archidiecezji Hermosillo. Pracował przede wszystkim jako wykładowca w archidiecezjalnym seminarium, był też m.in. dyrektorem archidiecezjalnej komisji biblijnej oraz wikariuszem generalnym.
4 stycznia 2005 otrzymał nominację na biskupa diecezji Matamoros. Sakry biskupiej udzielił mu 25 lutego 2005 abp Francisco Robles Ortega, ówczesny metropolita Monterrey.
20 kwietnia 2011 został przeniesiony na urząd biskupa Querétaro, zaś 21 września 2019 został mianowany arcybiskupem Durango (ingres odbył się 21 listopada 2019).

</doc>
<doc id="4218161" url="https://pl.wikipedia.org/wiki?curid=4218161" title="Blessing in Disguise (album Metal Church)">
Blessing in Disguise (album Metal Church)

Blessing in Disguise – trzeci album studyjny amerykańskiego zespołu heavy metalowego Metal Church wydany 7 lutego 1989 roku przez Elektra Records.

</doc>
<doc id="4218163" url="https://pl.wikipedia.org/wiki?curid=4218163" title="Narciarstwo dowolne na Zimowych Igrzyskach Olimpijskich 2018 – jazda po muldach kobiet">
Narciarstwo dowolne na Zimowych Igrzyskach Olimpijskich 2018 – jazda po muldach kobiet

Jazda po muldach kobiet – jedna z konkurencji rozgrywanych w ramach narciarstwa dowolnego na Zimowych Igrzyskach Olimpijskich w Pjongczangu. Zawodniczki rywalizowały w dniach 09 - 11 lutego w Bogwang Phoenix Park. Mistrzem olimpijskim została Francuzka Perrine Laffont. Drugie miejsce zajęła Kanadyjka Justine Dufour-Lapointe. Na trzecim stopniu podium uplasowała się zawodniczka z Kazachstanu Julija Gałyszewa.
Wyniki.
Kwalifikacje.
1. runda kwalifikacyjna.
10 zawodniczek które uzyskały najlepszy rezultat zakwalifikowały się do finału. Natomiast pozostałe zawodniczki o występ w finale walczyły w 2. rundzie kwalifikacyjnej, w której przepustkę do finału uzyskało 10 najlepszych zawodniczek.
2. runda kwalifikacyjna.
Do finału awansuje 10 najlepszych zawodniczek.Do ustalenia kolejności brano lepszy wynik z dwóch przejazdów kwalifikacyjnych.

</doc>
<doc id="4218169" url="https://pl.wikipedia.org/wiki?curid=4218169" title="Daniel (Księga Ezechiela)">
Daniel (Księga Ezechiela)

Daniel – starożytny mędrzec, określany przez dokumenty z epoki jako "opiekun wdów i opuszczonych". Wspomniany w biblijnej "Księdze Ezechiela" obok Noego i Hioba. Dawnej błędnie utożsamiany z prorokiem Danielem.
W "Księdze Ezechiela" (rozdz. 14, wiersze 12-20) Bóg mówi do proroka Ezechiela: 
 (...) gdyby jakiś kraj zgrzeszył przeciwko mnie niewiernością i gdybym wówczas wyciągnął rękę przeciwko niemu, i złamał mu podporę chleba, zesłał głód, wyniszczył ludzi i zwierzęta i gdyby tam byli owi trzej mężowie: Noe, Daniel i Hiob, to tylko oni dzięki sprawiedliwości swej ocaliliby życie swoje (...)
W dalszej części fragmentu jest informacja, że nikogo poza sobą by ci mężowie nie ocalili. 
O ile identyfikacja Hioba i Noego jest bezsporna, o tyle postać wspomnianego Daniela wzbudzała pewne zakłopotanie. Zwykle identyfikowano go z prorokiem Danielem, autorem biblijnej "Księgi Daniela". Problem jednak w tym, że prorok Daniel działał nieco później. W czasie działania proroka Ezechiela prawdopodobnie się nie narodził, lub był bardzo młodym człowiekiem, na pewno nie na tyle znanym, by można go było stawiać za wzór obok Hioba i Noego.
Światło na tę postać rzuciły dokumenty odkryte w Ras Szamra, z połowy drugiego tysiąclecia. Wspomniany jest w nich mędrzec imieniem Daniel, opiekun wdów i sierot. Od tego momentu stało się jasne kogo prorok Ezechiel miał na myśli.

</doc>
<doc id="4218170" url="https://pl.wikipedia.org/wiki?curid=4218170" title="The Human Factor">
The Human Factor

The Human Factor – czwarty album studyjny amerykańskiego zespołu heavy metalowego Metal Church wydany 27 marca 1991 roku przez Epic Records.
Lista utworów.
Autorami utworów, jeśli nie podano inaczej, są Michael Howe i Kurdt Vanderhoof.

</doc>
<doc id="4218172" url="https://pl.wikipedia.org/wiki?curid=4218172" title="Akcja Panienka">
Akcja Panienka

Akcja Panienka – zamach przeprowadzony w okupowanej przez Niemców Warszawie 4 marca 1944 (w trakcie II wojny światowej) przez oddział Kedywu Armii Krajowej, na dowódcę posterunku niemieckiej Bahnschutzpolizei na dworcu Warszawa Zachodnia Karla Schmalza. W wyniku akcji Polacy zlikwidowali pięciu Niemców, nie ponosząc strat w ludziach. Dowódcą akcji był Kazimierz Jakubowski ps. „Kazik”.
Historia.
Feldfebel, sadysta Karl Schmalz był przezywany przez warszawiaków „Panienką”, stąd kryptonim akcji. Na śmierć skazał go podziemny sąd za torturowanie i zamordowanie wielu Polaków zatrzymanych w rejonie przydworcowym (m.in. kobiety i dzieci kradnące z wagonów towarowych węgiel do ogrzewania mieszkań), których liczbę szacowano na 100–200 osób. Świadomy tego, że grozi mu niebezpieczeństwo ze strony polskiego podziemia, starał się zachowywać środki bezpieczeństwa.
Dworcowa wartownia była ogrodzona drutem kolczastym i znajdowała się w pobliżu koszar niemieckich, a jej załoga była wyposażona w broń palną. Bardzo istotną rolę w umożliwieniu wykonania zamachu odegrało dwóch polskich kolejarzy, którzy mieli poinformować, kiedy Schmalz znajdzie się w posterunku. Akcja rozpoczęła się tuż przed godziną 11:00, 4 marca 1944, od sprawnego opanowania sąsiednich budynków Towarzystwa Asfaltowego oraz firmy „Sewerin”. Następnie AK-owcy nakazali podprowadzenie znajdujących się tam betoniarek jak najbliżej wartowni, by uruchomione zagłuszały strzały. Zamachu dokonał 17-osobowy oddział Kedywu, w tym 10-osobowy oddział wykonawczy, z którego dwóch AK-owców (Krzysztof Sobieszczański ps. „Kolumb” i Jan Barszczewski ps. „Janek”) przebranych było w niemieckie mundury (policyjny i Wehrmachtu), a trzeci udawał złapanego złodzieja kolejowego. We trzech weszli do posterunku dworcowego, odwracając uwagę przebywających tam Niemców, aby do budynku od tyłu mógł wtargnąć większy, 7-osobowy oddział AK. Główne „przedstawienie” odegrał Sobieszczański, znający język niemiecki, prowadząc z załogą rozmowę. Po wtargnięciu drugiej grupy AK-owców w kancelarii posterunku zastrzelono Schmalza oraz dwóch stawiających opór bahnschutzów, a w innym pomieszczeniu kolejnych dwóch Niemców. Zamachowcy oszczędzili jednego z Niemców (gdy zadzwonił telefon odebrał go i powiedział, że Schmalz nie może teraz podejść) i bez strat własnych oddalili się, przejmując całą znalezioną w posterunku broń i amunicję. W akcji wzięli udział m.in. Stanisław Likiernik, Andrzej Englert i Leon Zubrzycki. Oddział wycofał się z ciężarówką załadowaną zdobycznym sprzętem po około ośmiu minutach od rozpoczęcia akcji wewnątrz wartowni. Pozostawienie przy życiu świadka zemściło się jednak jeszcze w tym samym miesiącu. Na ulicy rozpoznał on Kazimierza Jakubowskiego, który razem z żoną został zatrzymany, a później zamordowani przez Niemców.
Akcja (z drobnymi różnicami) została przedstawiona w powieści Romana Bratnego "Kolumbowie. Rocznik 20" i jej ekranizacji, serialu telewizyjnym pod tym samym tytułem (odc. 2).

</doc>
<doc id="4218173" url="https://pl.wikipedia.org/wiki?curid=4218173" title="Marin Mustata">
Marin Mustata



</doc>
<doc id="4218174" url="https://pl.wikipedia.org/wiki?curid=4218174" title="Marin Mustaţă">
Marin Mustaţă



</doc>
<doc id="4218175" url="https://pl.wikipedia.org/wiki?curid=4218175" title="Uppsala universitet">
Uppsala universitet



</doc>
<doc id="4218176" url="https://pl.wikipedia.org/wiki?curid=4218176" title="Marin Mustață">
Marin Mustață

Marin Mustață (ur. 3 marca 1954, zm. 2007) – rumuński szermierz. Dwukrotny medalista olimpijski.
Specjalizował się w szabli. Brał udział w trzech igrzyskach olimpijskich (IO 76, IO 80, IO 84), na dwóch zdobywał medale w rywalizacji drużynowej, sięgając po brąz w 1976 i 1984. Indywidualnie zostawał mistrzem Rumunii w 1977, 1978, 1981, 1982 i 1984

</doc>
<doc id="4218178" url="https://pl.wikipedia.org/wiki?curid=4218178" title="Hanging in the Balance">
Hanging in the Balance

Hanging in the Balance – piąty album studyjny amerykańskiego zespołu heavy metalowego Metal Church wydany 7 października 1993 roku przez Rising Sun Productions.

</doc>
<doc id="4218179" url="https://pl.wikipedia.org/wiki?curid=4218179" title="Hazardzista (ujednoznacznienie)">
Hazardzista (ujednoznacznienie)



</doc>
<doc id="4218181" url="https://pl.wikipedia.org/wiki?curid=4218181" title="Zjednoczenie Lewicy Chłopskiej Samopomoc">
Zjednoczenie Lewicy Chłopskiej Samopomoc



</doc>
<doc id="4218182" url="https://pl.wikipedia.org/wiki?curid=4218182" title="José Raúl Vera López">
José Raúl Vera López

José Raúl Vera López (ur. 21 czerwca 1945 w Acámbaro) – meksykański duchowny rzymskokatolicki, w latach 1999–2020 biskup Saltillo, 1988–1995 biskup Ciudad Altamirano, 1995–1999 biskup koadiutor San Cristóbal de Las Casas (nie skorzystał z prawa do następstwa).

</doc>
<doc id="4218183" url="https://pl.wikipedia.org/wiki?curid=4218183" title="Helsingfors universitet">
Helsingfors universitet



</doc>
<doc id="4218185" url="https://pl.wikipedia.org/wiki?curid=4218185" title="Marek Grabowski (ujednoznacznienie)">
Marek Grabowski (ujednoznacznienie)



</doc>
<doc id="4218186" url="https://pl.wikipedia.org/wiki?curid=4218186" title="Masterpeace">
Masterpeace

Masterpeace – szósty album studyjny amerykańskiego zespołu heavy metalowego Metal Church wydany 22 lipca 1999 roku przez Nuclear Blast.
Lista utworów.
Autorami utworów, jeśli nie podano inaczej, są Kurdt Vanderhoof i David Wayne.

</doc>
<doc id="4218192" url="https://pl.wikipedia.org/wiki?curid=4218192" title="Aleksandr Kruszelnicki">
Aleksandr Kruszelnicki

Aleksander Aleksandrowicz Kruszelnicki (ros. "Александр Александрович Крушельницкий"; ur. 20 maja 1992 w Petersburgu) – rosyjski curler, mistrz świata mikstów i par mieszanych, uczestnik igrzysk olimpijskich 2018.
Biografia.
Aleksander Aleksandrowicz Kruszelnicki urodził się 20 maja 1992 w Sankt Petersburgu. Curling zaczął uprawiać w 2008, w wieku 16 lat. Do uprawiania tego sportu zachęcił go jego nauczyciel wychowania fizycznego. Kruszelnicki żonaty jest z curlerką Anastazją Bryzgałową, która jest jego partnerką na zawodach par mieszanych.
Jest studentem Narodowego Uniwersytetu Wychowania Fizycznego, Sportu i Zdrowia im. P. Lesgafta.
Na igrzyskach w Pjongczangu (2018) startował jako reprezentant ekipy sportowców olimpijskich z Rosji w turnieju par mieszanych, na którym zdobył brązowy medal. Jednak w związku z wykryciem u niego meldonium, które znajduje się na liście zakazanych leków antydopingowych, Kruszelnicki wraz z żoną stracili medale.

</doc>
<doc id="4218196" url="https://pl.wikipedia.org/wiki?curid=4218196" title="Dan Irimiciuc">
Dan Irimiciuc

Dan Irimiciuc (ur. 9 maja 1949 w Jassach) – rumuński szermierz. Brązowy medalista olimpijski z Montrealu.
Specjalizował się w szabli. Brał udział w dwóch igrzyskach olimpijskich (IO 72, IO 76). W 1976 zdobył medal w rywalizacji drużynowej, drużynę tworzyli także Ioan Pop, Cornel Marin, Marin Mustață i Alexandru Nilca. Ma w dorobku srebro mistrzostw świata w drużynie w 1974 i 1977, brąz w 1975. Indywidualnie został mistrzem Rumunii w 1970 i 1971.

</doc>
<doc id="4218198" url="https://pl.wikipedia.org/wiki?curid=4218198" title="Dry county (prawo)">
Dry county (prawo)

Dry county (tłum. dosł. "suche hrabstwo") – nazwa odnosząca się do tych hrabstw w Stanach Zjednoczonych, w których władze lokalne zakazały sprzedaży jakichkolwiek napojów alkoholowych. Zakaz obejmuje sprzedaż alkoholu zarówno w sklepach, jak i w punktach gastronomicznych, a większość hrabstw znajduje się w tzw. "Pasie biblijnym". Zakaz taki obejmuje niektóre hrabstwa w ośmiu stanach Stanów Zjednoczonych. Są to Arkansas, Georgia, Kansas, Kentucky, Mississippi, Dakota Południowa, Tennessee i Teksas. Teren Stanów Zjednoczonych w którym obowiązuje prohibicja obejmuje około 10% powierzchni kraju zamieszkałego przez około 18 mln mieszkańców. W Arkansas restrykcyjne prawo względem alkoholu obowiązuje w 37 z 75 hrabstw.
Historia.
Prohibicja w Stanach Zjednoczonych została wprowadzona przez Kongres w 1919 roku poprzez uchwalenie 18. poprawki do Konstytucji Stanów Zjednoczonych 19 stycznia 1919 roku z jednorocznym okresem karencji. Uchylenie jej przegłosowano, na wniosek ówczesnego prezydenta Franklina Roosevelta, mocą 21. poprawki do Konstytucji Stanów Zjednoczonych 20 lutego 1933 roku. Poprawka weszła w życie 5 grudnia 1933 roku, gdy trzy czwarte stanów ją ratyfikowało. Jednak zniesienie prohibicji nie było jednomyślne i wiele lokalnych społeczności w dalszym ciągu ją wspierało. Mocą lokalnego prawa na poziomie stanu oraz hrabstwa w wielu miejscach ze względu na światopogląd zdecydowano o kontynuacji prohibicji, która przetrwała do czasów obecnych.
Jeszcze w 2003 roku, w Teksasie było 51 całkowicie suchych hrabstw, do roku 2021 ich liczba skurczyła się do 5-ciu.
Rozmieszczenie hrabstw.
Przeciwieństwem "dry county" są "wet county" (pl. mokre hrabstwo), w których nie ma ograniczeń w sprzedaży alkoholu wprowadzonych lokalnym prawem. Pośrednim rodzajem hrabstw są "moist county", w których istnieją regulacje polegające na zakazie sprzedaży alkoholu w wybranych miejscowościach, miastach, townships i innych mniejszych jednostkach administracyjnych.

</doc>
<doc id="4218201" url="https://pl.wikipedia.org/wiki?curid=4218201" title="Dom kapitulny Szreniawa w Krakowie">
Dom kapitulny Szreniawa w Krakowie

Dom kapitulny Szreniawa – zabytkowa kamienica, zlokalizowana przy ulicy Kanoniczej na krakowskim Starym Mieście.
Historia kamienicy.
W średniowieczu na miejscu obecnego budynku znajdowały się dwie kamienice. Jedna z nich została wzniesiona w XIV wieku przez kanonika Piotra. Około 1525 roku na polecenie biskupa Jana Konarskiego budynki scalono. Około 1530 roku gmach został rozbudowany z fundacji biskupa poznańskiego Benedykta Izdbieńskiego. Z tego okresu pochodzi portal z półkolistą arkadą z laskowaniami, ujętą w renesansowy fryz z herbami Wieniawa i Bończa. W XVII wieku dorzeźbiono kolejne dwa barokowe herby: Trzy Korony i Szreniawa. W kolejnych latach rozbudowano oficyny, łącząc je z kamienicą frontową.
Wiek XX i XXI.
Właściciel kamienicy – Krakowska Kapituła Metropolitalna – na początku lat 90. XX wieku wynajął budynek Fundacji św. Włodzimierza. W 1995 roku zaadaptowała ona jedno z pomieszczeń na greckokatolicką kaplicę św. Borysa i św. Gleba, której dekorację ikonograficzną wykonał Jerzy Nowosielski. W marcu 2015 kapituła metropolitalna wypowiedziała fundacji umowę najmu. We wrześniu 2015 kaplica została zdemontowana, a budynek przekazano na biura komitetowi organizacyjnemu Światowych Dni Młodzieży 2016. Kapituła wyjaśniała powody wypowiedzenia umowy niemożnością dalszego bezczynszowego użyczania kamienicy.
Zabytek.
26 maja 1965 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4218203" url="https://pl.wikipedia.org/wiki?curid=4218203" title="Tadeusz Józef Kowalczyk">
Tadeusz Józef Kowalczyk



</doc>
<doc id="4218205" url="https://pl.wikipedia.org/wiki?curid=4218205" title="Alexandru Nilca">
Alexandru Nilca

Alexandru Nilca (ur. 6 listopada 1945) – rumuński szermierz. Brązowy medalista olimpijski z Montrealu.
Specjalizował się w szabli. Brał udział w dwóch igrzyskach olimpijskich (IO 76, IO 80). W 1976 zdobył medal w rywalizacji drużynowej, drużynę tworzyli także Ioan Pop, Cornel Marin, Marin Mustață i Dan Irimiciuc. Ma w dorobku srebro mistrzostw świata w drużynie w 1974 i 1977.

</doc>
<doc id="4218208" url="https://pl.wikipedia.org/wiki?curid=4218208" title="Pierwszy List do Tymoteusza">
Pierwszy List do Tymoteusza



</doc>
<doc id="4218210" url="https://pl.wikipedia.org/wiki?curid=4218210" title="Pierwszy List Piotra">
Pierwszy List Piotra



</doc>
<doc id="4218212" url="https://pl.wikipedia.org/wiki?curid=4218212" title="Pierwszy List św. Jana">
Pierwszy List św. Jana



</doc>
<doc id="4218213" url="https://pl.wikipedia.org/wiki?curid=4218213" title="Jerzy Fedorowicz (artysta)">
Jerzy Fedorowicz (artysta)



</doc>
<doc id="4218214" url="https://pl.wikipedia.org/wiki?curid=4218214" title="Sovereign Lake">
Sovereign Lake



</doc>
<doc id="4218215" url="https://pl.wikipedia.org/wiki?curid=4218215" title="José Carlos dos Santos (biskup)">
José Carlos dos Santos (biskup)

José Carlos dos Santos FDP (ur. 25 maja 1951 w Maroim, zm. 25 marca 2002) – brazylijski duchowny katolicki, biskup pomocniczy diecezji Luziânia w latach 2001-2002.
Życiorys.
Wstąpił do nowicjatu księży orionistów w Juiz de Fora, gdzie złożył pierwsze śluby w 1973. Studiował teologię w instytucie orionistów przy Papieskim Uniwersytecie Laterańskim.
Śluby wieczyste złożył w Rzymie 8 grudnia 1977, zaś święcenia kapłańskie przyjął 16 grudnia 1979. Był m.in. radcą prowincjalnym oriońskiej prowincji "Brasil Norte" oraz przełożonym tejże prowincji, a następnie radcą generalnym zgromadzenia.
Episkopat.
20 czerwca 2001 został mianowany przez papieża Jana Pawła II biskupem pomocniczym diecezji Luziânia ze stolicą tytularną "Ausuccura". Sakry biskupiej udzielił mu 29 marca tegoż roku ówczesny ordynariusz tejże diecezji, bp Augustyn Januszewicz.

</doc>
<doc id="4218216" url="https://pl.wikipedia.org/wiki?curid=4218216" title="Jerzy Fedorowicz (ujednoznacznienie)">
Jerzy Fedorowicz (ujednoznacznienie)



</doc>
<doc id="4218217" url="https://pl.wikipedia.org/wiki?curid=4218217" title="Franka Batelić">
Franka Batelić

Franka Batelić (ur. 7 czerwca 1992 w Rijece) – chorwacka piosenkarka, autorka tekstów i aktorka dubbingowa, reprezentantka Chorwacji w 63. Konkursie Piosenki Eurowizji (2018).
Życiorys.
Wczesne lata.
Urodziła się w Rijece. Jest córką Ingrid i Damira Bateliciów. Ma młodszego brata Nikolę, który jest gitarzystą w zespole Storm.
Kariera.
Zaczęła śpiewać w wieku trzech lat, była solistką w chórze Minicantanti.
W 2007 brała udział w przesłuchaniach do pierwszej edycji programu "Showtime". Na castingu zaśpiewała utwór „Come saprei” Giorgii i przeszła do kolejnego etapu. 22 grudnia zajęła pierwsze miejsce w finale dzięki zdobyciu największej liczby głosów od telewidzów. W nagrodę otrzymała możliwość podpisania kontraktu płytowego z wytwórnią Hit Records.
14 listopada wydała swój debiutancki singel „Ovaj daj”. W maju 2008 zaprezentowała drugi singel – „Ruža u kamenu”, z którym wygrała nieoficjalny Konkurs Piosenki OGAE. W tym samym roku wystąpiła na 12. Festiwalu Chorwackiego Radia w Opatii, na którym odebrała Nagrodę Publiczności za wygraną w kategorii „Pop/Rock”.
W styczniu 2009 wydała singel „Pjesma za kraj”, z którym zgłosiła się do krajowych eliminacji do 54. Konkursu Piosenki Eurowizji. 28 lutego zajęła siódme miejsce w finale selekcji. Jesienią brała udział w czwartym sezonie programu "Ples sa zvijezdama", będącego chorwacką wersją formatu "Dancing with the Stars". Jej partnerem tanecznym był Ištvan Varga, z którym wygrała finał konkursu. W grudniu wydała swój debiutancki album studyjny, zatytułowany "Franka", na którym znalazły się single: „Ovaj dan”, „Ruža u kamenu”, „Pjesma za kraj”, „Možda volim te” i „Moje najdraže”.
15 marca 2012 wydała drugi album studyjny, zatytułowany "Featuring". Płyta promowana była przez single: „Na tvojim rukama”, „Ne!” i „San”. Po wydaniu singla „Ljubav je..." w 2013 zrobiła sobie kilkuletnią przerwę w karierze.
27 listopada 2017 zapowiedziała wydanie singla „S tobom”, który ukazał się 4 grudnia. 13 lutego 2018 została ogłoszona reprezentantką Chorwacji z piosenką „Crazy” w 63. Konkursie Piosenki Eurowizji w Lizbonie. 8 maja wystąpiła jako dwunasta w kolejności w pierwszym półfinale konkursu i zajęła w nim 17. miejsce z 63 punktami na koncie, nie kwalifikując się do finału.
Życie prywatne.
Jej mężem jest piłkarz Vedran Ćorluka.
Jest sojuszniczką środowiska LGBT oraz aktywistką walki o prawa zwierząt.

</doc>
<doc id="4218218" url="https://pl.wikipedia.org/wiki?curid=4218218" title="Parafia Matki Bożej Częstochowskiej w Redakach">
Parafia Matki Bożej Częstochowskiej w Redakach



</doc>
<doc id="4218221" url="https://pl.wikipedia.org/wiki?curid=4218221" title="Nakkertok">
Nakkertok



</doc>
<doc id="4218222" url="https://pl.wikipedia.org/wiki?curid=4218222" title="Gustaw (święty)">
Gustaw (święty)

Św. Gustaw, również: "Saint Gustav the Hermit", "Götstaf the Hermit" , (ur. ok. 810 r. w Szwecji, zm. 10 marca 890 r. w północnej Szwecji) – średniowieczny zakonnik, eremita, towarzyszył św. Oskarowi, apostołowi Skandynawii w jego podróżach misyjnych. Być może był pierwszą osobą w Szwecji ochrzczoną przez św. Oskara. Słynął z łatwości znajdowania wspólnego języka z mieszkańcami terenów misyjnych. W późniejszych latach aż do śmierci prowadził życie pustelnicze w północnej Szwecji.
Jego wspomnienie obchodzone jest 10 marca.

</doc>
<doc id="4218227" url="https://pl.wikipedia.org/wiki?curid=4218227" title="Saneczkarstwo na Zimowych Igrzyskach Olimpijskich 2018 – dwójki mężczyzn">
Saneczkarstwo na Zimowych Igrzyskach Olimpijskich 2018 – dwójki mężczyzn

Dwójki mężczyzn – trzecia konkurencja, w której zostały rozdane medale w saneczkarstwie na Zimowych Igrzyskach Olimpijskich 2018 w Pjongczangu.
Zawodnicy o medale olimpijskie walczyli 14 lutego na torze Alpensia Sliding Centre umiejscowionym w Pjongczangu. 
Mistrzostwo olimpijskie z 2014 roku obroniła dwójka reprezentacji Niemiec Tobias Wendl i Tobias Arlt. Drudzy byli Austriacy Peter Penz i Georg Fischler, a brąz wywalczyli rodacy Wendla i Arlta Toni Eggert i Sascha Benecken.
Jedyni Polacy w stawce - Wojciech Chmielewski i Jakub Kowalewski - zajęli 12 miejsce.

</doc>
<doc id="4218230" url="https://pl.wikipedia.org/wiki?curid=4218230" title="Anna Terpiłowska">
Anna Terpiłowska

Anna Terpiłowska (ur. 28 grudnia 1987 w Sztokholmie) – polska aktorka filmowa i teatralna.
Życiorys.
Jest absolwentką Państwowej Wyższej Szkoły Teatralnej w Krakowie, którą ukończyła w 2011 roku. W tym samym roku została aktorką Teatru im. Juliusza Słowackiego w Krakowie. Jest laureatką Nagrody Studia Filmowego Opus Film za rolę Panny Anieli w spektaklu "Damy i huzary" na XXIX Festiwalu Szkół Teatralnych w Łodzi. Od 2013 roku związana jest z Teatrem Syrena w Warszawie.

</doc>
<doc id="4218231" url="https://pl.wikipedia.org/wiki?curid=4218231" title="Kamienica pod Motylem w Krakowie">
Kamienica pod Motylem w Krakowie



</doc>
<doc id="4218233" url="https://pl.wikipedia.org/wiki?curid=4218233" title="This Is How We Do">
This Is How We Do

This Is How We Do – piąty singel amerykańskiej piosenkarki Katy Perry, promujący jej czwarty album studyjny, zatytułowany "Prism". Singel został wydany 11 sierpnia 2014. Twórcami tekstu utworu są Katy Perry, Klas Åhlund i Max Martin, którzy zajęli się także produkcją utworu.
„This Is How We Do” jest utrzymany w stylu muzyki dance-pop. Utwór był notowany na 24. miejscu na liście najlepiej sprzedających się singli w Stanach Zjednoczonych. W oficjalnym remiksie piosenki gościnnie udzielił się amerykański raper Riff Raff.
Do piosenki nakręcono teledysk, którego reżyserią zajął się Joel Kefali. Wideo przedstawia Perry, która spędza czas wolny z przyjaciółmi, m.in. maluje paznokcie i śpiewa z nimi karaoke.

</doc>
<doc id="4218236" url="https://pl.wikipedia.org/wiki?curid=4218236" title="Nieszków (Ziębice)">
Nieszków (Ziębice)

Nieszków (niem. "Reindörfel", po wojnie przejściowo "Międzypole") – dawna wieś, od 1973 część miasta Ziębice na jego południu, w województwie dolnośląskim, w powiecie ząbkowickim, w gminie miejsko-wiejskiej Ziębice.
Rozpościera się wzdłuż ulic Paczkowskiej, Przemysłowej, Otmuchowskiej, Pilichowskiej, Oławskiej i Krótkiej.
W latach 1946–1954 siedziba gminy Nieszków w powiecie ząbkowickim, w woj. wrocławskim. W latach 50. siedziba gromady Nieszków tamże. 1 stycznia 1973 włączony do Ziębic.

</doc>
<doc id="4218238" url="https://pl.wikipedia.org/wiki?curid=4218238" title="Diecezja Carlisle">
Diecezja Carlisle

Diecezja Carlisle (; ) – diecezja Kościoła Anglii w metropolii Yorku, obejmująca większość obszaru Kumbrii. Została ustanowiona 11 kwietnia 1132 roku w ramach Kościoła katolickiego, od czasu reformacji jest diecezją anglikańską. 
Biskupi.
"stan na 14 lutego 2018":

</doc>
<doc id="4218240" url="https://pl.wikipedia.org/wiki?curid=4218240" title="Anastasija Bryzgałowa">
Anastasija Bryzgałowa

Anastasija Konstantinowna Bryzgałowa () (ur. 13 grudnia 1992 w Petersburgu) – rosyjska curlerka, mistrzyni świata mikstów i par mieszanych, uczestniczka igrzysk olimpijskich 2018.
Biografia.
Anastasija Bryzgałowa urodziła się 13 grudnia 1992 w Sankt Petersburgu. Curling zaczęła uprawiać w 2009, w wieku 17 lat. Bryzgałowa zamężna jest z curlerem Aleksandrem Kruszelnickim, który jest jej partnerem na zawodach par mieszanych.
Jest studentką Petersburskiego Państwowego Uniwersytetu Transportu im. Cesarza Aleksandra I. Studiowała również na Narodowym Uniwersytecie Wychowania Fizycznego, Sportu i Zdrowia im. P. Lesgafta.
Na igrzyskach w Pjongczangu (2018) startowała jako reprezentantka ekipy sportowców olimpijskich z Rosji w turnieju par mieszanych, na którym zdobyła brązowy medal. Jednak w związku z wykryciem u jej partnera Aleksandra Kruszelnickiego meldonium, które znajduje się na liście zakazanych leków antydopingowych, Bryzgałowa wraz z mężem stracili medale.

</doc>
<doc id="4218243" url="https://pl.wikipedia.org/wiki?curid=4218243" title="Łyżwiarstwo szybkie na Zimowych Igrzyskach Olimpijskich 2018 – 1000 m kobiet">
Łyżwiarstwo szybkie na Zimowych Igrzyskach Olimpijskich 2018 – 1000 m kobiet

Bieg na 1000 metrów kobiet rozgrywany w ramach łyżwiarstwa szybkiego na Zimowych Igrzyskach Olimpijskich 2018 odbył się 14 lutego w hali Gangneung Oval w Gangneung.
Złoty medal wywalczyła Holenderka Jorien ter Mors, na kolejnych miejscach uplasowały się Japonki - Nao Kodaira i Miho Takagi.
W zawodach wzięły udział 2 Polki. Natalia Czerwonka zajęła 12 miejsce, a Karolina Bosiek była 29.
Rekordy.
"Rekordy obowiązujące przed rozpoczęciem igrzysk."

</doc>
<doc id="4218250" url="https://pl.wikipedia.org/wiki?curid=4218250" title="Ion I. C. Brătianu">
Ion I. C. Brătianu



</doc>
<doc id="4218253" url="https://pl.wikipedia.org/wiki?curid=4218253" title="Parafia św. Marii Magdaleny i św. Walentego w Lutrach">
Parafia św. Marii Magdaleny i św. Walentego w Lutrach

Parafia św. Marii Magdaleny i św. Walentego w Lutrach – rzymskokatolicka parafia w Lutrach, należąca do archidiecezji warmińskiej i dekanatu Jeziorany. 
Kościół parafialny znajduje się we wsi Lutry, a o parafii należą również kaplice w Kikitach, Wągstach i Pierwągach. Wspólnota liczy około 1000 osób. Msze odbywają się w niedziele w godz. 9 i 11 a w dni powszednie o 16.
Proboszczem parafii jest od 2009 r. ks. Lech Kozikowski. 
Historia.
W XIV wieku roku biskup Henryk Sorbom zatwierdził wybudowanie kościoła parafialnego pod wezwaniem św. Walentego. Po pożarze w 1550 roku świątynia w 1580 roku została ponownie konsekrowana przez biskupa Marcina Kromera ku czci św. Marii Magdaleny. Obecny kościół neogotycki (1860–1863) konsekrował w 1893 roku biskup Andrzej Thiel, dodając mu tytuł św. Walentego. 
W kościele znajdują się dwie tablice z nazwiskami poległych mieszkańców parafii, pochodzących z miejscowości: Lutry (Lautern), Wągsty (Wangst), Górkowo (Görkendorf), Kukliki (Krausenstein), Wójtowo (Voigtsdorf), Tejstymy (Teistimmen), Kikity (Kekitten), Pierwągi (Porwangen).
Przy kościele mieści się budynek dawnej dużej plebanii.

</doc>
<doc id="4218254" url="https://pl.wikipedia.org/wiki?curid=4218254" title="Magnus Nedregotten">
Magnus Nedregotten

Magnus Nedregotten (ur. 24 października 1990 w Stavanger) – norweski curler i narciarz alpejski, uczestnik igrzysk olimpijskich 2018. Reprezentował Norwegię w obu dyscyplinach, jednak większe osiągnięcia ma w curlingu.
Życie prywatne.
Studiował zarządzanie w sporcie na Norweskiej Szkole Nauk Sportowych w Oslo. Jego żoną jest Kristin Skaslien, która jest również jego partnerką na zawodach par mieszanych.

</doc>
<doc id="4218255" url="https://pl.wikipedia.org/wiki?curid=4218255" title="Rezerwat przyrody Zamczysko nad Rabą">
Rezerwat przyrody Zamczysko nad Rabą

Rezerwat przyrody „Zamczysko nad Rabą” – rezerwat krajobrazowy położony na terenie powiatu myślenickiego, w gminie Myślenice. Znajduje się na gruntach Skarbu Państwa w zarządzie Nadleśnictwa Myślenice (leśnictwo Ukleina).
Obszar chroniony utworzony został w 1962 r. w celu zachowania ze względów krajobrazowych fragmentu lasu mieszanego z ruinami średniowiecznego zamku obronnego nad rzeką Rabą. Rezerwat położony jest poza granicami innych obszarowych form ochrony przyrody.
Rezerwat obejmuje 1,35 ha lasu na północno-zachodnich stokach góry Uklejny w sąsiedztwie zabudowań przedmieść Myślenic (Zarabia). W rezerwacie znajdują się położone na skałach ruiny wieży strażniczej oraz pozostałości głębokiej fosy. Umocnienia zbudowane z ciosów piaskowca zespolonego zaprawą wapienną pochodzą najprawdopodobniej z XIII w. i wzniesione zostały za panowania Bolesława Wstydliwego. Warownia strzegła drogi handlowej z Węgier do Polski prowadzącej doliną Raby. Z czasem została przejęta przez bandy raubritterów, w tym Katarzyny Skrzyńskiej. Warownia została zniszczona na rozkaz Kazimierza Jagiellończyka. Pozostałe ruiny mają postać baszty o kilkumetrowej wysokości i średnicy. Otaczający ruiny las tworzy dwa chronione siedliska przyrodnicze: żyzną buczynę karpacką i grąd subkontynentalny.
Składnikiem flory rezerwatu jest szereg chronionych gatunków m.in. zanokcica skalna, wawrzynek wilczełyko, goryczka trojeściowa, parzydło leśne, pierwiosnek wyniosły i gnieźnik leśny.
Teren rezerwatu został udostępniony do zwiedzania – prowadzi po nim ścieżka dydaktyczna oraz czerwony szlak turystyczny (Mały Szlak Beskidzki).

</doc>
<doc id="4218256" url="https://pl.wikipedia.org/wiki?curid=4218256" title="MS Towarzystwo Funduszy Inwestycyjnych">
MS Towarzystwo Funduszy Inwestycyjnych

MS Towarzystwo Funduszy Inwestycyjnych S.A. – towarzystwo funduszy inwestycyjnych działające jako jedna ze spółek Polskiej Grupy Zbrojeniowej. Zajmuje się zarządzaniem funduszami inwestycyjnymi oraz tworzeniem nowych funduszy.
Historia.
Początki spółki sięgają października 2009, kiedy to w Agencji Rozwoju Przemysłu narodził się pomysł powołania funduszu inwestycyjnego, którego zadaniem byłoby aktywne zarządzanie pewnymi kategoriami spółek z portfela ARP SA (stoczniowe oraz nieruchomościowe). Celem wniesienia akcji lub udziałów wybranych spółek portfela ARP SA do funduszu inwestycyjnego było uzyskanie wzrostu wartości alokowanych aktywów.
MS TFI działa od 2010 roku na podstawie zezwolenia Komisji Nadzoru Finansowego. Zgodnie ze statutem spółki, podstawowym przedmiotem jej działalności jest tworzenie funduszy inwestycyjnych i zarządzanie nimi.
W 2014 r. MS Towarzystwo Funduszy Inwestycyjnych zostało włączone do Polskiej Grupy Zbrojeniowej w ramach pierwszego etapu konsolidacji.
Działalność.
Zgodnie ze statutem spółki, przedmiotem jej działalności jest tworzenie funduszy inwestycyjnych i zarządzanie nimi, w tym pośrednictwo w zbywaniu i odkupywaniu jednostek uczestnictwa, reprezentowanie ich wobec osób trzecich oraz zarządzanie zbiorczym portfelem papierów wartościowych (PKD 66 30 Z). Obecnie MS TFI zarządza jednym funduszem inwestycyjnym zamkniętym aktywów niepublicznych MARS FIZ o identyfikatorze PLFIZ000514. Do sierpnia 2020 zarządzał także funduszem inwestycyjnym otwartym MS Parasolowy FIO o identyfikatorze RFI 1459 z wydzielonymi subfunduszami: MS Stabilnego Dochodu FIO, MS Obligacji FIO i MS Akcji FIO.
Mars Fundusz Inwestycyjny Zamknięty.
MARS FIZ posiada portfel spółek z sektora remontu i budowy statków, budowy konstrukcji stalowych dla branży "offshore oil and gas" oraz "wind power", a także spółek posiadających nieruchomości i prowadzących projekty deweloperskie. Większościowym uczestnikiem MARS FIZ jest PGZ SA. Aktywa MARS FIZ podlegają kwartalnej wycenie, którą przeprowadza depozytariusz. Wartość aktywów netto funduszu według wyceny na dzień 20 grudnia 2017 wyniosła około 1,1 mld złotych.
W 2019 r. MARS FIZ zarządzał portfelem akcji i udziałów 10 spółek niepublicznych. Łączna wartość kapitału wpłaconego do funduszu wynosiła ok. 1,1 mld zł.
MS Parasolowy Fundusz Inwestycyjny Otwarty.
MS Parasolowy Fundusz Inwestycyjny Otwarty został utworzony 30 grudnia 2016 r. na mocy zezwolenia Komisji Nadzoru Finansowego z dnia 6 października 2016 r. Przedmiotem działalności Funduszu byłolokowanie środków pieniężnych w drodze publicznego proponowania nabycia Jednostek Uczestnictwa w określone w Ustawie i Statucie papiery wartościowe, Instrumenty Rynku Pieniężnego i inne prawa majątkowe. Celem inwestycyjnym Subfunduszu MS Płynnościowy była ochrona realnej wartości aktywów subfunduszu, celem inwestycyjnym Subfunduszu MS Obligacji było osiąganie przychodów z lokat netto subfunduszu, natomiast celem inwestycyjnym Subfunduszu MS Akcji był wzrost wartości aktywów funduszu w wyniku wzrostu wartości lokat.

</doc>
<doc id="4218257" url="https://pl.wikipedia.org/wiki?curid=4218257" title="Parafia Matki Boskiej Częstochowskiej w Domasznie">
Parafia Matki Boskiej Częstochowskiej w Domasznie



</doc>
<doc id="4218259" url="https://pl.wikipedia.org/wiki?curid=4218259" title="Detonator (powieść Arthura C. Clarke’a i Michaela P. Kube-McDowella)">
Detonator (powieść Arthura C. Clarke’a i Michaela P. Kube-McDowella)

Detonator – powieść science fiction z 1999 roku autorstwa Arthura C. Clarke’a i Michaela P. Kube-McDowella, będąca próbą zbadania społecznego wpływu zmian technologicznych na życie społeczności ludzkich.
Urządzenie, które detonuje każdy materiał wybuchowy na bazie azotanów w swoim pobliżu, zapewnia w ten sposób znakomitą ochronę przed większością znanych współczesnych broni konwencjonalnych, staje się jednocześnie motorem nieuniknionych socjologicznych zmian.

</doc>
<doc id="4218261" url="https://pl.wikipedia.org/wiki?curid=4218261" title="Aleksander Kruszelnicki">
Aleksander Kruszelnicki



</doc>
<doc id="4218263" url="https://pl.wikipedia.org/wiki?curid=4218263" title="10 w skali Richtera">
10 w skali Richtera

10 w skali Richtera – powieść science fiction z 1996 roku autorstwa Arthura C. Clarke’a i Mike’a McQuaya, dotycząca prognozowania trzęsień ziemi z kilkumiesięcznym bądź kilkuletnim wyprzedzeniem, a ostatecznie usunięcia ich na zawsze z ziemi poprzez zatrzymanie wszelkiej aktywności tektonicznej.
Tytuł książki jest odniesieniem do skali Richtera określającą wielkość trzęsień ziemi.

</doc>
<doc id="4218271" url="https://pl.wikipedia.org/wiki?curid=4218271" title="Jenny Perret">
Jenny Perret

Jenny Perret (ur. 23 grudnia 1991) – szwajcarska curlerka, wicemistrzyni olimpijska 2018, mistrzyni świata par mieszanych.
Curling zaczęła uprawiać w wieku 8 lat.

</doc>
<doc id="4218280" url="https://pl.wikipedia.org/wiki?curid=4218280" title="Australia na Zimowych Igrzyskach Olimpijskich 2018">
Australia na Zimowych Igrzyskach Olimpijskich 2018

Australia na Zimowych Igrzyskach Olimpijskich 2018 – kadra sportowców reprezentujących Australię na igrzyskach w 2018 roku w Pjongczangu. Kadra liczyła 50 sportowców (22 kobiety i 28 mężczyzn. Był to 19. start reprezentacji Australii na zimowych igrzyskach olimpijskich.
Skład reprezentacji.
Biegi narciarskie.
Kobiety
Mężczyźni
Bobsleje.
Mężczyźni
Łyżwiarstwo figurowe.
Kobiety i mężczyźni
Łyżwiarstwo szybkie.
Mężczyźni
Narciarstwo alpejskie.
Kobiety i mężczyźni

</doc>
<doc id="4218287" url="https://pl.wikipedia.org/wiki?curid=4218287" title="FK Sinđelić Nisz">
FK Sinđelić Nisz



</doc>
<doc id="4218291" url="https://pl.wikipedia.org/wiki?curid=4218291" title="Knut Bengtson">
Knut Bengtson

Knut Bengtson (ur. 3 czerwca 1919 w Oslo, zm. 7 maja 1976 tamże) – norweski żeglarz, olimpijczyk.
Na regatach rozegranych podczas Letnich Igrzysk Olimpijskich 1948 wystąpił w klasie Swallow zajmując 8 pozycję. Załogę jachtu "Nora" tworzył z nim Øivind Christensen.
Szesnaście lat później zajął zaś 15 lokatę w klasie Dragon na jachcie "Monica". Załogę uzupełniali wówczas Morits Skaugen i Egil Ly.

</doc>
<doc id="4218302" url="https://pl.wikipedia.org/wiki?curid=4218302" title="Thomas Muirhead">
Thomas Muirhead

Thomas Brandon Muirhead (ur. 11 kwietnia 1995) – szkocki curler i rolnik, uczestnik igrzysk olimpijskich 2018.
Jest trzecim w drużynie Kyle'a Smitha.
Życie prywatne.
Thomas Muirhead jest synem curlera Gordona Muirheada, olimpijczyka z 1992. Jego brat Glen oraz siostra Eve również zostali curlerami i reprezentowali Wielką Brytanię na igrzyskach olimpijskich. Curling zaczął uprawiać w wieku 5 lat.
Z bratem Glenem prowadzą hodowlę owiec w pobliżu Crieff. Studiował rolnictwo na Scotland's Rural College w Edynburgu.

</doc>
<doc id="4218313" url="https://pl.wikipedia.org/wiki?curid=4218313" title="Kyle Waddell">
Kyle Waddell

Kyle Waddell (ur. 15 grudnia 1993) – szkocki curler, uczestnik igrzysk olimpijskich 2018.
Jest drugim w drużynie Kyle'a Smitha.
Życie prywatne.
Kyle Waddell jest wnukiem curlera Jimmy'ego Waddella, mistrza Europy z 1979. Curling zaczął uprawiać w wieku 8 lat.
Rozpoczął studia z trenerstwa i nauk sportowych na Uniwersytecie w Stirling.

</doc>
<doc id="4218319" url="https://pl.wikipedia.org/wiki?curid=4218319" title="P.J. Dozier">
P.J. Dozier

Perry Dozier Jr (ur. 25 października 1996) – amerykański koszykarz, występujący na pozycji rzucającego obrońcy, obecnie zawodnik Sacramento Kings.
W 2013 zajął czwarte miejsce podczas turnieju Adidas Nations. W 2015 wystąpił w meczu gwiazd amerykańskich szkół średnich – McDonald’s All-American, został też wybrany najlepszym zawodnikiem szkół średnich stanu Karolina Południowa (South Carolina Gatorade Player of the Year, South Carolina Mr. Basketball).
21 sierpnia 2018 podpisał umowę z Boston Celtics na występy zarówno w NBA, jak i zespole G-League – Maine Red Claws.
13 sierpnia 2019 został zawodnikiem Denver Nuggets. 19 stycznia 2022 trafił w wyniku wymiany ponownie do Boston Celtics. 10 lutego 2022 trafił do Orlando Magic, po czym został zwolniony. 25 lutego 2023 dołączył do Sacramento Kings.

</doc>
<doc id="4218320" url="https://pl.wikipedia.org/wiki?curid=4218320" title="Dom św. Stanisława w Krakowie">
Dom św. Stanisława w Krakowie

Dom św. Stanisława – zabytkowa kamienica, zlokalizowana przy ulicy Kanoniczej na krakowskim Starym Mieście. Wraz z sąsiednim Domem Dziekańskim jest siedzibą Muzeum Archidiecezjalnego archidiecezji krakowskiej.
Historia kamienicy.
Kamienica została wzniesiona około 1370. W 1455 spłonęła w pożarze, jednak wkrótce została odbudowana. W latach 1539-1560 lub 1537-1540, za sprawą kantora krakowskiego Jana Wilamowskiego, przebudowano ją w stylu renesansowym. W tym okresie powstał dwukondygnacyjny arkadowy krużganek wokół dziedzińca. W latach osiemdziesiątych XVI wieku (data erekcyjna z 1586) Stanisław Krasiński ufundował na drugim piętrze kaplicę św. Stanisława, od której pochodzi nazwa budynku. 
W okresie konfederacji barskiej kamienica została zniszczona a krużganki zamurowane. W latach 1778-1790 gruntownej przebudowy domu dokonał kanonik Jan Kanty Wodzicki. Wówczas powstała obecna siedmioosiowa fasada, zakończona balustradą oraz trójkątnym tympanonem, nakrywającym lekko wystający środkowy ryzalit. 
W latach 1953-1958 w budynku mieszkał Karol Wojtyła, przyszły papież Jan Paweł II. W 1994 w Domu św. Stanisława oraz sąsiednim Domu Dziekańskim ulokowano siedzibę Muzeum Archidiecezjalnego archidiecezji krakowskiej
17 maja 1965 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4218321" url="https://pl.wikipedia.org/wiki?curid=4218321" title="Kyle Smith">
Kyle Smith

Kyle Smith (ur. 9 lipca 1992 w Guildtown) – szkocki curler i rolnik, uczestnik igrzysk olimpijskich 2018.
Jest skipem w swojej drużyny.
Życie prywatne.
Kyle Smith jest synem curlera Davida Smitha, mistrza świata z 1991. Jego brat Cameron oraz siostra Mili również zostali curlerami i reprezentowali Wielką Brytanię na arenie międzynarodowej.

</doc>
<doc id="4218323" url="https://pl.wikipedia.org/wiki?curid=4218323" title="Göteborgs universitet">
Göteborgs universitet



</doc>
<doc id="4218324" url="https://pl.wikipedia.org/wiki?curid=4218324" title="Carlos Small">
Carlos Small

Carlos Daniel Small Cárdenas (ur. 13 marca 1995 w Colónie) – panamski piłkarz występujący na pozycji napastnika, obecnie zawodnik Árabe Unido.
Profesjonalnym piłkarzem jest również jego kuzyn Enrico Small (napastnik m.in. Árabe Unido i Tauro).
Kariera klubowa.
Small jest wychowankiem klubu Sporting San Miguelito. Do pierwszej drużyny został włączony w wieku osiemnastu lat przez szkoleniowca José Anthony'ego Torresa i w Liga Panameña zadebiutował 19 stycznia 2014 w wygranym 1:0 spotkaniu z San Francisco. Premierowego gola w najwyższej klasie rozgrywkowej strzelił natomiast 2 lutego tego samego roku w zremisowanej 2:2 konfrontacji z Tauro. Od razu został podstawowym zawodnikiem drużyny i w swoim debiutanckim, wiosennym sezonie Clausura 2014 został królem strzelców ligi panamskiej (z dziesięcioma bramkami na koncie). Pół roku później – w jesiennym sezonie Apertura 2014 – wywalczył natomiast ze Sportingiem tytuł wicemistrza Panamy. W rozgrywkach ligowych imponował szybkością i grą w powietrzu.
W lutym 2016 Small (wraz ze swoim rodakiem Jhamalem Rodríguezem) udał się na półtoraroczne wypożyczenie z opcją wykupu do gruzińskiej Gurii Lanczchuti. W tamtejszej Erownuli Liga zadebiutował 7 kwietnia 2016 w przegranym 0:1 meczu z Dila Gori, natomiast pierwsze bramki zdobył trzy dni później w wygranej 2:1 konfrontacji z Dinamo Batumi, dwukrotnie wpisując się na listę strzelców. Kilkanaście dni później wraz z Rodríguezem rozwiązał jednak umowę z Gurią z powodu braku wypłat. W czerwcu 2016 został wypożyczony po raz kolejny – tym razem do wenezuelskiego Deportivo La Guaira, gdzie jednak z powodów proceduralnych nie rozegrał żadnego meczu przez trzy miesiące i we wrześniu powrócił do Sportingu.
W styczniu 2017 Small przeszedł do ówczesnego mistrza Panamy – ekipy CD Árabe Unido. Tam w sezonie Clausura 2017 zdobył wicemistrzostwo Panamy i sukces ten powtórzył również pół roku później – w sezonie Apertura 2017. W tym samym roku brał również udział w środkowoamerykańskiej Lidze CONCACAF, gdzie zdobył cztery gole (dało mu to tytuł wicekróla strzelców turnieju) i został wybrany do najlepszej jedenastki tych rozgrywek.
Kariera reprezentacyjna.
W styczniu 2015 Small został powołany przez Leonardo Pipino do reprezentacji Panamy U-20 na Mistrzostwa Ameryki Północnej U-20. Uprzednio występował w środkowoamerykańskich eliminacjach do tych rozgrywek, podczas których w pięciu meczach strzelił dwa gole – Nikaragui (5:0) i Belize (2:0). Z kolei na finałowym turnieju rozgrywanym na Jamajce rozegrał wszystkie sześć spotkań (z czego trzy w wyjściowym składzie) i strzelił gola w konfrontacji fazy grupowej z USA (1:0). Jego kadra dotarła natomiast do finału, gdzie uległa w serii rzutów karnych Meksykowi (1:1, 2:4 k). Cztery miesiące później znalazł się w składzie na Mistrzostwa Świata U-20 w Nowej Zelandii. Wystąpił wówczas we wszystkich trzech meczach (z czego w dwóch w pierwszej jedenastce), zaś Panamczycy odpadli z młodzieżowego mundialu w fazie grupowej.
We wrześniu 2015 Small znalazł się w składzie olimpijskiej reprezentacji Panamy U-23 na północnoamerykański turniej kwalifikacyjny do Igrzysk Olimpijskich w Rio de Janeiro. Rozegrał podczas niego dwa z trzech możliwych spotkań (obydwa w pierwszym składzie), a podopieczni trenera Pipino zakończyli swój udział w eliminacjach na fazie grupowej i nie awansowali na igrzyska.
W seniorskiej reprezentacji Panamy Small zadebiutował za kadencji selekcjonera Hernána Darío Gómeza, 17 lutego 2016 w wygranym 1:0 meczu towarzyskim z Salwadorem. Pierwsze bramki w dorosłej kadrze strzelił natomiast 24 października 2017 w wygranym 5:0 sparingu z Grenadą, zdobywając wówczas dwa gole.

</doc>
<doc id="4218328" url="https://pl.wikipedia.org/wiki?curid=4218328" title="Palmiarnia w Zielonej Górze">
Palmiarnia w Zielonej Górze



</doc>
<doc id="4218329" url="https://pl.wikipedia.org/wiki?curid=4218329" title="Endersbach (stacja kolejowa)">
Endersbach (stacja kolejowa)

Endersbach (niem: "Bahnhof Endersbach") – stacja kolejowa w Weinstadt, w kraju związkowym Badenia-Wirtembergia, w Niemczech. Według DB Station&amp;Service ma kategorię 4. Znajduje się na 14,4 km linii Stuttgart-Bad Cannstatt – Aalen. Obsługiwana jest przez pociągi linii S2 S-Bahn w Stuttgarcie.

</doc>
<doc id="4218332" url="https://pl.wikipedia.org/wiki?curid=4218332" title="Dom Dziekański w Krakowie">
Dom Dziekański w Krakowie

Dom Dziekański – zabytkowa kamienica, zlokalizowana przy ulicy Kanoniczej na krakowskim Starym Mieście. Wraz z sąsiednim Domem św. Stanisława jest siedzibą Muzeum Archidiecezjalnego archidiecezji krakowskiej.
Historia kamienicy.
Kamienica została wybudowana w II połowie XIV wieku przez kanonika Jana z Brzeska. W latach 1582-1592 została gruntowanie przebudowana, z fundacji kanonika Stanisława Skarszewskiego, na reprezentacyjną rezydencję. Projekt przebudowy wykonał królewski architekt Santi Gucci Fiorentino. Powstały wówczas arkadowe krużganki, wykusz od strony dziedzińca oraz portal z arkadą wejściową, ujętą jońskimi kolumnami, opiętymi rustykowanymi pasami w formie klamer. Na fryzie portalu umieszczono sentencję z Eneidy Wergiliusza: „Trzymajcie się z dala niewtajemniczeni”. W XVIII wieku dziedziniec domu udekorowano herbami biskupów krakowskim oraz ustawiono na nim figurę św. Stanisława. W latach 1958-1963 w budynku mieszkał Karol Wojtyła, przyszły papież Jan Paweł II, będący wówczas biskupem pomocniczym krakowskim. W 1994 w Domu Dziekańskim oraz sąsiednim Domu św. Stanisława ulokowano siedzibę Muzeum Archidiecezjalnego archidiecezji krakowskiej.
10 grudnia 1931 oraz ponownie 13 kwietnia 1975 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4218333" url="https://pl.wikipedia.org/wiki?curid=4218333" title="Santi Gucci Fiorentino">
Santi Gucci Fiorentino



</doc>
<doc id="4218339" url="https://pl.wikipedia.org/wiki?curid=4218339" title="Bernburg (stacja kolejowa)">
Bernburg (stacja kolejowa)

Bernburg () – stacja kolejowa w Bernburg (Saale), w kraju związkowym Saksonia-Anhalt, w Niemczech. Znajduje się na linii Köthen – Aschersleben oraz Bernburg – Calbe (Saale). Według DB Station&amp;Service ma kategorię 5.

</doc>
<doc id="4218340" url="https://pl.wikipedia.org/wiki?curid=4218340" title="Coleroa alchemillae">
Coleroa alchemillae

Coleroa alchemillae (Grev.) G. Winter – gatunek grzybów z klasy "Dothideomycetes". Grzyb mikroskopijny pasożytujący na roślinach z rodzaju przywrotnik ("Alchemilla"). Powoduje u nich plamistość liści.
Systematyka i nazewnictwo.
Pozycja w klasyfikacji według Index Fungorum: "Coleroa, Venturiaceae, Venturiales, Pleosporomycetidae, Dothideomycetes, Pezizomycotina, Ascomycota, Fungi".
Po raz pierwszy zdiagnozował go w 1824 r. Robert Kaye Greville nadając mu nazwę "Asteroma alchemillae". Obecną, uznaną przez Index Fungorum nazwę nadał mu Heinrich Georg Winter w 1885 r.
Synonimy:
Charakterystyka.
W miejscach rozwoju grzybni "Coleroa alchemillae" na liściach tworzą się plamy; początkowo żółte, potem brązowe, w końcu czarne. W ich obrębie rozwijają się perytecja o średnicy dochodzącej do 0,1 mm. 
Znane jest występowanie "C. alchemillae" głównie w Europie. Jest tutaj szeroko rozprzestrzeniony. W Polsce podano wiele jego stanowisk na gatunkach: "Alchemila crinita", "Alchemilla gracilis", "Alchemilla micans", "Alchemilla reniformis", "Alchemilla vulgaris" i niezidentyfikowanych gatunkach "Alchemilla".

</doc>
<doc id="4218348" url="https://pl.wikipedia.org/wiki?curid=4218348" title="Fidencio López Plaza">
Fidencio López Plaza

Fidencio López Plaza (ur. 28 kwietnia 1950 w San José Iturbide) – meksykański duchowny rzymskokatolicki, biskup diecezjalny San Andrés Tuxtla w latach 2015–2020, biskup diecezjalny Querétaro od 2020.
Życiorys.
Fidencio López Plaza urodził się 28 kwietnia 1950 w San José Iturbide w stanie Guanajuato. Studiował filozofię i teologię seminarium diecezjalnym. 16 września 1980 został wyświęcony na diakona, a w dniu 19 lutego 1982 otrzymał święcenia prezbiteratu.
Specjalizację z duszpasterstwa i katechezy uzyskał w Teologicznym Instytucie Duszpasterskim CELAM w Medellín. Uczęszczał również na podyplomowe studia z zakresu rozwoju społeczności na Wydziale Socjologii Autonomicznego Uniwersytetu w Querétaro.
Po święceniach pełnił następujące funkcje: koordynator Sekretarza Diecezjalnego ds. Ewangelizacji i Katechezy; profesor w soborowym seminarium w Querétaro; proboszcz kilku parafii, a także dziekan Guanajuato; członek Rady Kapłańskiej oraz Kolegium Konsultorów; 2010–2012: koordynator Zespołu Bazowego dla Stałej Misji Kontynentalnej w Meksyku oraz członek Rady Stałej Konferencji Episkopatu Meksyku.
2 marca 2015 papież Franciszek prekonizował go biskupem diecezjalnym San Andrés Tuxtla. 20 maja 2015 otrzymał święcenia biskupie i odbył ingres do katedry św. Józefa i Andrzeja w San Andrés Tuxtla. Głównym konsekratorem był arcybiskup Christophe Pierre – nuncjusz apostolski w Meksyku, zaś współkonsekratorami Faustino Armendáriz Jiménez, biskup diecezjalny Querétaro, i Hipólito Reyes Larios, arcybiskup metropolita Jalapy.
12 września 2020 papież Franciszek przeniósł go na stolicę biskupią w Querétaro. Ingres do katedry św. Filipa Neri w Santiago de Querétaro, w trakcie którego kanonicznie objął urząd, odbył 20 października 2020.
W Konferencji Episkopatu Meksyku jest przewodniczącym Rady ds. Nowej Ewangelizacji i Katechezy.

</doc>
<doc id="4218349" url="https://pl.wikipedia.org/wiki?curid=4218349" title="Palagiano-Chiatona">
Palagiano-Chiatona

Palagiano-Chiatona (wł. "Stazione di Palagiano-Chiatona") – stacja kolejowa w Chiatona (część gminy Palagiano), w prowincji Tarent, w regionie Apulia, we Włoszech. Znajduje się na linii Jonica (Reggio Calabria – Tarent). 
Według klasyfikacji RFI ma kategorię "brązową".

</doc>
<doc id="4218351" url="https://pl.wikipedia.org/wiki?curid=4218351" title="Ronaldo Dinolis">
Ronaldo Dinolis

Ronaldo Antonio Dinolis Rodríguez (ur. 17 listopada 1994 w Colónie) – panamski piłkarz występujący na pozycji napastnika, obecnie zawodnik kostarykańskiego Santosu Guápiles.
Kariera klubowa.
Dinolis rozpoczynał karierę piłkarską w drugoligowym panamskim klubie New York FC. W styczniu 2017 przeniósł się do pierwszoligowego Sportingu San Miguelito. W Liga Panameña zadebiutował 14 stycznia 2017 w przegranym 0:3 spotkaniu z Tauro, natomiast premierowego gola w najwyższej klasie rozgrywkowej strzelił 8 lutego tego samego roku w wygranej 3:1 konfrontacji z Atlético Veragüense. Od razu wywalczył sobie pewne miejsce w wyjściowym składzie i szybko został czołowym strzelcem rozgrywek. W jesiennym sezonie Apertura 2017 został wybrany w oficjalnym plebiscycie LPF do najlepszej jedenastki ligi panamskiej. W Sportingu spędził bez poważniejszych osiągnięć półtora roku, po czym w czerwcu 2018 na zasadzie rocznego wypożyczenia przeniósł się do kostarykańskiego zespołu Santos de Guápiles.
Kariera reprezentacyjna.
W seniorskiej reprezentacji Panamy Dinolis zadebiutował za kadencji selekcjonera Hernána Darío Gómeza, 24 października 2017 w wygranym 5:0 meczu towarzyskim z Grenadą. W tym samym spotkaniu strzelił dwa gole, swoje pierwsze w kadrze narodowej.

</doc>
<doc id="4218357" url="https://pl.wikipedia.org/wiki?curid=4218357" title="Gare de Walbach-La-Forge">
Gare de Walbach-La-Forge

Gare de Walbach-La-Forge – przystanek kolejowy w miejscowości Wintzenheim, w departamencie Górny Ren, w regionie Grand Est, we Francji. Jest zarządzana przez SNCF i obsługiwana przez pociągi TER Grand Est.
Położenie.
Znajduje się na linii Colmar – Metzeral, na km 10,433 między stacjami Saint-Gilles i Wihr-au-Val - Soultzbach-les-Bains, na wysokości 279 m n.p.m. 

</doc>
<doc id="4218369" url="https://pl.wikipedia.org/wiki?curid=4218369" title="Navalperal (stacja kolejowa)">
Navalperal (stacja kolejowa)

Navalperal (hiszp. "Estación de Navalperal") – stacja kolejowa w miejscowości Navalperal de Pinares, w Prowincji Ávila, we wspólnocie autonomicznej Kastylia i León, w Hiszpanii. 
Obsługuje połączenia "średniego dystansu" RENFE.
Położenie stacji.
Znajduje się na km 88,5 linii Madryt – Hendaye, na wysokości 1279 m n.p.m..
Historia.
Stacja została otwarta 1 lipca 1863 wraz z otwarciem odcinka Ávila – El Escorial linii Madryt – Hendaye. Linię zbudowała Compañía de los Caminos de Hierro del Norte de España. W 1941 w wyniku nacjonalizacji hiszpańskiej kolei, stała się częścią RENFE.
Od 31 grudnia 2004 Renfe Operadora zarządza liniami, a Adif jest właścicielem obiektów kolejowych.

</doc>
<doc id="4218371" url="https://pl.wikipedia.org/wiki?curid=4218371" title="Coleroa">
Coleroa

Coleroa Rabenh. – rodzaj workowców z rodziny "Venturiaceae".
Systematyka i nazewnictwo.
Pozycja w klasyfikacji według Index Fungorum: "Venturiaceae, Venturiales, Pleosporomycetidae, Dothideomycetes, Pezizomycotina, Ascomycota, Fungi".
Synonimy: "Aphysa" Theiss. &amp; Syd., "Cyphospilea" Syd., "Hormotheca" Bonord. 

</doc>
<doc id="4218372" url="https://pl.wikipedia.org/wiki?curid=4218372" title="Gerardo de Jesús Rojas López">
Gerardo de Jesús Rojas López

Gerardo de Jesús Rojas López (ur. 13 kwietnia 1957 w Capullín) – meksykański duchowny rzymskokatolicki, od 2011 biskup Tabasco.
Życiorys.
Święcenia kapłańskie otrzymał 16 września 1983 i został inkardynowany do diecezji Ciudad Juárez. Po święceniach przez dziewięć lat pracował jako duszpasterz parafialny, a następnie wyjechał na studia licencjackie na Uniwersytecie Nawarry. Po uzyskaniu tytułu i powrocie do Meksyku rozpoczął pracę w diecezjalnym niższym seminarium oraz w trybunale kościelnym. W 2001 został wikariuszem generalnym diecezji.
22 maja 2004 papież Jan Paweł II mianował go biskupem Nuevo Casas Grandes. Sakry biskupiej udzielił mu 4 sierpnia 2004 bp Renato Ascencio León.
7 grudnia 2010 decyzją papieża Benedykta XVI został przeniesiony na urząd biskupa Tabasco. Ingres odbył się 19 stycznia 2011.

</doc>
<doc id="4218373" url="https://pl.wikipedia.org/wiki?curid=4218373" title="Kang Min-hyuk">
Kang Min-hyuk

Kang Min-hyuk (, ur. 28 czerwca 1991) – południowokoreański muzyk, piosenkarz, autor tekstów i aktor. Jest perkusistą w rockowym zespole CNBLUE. Kang zadebiutował jako aktor w antologii filmowej "Acoustic".

</doc>
<doc id="4218377" url="https://pl.wikipedia.org/wiki?curid=4218377" title="Gundelfingen (Breisgau)">
Gundelfingen (Breisgau)

Gundelfingen (Breisgau) (niem: "Bahnhof Gundelfingen (Breisgau)") – przystanek kolejowy w Gundelfingen, w kraju związkowym Badenia-Wirtembergia, w Niemczech, 6 km na północ od Fryburga. Według DB Station&amp;Service ma kategorię 5. Znajduje się na linii Mannheim – Basel. 

</doc>
<doc id="4218380" url="https://pl.wikipedia.org/wiki?curid=4218380" title="José Luis Dibildox Martínez">
José Luis Dibildox Martínez

José Luis Dibildox Martínez (ur. 20 lipca 1943 w Matehuala, zm. 31 sierpnia 2018 w Tampico) – meksykański duchowny rzymskokatolicki, od 2003 do 2018 biskup Tampico.
Życiorys.
Święcenia kapłańskie przyjął 27 października 1968 i został inkardynowany do archidiecezji San Luis Potosí. Pracował m.in. w kurii i seminarium, zaś od 1988 był podsekretarzem meksykańskiej Konferencji Episkopatu.
20 grudnia 1993 został mianowany biskupem Tarahumary. Sakry biskupiej udzielił mu 25 stycznia 1994 abp Girolamo Prigione.
27 grudnia 2003 ogłoszono jego nominację na biskupa Tampico.
20 lipca 2018 przeszedł na emeryturę. Zmarł 31 sierpnia 2018 na atak serca.

</doc>
<doc id="4218381" url="https://pl.wikipedia.org/wiki?curid=4218381" title="Kościół Świętych Rocha i Sebastiana w Starym Sączu">
Kościół Świętych Rocha i Sebastiana w Starym Sączu

Kościół Świętych Rocha i Sebastiana – rzymskokatolicki kościół cmentarny należący do parafii św Elżbiety Węgierskiej w Starym Sączu.
Jest to świątynia wzniesiona w latach 1643–1644, zapewne z wykorzystaniem pozostałości poprzedniej świątyni z 1595 roku. Obecnie jest używany jako kaplica cmentarna.
Budowla reprezentuje styl wczesnobarokowy i została wzniesiona z kamienia. Kościół składa się z krótkiej dwuprzęsłowej nawy i węższego prezbiterium, zamkniętego półkoliście. Świątynia nakryta jest dachami dwuspadowymi z dwiema wieżyczkami na sygnaturkę. Od strony zachodniej znajduje się większa wieżyczka, ośmiokątna, nakryta baniastym dachem hełmowym, natomiast od strony wschodniej jest umieszczona mniejsza, kwadratowa i nakryta daszkiem namiotowym. Na elewacji zachował się fragment fryzu sgraffitowego, biegnący przez całą jej szerokość. W dolnej części frontonu znajduje się portal zamknięty półkoliście. Drugi portal pochodzący z 1643 roku i znajdujący się w południowej elewacji został zamurowany. Wnętrze jest oświetlone przez okna zamknięte półkoliście (umieszczone w nawie) i koliście (umieszczone w prezbiterium i na frontonie). W dolne fragmenty frontonu i bocznych elewacji wmurowane są liczne epitafia. Nawę wewnątrz nakrywa sklepienie kolebkowe z lunetami, natomiast prezbiterium jest nakryte sklepieniem hemisferycznym. Na sklepieniu nawy znajdują się napisy związane być może z fundacją budowli: inicjał Maria, herb Szreniawa i data 1643. Tęcza zamknięta jest lekko zaostrzonym łukiem tęczowym.

</doc>
<doc id="4218390" url="https://pl.wikipedia.org/wiki?curid=4218390" title="Lista chorążych państw uczestniczących w Zimowych Igrzyskach Olimpijskich 2018">
Lista chorążych państw uczestniczących w Zimowych Igrzyskach Olimpijskich 2018

Lista przedstawia chorążych państw uczestniczących w Zimowych Igrzyskach Olimpijskich 2018 w Pjongczangu. Ustalona została na podstawie hangulu, która decydowała o kolejności prezentacji reprezentacji. Podczas ceremonii zostały zachowane tradycje związane z kolejnością wychodzenia reprezentacji na stadion. Pierwsze kroki wykonali tradycyjnie reprezentanci Grecji. Stawkę zamykała, jako gospodarz, Korea Południowa, jednak razem z reprezentantami Korei Północnej. Miało to zbliżyć oba państwa do jedności Półwyspu Koreańskiego. Reprezentacja wystąpiła pod flagą zjednoczenia. Była to czwarta ceremonia z wspólnym udziałem tych obu państw.

</doc>
<doc id="4218393" url="https://pl.wikipedia.org/wiki?curid=4218393" title="Cameron Smith">
Cameron Smith

Cameron Smith (ur. 11 grudnia 1993) – szkocki curler i rolnik, uczestnik igrzysk olimpijskich 2018.
Jest otwierającym w drużynie Kyle'a Smitha.
Życie prywatne.
Cameron Smith jest synem curlera Davida Smitha, mistrza świata z 1991. Jego brat Kyle oraz siostra Mili również zostali curlerami i reprezentowali Wielką Brytanię na arenie międzynarodowej. Cameron studiował rolnictwo na Scotland's Rural College w Edynburgu.

</doc>
<doc id="4218396" url="https://pl.wikipedia.org/wiki?curid=4218396" title="Nikołaj Agiejew (generał)">
Nikołaj Agiejew (generał)

Nikołaj Iwanowicz Agiejew (ros. Николай Иванович Агеев, ur. 18 kwietnia 1922 we wsi Bibikowo w guberni penzeńskiej, zm. 7 lipca 1988 w Moskwie) – radziecki generał major, Bohater Związku Radzieckiego (1945).
Życiorys.
W 1939 skończył 8 klas szkoły, pracował jako ślusarz w fabryce lotniczej w Gorkim, od lipca 1942 służył w Armii Czerwonej, w sierpniu 1943 skończył szkołę wojskową w Wietłudze. 
Od września 1943 walczył w wojnie z Niemcamijako dowódca czołgu i wkrótce plutonu czołgów na Froncie Briańskim, w październiku 1943 na Froncie Centralnym, od października 1943 do lutego 1944 - Białoruskim, od lutego do lipca 1944 1 Białoruskim, a w lipcu-sierpniu 1944 2 Białoruskim, uczestniczył w operacji briańskiej, homelsko-rzeczyckiej, rohaczowsko-żłobińskiej, bobrujskiej, mińskiej i białostockiej. Od października 1944 do maja 1945 był dowódcą plutonu czołgów i kompanii czołgów na 1 Froncie Ukraińskim, brał udział w operacji wschodniokarpackiej, sandomiersko-śląskiej, dolnośląskiej, górnośląskiej i praskiej, w styczniu 1945 jego pluton przeprawił się przez Przemszę w rejonie Katowic i odparł 7 kontrataków wroga, zadając mu duże straty. 
Po wojnie służył w Moskiewskim i Lwowskim Okręgu Wojskowym, później w Karpackim Okręgu Wojskowym, w 1955 ukończył Wojskową Akademię Wojsk Pancernych, później służył w Grupie Wojsk Radzieckich w Niemczech, 1962-1964 był zastępcą dowódcy pułku czołgów w Moskiewskim Okręgu Wojskowym. Później pracował w Wojskowym Instytucie Języków Obcych, 1972-1980 wykładał taktykę w Wojskowej Akademii Wojsk Pancernych im. Marszałka Związku Radzieckiego R.J. Malinowskiego, 1980-1984 był I zastępcą szefa sztabu 1 Gwardyjskiej Armii Pancernej w Grupie Wojsk Radzieckich w Niemczech (od 1981 w stopniu generała majora), w styczniu 1984 został zwolniony do rezerwy.
Odznaczenia.
I odznaczenia zagraniczne.

</doc>
<doc id="4218397" url="https://pl.wikipedia.org/wiki?curid=4218397" title="Zespół Szkół Ekonomicznych w Toruniu">
Zespół Szkół Ekonomicznych w Toruniu

Zespół Szkół Ekonomicznych w Toruniu – szkoła ponadpodstawowa w Toruniu, sięgająca swą historią roku 1920.
Lokalizacja.
Szkoła znajduje się w zachodniej części miasta, w dzielnicy Bielany, przy ul. Grunwaldzkiej 39, w sąsiedztwie kościoła św. Józefa i klasztoru oo. redemptorystów oraz dawnej Willi Płockiego.
Historia.
Początki szkoły sięgają roku 1920, kiedy to powołano Państwową Dokształcającą Szkołę Handlową. W 1932 roku utworzono w niej klasę o kierunku ekonomiczno-handlowym. W roku 1936 szkołę przekształcono w 4-letnie Gimnazjum Kupieckie i w 2-letnie Liceum Handlowe.
Po II wojnie światowej powołano do życia Państwowe Spółdzielcze Liceum Handlowe, Państwowe Roczne Szkoły Przysposobienia Spółdzielczego i Liceum Administracji, a ich pierwszym dyrektorem został Klemens Dębowski. W późniejszym okresie powołano do życia Technikum Finansowe i Technikum Handlowe, a po kilku latach ich działalności utworzono dwie szkoły pod ogólną nazwą Technikum Ekonomiczne nr 1 z siedzibą przy ul. Sienkiewicza 38 oraz Technikum Ekonomiczne nr 2 znajdujące się przy ul. Mickiewicza. 
W 1965 roku obie te szkoły połączono w jedną placówkę, nadając jej nazwę Technikum Ekonomiczne i przeniesiono do nowoczesnego gmachu przy ul. Grunwaldzkiej 39, a jej dyrektorem został Leon Świątnicki. W 1975 roku decyzją władz oświatowych szkołę przekształcono w Zespół Szkół Ekonomicznych, a w 1978 roku nadano jej imię Małgorzaty Fornalskiej. W 1987 roku nowym dyrektorem szkoły został Andrzej Wadowski, który sprawował tę funkcję do 1990 roku, kiedy to zastąpił go Czesław Ficner. W tym samym czasie szkoła zrezygnowała ze swojej patronki, a od 2010 roku przyjęła imię gen. Elżbiety Zawackiej.
Absolwenci.
Znani absolwenci szkoły:

</doc>
<doc id="4218398" url="https://pl.wikipedia.org/wiki?curid=4218398" title="Glen Muirhead">
Glen Muirhead

Glen Muirhead (ur. 10 kwietnia 1989) – szkocki curler i rolnik, uczestnik igrzysk olimpijskich 2018.
Podczas igrzysk w Pjongczangu był rezerwowym drużyny Kyle'a Smitha.
Życie prywatne.
Glen Muirhead jest synem curlera Gordona Muirheada, olimpijczyka z 1992. Jego siostra Eve oraz brat Thomas również zostali curlerami i reprezentowali Wielką Brytanię na igrzyskach olimpijskich. Curling zaczął uprawiać w wieku 10 lat.
Z bratem Thomasem prowadzą hodowlę owiec w pobliżu Crieff.

</doc>
<doc id="4218402" url="https://pl.wikipedia.org/wiki?curid=4218402" title="Faylan">
Faylan

 – japońska piosenkarka rockowa i popowa. Jest powiązana z agencją "S".

</doc>
<doc id="4218406" url="https://pl.wikipedia.org/wiki?curid=4218406" title="Czarnogóra na Zimowych Igrzyskach Olimpijskich 2018">
Czarnogóra na Zimowych Igrzyskach Olimpijskich 2018

Czarnogóra na Zimowych Igrzyskach Olimpijskich 2018 – występ kadry sportowców reprezentujących Czarnogórę na igrzyskach olimpijskich w Pjongczangu w 2018 roku.
W kadrze znalazło się troje zawodników – dwie kobiety i jeden mężczyzna. Reprezentanci Czarnogóry wystąpili w pięciu konkurencjach w dwóch dyscyplinach sportowych – biegach narciarskich i narciarstwie alpejskim.
Rolę chorążego reprezentacji Czarnogóry podczas ceremonii otwarcia igrzysk pełniła Jelena Vujičić, a podczas ceremonii zamknięcia – Eldar Salihović. Reprezentacja Czarnogóry weszła na stadion jako 22. w kolejności, pomiędzy ekipami z Maroka i Mołdawii.
Był to trzeci start reprezentacji Czarnogóry na zimowych igrzyskach olimpijskich i szósty start olimpijski, wliczając w to letnie występy.

</doc>
<doc id="4218409" url="https://pl.wikipedia.org/wiki?curid=4218409" title="Aleksandr Kłubow">
Aleksandr Kłubow

Aleksandr Fiodorowicz Kłubow (ros. Александр Фёдорович Клубов, ur. 18 stycznia 1918 we wsi Jarunowo w obwodzie wołogodzkim, zm. 1 listopada 1944 w Turbi) – radziecki lotnik wojskowy, kapitan, dwukrotny Bohater Związku Radzieckiego (1944 i 1945).
Życiorys.
W 1934 skończył niepełną szkołę średnią w Leningradzie, później szkołę fabryczno-zawodową, uczył się w aeroklubie. Od stycznia 1939 służył w Armii Czerwonej, w 1940 ukończył Czugujewską Wojskową Szkołę Pilotów w stopniu młodszego porucznika i został lotnikiem pułku lotnictwa myśliwskiego w Zakaukaskim Okręgu Wojskowym, w sierpniu 1941 uczestniczył we wkroczeniu wojsk radzieckich do Iranu. Od 10 sierpnia 1942 walczył w wojnie z Niemcami w składzie 84 pułku lotnictwa myśliwskiego 216 Dywizji Lotnictwa Myśliwskiego 4 Armii Powietrznej Frontu Zakaukaskiego, 15 września 1942 odniósł pierwsze zwycięstwo, 2 listopada 1942 w walkach o Mozdok jego samolot został uszkodzony. Od 25 lutego do 24 kwietnia 1943 walczył na Froncie Północno-Kaukaskim, od 1943 należał do WKP(b), w maju 1943 został przeniesiony do 16 pułku lotnictwa myśliwskiego gwardii, został zastępcą dowódcy eskadry w stopniu starszego porucznika, walcząc na Kubaniu, Półwyspie Tamańskim i Cieśninie Kerczeńskiej, 1 sierpnia 1943 został skierowany na Front Południowy. Brał udział w wyzwoleniu Donbasu i bitwie o Dniepr, walkach w obwodzie zaporoskim i Krymie. Otrzymał stopień kapitana. W maju 1944 walczył na 2 Froncie Ukraińskim, biorąc udział w walkach nad Mołdawską SRR i Rumunią. 10 maja 1944 podczas kłótni ranił z pistoletu mechanika pułku lotniczego, za co został wykluczony z partii i skazany na 6 lat robót z odroczenie wykonania wyroku do końca wojny. Od lipca 1944 walczył na 1 Froncie Ukraińskim, brał udział w operacji lwowsko-sandomierskiej i walkach o przyczółek sandomierski. Jako pomocnik dowódcy 16 gwardyjskiego pułku lotnictwa myśliwskiego 9 Gwardyjskiej Dywizji Lotnictwa Myśliwskiego 6 Gwardyjskiego Korpusu Lotnictwa Myśliwskiego 2 Armii Powietrznej wykonał łącznie 457 lotów bojowych i wziął udział w 95 walkach powietrznych, w których strącił osobiście 31 i w grupie 16 samolotów wroga. Zginął na Lotnisku Stalowa Wola-Turbia podczas wykonywania lotu treningowego. Został pochowany na Wzgórzu Sławy we Lwowie.

</doc>
<doc id="4218417" url="https://pl.wikipedia.org/wiki?curid=4218417" title="Stadionul Trans-Sil">
Stadionul Trans-Sil

Stadionul Trans-Sil – wielofunkcyjny stadion w rumuńskim mieście Târgu Mureș. Odbywają się na nim głównie mecze piłki nożnej z udziałem drużyny ASA Târgu Mureș. Został oddany do użytku w 2008 roku. Przed sezonem 2010/2011 ukończono rozbudowę trybun stadionu. Obecnie mogą one pomieścić do 8200 widzów.

</doc>
<doc id="4218420" url="https://pl.wikipedia.org/wiki?curid=4218420" title="Hafenbahn Halle-Trotha">
Hafenbahn Halle-Trotha

Hafenbahn Halle-Trotha – kolej portowa działająca w Halle (Saale), w kraju związkowym Saksonia-Anhalt, w Niemczech. Łączy linię kolejową Halle – Vienenburg na stacji Halle-Trotha z portem w Halle i lokalnym centrum transportu towarowego lub terminalem kontenerowym. 

</doc>
<doc id="4218423" url="https://pl.wikipedia.org/wiki?curid=4218423" title="Pałac Dziekanów w Krakowie">
Pałac Dziekanów w Krakowie



</doc>
<doc id="4218424" url="https://pl.wikipedia.org/wiki?curid=4218424" title="Portugalia na Zimowych Igrzyskach Olimpijskich 2018">
Portugalia na Zimowych Igrzyskach Olimpijskich 2018

Portugalia na Zimowych Igrzyskach Olimpijskich 2018 – występ kadry sportowców reprezentujących Portugalię na igrzyskach olimpijskich w Pjongczangu w 2018 roku.
Kadrę stanowili dwaj zawodnicy, którzy wystąpili w trzech konkurencjach w dwóch dyscyplinach sportowych – biegach narciarskich i narciarstwie alpejskim. W składzie znaleźli się: Kequyen Lam pochodzący z Makau (w dniu jego urodzin Makau było kolonią portugalską, więc Lam jest obywatelem portugalskim od urodzenia) oraz Arthur Hanse będący naturalizowanym Francuzem.
Funkcję chorążego reprezentacji Portugalii podczas ceremonii otwarcia igrzysk pełnił Kequyen Lam, a podczas ceremonii zamknięcia – Arthur Hanse. Reprezentacja Portugalii weszła na stadion jako 82. w kolejności podczas ceremonii otwarcia i 83. podczas zamknięcia, w obu przypadkach pomiędzy ekipami z Pakistanu i Polski.
Był to 8. start reprezentacji Portugalii na zimowych igrzyskach olimpijskich i 33. start olimpijski, wliczając w to letnie występy.

</doc>
<doc id="4218426" url="https://pl.wikipedia.org/wiki?curid=4218426" title="Kamienica Dziekanów w Krakowie">
Kamienica Dziekanów w Krakowie



</doc>
<doc id="4218428" url="https://pl.wikipedia.org/wiki?curid=4218428" title="Żubr spalski">
Żubr spalski



</doc>
<doc id="4218431" url="https://pl.wikipedia.org/wiki?curid=4218431" title="Welsh Open 2018">
Welsh Open 2018

Welsh Open 2018 – szesnasty rankingowy turniej snookerowy w sezonie 2017/2018. Rozegrany został w dniach 26 lutego – 4 marca 2018 roku w Motorpoint Arena w Cardiff (Walia).
Drabinka turniejowa.
Runda kwalifikacyjna.
Do 4 frame’ów

</doc>
<doc id="4218434" url="https://pl.wikipedia.org/wiki?curid=4218434" title="Kamienica przy ulicy Kanoniczej 20 w Krakowie">
Kamienica przy ulicy Kanoniczej 20 w Krakowie

Kamienica przy ulicy Kanoniczej 20 – zabytkowa kamienica, zlokalizowana przy ulicy Kanoniczej na krakowskim Starym Mieście.
Kamienica została wybudowana około 1400 jako własność rycerska. W 1443 gotycki dom zakupił kardynał Zbigniew Oleśnicki. W testamencie przekazał go kapitule katedralnej z zastrzeżeniem, że jego mieszkańcy mają odprawiać mszę za ofiarodawcę. W I połowie XVI wieku w budynku mieszkał Stanisław Hozjusz, późniejszy biskup warmiński i kardynał. W XVIII wieku kamienica została gruntownie przebudowana. Z tego okresu pochodzi pełna pilastrów elewacja. Obecnie budynek jest własnością Uniwersytetu Papieskiego Jana Pawła II w Krakowie.
27 maja 1965 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4218436" url="https://pl.wikipedia.org/wiki?curid=4218436" title="Pakistan na Zimowych Igrzyskach Olimpijskich 2018">
Pakistan na Zimowych Igrzyskach Olimpijskich 2018

Pakistan na Zimowych Igrzyskach Olimpijskich 2018 – występ kadry sportowców reprezentujących Pakistan na igrzyskach olimpijskich w Pjongczangu w 2018 roku.
W kadrze znalazło się dwóch zawodników – jeden biegacz narciarski i jeden narciarz alpejski. Funkcję chorążego reprezentacji Pakistanu podczas ceremonii otwarcia i zamknięcia pełnił alpejczyk Muhammad Karim. Reprezentacja Pakistanu weszła na stadion jako 81. w kolejności podczas ceremonii otwarcia i 82. podczas ceremonii zamknięcia, w obu przypadkach pomiędzy ekipami z Tonga i Portugalii.
Był to 3. start reprezentacji Pakistanu na zimowych igrzyskach olimpijskich i 20. start olimpijski, wliczając w to letnie występy.

</doc>
<doc id="4218437" url="https://pl.wikipedia.org/wiki?curid=4218437" title="Daniel Sanches">
Daniel Sanches

Daniel Viegas Sanches (ur. 25 lipca 1949 w Coimbrze) – portugalski prawnik i urzędnik państwowy, w latach 2004–2005 minister administracji i spraw wewnętrznych.
Życiorys.
W 1972 ukończył studia prawnicze na Uniwersytecie w Coimbrze. Od następnego roku związany z organami ścigania, w latach 80. uzyskał rangę zastępcy prokuratora generalnego. Od 1979 był prokuratorem w Évorze. W latach 1984–1988 pełnił funkcję zastępcy dyrektora Polícia Judiciária, portugalskiej policji kryminalnej. Następnie do 1994 kierował Serviço de Estrangeiros e Fronteiras, urzędem do spraw cudzoziemców i granic. Od 1994 do 1997 stał na czele służby wywiadowczej Serviço de Informações de Segurança. Od 1997 był prokuratorem okręgowym w dystrykcie sądowym w Évorze, a od 1999 dyrektorem departamentu śledczego i postępowania karnego DCIAP w ramach portugalskiej prokuratury.
W 2001 przeszedł do pracy w bankowości, był dyrektorem Banco Português de Negócios. Od lipca 2004 do marca 2005 sprawował urząd ministra administracji i spraw wewnętrznych w rządzie Pedra Santany Lopesa.

</doc>
<doc id="4218439" url="https://pl.wikipedia.org/wiki?curid=4218439" title="Alexandra Shipp">
Alexandra Shipp

Alexandra Shipp (ur. 16 lipca 1991 w Phoenix) – amerykańska aktorka, która wystąpiła m.in. w filmie "".

</doc>
<doc id="4218440" url="https://pl.wikipedia.org/wiki?curid=4218440" title="Lucas Hedges">
Lucas Hedges

Lucas Hedges (ur. 12 grudnia 1996 w Nowym Jorku) – amerykański aktor filmowy i telewizyjny, nominowany do Oscara dla najlepszego aktora drugoplanowego za rolę sardonicznej nastoletniej sieroty Patricka Chandlera w dramacie Kennetha Lonergana "Manchester by the Sea" (2016).
Życiorys.
Wczesne lata.
Urodził się w Nowym Jorku jako drugie dziecko Susan Bruce (z domu Titman), poetki i aktorki, oraz Petera Simpsona Hedgesa, scenarzysty/reżysera. Dorastał w wierze Kościoła Episkopalnego. Dorastał ze starszym bratem Simonem w Brooklyn Heights i Cobble Hill. Po ukończeniu Saint Ann’s School, studiował na University of North Carolina School of the Arts.
Kariera.
Hedges współpracował z uznanym reżyserem Wesem Andersonem w komediodramatach: "Kochankowie z Księżyca. Moonrise Kingdom" ("Moonrise Kingdom", 2012) u boku Edwarda Nortona, Billa Murraya i Frances McDormand oraz "Grand Budapest Hotel" (2014) z Ralphem Fiennesem. 
W melodramacie "Drugie życie króla" ("Arthur Newman", 2012) zagrał postać Kevina Avery, syna Wallace’a (Colin Firth). W 2013 pojawił się wraz z Joshem Brolinem i Kate Winslet w dramacie Jasona Reitmana "Długi, wrześniowy weekend" ("Labor Day"), a także dramacie fantastycznonaukowym Terry'ego Gilliama "Teoria wszystkiego" ("The Zero Theorem") z Christophem Waltzem. 
Za kreacją sardonicznego sieroty Patricka Chandlera w niezależnym dramacie Kennetha Lonergana "Manchester by the Sea" (2016), otrzymał nominację do Oscara dla najlepszego aktora drugoplanowego.
W 2017 roku razem z Davidem Gahanem, wokalistą zespołu Depeche Mode, wystąpił w kampanii modowej Dior Homme na sezon jesień-zima 2017/2018.
Julia Roberts wybrała go do roli swojego syna - uzależnionego od narkotyków Bena Burnsa w dramacie Petera Hedgesa "Powrót Bena" ("Ben is Back", 2018).
Życie prywatne.
Na łamach czasopisma „The Advocate” dokonał coming outu jako osoba biseksualna.

</doc>
<doc id="4218446" url="https://pl.wikipedia.org/wiki?curid=4218446" title="British Academy Film Award">
British Academy Film Award



</doc>
<doc id="4218447" url="https://pl.wikipedia.org/wiki?curid=4218447" title="King Albert Park (stacja metra)">
King Albert Park (stacja metra)

King Albert Park – stacja Mass Rapid Transit (MRT) w Singapurze, która jest częścią Downtown Line. Została otwarta 27 grudnia 2015. Stacja znajduje się w Bukit Timah, na zachodnim krańcu Bukit Timah Road.

</doc>
<doc id="4218449" url="https://pl.wikipedia.org/wiki?curid=4218449" title="Parafia św. Wawrzyńca w Kolnicy">
Parafia św. Wawrzyńca w Kolnicy

Parafia św. Wawrzyńca – rzymskokatolicka parafia w miejscowości Kolnica (województwo opolskie). Parafia należy do dekanatu Grodków w diecezji opolskiej.
Historia parafii.
Parafia powstała w 1242 roku. Parafię obsługuje ksiądz diecezjalny. Proboszczem parafii jest ks. Janusz Rył
Liczebność i zasięg parafii.
Parafię zamieszkuje 890 mieszkańców, zasięgiem duszpasterskim obejmuje ona miejscowości:

</doc>
<doc id="4218450" url="https://pl.wikipedia.org/wiki?curid=4218450" title="Sixth Avenue (stacja metra w Singapurze)">
Sixth Avenue (stacja metra w Singapurze)

Sixth Avenue – podziemna stacja Mass Rapid Transit (MRT) w Singapurze, która jest częścią Downtown Line. Została otwarta 27 grudnia 2015. Stacja znajduje się w Bukit Timah, pod skrzyżowaniem Bukit Timah Road z Fourth Avenue.

</doc>
<doc id="4218452" url="https://pl.wikipedia.org/wiki?curid=4218452" title="Tan Kah Kee (stacja metra)">
Tan Kah Kee (stacja metra)

Tan Kah Kee – podziemna stacja Mass Rapid Transit (MRT) w Singapurze, która jest częścią Downtown Line. Została otwarta 27 grudnia 2015. Stacja znajduje się w Bukit Timah, pod kampusem Hwa Chong Institution.

</doc>
<doc id="4218454" url="https://pl.wikipedia.org/wiki?curid=4218454" title="Apoksyomenos (posąg z Mali Lošinj)">
Apoksyomenos (posąg z Mali Lošinj)



</doc>
<doc id="4218455" url="https://pl.wikipedia.org/wiki?curid=4218455" title="Émilius Goulet">
Émilius Goulet

Émilius Goulet PSS (ur. 15 maja 1933 w St-Isidore de Dorchester) – kanadyjski duchowny katolicki, arcybiskup metropolita Saint-Boniface w latach 2001-2009.
Życiorys.
W 1954 wstąpił do seminarium w Saint-Boniface i przez cztery lata studiował teologię. Uzyskał tytuły naukowe z dziedzin teologicznych kolejno na Uniwersytecie Montrealskim (licencjat w 1959, doktorat z 1960), na Papieskim Instytucie Biblijnym w Rzymie (1962) oraz na "Ecole biblique" w Jerozolimie (1963).
Święcenia kapłańskie przyjął 24 czerwca 1958 i został inkardynowany do archidiecezji Saint-Boniface. W 1960 dołączył do Stowarzyszenia Prezbiterów św. Sulpicjusza. Był m.in. profesorem seminarium w Saint-Boniface (1963-1967) oraz w Gwatemali (1967-1970), rektorem seminarium w Manizales (1970-1976), przełożonym kanadyjskiej prowincji sulpicjanów w Kanadzie (1982-1994) oraz rektorem Papieskiego Kolegium Kanadyjskiego w Rzymie (2000-2001).
Episkopat.
23 czerwca 2001 został mianowany przez papieża Jana Pawła II arcybiskupem metropolitą Saint-Boniface. Sakry biskupiej udzielił mu 16 września tegoż roku kard. Jean-Claude Turcotte.
3 lipca 2009 przeszedł na emeryturę.

</doc>
<doc id="4218457" url="https://pl.wikipedia.org/wiki?curid=4218457" title="Stevens (stacja metra)">
Stevens (stacja metra)

Stevens – podziemna stacja Mass Rapid Transit (MRT) w Singapurze, która jest częścią Downtown Line. Została otwarta 27 grudnia 2015. Stacja znajduje się w Tanglin. W przyszłości będzie stacją węzłową z linią Thomson-East Coast Line.

</doc>
<doc id="4218458" url="https://pl.wikipedia.org/wiki?curid=4218458" title="Zespół Szkół Mechanicznych Elektrycznych i Elektronicznych im. prof. Sylwestra Kaliskiego w Toruniu">
Zespół Szkół Mechanicznych Elektrycznych i Elektronicznych im. prof. Sylwestra Kaliskiego w Toruniu

Zespół Szkół Mechanicznych Elektrycznych i Elektronicznych im. prof. Sylwestra Kaliskiego w Toruniu – szkoła ponadpodstawowa w Toruniu, sięgająca swoją historią roku 1945.
Lokalizacja.
Szkoła znajduje się w zachodniej części miasta, na Bielanach, przy ul. św. Józefa 26.
Historia.
Początki szkoły sięgają roku 1945, kiedy to powołano Państwowe Liceum i Gimnazjum Elektryczne. W 1952 roku szkołę tę połączono z Technikum Mechanicznym, tworząc Technikum Mechaniczno – Elektryczne. Jej pierwszą siedzibą był budynek przy ul. Sienkiewicza 29. W 1963 roku szkołę przeniesiono do nowo wybudowanego gmachu przy ul. św. Józefa 26. Tam też 20 kwietnia 1968 roku oddano do użytku pierwszą w Toruniu krytą pływalnię. W 1975 roku decyzją władz oświatowych szkołę przekształcono w Zespół Szkół Mechanicznych i Elektrycznych, w 1993 roku w Zespół Szkół Mechanicznych, Elektrycznych i Elektronicznych. W 2001 roku szkoła zorganizowała Ogólnopolską Olimpiadę Wiedzy Elektrycznej i Elektronicznej. 20 czerwca 2015 roku władze szkoły zorganizowały obchody 70–lecia jej istnienia.
W latach 2016–2018 gruntownie zmodernizowano szkolną pływalnię.
25 kwietnia 2018 roku w szkole została otwarta pracownia mechatroniki i automatyki, którą ufundowała Pomorska Specjalna Strefa Ekonomiczna.
Dyrektorzy.
Dyrektorzy szkoły na przestrzeni lat:
Kierunki kształcenia.
Źródło: oficjalna strona szkoły
Pływalnia.
Do zespołu szkół należy pływalnia, znajdująca się przy ulicy św. Józefa 26. Basem oddano do użytku 30 kwietnia 1968 roku i była to pierwsza kryta pływalnia w Toruniu. Obiekt był remontowany w latach 2017–2018.

</doc>
<doc id="4218460" url="https://pl.wikipedia.org/wiki?curid=4218460" title="Bazylika Wniebowzięcia Najświętszej Marii Panny w Cacica">
Bazylika Wniebowzięcia Najświętszej Marii Panny w Cacica

Bazylika Wniebowzięcia Najświętszej Marii Panny w Cacica – kościół rzymskokatolicki wybudowany w 1904 roku przez Polaków mieszkających we wsi Kaczyka (obecnie Cacica) według projektu Teodora Talowskiego. W 2000 roku papież Jan Paweł II nadał mu tytuł bazyliki mniejszej.
Historia.
Powstanie parafii jest związane z duszpasterstwem prowadzonym wśród górników pracujących w kopalni soli. W 1795 roku przybył tu z Polski ksiądz Klemens. W kopalni, na głębokości 5 metrów, zbudowano dużą kaplicę poświęconą św. Barbarze. W 1810 roku, dzięki wsparciu administracji kopalni soli, ksiądz Jakub Bogdanowicz zbudował pierwszy kościół. Wówczas też utworzono rzymskokatolicką parafię w Kaczyce. Przy poświęceniu pierwszego kościoła do świątyni sprowadzono z ormiańsko-katolickiego kościoła w Stanisławowie kopię „cudownej ikony” Matki Boskiej Częstochowskiej prawdopodobnie z XVII wieku.
Stary kościół został rozebrany podczas budowy nowego „na miejscu dawnego presbyteryum i części kościółka zrobiono fundamenta pod nową wieżę”. W listopadzie 1902 roku parafię przejęli księża misjonarze z ks. Kasprem Słomińskim jako proboszczem, ks. Janem Rossmanem, ks. Pawłem Waszke i bratem Karolem Dybizbańskim.
W 1903 roku rozpoczęto budowę nowego kościoła, którego projekt przygotował Teodor Talowski. 15 sierpnia 1903 roku podczas uroczystości Wniebowzięcia Najświętszej Matki Bożej sufragan lwowski ks. biskup Józef Weber poświęcił kamień węgielny pod nowy kościół. 16 października 1904 roku odbyła się konsekracja kościoła przez ks. arcybiskupa Józefa Bilczewskiego w obecności ks. biskupa Webera.
W 1910 roku zakupiono w firmie Stuflessera z Tyrolu wielki ołtarz, ambonę i balaski. Ambonę ufundował proboszcz z Czerniowic ks. Kajetan Kasprowicz, a 500 koron na nowy ołtarz przekazał ks. dr hr. Badeni. W 1911 roku kupiono boczne ołtarze Matki Bożej Różańcowej i Matki Bożej Bolesnej. W 1910 roku została poświęcona grota, a w 1911 roku umieszczono w niej figury Matki Bożej z Lourdes i Bernadetty.
Po I wojnie światowej Bukowina południowa została przyłączona do Rumunii. Parafia w Kaczycach nadal jednak należała do diecezji lwowskiej. Proboszcz ks. Wojciech Grabowski został mianowany wikariuszem generalnym i w 1928 roku przeniósł się do Czerniowic. Po podpisaniu konkordatu z Rumunią parafia w Kaczyce została przyłączona do diecezji Jassów.
W 1936 roku za kościołem poświęcono 60 m półkolistą galerię otaczającą grotę Matki Bożej z Lourdes.
Projekt Teodora Talowskiego.
Kościół projektu Teodora Talowskiego został zbudowany w stylu neogotyckim z kamienia i czerwonej cegły. Ma wysokość 40 m, szerokość 23 m. Jego wysoka na 50 m wieża wysoka jest obecnie uznawana za architektoniczną „perłę Bukowiny”. Od 1992 roku prowadzone są szeroko zakrojone prace nad wzmocnieniem murów kościoła połączone z pracami drenażowymi z powodu słabego podłoża pod kościołem. Odnowiono marmurową posadzkę kościoła i wymieniono dach kościoła zniszczony wraz z upływem czasu.
Tak wygląd kościoła po konsekracji w 1904 roku opisywał ks. Kasper Słonimski:
Matka Boska Kaczycka.
W 1904 roku do świątyni sprowadzono z ormiańsko-katolickiego kościoła w Stanisławowie kopię „cudownej ikony” Matki Boskiej Częstochowskiej. Ikona o wymiarach 86 × 60 cm przedstawia Najświętszą Maryję Pannę trzymającą małego Jezusa. Wykonany na płótnie obraz pokryty jest złotą i srebrną płaskorzeźbą (sukienką), widoczne są jedynie twarze i dłonie Jezusa i Matki Bożej. Maryja i Jezus mają korony na głowach. Jest to kopia obrazu Matki Boskiej Częstochowskiej.
W 2010 roku w Jassach rozpoczęto renowację obrazu, ale postanowiono poprosić o pomoc specjalistów z klasztoru jasnogórskiego w Polsce. Tu nie tylko dokończono renowacji samego obrazu, ale również przeprowadzono konserwację zabytkowej drewnianej „sukienki”, która po zakończeniu prac konserwacyjnych została ponownie zamontowana. Wykonano wówczas również nową, na wzór tzw. „sukienki Millenijnej”. W tym samym roku przeprowadzono restaurację ołtarza z drewna lipowego. Mariusz Grądman, malarz z Częstochowy wykonał kopię obrazu, która będzie peregrynować po Rumunii. Odnowiony obraz został 3 sierpnia 2010 roku poświęcony podczas Apelu Jasnogórskiego i przekazany biskupowi Petru Gherghelowi z diecezji Jassy w Rumunii.
W 2014 roku nową „sukienkę” wykonał polski artysta złotnik Mariusz Drapikowski. Do wykonania szaty zostały użyte kamienie szlachetne oraz wota zebrane przez mieszkańców Bukowiny, którzy pragnęli upiększyć wizerunek Matki Bożej. Sukienka i korony zostały poświęcone przez papieża Franciszka w Watykanie i zawieszone na obrazie 15 sierpnia 2014 roku podczas uroczystości odpustowych w sanktuarium w Kaczykach.
Sanktuarium.
Od 1904 roku uroczyście obchodzone jest święto 15 sierpnia Wniebowzięcia NMP, na które przybywają liczne pielgrzymki z kraju i z zagranicy.
Biorąc pod uwagę kult podczas dyktatury komunistycznej, 15 sierpnia 1996 roku kościół parafialny w Kaczyce został ogłoszony „sanktuarium diecezjalnym”, a 15 sierpnia 1997 roku dekretem biskupa Petru Gherghela za zgodą Katolickiej Konferencji Episkopatu w Rumunii został uznany „sanktuarium narodowym”.
Podczas roku jubileuszowego 14 marca 2000 roku Jan Paweł II i Kongregacja Kultu Bożego i Dyscypliny Sakramentów ogłosiła nadanie sanktuarium tytułu „bazyliki mniejszej”, a oficjalnie ogłosił to podczas uroczystej liturgii 15 sierpnia 2000 roku specjalny wysłannik Ojca Świętego kardynał Luigi Poggi.
Liturgia w Kaczykach jest odprawiana w języku rumuńskim, polskim, niemieckim i węgierskim.
Proboszczowie.
Od początku istnienia parafii wszyscy księża byli Polakami. W latach 1902-1967 kościołem opiekowali się księża misjonarze z Krakowa. W 1973 roku probostwo przejęli księża z Rumunii. Od 2000 roku opiekę nad sanktuarium sprawują franciszkanie z Jassy. Lista sporządzona według ulotki jubileuszowej z 1994 roku:

</doc>
<doc id="4218463" url="https://pl.wikipedia.org/wiki?curid=4218463" title="Kamienica Mikołaja z Michałowa w Krakowie">
Kamienica Mikołaja z Michałowa w Krakowie

Kamienica Mikołaja z Michałowa – zabytkowa kamienica, zlokalizowana przy ulicy Kanoniczej na krakowskim Starym Mieście.
Kamienica została wzniesiona w I połowie XV wieku dla kasztelana krakowskiego Mikołaja z Michałowa. W 1492 nabył ją kanonik Mikołaj z Kielałowa. W 1688 budynek, będący wówczas własnością Ludwika Załuskiego, został przebudowany i nadbudowany o drugie piętro. Z tego okresu pochodzą polichromowane stropy oraz malowidła ścienne. W 1800 kamienica została przejęta przez rząd austriacki. W 1907 nadbudowano trzecie piętro na podstawie projektu architekta Jana Sasa-Zubrzyckiego. W 2014 budynek został gruntownie odrestaurowany. Obecnie znajduje się w nim hotel butikowy oraz restauracja "Pod Nosem".
27 maja 1965 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4218465" url="https://pl.wikipedia.org/wiki?curid=4218465" title="Altar (film)">
Altar (film)

Altar – brytyjski horror z 2014 w reżyserii Nicka Willingera. Film zrealizowano w Yorkshire.
Opis fabuły.
Meg Hamilton otrzymuje zlecenie odrestaurowania zniszczonego pensjonatu na dalekiej prowincji w Wielkiej Brytanii. Na czas remontu do opuszczonego domu przenosi się wraz z całą rodziną. Wkrótce odkrywa, że budynek skrywa sekretne pomieszczenia, w tym jedno na poddaszu z różokrzyżową mozaiką. W domu zaczyna dochodzić do niepokojących zjawisk. Poproszony o pomoc łowca duchów, radzi Hamiltonom, natychmiastowe opuszczenie mieszkania. Rodzina postanawia jednak zostać w nim jeszcze na jedną noc.
Obsada.
i inni.

</doc>
<doc id="4218474" url="https://pl.wikipedia.org/wiki?curid=4218474" title="Johann Theodor von Bayern">
Johann Theodor von Bayern



</doc>
<doc id="4218476" url="https://pl.wikipedia.org/wiki?curid=4218476" title="Oskar Roehler">
Oskar Roehler

Oskar Roehler (ur. 21 stycznia 1959 w Starnbergu) – niemiecki reżyser i scenarzysta filmowy, a także pisarz. Autor kilku głośnych filmów, jak "Nietykalna" (2000) czy "Cząstki elementarne" (2006).
Życiorys.
Urodził się w 1959 w zamożnym miasteczku Starnberg pod Monachium. Jego rodzice, Gisela Elsner i Klaus Roehler, byli prominentnymi pisarzami powojennej literatury niemieckiej, należącymi do Grupy 47.
Dzieciństwo Roehlera nie należało do najszczęśliwszych. Był niechcianym dzieckiem, które matka porzuciła dla kariery literackiej, gdy Oskar miał zaledwie trzy lata. Nieustannie przerzucano go pomiędzy domem dziadków na południu Niemiec a ojcem mieszkającym w Berlinie i nie mającym dobrego kontaktu z synem. Po ukończeniu szkoły w Norymberdze, w latach 80. Roehler przeniósł się do Berlina, gdzie imał się dorywczych zajęć i zaczął pisać scenariusze.
Zadebiutował godzinnym, niskobudżetowym filmem "Gentleman" (1995), ale sukces osiągnął dzięki autobiograficznej "Nietykalnej" (2000; inny tytuł polski: "Nie ma dokąd iść"). Opowieść o ostatnich dniach życia pisarki Hanny Flanders, dla której upadek muru berlińskiego był osobistą katastrofą, inspirowana była życiem Giseli Elsner, matki reżysera, która wyemigrowała do NRD. Film ugruntował pozycję Roehlera i zdobył wiele nagród, m.in. Niemiecką Nagrodę Filmową dla najlepszego filmu roku oraz wyróżnienie na MFF w Karlowych Warach.
Kolejne filmy Roehlera - "Strach" (2003), "Cząstki elementarne" (2006) i "Żyd Süss - Wzlot i upadek" (2010) startowały w konkursie głównym odpowiednio na 53., 56. i 60. MFF w Berlinie. Drugi z nich - adaptacja głośnej powieści Michela Houellebecqa - spotkał się z najcieplejszym przyjęciem i zdobył na Berlinale nagrodę aktorską dla Moritza Bleibtreu, stałego współpracownika Roehlera.
W 2011 opublikował swoją pierwszą powieść "Herkunft". Stanowi ona psychologiczny portret trzech generacji powojennych Niemców, a wśród jej bohaterów pojawiają się dziadkowie samego autora.
Roehler mieszka w Berlinie ze swoją drugą żoną, projektantką mody Alexandrą Fischer-Roehler.

</doc>
<doc id="4218479" url="https://pl.wikipedia.org/wiki?curid=4218479" title="Rzeczna Eskadra Lotnicza">
Rzeczna Eskadra Lotnicza

Rzeczna Eskadra Lotnicza – pododdział lotniczy działający w ramach Flotylli Pińskiej w latach 1928-1937.
Flotylla Pińska, działająca w dorzeczu Prypeci operowała na terenach będących labiryntem rzek, kanałów, jezior i bagien. Ponieważ łączność radiowa była wówczas słabo rozwinięta, występowały poważne problemy z przekazywaniem informacji między jednostkami flotylli i bazą. W terenie pokrytym zaroślami i drzewami zawodziła również obserwacja z bocianiego gniazda umieszczonego na kilkumetrowym maszcie. Stwierdzono, że flotylla potrzebuje samolotów rozpoznawczych i do kierowania ogniem artyleryjskim. Ponieważ na obszarze działania flotylli i w bliskiej okolicy trudno było o teren na lotnisko, zdecydowano na użycie wodnosamolotów. 
W 1926 roku przeprowadzono próby współpracy jednostek pływających flotylli z łodziami latającymi Schreck FBA-17HMT2, oddelegowanymi do tego zadania z Morskiego Dywizjonu Lotniczego z Pucka. 
Rozkazem dziennym dowódcy morskiego dywizjonu lotniczego nr 107/28 z 10 maja 1928 przystąpiono w Pucku do organizacji rzecznego plutonu wodnopłatowców. Wyposażenie stanowiła jedna lodź latająca Cams-30 i jeden Schreck FBA-17 HE2. 22 maja personel wraz ze sprzętem odjechał transportem kolejowym z Pucka do Pińska.
W 1927 roku pododdział lotniczy flotylli składał się z 6 samolotów Schreck, a w maju 1928 roku sformowano Rzeczny Pluton Lotniczy, będący częścią Morskiego Dywizjonu Lotniczego, stacjonujący na stałe w Pińsku. Wybudowano tam hangar ze slipem i nabrzeże dla wodnosamolotów. W miejscowości Mosty Wolańskie założono lotnisko lądowe (wodnosamoloty Schreck miały też podwozie kołowe).
W 1933 roku pluton rozwinięto do rozmiarów eskadry. W 1934 roku skład eskadry stanowiły samoloty: FBA-17HMT2, Lublin R.XIII bis i PWS-5t2.
W 1930 roku opracowano i zatwierdzono plan unowocześnienia lotnictwa rzecznego, gdyż Schrecki stawały się coraz bardziej zużyte i przestarzałe. Czyniono próby z wodnosamolotami Lublin R.XIII wyposażonymi w pływaki, lecz samoloty te, mimo że włączone do Morskiego Dywizjonu, nie sprawdziły się w warunkach śródlądowych. Planowano zakupy wodnosamolotów za granicą, lecz tego również nie sfinalizowano. W związku z wyeksploatowaniem sprzętu, eskadrę rozwiązano w grudniu 1937 roku, a sprzęt pozostały po niej przekazano do Morskiego Dywizjonu Lotniczego. Do końca istnienia Flotylli Pińskiej nie odbudowano jej lotniczego elementu.

</doc>
<doc id="4218481" url="https://pl.wikipedia.org/wiki?curid=4218481" title="Raúl Gómez González">
Raúl Gómez González

Raúl Gómez González (ur. 17 lutego 1954 w Capilla de Guadalupe) – meksykański duchowny rzymskokatolicki, w latach 2010–2022 biskup Tenancingo, arcybiskup metropolita Toluca od 2022.
Życiorys.
Święcenia kapłańskie przyjął 23 kwietnia 1983 i został inkardynowany do diecezji San Juan de los Lagos. Przez wiele lat pracował jako duszpasterz parafialny oraz jako wykładowca seminarium. W 2008 mianowany wikariuszem generalnym diecezji.
26 listopada 2009 otrzymał nominację na biskupa nowo powstałej diecezji Tenancingo. Sakry biskupiej udzielił mu 25 stycznia 2010 abp Christophe Pierre.
19 marca 2022 papież Franciszek mianował go arcybiskupem metropolitą Toluca. 

</doc>
<doc id="4218484" url="https://pl.wikipedia.org/wiki?curid=4218484" title="Eduard Caudella">
Eduard Caudella

Eduard Caudella (ur. w Jassach, zm. 15 kwietnia 1924 tamże) – rumuński kompozytor, skrzypek, dyrygent i pedagog.
Jeden z czołowych reprezentantów rumuńskiego romantyzmu. Autor pierwszej rumuńskiej opery narodowej. Nauczyciel George’a Enescu.
Życiorys.
Pierwszych lekcji muzyki udzielał mu ojciec – Francisco Caudella (1812–1868), wiolonczelista, kompozytor i dyrektor konserwatorium w Jassach. W latach 1853–1857 i 1859–1860 studiował grę na skrzypcach w Berlinie u Huberta Riesa. Następnie kontynuował studia w Paryżu u Lamberta Massarta i Jean-Delphina Alarda (1857–1858) oraz we Frankfurcie nad Menem u Henriego Vieuxtempsa (1857 i 1860–1861).
W początkowym okresie kariery dużo koncertował w Rumunii i za granicą. Był także aktywnym komentatorem życia muzycznego, piszącym dla wielu rumuńskich wydawnictw. Opracował wiele zbiorów i aranżacji muzyki ludowej. Odegrał istotną rolę w rozwoju artystycznym młodego George’a Enescu. Powołał do życia orkiestrę konserwatorium w Jassach i objął stanowisko jej głównego dyrygenta.
Twórczość.
W swojej twórczości, afirmującej wartości muzyki okresu romantyzmu, akcentował silne związki z rumuńskim folklorem i narodową tożsamością. W praktyce idee te przejawiały się głównie w zastosowaniu romantycznych środków techniki kompozycyjnej oraz wykorzystaniu rumuńskich skal ludowych. W swoich kompozycjach korzystał ze swobodnych, rapsodycznych struktur, które nazwał fantazjami, zawierającymi elementy programowe i patriotyczne. Cechy te są wyraźnie widoczne w jego utworach symfonicznych i w operze "Petru Rareş", uznawanej za pierwszą rumuńską operę narodową.
Caudella był czołowym kompozytorem rumuńskim II połowy XIX w. Współcześnie zaliczany jest do klasyków dziewiętnastowiecznej rumuńskiej szkoły narodowej.
Ważniejsze kompozycje.
Utwory sceniczne.
oraz operetki, wodewile, melodramaty, muzyka teatralna.
Utwory kameralne i instrumentalne.
oraz 30 pieśni solowych, pieśni chóralne

</doc>
<doc id="4218487" url="https://pl.wikipedia.org/wiki?curid=4218487" title="Dom Konsystorski w Krakowie">
Dom Konsystorski w Krakowie

Dom Konsystorski (znany również jako Kamienica Lisia Jama) – zabytkowa kamienica, zlokalizowana przy ulicy Kanoniczej na krakowskim Starym Mieście.
Historia.
Kamienica została wybudowana w I połowie XV wieku. W 1451 zakupił ją Jan Długosz i przekazał Piotrowi Trzewińskiemu z przeznaczeniem na archiwum konsystorskie. W II połowie XVI wieku budynek został przebudowany. Poszerzono go wówczas o obecną sień, zamkniętą ostrołukowym portalem. Z tego okresu pochodzą także obramowania okien pierwszego piętra. Pod koniec XVIII wieku w kamienicy mieściła się kancelaria biskupia, a w 1813 ulokowano w niej siedzibę Konsystorza Generalnego Diecezji Krakowskiej. W 1817 na fasadzie, nad portalem umieszczono obraz z wizerunkiem św. Iwo Helory.
27 maja 1965 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4218490" url="https://pl.wikipedia.org/wiki?curid=4218490" title="Kamienica Lisia Jama w Krakowie">
Kamienica Lisia Jama w Krakowie



</doc>
<doc id="4218494" url="https://pl.wikipedia.org/wiki?curid=4218494" title="Osiedle Poznańskie (Kostrzyn)">
Osiedle Poznańskie (Kostrzyn)

Osiedle Poznańskie – zachodnia część Kostrzyna, położona na północ od linii kolejowej linii kolejowej Warszawa - Poznań - granica państwa.
Zasadniczą zabudowę Osiedla Poznańskiego stanowią domki jednorodzinne otoczone ogródkami. 

</doc>
<doc id="4218498" url="https://pl.wikipedia.org/wiki?curid=4218498" title="Montrose (Szkocja)">
Montrose (Szkocja)

Montrose (gael. "Monadh Rois", scots "Montrose") – miasto we wschodniej Szkocji, w hrabstwie Angus, położone na mierzei oddzielającej zatokę Montrose Basin od Morza Północnego. W 2011 roku liczyło 11 955 mieszkańców.
Miejscowość założona została po tym, gdy wcześniejsza osada, położona na zachodnim brzegu zatoki, około 3 km na zachód, zniszczona została w 980 roku podczas najazdu wikingów. W XII wieku Dawid I nadał jej prawa miejskie. W tym samym okresie zbudowany został zamek, zniszczony przez Williama Wallace′a w 1297 roku (nie zachowały się żadne pozostałości). Rok wcześniej abdykował tu król Szkocji Jan Balliol, poddając kraj Edwardowi I, królowi Anglii.
Na przestrzeni wieków miasto rozwinęło się jako port rybacki. Produkowane były tu dżemy oraz juta. Współcześnie istotną rolę odgrywają turystyka i usługi dla przemysłu petrochemicznego.
W mieście znajduje się stacja kolejowa na linii łączącej Aberdeen z centralną częścią kraju.

</doc>
<doc id="4218506" url="https://pl.wikipedia.org/wiki?curid=4218506" title="Osiedle Grunwaldzkie (Kostrzyn)">
Osiedle Grunwaldzkie (Kostrzyn)

Osiedle Grunwaldzkie – południowa część Kostrzyna, położona na południe od linii kolejowej linii kolejowej Warszawa - Poznań - granica państwa.

</doc>
<doc id="4218508" url="https://pl.wikipedia.org/wiki?curid=4218508" title="Henrique Chaves">
Henrique Chaves

Henrique José Monteiro Chaves (ur. 16 kwietnia 1951 w Lizbonie) – portugalski polityk i prawnik, parlamentarzysta, w 2004 minister.
Życiorys.
W młodości uprawiał tenis, reprezentował Portugalię w Pucharze Davisa. W 1975 ukończył studia prawnicze na Uniwersytecie Lizbońskim. W okresie przemian politycznych z 1974 był współzałożycielem Partii Socjaldemokratycznej. W latach 1974–1975 zasiadał w samorządzie miejskim Lizbony, następnie do 1976 pełnił funkcję zastępcy sekretarza stanu odpowiedzialnego za sądownictwo w jednym z rządów tymczasowych. W 1979 rozpoczął praktykę w zawodzie adwokata, wchodził w skład władz portugalskiej adwokatury. Obejmował także funkcje menedżerskie w różnych przedsiębiorstwach.
W 1999 i 2002 z ramienia PSD uzyskiwał mandat posła do Zgromadzenia Republiki VIII i IX kadencji. W lipcu 2004 został ministrem delegowanym przy premierze w rządzie Pedra Santany Lopesa. W listopadzie przeszedł na stanowisko ministra do spraw młodzieży i sportu, jednak ustąpił z tej funkcji na początku grudnia. Powrócił następnie do praktyki adwokackiej.

</doc>
<doc id="4218510" url="https://pl.wikipedia.org/wiki?curid=4218510" title="Rui Gomes da Silva">
Rui Gomes da Silva

Rui Manuel Lobo Gomes da Silva (ur. 23 sierpnia 1958 w Lizbonie) – portugalski polityk i prawnik, parlamentarzysta, w latach 2004–2005 minister.
Życiorys.
W 1981 ukończył studia prawnicze na Uniwersytecie Lizbońskim. Podjął praktykę w zawodzie adwokata. Był nauczycielem akademickim na macierzystej uczelni, a także na Universidade Lusíada de Lisboa i Universidade Moderna w Porto.
W 1978 dołączył do Partii Socjaldemokratycznej. W latach 1979–2009 wchodził w skład władz tego ugrupowania, od 2007 do 2008 pełnił funkcję jej wiceprzewodniczącego. W latach 1985–1987 kierował gabinetem Pedra Santany Lopesa, ówczesnego sekretarza stanu ds. prezydium rządu. Był radnym Lizbony (1990–1994, 2002–2005) oraz radnym Cascais (1998–2002). Między 1987 a 2009 sprawował mandat posła do Zgromadzenia Republiki V, VI, VII, VIII, IX i X kadencji. W lipcu 2004 został ministrem do spraw kontaktów z parlamentem w gabinecie Pedra Santany Lopesa. W listopadzie przeszedł na stanowisko ministra delegowanego przy premierze, zajmował je do marca 2005.
Powrócił następnie do praktyki adwokackiej. Od 2009 był członkiem władz klubu piłkarskiego SL Benfica (m.in. wiceprezesem). Został też stałym komentatorem programu sportowego "O Dia Seguinte" w telewizji SIC Notícias.

</doc>
<doc id="4218514" url="https://pl.wikipedia.org/wiki?curid=4218514" title="Glamis">
Glamis



</doc>
<doc id="4218517" url="https://pl.wikipedia.org/wiki?curid=4218517" title="The Weight of the World">
The Weight of the World

The Weight of the World – siódmy album studyjny amerykańskiego zespołu heavy metalowego Metal Church wydany 26 lipca 2004 roku przez Steamhammer.

</doc>
<doc id="4218520" url="https://pl.wikipedia.org/wiki?curid=4218520" title="Kościół św. Wawrzyńca w Kolnicy">
Kościół św. Wawrzyńca w Kolnicy

Kościół św. Wawrzyńca – rzymskokatolicki kościół parafialny w miejscowości Kolnica (województwo opolskie). Świątynia należy do parafii św. Wawrzyńca w Kolnicy w dekanacie Grodków, diecezji opolskiej. Dnia 18 maja 1964 roku, pod numerem 892/64 kościół został wpisany do rejestru zabytków nieruchomych województwa opolskiego.
Historia kościoła.
Pierwsze wzmianki o kościele pochodzą z 1242 roku. Jest to masywna, gotycka, orientowana budowla o ośmiokątnej wieży. Jej wysokość wynosi 34 metry i wieńczy ją płaski dach. Na przełomie XVIII i XIX wieku została rozbudowana. W 1814 roku podniesiona została wysokość wieży. W 1726 roku część kościoła spłonęła. W czasie działań wojennych w 1945 roku częściowo uszkodzony, po zakończeniu II wojny światowej odbudowany i odnowiony.
Architektura i wnętrze kościoła.
Większość wyposażenia kościoła pochodzi z XVIII wieku. Nad ołtarzem głównym znajdują się 4 figury, tj. św. Wawrzyńca, św. Sebastiana, św. Rocha i św. Jerzego. Po prawej stronie ołtarza znajduje się marmurowa chrzcielnica. Na ścianach, po obu stronach świątyni znajdują się stacje drogi krzyżowej. Ambona ozdobiona jest rzeźbami:
W zachodniej części kościoła znajduje się chór podparty na siedmiu drewnianych filarach z miejscem na organy. Teren wokół kościoła otoczony jest murem z kamienia narzutowego.

</doc>
<doc id="4218523" url="https://pl.wikipedia.org/wiki?curid=4218523" title="Vasile Tomoiagă">
Vasile Tomoiagă

Vasile Tomoiagă (ur. 20 stycznia 1964) – rumuński wioślarz. Dwukrotny medalista olimpijski.
Brał udział w trzech igrzyskach (IO 84, IO 88, IO 92), na dwóch zdobywał srebrne medale. W 1984 zajął drugie miejsce w dwójce ze sternikiem. Osadę tworzyli także Dimitrie Popescu i sternik Dumitru Răducanu. Cztery lata później ponownie był drugi, tym razem w czwórce ze sternikiem. a wspólnie z nim płynęli Popescu, Ioan Snep, Valentin Robu i sternik Ladislau Lovrenschi. Na mistrzostwach świata zdobył trzy medale. Dwa wywalczył w dwójce podwójnej: srebro w 1985 i brąz w 1987. W czwórce ze sternikiem triumfował w 1989.
Linki zewnętrzne.
 

</doc>
<doc id="4218525" url="https://pl.wikipedia.org/wiki?curid=4218525" title="Vasile Tomoioagă">
Vasile Tomoioagă



</doc>
<doc id="4218527" url="https://pl.wikipedia.org/wiki?curid=4218527" title="Osiedle Piastowskie (Kostrzyn)">
Osiedle Piastowskie (Kostrzyn)

Osiedle Piastowskie – osiedle mieszkaniowe w śródmiejskiej części Kostrzyna, położone na północ od linii kolejowej linii kolejowej Warszawa - Poznań - granica państwa.
Osiedle Piastowskie powstało w latach 70. XX wieku, składa się z bloków wielorodzinnych z tzw. wielkiej płyty. W późniejszych latach zabudowę uzupełniono budynkami wybudowanymi w nowszej technologii. W południowej części Osiedla Piastowskiego znajduje się kolonia domków jednorodzinnych.

</doc>
<doc id="4218529" url="https://pl.wikipedia.org/wiki?curid=4218529" title="Vasile Tomoiaga">
Vasile Tomoiaga



</doc>
<doc id="4218530" url="https://pl.wikipedia.org/wiki?curid=4218530" title="Zdarzenie w Mischief Creek">
Zdarzenie w Mischief Creek

Zdarzenie w Mischief Creek− opowiadanie Andrzeja Sapkowskiego z gatunku fantasy z elementami horroru. Pierwotnie ukazało się w „Nowej Fantastyce” nr 7/2000. W formie książkowej w zbiorze „Coś się kończy, coś się zaczyna” (superNowa, 2000), w roku 2012 wznowione w zbiorze „Maladie i inne opowiadania”.
Treść opowiadania nawiązuje do procesów w Salem w 1692 roku i opowiada o grupce purytan ścigających domniemaną czarownicę.
Jako inspiracje autor podaje pozycje: Janet Cave i Margery A. du Mond, "Witches and Witchcraft", Phillip W. Sargeant, "Witches &amp; Warlocks", Brian P. Levack, "Polowanie na czarownice w Europie wczesnonowożytnej", Jules Michelet "Czarownica" oraz wspomniane wydarzenia w Salem. Z kolei tytuł, jak pisze Sapkowski: 
Opowiadanie stało się przedmiotem kilku prac naukowych, w których analizowano jego język oraz mieszanie gatunków.
Tekst zajął 2. miejsce w głosowaniu na polskie opowiadanie roku do nagrody Sfinks w 2001 roku.
Opowiadanie przetłumaczono na kilka języków.
Linki zewnętrzne.
Opowiadanie na stronie Sapkowski Zone.

</doc>
<doc id="4218541" url="https://pl.wikipedia.org/wiki?curid=4218541" title="Érick Zonca">
Érick Zonca

Érick Zonca (ur. 10 września 1956 w Orleanie) – francuski reżyser i scenarzysta filmowy. 
Znany głównie ze swojego głośnego i wielokrotnie nagradzanego debiutu fabularnego "Wyśnione życie aniołów" (1998). Film ten przyniósł mu m.in. Europejską Nagrodę Filmową dla odkrycia roku oraz Cezara za najlepszy film.
Przewodniczył jury sekcji "Cinéfondation" na 54. MFF w Cannes (2001).

</doc>
<doc id="4218551" url="https://pl.wikipedia.org/wiki?curid=4218551" title="Ladislau Lovrenschi">
Ladislau Lovrenschi

Ladislau Lovrenschi (ur. 21 czerwca 1932, zm. 2011) – rumuński wioślarz (sternik). Dwukrotny medalista olimpijski.
Brał udział w czterech igrzyskach (IO 68, IO 72, IO 80, IO 88), na dwóch zdobywał medale. W 1972 zajął trzecie miejsce w dwójce ze sternikiem. Osadę tworzyli także Ștefan Tudor i Petre Ceapura. W 1988 był drugi, tym razem w czwórce ze sternikiem, a wspólnie z nim płynęli Dimitrie Popescu, Ioan Snep, Valentin Robu i Vasile Tomoiagă. Medal ten wywalczył w wieku 56 lat. W dwójce ze sternikiem triumfował w 1970 na mistrzostwach świata.

</doc>
<doc id="4218552" url="https://pl.wikipedia.org/wiki?curid=4218552" title="Ladislau Lovrenski">
Ladislau Lovrenski



</doc>
<doc id="4218553" url="https://pl.wikipedia.org/wiki?curid=4218553" title="Adolf Reichwein">
Adolf Reichwein

Adolf Reichwein (ur. 3 października 1898 w Ems, zm. 20 października 1944 w Berlinie-Plötzensee) – niemiecki pedagog, polityk kulturalny, profesor historii, opozycjonista w okresie III Rzeszy związany z Kręgiem z Krzyżowej.
Życiorys.
Po zakończeniu I wojny światowej, w której uczestniczył jako ochotnik, działał na rzecz rozbudowy uniwersytetów ludowych, systemu dokształcania dorosłych i dalszego kształcenia nauczycieli. Studiował we Frankfurcie nad Menem i Marburgu. Był zaufanym Carla Heinricha Beckera, pruskiego ministra kultury. W 1930 powołano go na stanowisko profesora historii i świadomości obywatelskiej w nowo otwartej Akademii Pedagogicznej w Halle. Ze względów politycznych zwolniono go z tej funkcji 24 kwietnia 1933. 
W kolejnych latach utrzymywał się pracując jako nauczyciel wiejski w Tiefensee koło Berlina, a potem jako kierownik działu edukacyjnego w Państwowym Muzeum Etnograficznym w Berlinie. Od 1940 był w stałym kontakcie z ruchem oporu skupionym wokół Wilhelma Leuschnera i Juliusa Lebera. Należał też do Kręgu z Krzyżowej. Latem 1944 roku utrzymywał łączność z opozycją wojskową. 22 czerwca 1944 wspólnie z Juliusem Leberem spotkał się z komunistycznymi opozycjonistami: Antonem Saefkowem i Franzem Jacobem. Ponieważ spotkanie inwigilowane było przez gestapowskiego szpiega, na początku lipca 1944 roku miało miejsce szereg aresztowań. Zatrzymano wówczas także Juliusa Lebera i Adolfa Reichweina. 20 października 1944 nazistowski sąd ludowy (Volksgerichtshof) skazał go na karę śmierci. Wyrok wykonano jeszcze tego samego dnia w berlińskim więzieniu Plötzensee.
Publikacje.
Na dorobek publikacyjny A. Reichweina składają się m.in.:

</doc>
<doc id="4218554" url="https://pl.wikipedia.org/wiki?curid=4218554" title="Ladislau Lowrenschi">
Ladislau Lowrenschi



</doc>
<doc id="4218556" url="https://pl.wikipedia.org/wiki?curid=4218556" title="Jerzy Włodzimierz Świrski">
Jerzy Włodzimierz Świrski



</doc>
<doc id="4218562" url="https://pl.wikipedia.org/wiki?curid=4218562" title="Friedrich Christian Delius">
Friedrich Christian Delius

Friedrich Christian Delius (ur. 13 lutego 1943 w Rzymie, zm. 30 maja 2022 w Berlinie) – niemiecki pisarz
Życiorys.
Friedrich Christian Delius urodził się w 1943 w Rzymie. Jego ojciec był pastorem w kościele ewangelickim. Friedrich był najstarszym z czwórki rodzeństwa. Młodość (lata 1944–1958) spędził w miasteczku Wehrda w landzie Hessen (Hesja). W 1963 w gimnazjum w Korbach zdał maturę. W latach 1963–1970 studiował zarówno na Uniwersytecie Technicznym w Berlinie, jak i na Wolnym Uniwersytecie Berlińskim. W 1971 zakończył studia pracą doktorską pod opieką Waltera Höllera pod tytułem "„Der Held und sein Wetter”" („Bohater i jego pogoda”) uzyskując stopień doktora filozofii. Od 1970 do 1973 pracował jako korektor w wydawnictwie Klausa Wagenbacha, następnie (1973–1978) w wydawnictwie Rotbuch (również jako korektor). Od 1978 skupia swoją działalność wyłącznie na pisaniu.
Delius już w latach 60. zaczynał od utworów lirycznych i krótkich tekstów satyrycznych, w których krytykował ówczesne społeczeństwo Niemiec. W latach 1964–1967 wziął udział w czterech ostatnich spotkaniach Grupy 47.
Ważne miejsce w jego twórczości zajmują trzy powieści poświęcone pasjonującemu i trudnemu problemowi terroryzmu zachodnioniemieckiego lat siedemdziesiątych (Baader-Meinhof) i jego społecznych skutków: "„Ein Held der inneren Sicherheit”" (Bohater bezpieczeństwa wewnętrznego) 1981, "„Mogadischu Fensterplatz”" 1987 (wyd. polskie „Lot do Mogadiszu” 1999), "„Himmelfahrt eines Staatsfeindes”" (Wniebowzięcie wroga państwowego) 1992. Duże uznanie czytelników i krytyki zyskały wydania książkowe jego opowiadań "„Der Sonntag, an dem ich Weltmeister wurde”" (Niedziela, kiedy zostałem mistrzem świata) 1994 oraz "„Der Spaziergang von Rostock nach Syrakus”" (Spacer z Rostocku do Syrakuz) 1995. W roku 2001 opublikował powieść "„Der Königsmacher”" (Kreator królów).
Friedrich Christian Delius jest członkiem Niemieckiego Centrum PEN, natomiast od 1997 roku należy do Wolnej Akademii Sztuk w Hamburgu ("Freie Akademie der Künste in Hamburg"). Ponadto od 1998 roku należy do Niemieckiej Akademii Języka i Poezji ("Deutsche Akademie für Sprache und Dichtung"). Książki Deliusa zostały przetłumaczone na 18 języków.
W 2007 otrzymał Nagrodę Josepha Breitbacha ("Joseph-Breitbach-Preis"), nagrodę literacką o najwyższym honorarium dla niemieckojęzycznych autorów. W 2011 został przyznano mu Nagrodę im. Georga Büchnera ("Georg-Büchner-Preis"), która jest najważniejszym wyróżnieniem w niemieckim świecie literackim. Niemiecka Akademia Języka i Poezji uzasadniając swój wybór uznała, że „(Delius) jest krytycznym, pomysłowym i twórczym obserwatorem, badającym w swoich powieściach i opowiadaniach historię niemieckiego stanu świadomości w XX wieku”.
Delius od 2003 roku był żonaty z Ursulą Bonagerts i jest ojcem dwóch córek. Mieszkał w Berlinie i w Rzymie.

</doc>
<doc id="4218564" url="https://pl.wikipedia.org/wiki?curid=4218564" title="Osiedle Strumiańskie">
Osiedle Strumiańskie

Osiedle Strumiańskie – wschodnia część Kostrzyna, położona na północ od linii kolejowej linii kolejowej Warszawa - Poznań - granica państwa.
Nazwa pochodzi od stanowiącej zachodnią granicę osiedla strugi, która jest dopływem Cybiny. Zasadniczą zabudowę Osiedla Strumiańskiego stanowią domki jednorodzinne otoczone ogródkami, w jego centralnej części znajduje się Stadion 750-lecia.

</doc>
<doc id="4218565" url="https://pl.wikipedia.org/wiki?curid=4218565" title="António Mexia">
António Mexia

António Luís Guerra Nunes Mexia (ur. 12 lipca 1957 w Lizbonie) – portugalski ekonomista, menedżer sektora energetycznego i nauczyciel akademicki, w latach 2004–2005 minister robót publicznych, transportu i komunikacji.
Życiorys.
Z wykształcenia ekonomista, absolwent Uniwersytetu Genewskiego. W latach 1979–1981 był nauczycielem akademickim na tej uczelni. Później wykładał na Universidade Católica Portuguesa i na Universidade Nova de Lisboa, kierując różnymi katedrami. Pod koniec lat 80. pełnił funkcję zastępcy sekretarza stanu do spraw handlu zagranicznego. W latach 1992–1998 wchodził w skład rady dyrektorów baku Banco Espírito Santo. Następnie zarządzał przedsiębiorstwami gazowymi, w latach 2001–2004 był przewodniczącym komitetu wykonawczego kompanii Galp Energia. Pełnił różne funkcje w organizacjach gospodarczych, m.in. prezesa Associação Portuguesa de Energia i wiceprezesa Associação Industrial Portuguesa.
Od lipca 2004 do marca 2005 sprawował urząd ministra robót publicznych, transportu i komunikacji w rządzie Pedra Santany Lopesa. W 2006 został przewodniczącym rady dyrektorów koncernu energetycznego Energias de Portugal.
Odznaczony Krzyżem Wielkim Orderu Zasługi Przedsiębiorczej w Klasie Zasługi Przemysłowej (2014).

</doc>
<doc id="4218572" url="https://pl.wikipedia.org/wiki?curid=4218572" title="Osiedle Strumiańskie-Południe">
Osiedle Strumiańskie-Południe

Osiedle Strumiańskie-Południe – południowo-wschodnia część Kostrzyna, położona na południe od linii kolejowej linii kolejowej Warszawa - Poznań - granica państwa.
Nazwa pochodzi od posiadającej źródło na zachód od osiedla strugi, która jest dopływem Cybiny. Zabudowę Osiedla Strumiańskiego-Południe stanowią szeregowe domki jednorodzinne otoczone ogródkami.

</doc>
<doc id="4218576" url="https://pl.wikipedia.org/wiki?curid=4218576" title="Never Be the Same Tour">
Never Be the Same Tour

Never Be the Same Tour to pierwsza trasa koncertowa kubańsko-amerykańskiej wokalistki i autorki tekstów piosenek, Camili Cabello, która promuje tytułowy album artystki pod jej imieniem. Rozpoczęła się 9 kwietnia 2018 roku w Vancouver w Kanadzie, a zakończy się 23 października 2018 roku w San Juan.
Tło.
W Święto Zakochanych, 14 lutego 2018 roku, Cabello dodała na swoje portale społecznościowe (Twitter, Instagram) zdjęcia potwierdzające jej wyruszenie w pierwszą trasę koncertową. Jej nazwa pochodzi od nazwy drugiego singla promujący debiutancki krążek wokalistki, "Camila", "Never Be the Same". Przez dłuższy czas ujawniła też dodatkowe daty koncertów w Europie, czy Ameryce Południowej.
Setlista.
Ta setlista obowiązuje koncertów, które odbyły się 16 marca 2018 roku w Argentynie i 17 marca w Chile podczas festiwalu Lollapalooza. Nie jest ona związana z innymi występami.
Ta setlista obowiązuje koncert mający miejsce 9 kwietnia 2018 roku w Vancouver w Kanadzie.

</doc>
<doc id="4218578" url="https://pl.wikipedia.org/wiki?curid=4218578" title="Edmond Sumner">
Edmond Sumner

 
Edmond Byron Sumner (ur. 31 grudnia 1995 w Detroit) – amerykański koszykarz, występujący na pozycji rozgrywającego, obecnie zawodnik Brooklyn Nets.
W 2013 zdobył brązowy medal podczas turnieju Nike Global Challenge.
6 października 2021 dołączył w wyniku wymiany do Brooklyn Nets. 10 października został zwolniony. 8 lipca 2022 zawarł kolejną umowę z klubem.

</doc>
<doc id="4218587" url="https://pl.wikipedia.org/wiki?curid=4218587" title="Andrzej Grębosz">
Andrzej Grębosz

Andrzej Grębosz (ur. 26 kwietnia 1949 w Złotym Stoku) – polski piłkarz i trener piłki nożnej, grający na pozycji obrońcy.
Kariera.
Grębosz karierę piłkarską rozpoczął w klubie Unia Złoty Stok, a następnie grał w Unii Tarnów. W latach 1971–1974 grał w ŁKS Łódź. Od sezonu 1974/1975 był zawodnikiem Widzewa Łódź, z którym w sezonie 1980/1981 zdobył mistrzostwo Polski. Od sezonu 1983/1984 grał w niemieckim VfB Oldenburg, a ostatni w karierze sezon 1985/1986 w Arminii Hanower.
W Widzewie rozegrał 18 meczów w rozgrywkach o Puchar Europy, w których strzelił 2 bramki. W sezonie 1988/1989 był trenerem Widzewa Łódź.

</doc>
<doc id="4218605" url="https://pl.wikipedia.org/wiki?curid=4218605" title="Savino Del Bene Scandicci">
Savino Del Bene Scandicci



</doc>
<doc id="4218607" url="https://pl.wikipedia.org/wiki?curid=4218607" title="Ike Anigbogu">
Ike Anigbogu

 
Christopher Ike Anigbogu (ur. 22 października 1998 w San Diego) – amerykański koszykarz, występujący na pozycji środkowego.
W 2015 zdobył złoty medal podczas turnieju Nike Global Challenge.
7 lutego 2019 został zwolniony przez Indianę Pacers.
2 grudnia 2020 dołączył do New Orleans Pelicans. 19 grudnia opuścił klub.

</doc>
<doc id="4218618" url="https://pl.wikipedia.org/wiki?curid=4218618" title="NHL (2015/2016) Play-off">
NHL (2015/2016) Play-off

NHL (2015/2016) Play-off – rozgrywka finałowa sezonu 2015/2016 w amerykańsko-kanadyjskiej lidze hokejowej NHL o Puchar Stanleya. Mecze odbywały się od 13 kwietnia do 12 czerwca 2016. W finale wystąpiły zespoły Pittsburgh Penguins i San Jose Sharks. Zdobywcą Pucharu Stanleya została drużyna z Pittsburgha.
Rozstawienie.
Po zakończeniu sezonu zasadniczego 16 zespołów zapewniło sobie start w fazie play-off. Drużyna Washington Capitals zdobywca Presidents’ Trophy uzyskała najlepszy wynik w lidze zdobywając w 82 spotkaniach 120 punktów. Była to najwyżej rozstawiona drużyna. Kolejne miejsce rozstawione uzupełnili mistrzowie dywizji: Dallas Stars, Anaheim Ducks oraz Florida Panthers.
Drzewko play-off.
Faza play-off rozgrywana jest w czterech rundach. Drużyna, która zajęła wyższe miejsce w sezonie zasadniczym w nagrodę zostaje gospodarzem ewentualnego siódmego meczu. Z tym, że zdobywca Presidents’ Trophy zawsze jest gospodarzem siódmego meczu. Wszystkie cztery rundy rozgrywane są w formule do czterech zwycięstw według schematu: 2-2-1-1-1, czyli wyżej rozstawiony rozgrywa mecze: 1 i 2 oraz ewentualnie 5 i 7 we własnej hali. Niżej rozstawiona drużyna rozgrywa w swojej hali mecze: trzeci, czwarty oraz ewentualnie szósty.
Pierwsze mecze play-off odbyły się 13 kwietnia 2017. Wyżej rozstawiona drużyna jest umieszczona w górnym rzędzie pary.
Wyniki spotkań play-off.
Ćwierćfinały konferencji.
Washington Capitols (M1) – Philadelphia Flyers (WC).
Drużyny w fazie play-off spotkały się po raz piąty. Każda z drużyn wygrała po dwie serie. W sezonie zasadniczym drużyny wygrały po dwa z czterech spotkań.
Pitsburgh Penguins (M2) – New York Rangers (M3).
Drużyny w fazie play-off spotkały się po raz siódmy. Dotychczas czterokrotnie serię wygrał Pittsburgh. W sezonie zasadniczym spotkały się czterokrotnie a Pittsburgh wygrał trzy spotkania.
Tampa Bay Lightning (A2) – Detroit Red Wings (A3).
Drużyny w fazie play-off spotkały się po raz drugi. Pierwsze spotkanie, w 2015, wygrała Tampa. W sezonie zasadniczym zespoły wygrały po dwa spotkania.
Florida Panthers (A1) – New York Islanders (WC).
Drużyny w fazie play-off spotkały się po raz pierwszy. W sezonie zasadniczym drużyna z Florydy wygrała dwa z trzech spotkań.
Dallas Stars – Minnesota Wild.
W fazie play-off drużyny zmierzyły się po raz pierwszy. W sezonie zasadniczym Dallas zwyciężyło czterokrotnie w pięciu spotkaniach.
St. Louis Blues – Chicago Blackhawks.
Drużyny w fazie play-off zmierzyły się po raz dwunasty. Chicago zwyciężyło w ośmiu z jedenastu poprzednich serii. W sezonie zasadniczym St. Louis zwyciężyło trzykrotnie w pięciu spotkaniach.
Los Angeles Kings – San Jose Sharks.
W fazie play-off drużyny zmierzyły się po raz czwarty. Dwukrotnie serię wygrało Los Angeles. W sezonie zasadniczym San Jose wygrało trzy z pięciu konfrontacji.
Anaheim Ducks – Nashville Predators.
W fazie play-off drużyny spotkały się po raz drugi. Pierwszą serię wygrało Nashville w sześciu grach. W sezonie zasadniczym Nashville zwyciężyło w dwóch z trzech spotkań.
Półfinały Konferencji.
Washington Capitals – Pittsburgh Penguins.
W fazie play-off było to dziewiąte spotkanie pomiędzy tymi zespołami. Z poprzednich ośmiu siedem serii wygrał Pittsburgh. W sezonie zasadniczym Pittsburgh zwyciężył trzykrotnie w pięciu spotkaniach.
Tampa Bay Lightning – New York Islanders.
W fazie play-off drużyny spotkały się po raz drugi. W pierwszym zwyciężył zespół z Tampy w pięciu meczach. W sezonie zasadniczym Nowy Jork wygrał dwa z trzech spotkań.
Dallas Stars – St. Louis Blues.
W fazie play-off drużyny spotkały się po raz trzynasty. Każda z drużyn zwyciężyła sześciokrotnie w dotychczasowych dwunastu seriach. W sezonie zasadniczym St. Louis wygrało cztery z pięciu spotkań.
San Jose Sharks – Nashville Predators.
W fazie play-off była to trzecia konfrontacja pomiędzy tymi drużynami. San Jose zwyciężyło w obydwu poprzednich seriach. W sezonie zasadniczym Nashville wygrało dwa z trzech spotkań.
Finały Konferencji.
Pittsburgh Penguins – Tampa Bay Lightning.
W fazie play-off zespoły spotkały się po raz drugi. W 2011 zwyciężyła Tampa w siedmiu meczach. W sezonie regularnym Tampa wygrała wszystkie trzy spotkania.
St. Louis Blues – San Jose Sharks.
W fazie play-off drużyny zmierzyły się po raz piąty. W poprzednich seriach drużyny zwyciężały po dwa razy. W sezonie zasadniczym San Jose wygrało dwa z trzech spotkań.
Finał Pucharu Stanleya.
Pittsburgh Penguins – San Jose Sharks.
San Jose Sharks w finale zagrało po raz pierwszy, Pittsburgh po raz piąty. W sezonie zasadniczym drużyny wygrały po jednym meczu.
Najlepsi zawodnicy playoff.
Zawodnicy z pola
Bramkarze
W zestawieniu ujęto bramkarzy grających przez przynajmniej 600 minut.
GAA – Średnia straconych bramek na mecz

</doc>
<doc id="4218619" url="https://pl.wikipedia.org/wiki?curid=4218619" title="Ziuk">
Ziuk



</doc>
<doc id="4218631" url="https://pl.wikipedia.org/wiki?curid=4218631" title="1536 w sztukach plastycznych">
1536 w sztukach plastycznych



</doc>
<doc id="4218633" url="https://pl.wikipedia.org/wiki?curid=4218633" title="Traian Vuia">
Traian Vuia

Traian Vuia (ur. 17 sierpnia 1872 w Surducul Mic, zm. 3 września 1950 w Bukareszcie) – rumuński pionier lotnictwa i konstruktor.
Życiorys.
Pochodził z Banatu; szkołę podstawową ukończył w Bujor (obecnie gmina Traian Vuia). Po zdaniu w 1892 matury rozpoczął studia na kierunku humanistycznym w Budapeszcie. W 1901 obronił doktorat z prawa i rozpoczął pracę w biurze adwokackim, interesował się wszakże techniką. Rok później wyjechał do Francji, gdzie zaczął konstruować samolot. W 1903 przedłożył pracę "Projekt samolotu-samochodu" francuskiej Akademii Nauk i w tym samym roku uzyskał nań patent; w roku następnym projekt pokazywał w Londynie. Aczkolwiek członkowie Akademii zlekceważyli projekt (prawdopodobnie wobec ówczesnych sukcesów aerostatów) samolot Vui miał kilka cech, charakterystycznych dla późniejszych maszyn: miał mieć podwozie kołowe, kontrolę wznoszenia i opadania miała zapewniać zmiana kąta natarcia skrzydeł, miał mieć ster kierunku i być napędzany silnikiem ze śmigłem ciągnącym (część badaczy uważała podówczas, że moment obrotowy śmigła przewróci maszynę i z tego powodu napęd taki jest niemożliwy).
W 1905 ukończył pierwszy samolot i z początkiem 1906 roku, pod nadzorem komisji Aeroklubu Francuskiego przeprowadził próby lotu. 12 marca wykonał lot na wysokości 1 m i odległość 12 m; 19 sierpnia – 2 i 24 m odpowiednio. W marcu 1907 przeleciał 90 m, 21 czerwca – 100 m (na kolejnej maszynie, Vuia II); 5 lipca wzbił się na 4 m ponad ziemię.
Pierwszy samolot T. Vui był jednopłatem o rozpiętości skrzydeł 8,69 m, powierzchni nośnej 19,97 m², ważącym 274 kg. Kadłub miał postać ramy z rurek stalowych z czterokołowym podwoziem na oponach pneumatycznych; skrzydła także z rurek stalowych były kryte płótnem rozpiętym na stalowych drutach. Dwułopatowe śmigło napędzał 25-konny silnik parowy konstrukcji Serpolleta, po zmodyfikowaniu przez Vuię napędzany był parami dwutlenku węgla. Gaz przechowywany był w stanie płynnym pod wysokim ciśnieniem, skąd podawany był do bardzo lekkiego parownika, podgrzewanego przez niewielki palnik beznynowy. Tam skroplony gaz odparowywał, zwiększając ok. 500 razy swoją objętość, a powstałe pary napędzały silnik. Ta interesująca konstrukcja była wszakże bardzo zawodna. Samolot ten dokonał tylko kilku krótkich skoków, jednak zademonstrował, że maszyna cięższa od powietrza może samodzielnie wzbić się do lotu, tocząc się na własnych kołach po równej drodze.
Ze względu na brak funduszy na budowę kolejnych maszyn po 1908 roku zajął się pracami teoretycznymi, ale jego eksperymenty wpłynęły na innych pionierów jak Louis Blériot, którzy także zaczęli budować samoloty na kołowych podwoziach. W latach 1907–1914 pracował nad torpedami dla Marine nationale. W czasie I wojny światowej kontynuował prace lotnicze na użytek wojska. Do budowania maszyn latających powrócił po wojnie: w 1918 i 1921 zbudował dwa helikoptery, z którymi eksperymentował do 1926 roku. Jego śmigłowiec miał dwie pary wirujących skrzydeł, po każdej stronie kadłuba, lekko pochylone do przodu, co miało pozwolić na start pod ostrym kątem z bardzo krótkiego, kilkumetrowego rozbiegu. Planowana prędkość wynosiła ok. 25 km/h. Maszyna wykonała testowy lot 18 marca 1923 roku, wykazując się dobrą sterownością, miała jednak zbyt słaby, ośmiokonny silnik, by mieć użyteczne osiągi.
Traian Vuia otrzymał obywatelstwo francuskie, ale w 1950 przyjął zaproszenie rządu Rumunii powrotu do kraju, gdzie zmarł; jego samolot został zachowany i znajduje się w paryskim muzeum lotnictwa; kopię można zobaczyć w bukaresztańskim Muzeul Militar Național.
Upamiętnia go:

</doc>
<doc id="4218658" url="https://pl.wikipedia.org/wiki?curid=4218658" title="Bereziwka (obwód iwanofrankiwski)">
Bereziwka (obwód iwanofrankiwski)



</doc>
<doc id="4218659" url="https://pl.wikipedia.org/wiki?curid=4218659" title="Czercze (rejon rohatyński)">
Czercze (rejon rohatyński)



</doc>
<doc id="4218661" url="https://pl.wikipedia.org/wiki?curid=4218661" title="Czerniów (obwód iwanofrankiwski)">
Czerniów (obwód iwanofrankiwski)



</doc>
<doc id="4218662" url="https://pl.wikipedia.org/wiki?curid=4218662" title="Dechowa">
Dechowa



</doc>
<doc id="4218664" url="https://pl.wikipedia.org/wiki?curid=4218664" title="Dubryniów">
Dubryniów



</doc>
<doc id="4218672" url="https://pl.wikipedia.org/wiki?curid=4218672" title="Paul Constantinescu">
Paul Constantinescu

Paul Constantinescu (ur. 30 czerwca 1909 w Ploeszti, zm. 20 grudnia 1963 w Bukareszcie) – rumuński kompozytor i pedagog. 
Jeden z najpopularniejszych współczesnych kompozytorów rumuńskich, którego twórczość wytyczyła kierunek nowej generacji rumuńskiej muzyki. 
Życiorys.
W latach 1928–1933 studiował w Konserwatorium w Bukareszcie u Nicolescu (teorię muzyki), A. Castaldiego (harmonię), Mihaila Jory (kontrapunkt), Dimitrie’a Cuclina (estetykę muzyki i formy muzyczne), Constantina Brăiloiu (historię muzyki) i S. Popescu (dyrygenturę chóralną). Następnie w latach 1934–1935 kontynuował naukę w Wiedniu u O. Kabasty (dyrygenturę) oraz u Franza Schmidta i Josepha Marxa (kompozycję). 
Jako pedagog wykładał w Academia de muzică religioasăa harmonię, kontrapunkt i kompozycję (1937–1941). Potem przez 4 lata wykładał w Școala de muzică militară (1941–1944). W latach 1941–1963 był profesorem harmonii w konserwatorium w Bukareszcie. Był pierwszym rumuńskim nauczycielem, który wprowadził do swoich wykładów naukę harmonii muzyki ludowej i średniowiecznego śpiewu bizantyjskiego. W obu tych dziedzinach prowadził naukowe badania, także ze specjalistą od muzyki bizantyjskiej Ionem Petrescu.
Działał jako dyrygent koncertowy i operowy. Pisał też artykuły z zakresu krytyki muzycznej m.in. do czasopisma „Muzica”, „Muzica şi poezie”, „Contemporanul” i „România Liberă”. W 1962 został członkiem korespondentem Academia Română.
Twórczość.
Rumuński folklor był istotną inspiracją jego twórczości. Wykorzystywał oryginalne tańce i pieśni ludowe in crudo – bez ich muzycznego przetwarzania. W jego kompozycjach można odnaleźć skale charakterystyczne dla muzyki rumuńskiej, specyficzne układy metro-rytmiczne, rubato, typową instrumentację. Wszystko to nadało jego twórczości indywidualną witalność zaprawioną melancholijną melodyką, czym zyskał sobie dużą popularność.
Drugim ważnym źródłem inspiracji jego działalności kompozytorskiej była średniowieczna muzyka bizantyjska i ogólnie tradycyjna muzyka kościelna, co jest widoczne zwłaszcza w jego muzyce chóralnej, na przykład "Liturghia în stil psaltic" (1935) lyb oratorium bizantyjskie "Patimile şi Invierea Domnului" ("Męka i zmartwychwstanie Pańskie") (1947). W tej dziedzinie twórczości również udało się Constatninescu wypracować indywidualny styl, który służył jako podstawa dla szkoły narodowej.

</doc>
<doc id="4218683" url="https://pl.wikipedia.org/wiki?curid=4218683" title="Mikołaj Wodka z Kwidzynia">
Mikołaj Wodka z Kwidzynia



</doc>
<doc id="4218706" url="https://pl.wikipedia.org/wiki?curid=4218706" title="Coronet Peak">
Coronet Peak



</doc>
<doc id="4218709" url="https://pl.wikipedia.org/wiki?curid=4218709" title="Mount Hutt">
Mount Hutt



</doc>
<doc id="4218721" url="https://pl.wikipedia.org/wiki?curid=4218721" title="Nevados De Chillan">
Nevados De Chillan



</doc>
<doc id="4218726" url="https://pl.wikipedia.org/wiki?curid=4218726" title="MPK-134">
MPK-134

MPK-134 – radziecka, a następnie rumuńska korweta z okresu zimnej wojny, jeden z trzech pozyskanych przez Rumunię okrętów projektu "204E". Okręt został zwodowany 4 maja 1968 roku w stoczni numer 532 w Kerczu, a do służby w Marynarce Wojennej ZSRR przyjęto go 30 września 1968 roku. W grudniu tego roku jednostka weszła w skład Marynarki Wojennej Rumunii. Okręt, oznaczony numerami V-31 i 31, w sierpniu 1991 roku otrzymał imię „Contraamiral Nicolae Cristescu”. Jednostka została wycofana ze służby w 1997 roku.
Projekt i budowa.
Korwety zwalczania okrętów podwodnych projektu "204" były pierwszymi w ZSRR dużymi okrętami napędzanymi turbinami gazowymi i jednocześnie najszybszymi jednostkami tego typu, jakie kiedykolwiek skonstruowano w tym kraju. W latach 1958–1969 zbudowano łącznie 66 okrętów.
MPK-134 () zbudowany został w stoczni numer 532 w Kerczu (nr budowy 822). Stępkę okrętu położono 15 lipca 1967 roku, został zwodowany 4 maja 1968 roku, a do służby w Marynarce Wojennej ZSRR wszedł 30 września 1968 roku.
Dane taktyczno-techniczne.
Okręt był korwetą zwalczania okrętów podwodnych (klasyfikowaną w ZSRR jako mały okręt przeciwpodwodny). Długość całkowita wynosiła 58,64 metra, szerokość 8,13 metra i zanurzenie 3,06 metra. Wyporność standardowa wynosiła 436 ton, zaś pełna 546 ton. Okręt napędzany był przez siłownię typu CODAG, składającą się z dwóch turbin gazowych D-2B o łącznej mocy 30 000 KM oraz dwóch silników wysokoprężnych M-503V o łącznej mocy 6600 KM, poruszającą poprzez wały napędowe dwiema śrubami o stałym skoku, umieszczonymi w dyszach. Maksymalna prędkość okrętu wynosiła 32 węzły. Zasięg wynosił 2500 Mm przy prędkości 13,5 węzła. Energię elektryczną zapewniały dwa generatory wysokoprężne o mocy 272 KM każdy. Autonomiczność wynosiła 7 dób.
Uzbrojenie artyleryjskie jednostki stanowiło podwójne stanowisko dział kalibru 57 mm L/50 AK-725, z zapasem amunicji wynoszącym 1100 naboi. Kąt podniesienia lufy wynosił 85°, donośność 6000 metrów, teoretyczna szybkostrzelność 120 strz./min, zaś masa naboju 2,8 kg. Broń ZOP stanowiły dwie pojedyncze wyrzutnie torped kalibru 533 mm (typu 53, bez torped zapasowych) oraz dwa rakietowe miotacze bomb głębinowych RBU-2500, z zapasem 128 bomb RGB-25 (masa głowicy bojowej 21 kg, zasięg 2500 metrów). Wyposażenie radioelektroniczne obejmowało systemy kontroli ognia MR-103 Bars i Smerch-204, sonar Herkules-2M, radary MR-302 Rubka, Bizan’-4A, Doniec-2, system „swój-obcy” Nichrom-M i radionamiernik ARP-50.
Załoga okrętu składała się z 52 oficerów, podoficerów i marynarzy.
Służba.
MPK-134 służył we Flocie Czarnomorskiej zaledwie kilka miesięcy, do 5 grudnia 1968 roku. W tym samym miesiącu jednostka została zakupiona przez Rumunię i przyjęta w skład Marynarki Wojennej pod oznaczeniem V-31. Później numer burtowy jednostki zmieniono na 31. 15 sierpnia 1991 roku okręt otrzymał nazwę „Contraamiral Nicolae Cristescu”. Jednostka została wycofana ze służby w 1997 roku.

</doc>
<doc id="4218732" url="https://pl.wikipedia.org/wiki?curid=4218732" title="Augustin Rösch">
Augustin Rösch

Augustin Rösch (ur. 11 maja 1893 w Schwandorf, zm. 7 listopada 1961 w Monachium) – niemiecki jezuita, prowincjał, opozycjonista w okresie III Rzeszy związany z Kręgiem z Krzyżowej.
Życiorys.
Wychował się w katolickiej rodzinie. Jako osiemnastolatek wstąpił do zakonu jezuitów. W 1925 przyjął święcenia kapłańskie. W 1928 został generalnym prefektem, a potem rektorem szkoły jezuickiej Stella Matutina w austriackim Feldkirch. W 1935 wybrano go na prowincjała Prowincji Górnoniemieckiej Towarzystwa Jezusowego. Prześladowania jezuitów przez narodowych socjalistów przysparzały mu poważnych problemów. Wielokrotnie wstawiał się za swoich współbraci. Stawał w obronie praw kościelnych. 
W 1941 zapoznał się z Helmuthem Jamesem von Moltke; nieco później spotkał Alfreda Delpa, opozycjonistę także związanego z Kręgiem z Krzyżowej. Moltke spodziewał się, że zarówno Rӧsch, jak i Delp przyczynią się do przezwyciężenia różnic wyznaniowych, chciał on, aby plany nowego, pohitlerowskiego porządku w Niemczech możliwie mocno wesprzeć na wartościach chrześcijańskich. W Kręgu Krzyżowej Rösch wywierał wpływ na sposoby rozwiązywania wielu dylematów wyznaniowych i kulturowo-politycznych; dawał wiele praktycznych rad co do zachowania podczas aresztowania i przesłuchania. Dzięki niemu nawiązano kontakty z wieloma katolickimi opozycjonistami. Brał udział w najważniejszych spotkaniach Kręgu z Krzyżowej w posiadłości Helmutha von Moltke. 
Do końca był przeciwnikiem zamordowania Adolfa Hitlera. Po nieudanym zamachu z 20 lipca 1944 udało mu się długo unikać aresztowania. Od września 1944 był poszukiwany, ale dopiero 11 stycznia 1945 gestapo ustaliło jego kryjówkę i aresztowało. Podczas przesłuchania został ciężko okaleczony; udało mu się jednak dotrwać do końca wojny. Przetrzymywano go w berlińskim więzieniu położonym przy ul. Lehrter, ale na krótko przed wkroczeniem armii sowieckiej 25 kwietnia 1945, podobnie jak inni skazani, został wypuszczony na wolność. 
W 1953 otrzymał Wielki Krzyż Zasługi ("niem. Großes Verdienstkreuz") Republiki Federalnej Niemiec.

</doc>
<doc id="4218734" url="https://pl.wikipedia.org/wiki?curid=4218734" title="Wiesław Czapiewski">
Wiesław Czapiewski

Wiesław Krzysztof Czapiewski (ur. 27 marca 1960, zm. 19 października 2019) – polski trener lekkoatletyczny.
W młodości uprawiał lekkoatletykę jako zawodnik Zawiszy Bydgoszcz, jego rekord życiowy w dziesięcioboju wynosi 7533, w biegu na 110 m ppł – 14,65. Na mistrzostwach Polski seniorów najlepsze miejsce w dziesięcioboju zajął w 1987, kiedy był piąty, w 1984 i 1986 zajmował w tej konkurencji szóste, w 1985 – siódme miejsce.
Podjął pracę szkoleniowca lekkoatletyki w klubie Zawisza Bydgoszcz. Zostawał trenerem lekkoatletów Sebastiana Chmary, Artura Kohutka, Dominika Bochenka, Pawła Wojciechowskiego oraz swojego syna Szymona Czapiewskiego. W 2009 został po raz drugi szkoleniowcem kadry Polski w siedmioboju.
Postanowieniem prezydenta Andrzeja Dudy z 6 listopada 2015 został odznaczony Krzyżem Kawalerskim Orderu Odrodzenia Polski "za wybitne zasługi dla rozwoju kultury fizycznej, za osiągnięcia w pracy trenerskiej"). Został wybrany najlepszym trenerem roku 2015 w plebiscycie czytelników „Expressu Bydgoskiego” oraz decyzją Dowództwa Generalnego Rodzajów Sił Zbrojnych i portalu www.polska-zbrojna.pl został wybrany trenerem roku 2015 w Wojsku Polskim najlepszych sportowców Wojska Polskiego (był żołnierzem WP w stopniu majora).

</doc>
<doc id="4218735" url="https://pl.wikipedia.org/wiki?curid=4218735" title="MPK-124">
MPK-124

MPK-124 – radziecka, a następnie rumuńska korweta z okresu zimnej wojny, jeden z trzech pozyskanych przez Rumunię okrętów projektu "204E". Okręt został zwodowany 12 września 1968 roku w stoczni numer 532 w Kerczu, a do służby w Marynarce Wojennej ZSRR przyjęto go 30 grudnia 1968 roku. W kwietniu 1969 roku jednostka weszła w skład Marynarki Wojennej Rumunii. Okręt, oznaczony numerami V-32 i 32, w sierpniu 1991 roku otrzymał imię „Contraamiral Nicolae Negru”. Jednostka została wycofana ze służby w 1997 roku.
Projekt i budowa.
Korwety zwalczania okrętów podwodnych projektu "204" były pierwszymi w ZSRR dużymi okrętami napędzanymi turbinami gazowymi i jednocześnie najszybszymi jednostkami tego typu, jakie kiedykolwiek skonstruowano w tym kraju. W latach 1958–1969 zbudowano łącznie 66 okrętów.
MPK-124 () zbudowany został w stoczni numer 532 w Kerczu (nr budowy 823). Stępkę okrętu położono 25 kwietnia 1968 roku, został zwodowany 12 września 1968 roku, a do służby w Marynarce Wojennej ZSRR wszedł 30 grudnia 1968 roku.
Dane taktyczno-techniczne.
Okręt był korwetą zwalczania okrętów podwodnych (klasyfikowaną w ZSRR jako mały okręt przeciwpodwodny). Długość całkowita wynosiła 58,64 metra, szerokość 8,13 metra i zanurzenie 3,06 metra. Wyporność standardowa wynosiła 436 ton, zaś pełna 546 ton. Okręt napędzany był przez siłownię typu CODAG, składającą się z dwóch turbin gazowych D-2B o łącznej mocy 30 000 KM oraz dwóch silników wysokoprężnych M-503V o łącznej mocy 6600 KM, poruszającą poprzez wały napędowe dwiema śrubami o stałym skoku, umieszczonymi w dyszach. Maksymalna prędkość okrętu wynosiła 32 węzły. Zasięg wynosił 2500 Mm przy prędkości 13,5 węzła. Energię elektryczną zapewniały dwa generatory wysokoprężne o mocy 272 KM każdy. Autonomiczność wynosiła 7 dób.
Uzbrojenie artyleryjskie jednostki stanowiło podwójne stanowisko dział kalibru 57 mm L/50 AK-725, z zapasem amunicji wynoszącym 1100 naboi. Kąt podniesienia lufy wynosił 85°, donośność 6000 metrów, teoretyczna szybkostrzelność 120 strz./min, zaś masa naboju 2,8 kg. Broń ZOP stanowiły dwie pojedyncze wyrzutnie torped kalibru 533 mm (typu 53, bez torped zapasowych) oraz dwa rakietowe miotacze bomb głębinowych RBU-2500, z zapasem 128 bomb RGB-25 (masa głowicy bojowej 21 kg, zasięg 2500 metrów). Wyposażenie radioelektroniczne obejmowało systemy kontroli ognia MR-103 Bars i Smerch-204, sonar Herkules-2M, radary MR-302 Rubka, Bizan’-4A, Doniec-2, system „swój-obcy” Nichrom-M i radionamiernik ARP-50.
Załoga okrętu składała się z 52 oficerów, podoficerów i marynarzy.
Służba.
MPK-124 służył we Flocie Czarnomorskiej zaledwie kilka miesięcy, do 1 kwietnia 1969 roku. W tym samym miesiącu jednostka została zakupiona przez Rumunię i przyjęta w skład Marynarki Wojennej pod oznaczeniem V-32, dołączając do bliźniaczego V-31. Później numer burtowy jednostki zmieniono na 32. 15 sierpnia 1991 roku okręt otrzymał nazwę „Contraamiral Nicolae Negru”. Jednostka została wycofana ze służby w 1997 roku.

</doc>
<doc id="4218737" url="https://pl.wikipedia.org/wiki?curid=4218737" title="Obóz przy ul. Przemysłowej w Łodzi">
Obóz przy ul. Przemysłowej w Łodzi



</doc>
<doc id="4218741" url="https://pl.wikipedia.org/wiki?curid=4218741" title="Cmentarz przy ul. Wrocławskiej w Opolu">
Cmentarz przy ul. Wrocławskiej w Opolu



</doc>
<doc id="4218744" url="https://pl.wikipedia.org/wiki?curid=4218744" title="MPK-44">
MPK-44

MPK-44 – radziecka, a następnie rumuńska korweta z okresu zimnej wojny, jeden z trzech pozyskanych przez Rumunię okrętów projektu "204E". Okręt został zwodowany 19 czerwca 1969 roku w stoczni numer 532 w Kerczu, a do służby w Marynarce Wojennej ZSRR przyjęto go 15 września 1969 roku. W październiku 1969 roku jednostka weszła w skład Marynarki Wojennej Rumunii. Okręt, oznaczony numerami V-33 i 33, w sierpniu 1991 roku otrzymał imię „Contraamiral Ilie Irimescu”. Jednostka została wycofana ze służby w 1997 roku.
Projekt i budowa.
Korwety zwalczania okrętów podwodnych projektu "204" były pierwszymi w ZSRR dużymi okrętami napędzanymi turbinami gazowymi i jednocześnie najszybszymi jednostkami tego typu, jakie kiedykolwiek skonstruowano w tym kraju. W latach 1958–1969 zbudowano łącznie 66 okrętów.
MPK-44 () zbudowany został w stoczni numer 532 w Kerczu (nr budowy 823). Stępkę okrętu położono 8 grudnia 1968 roku, został zwodowany 19 czerwca 1969 roku, a do służby w Marynarce Wojennej ZSRR wszedł 15 września 1969 roku.
Dane taktyczno-techniczne.
Okręt był korwetą zwalczania okrętów podwodnych (klasyfikowaną w ZSRR jako mały okręt przeciwpodwodny). Długość całkowita wynosiła 58,64 metra, szerokość 8,13 metra i zanurzenie 3,06 metra. Wyporność standardowa wynosiła 436 ton, zaś pełna 546 ton. Okręt napędzany był przez siłownię typu CODAG, składającą się z dwóch turbin gazowych D-2B o łącznej mocy 30 000 KM oraz dwóch silników wysokoprężnych M-503V o łącznej mocy 6600 KM, poruszającą poprzez wały napędowe dwiema śrubami o stałym skoku, umieszczonymi w dyszach. Maksymalna prędkość okrętu wynosiła 32 węzły. Zasięg wynosił 2500 Mm przy prędkości 13,5 węzła. Energię elektryczną zapewniały dwa generatory wysokoprężne o mocy 272 KM każdy. Autonomiczność wynosiła 7 dób.
Uzbrojenie artyleryjskie jednostki stanowiło podwójne stanowisko dział kalibru 57 mm L/50 AK-725, z zapasem amunicji wynoszącym 1100 naboi. Kąt podniesienia lufy wynosił 85°, donośność 6000 metrów, teoretyczna szybkostrzelność 120 strz./min, zaś masa naboju 2,8 kg. Broń ZOP stanowiły dwie pojedyncze wyrzutnie torped kalibru 533 mm (typu 53, bez torped zapasowych) oraz dwa rakietowe miotacze bomb głębinowych RBU-2500, z zapasem 128 bomb RGB-25 (masa głowicy bojowej 21 kg, zasięg 2500 metrów). Wyposażenie radioelektroniczne obejmowało systemy kontroli ognia MR-103 Bars i Smerch-204, sonar Herkules-2M, radary MR-302 Rubka, Bizan’-4A, Doniec-2, system „swój-obcy” Nichrom-M i radionamiernik ARP-50.
Załoga okrętu składała się z 52 oficerów, podoficerów i marynarzy.
Służba.
MPK-44 służył we Flocie Czarnomorskiej zaledwie miesiąc, do 20 października 1969 roku. W tym samym miesiącu jednostka została zakupiona przez Rumunię i przyjęta w skład Marynarki Wojennej pod oznaczeniem V-33, dołączając do bliźniaczych V-31 i V-32. Później numer burtowy jednostki zmieniono na 33. 15 sierpnia 1991 roku okręt otrzymał nazwę „Contraamiral Ilie Irimescu”. Jednostka została wycofana ze służby w 1997 roku.

</doc>
<doc id="4218747" url="https://pl.wikipedia.org/wiki?curid=4218747" title="Contraamiral Nicolae Negru">
Contraamiral Nicolae Negru



</doc>
<doc id="4218749" url="https://pl.wikipedia.org/wiki?curid=4218749" title="Aglomeracja jeleniogórska">
Aglomeracja jeleniogórska

Aglomeracja jeleniogórska – Subregionalny Obszar Funkcjonalny obejmujący teren 18 gmin w południowo-zachodniej Polsce, w województwie dolnośląskim, utworzony na podstawie Deklaracji z dnia 2 listopada 2012 r. 
Demografia.
Aglomerację jeleniogórską zamieszkuje 221 507 mieszkańców (stan na 31.12.2012 r.) co stanowi 7,60 % ludności województwa dolnośląskiego. 

</doc>
<doc id="4218750" url="https://pl.wikipedia.org/wiki?curid=4218750" title="Narciarstwo dowolne na Zimowych Igrzyskach Olimpijskich 2018 – jazda po muldach mężczyzn">
Narciarstwo dowolne na Zimowych Igrzyskach Olimpijskich 2018 – jazda po muldach mężczyzn

Jazda po muldach mężczyzn – jedna z konkurencji rozgrywanych w ramach narciarstwa dowolnego na Zimowych Igrzyskach Olimpijskich w Pjongczangu. Zawodnicy rywalizowali w dniach 09 - 12 lutego w Bogwang Phoenix Park.
Mistrzem olimpijskim został Kanadyjczyk Mikaël Kingsbury. Drugie miejsce zajął Australijczyk – Matt Graham. Na trzecim stopniu podium uplasował się Japończyk Daichi Hara.
Wyniki.
Kwalifikacje.
1. runda kwalifikacyjna.
10 zawodników którzy uzyskali najlepszy rezultat zakwalifikują się do finału. Natomiast pozostali zawodnicy o występ w finale będą walczyli w 2. rundzie kwalifikacyjnej, w której przepustkę do finału uzyska 10 najlepszych zawodników.
2. runda kwalifikacyjna.
Do finału awansuje 10 najlepszych zawodników.

</doc>
<doc id="4218751" url="https://pl.wikipedia.org/wiki?curid=4218751" title="Contraamiral Nicolae Cristescu">
Contraamiral Nicolae Cristescu



</doc>
<doc id="4218752" url="https://pl.wikipedia.org/wiki?curid=4218752" title="Marcin Szczepański">
Marcin Szczepański

Marcin Michał Szczepański (ur. 13 sierpnia 1990) – polski lekkoatleta specjalizujący się w skoku o tyczce, trener tej dyscypliny.
Życiorys.
Początkowo uprawiał skok o tyczce jako zawodnik, był m.in. halowym wicemistrzem Polski juniorów w 2008 i 2009, wicemistrzem Polski juniorów na otwartym stadionie w 2008, brązowym medalistą mistrzostw Polski juniorów na otwartym stadionie w 2009 i brązowym medalistą młodzieżowych mistrzostw Polski w 2012. Na mistrzostwach Polski seniorów w 2012 był piąty, w 2013 szósty. Jego rekord życiowy wynosi 5,20 m (17.08.2013)
Był asystentem trenera Wiaczesława Kaliniczenki szkolącego tyczkarza Piotra Liska, a w 2015 został samodzielnym trenerem tego zawodnika, doprowadzając go do zdobycia medali rangi mistrzowskiej.
Postanowieniem prezydenta Andrzeja Dudy z 6 listopada 2015 został odznaczony Krzyżem Kawalerskim Orderu Odrodzenia Polski "za wybitne zasługi dla rozwoju kultury fizycznej, za osiągnięcia w pracy trenerskiej"). Został wybrany Trenerem Roku 2017 „Złotych Kolców”.

</doc>
<doc id="4218754" url="https://pl.wikipedia.org/wiki?curid=4218754" title="Contraamiral Ilie Irimescu">
Contraamiral Ilie Irimescu



</doc>
<doc id="4218759" url="https://pl.wikipedia.org/wiki?curid=4218759" title="Ear Fun">
Ear Fun

Ear Fun – trzeci koreański minialbum południowokoreańskiego zespołu CNBLUE, wydany 26 marca 2012 roku przez wytwórnię FNC Music. Płytę promował singel „Hey You”. Piosenka „In My Head” jest koreańską wersją utworu o tym samym tytule z ich czwartego japońskiego singla. Album sprzedał się w liczbie egzemplarzy w Korei Południowej (stan na grudzień 2013 roku).
10 kwietnia 2012 roku minialbum został wydany ponownie w czterech limitowanych edycjach. Każda z wersji zawierała zdjęcie innego członka zespołu na tylnej okładce, 140-stronicowy photobook, 18-stronicowy booklet (z indywidualnym członkiem) oraz DVD „making of”. Nakład minialbumu był ograniczony do 50 tysięcy.

</doc>
<doc id="4218767" url="https://pl.wikipedia.org/wiki?curid=4218767" title="Francisco Clavel Gil">
Francisco Clavel Gil

Francisco Clavel Gil (ur. 3 grudnia 1935 w Tlacotepec) – meksykański duchowny katolicki, biskup pomocniczy Meksyku w latach 2001-2013.
Życiorys.
Święcenia kapłańskie przyjął 29 czerwca 1959 i został inkardynowany do archidiecezji meksykańskiej. Po święceniach został prefektem niższego seminarium w Meksyku. W 1969 został sekretarzem kardynała Miguela Mirandy Gómeza. W następnym roku został skierowany do Papieskiego Uniwersytetu Salezjańskiego w Rzymie na studia pedagogiczne. Ukończył je dwa lata później z tytułem licencjata.
Po powrocie do Meksyku był m.in. prorektorem seminarium, dyrektorem Centrum Formacji Apostolskiej dla świeckich, wikariuszem biskupim oraz kanonikiem kapituły archidiecezjalnej.
Episkopat.
27 czerwca 2001 został mianowany przez papieża Jana Pawła II biskupem pomocniczym archidiecezji meksykańskiej ze stolicą tytularną "Macomades". Sakry biskupiej udzielił mu 15 sierpnia tegoż roku ówczesny arcybiskup Meksyku, kard. Norberto Rivera Carrera. Jako biskup odpowiadał za Wikariat V pw. św. Piotra Apostoła.
28 maja 2013 przeszedł na emeryturę.

</doc>
<doc id="4218768" url="https://pl.wikipedia.org/wiki?curid=4218768" title="Melchsee-Frutt">
Melchsee-Frutt



</doc>
<doc id="4218774" url="https://pl.wikipedia.org/wiki?curid=4218774" title="Jan Knapik (polityk)">
Jan Knapik (polityk)



</doc>
<doc id="4218778" url="https://pl.wikipedia.org/wiki?curid=4218778" title="Jan Kozłowski (działacz)">
Jan Kozłowski (działacz)



</doc>
<doc id="4218779" url="https://pl.wikipedia.org/wiki?curid=4218779" title="Jan Kozłowski (komunista)">
Jan Kozłowski (komunista)



</doc>
<doc id="4218780" url="https://pl.wikipedia.org/wiki?curid=4218780" title="Jan Kozłowski (samorządowiec)">
Jan Kozłowski (samorządowiec)



</doc>
<doc id="4218781" url="https://pl.wikipedia.org/wiki?curid=4218781" title="Artem Faworow">
Artem Faworow

Artem Wołodymyrowycz Faworow, ukr. Артем Володимирович Фаворов (ur. 19 marca 1994 w Kijowie) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek klubu Dynamo Kijów, barwy którego bronił w juniorskich mistrzostwach Ukrainy (DJuFL). Karierę piłkarską rozpoczął 13 sierpnia 2011 w składzie drugiej drużyny Czornomorca Odessa, dokąd został wypożyczony po podpisaniu kontraktu z kijowskim klubem. Podczas przerwy zimowej sezonu 2009/10 wrócił do Kijowa i potem bronił barw Dynamo-2 Kijów. W lipcu 2013 został piłkarzem nowo utworzonego klubu Obołoń-Browar Kijów. 31 sierpnia 2016 podpisał kontrakt z Zirką Kropywnycki. 22 stycznia 2017 został wypożyczony do duńskiego Vejle BK, w którym grał do lata 2017. 28 stycznia 2018 zasilił skład Desny Czernihów. 3 stycznia 2020 przeszedł do Puskás Akadémia FC.
Kariera reprezentacyjna.
Występował w juniorskiej reprezentacji Ukrainy U-17. W 2014 został powołany do młodzieżowej reprezentacji.

</doc>
<doc id="4218783" url="https://pl.wikipedia.org/wiki?curid=4218783" title="Ostatnia Wieczerza (Paweł Huelle)">
Ostatnia Wieczerza (Paweł Huelle)



</doc>
<doc id="4218785" url="https://pl.wikipedia.org/wiki?curid=4218785" title="Walter Max Kraus">
Walter Max Kraus

Walter Max Kraus (ur. 25 sierpnia 1889 w Nowym Jorku, zm. 18 sierpnia 1944) – amerykański lekarz neurolog i psychiatra. Syn Maxa Williama i Carrie May (z domu Adler). Studiował na Harvard University i w Johns Hopkins School of Medicine, tytuł doktora medycyny otrzymał w 1913 roku. Uczył neurologii w Cornell Medical School.

</doc>
<doc id="4218791" url="https://pl.wikipedia.org/wiki?curid=4218791" title="Siudy">
Siudy

Siudy – przyrząd do noszenia cebrów lub wiader; zakładane na ramiona nosidła do wody.
Najczęściej przybierał postać rozszerzonej w środku, prostej lub lekko wygiętej drewnianej pałki z wyżłobieniem na kark. Na obu końcach pałki znajdowały się łańcuszki lub sznury z haczykami, na których wieszano naczynia z wodą.
Siudów używano, by ułatwić noszenie ciężarów. Korzystająca z nosideł osoba zakładała pałkę na ramiona, jej środek opierając o kark. By zachować równowagę, umieszczone na obu końcach naczynia musiały mieć zbliżoną wagę.
Nosidłami posługiwano się na terenie całej Europy. W Azji przyrządy do noszenia ciężarów przypominały siudy, nieco inne było jednak ich zastosowanie: zamiast wiader z wodą na hakach wieszano kosze z towarami, pałkę zaś opierano na jednym ramieniu, co ułatwiało poruszanie się po zatłoczonych ścieżkach.
Inne spotykane nazwy to m.in. powerek (Małopolska, Mazowsze), koromysło (Małpolska wschodnia, Mazowsze wschodnie, Kresy), sądy, szuńdy (Wielkopolska), pydy (Mazury).

</doc>
<doc id="4218795" url="https://pl.wikipedia.org/wiki?curid=4218795" title="Françoise Xenakis">
Françoise Xenakis

Françoise Xenakis z domu Gargouïl (ur. 27 września 1930 w Blois, Loir-et-Cher, zm. 12 lutego 2018) – francuska pisarka i publicystka. 
Urodziła się w 1930 roku w Blois. Karierę literacką rozpoczęła we wczesnych latach sześćdziesiątych i stała się bardziej znana w latach osiemdziesiątych, kiedy zaczęła pracować w dzienniku Le Matin de Paris, a także w programie telewizyjnym Télématin. W 1953 r. poślubiła Iannisa Xenakisa, który później stał się jednym z najważniejszych kompozytorów klasycznych powojennej awangardy, z którym mieli córkę Mâkhi Xenakis, rzeźbiarkę i malarkę.

</doc>
<doc id="4218796" url="https://pl.wikipedia.org/wiki?curid=4218796" title="Guillermo Francisco Escobar Galicia">
Guillermo Francisco Escobar Galicia

Guillermo Francisco Escobar Galicia (ur. 2 kwietnia 1955 w Otumba) – meksykański duchowny rzymskokatolicki, od 2009 biskup Teotihuacan.
Życiorys.
Święcenia kapłańskie otrzymał 13 sierpnia 1983 i został inkardynowany do diecezji Texcoco. Był m.in. wikariuszem biskupim dla kilku rejonów diecezji, wikariuszem generalnym, a także sekretarzem wykonawczym wydziału CELAM ds. sprawiedliwości i solidarności.
3 grudnia 2008 został mianowany biskupem nowo powstałej diecezji Teotihuacan. Sakry biskupiej udzielił mu 24 lutego 2009 abp Carlos Aguiar Retes.

</doc>
<doc id="4218799" url="https://pl.wikipedia.org/wiki?curid=4218799" title="Luis Artemio Flores Calzada">
Luis Artemio Flores Calzada

Luis Artemio Flores Calzada (ur. 28 kwietnia 1949 w San Antonio Tultitlán) – meksykański duchowny rzymskokatolicki, od 2012 biskup Tepic.
Życiorys.
Święcenia kapłańskie przyjął 17 października 1974 i został inkardynowany do diecezji Texcoco. Był m.in. wykładowcą w niższym seminarium w Texcoco, prowikariuszem i wikariuszem generalnym diecezji, a także wikariuszem biskupim dla Wikariatu "św. Jana Chrzciciela".
8 lipca 2003 papież Jan Paweł II mianował go biskupem nowo utworzonej diecezji Valle de Chalco. Sakry biskupiej udzielił mu 8 września 2003 bp Carlos Aguiar Retes.
30 marca 2012 otrzymał nominację na biskupa Tepic. Ingres odbył się 18 maja 2012.

</doc>
<doc id="4218800" url="https://pl.wikipedia.org/wiki?curid=4218800" title="Jurij Romaniuk">
Jurij Romaniuk

Jurij Iwanowycz Romaniuk, ukr. Юрій Іванович Романюк (ur. 6 maja 1997 w obwodzie wołyńskim, Ukraina) – ukraiński piłkarz, grający na pozycji pomocnika lub obrońcy.
Kariera piłkarska.
Kariera klubowa.
Wychowanek Wołyni Łuck, barwy którego bronił w juniorskich mistrzostwach Ukrainy (DJuFL). 20 sierpnia 2014 rozpoczął karierę piłkarską w juniorskiej drużynie łuckiego klubu, a 20 marca 2016 debiutował w podstawowym składzie Wołyni. 5 lutego 2018 przeniósł się do Czornomorca Odessa. 11 grudnia 2018 opuścił odeski klub. 14 stycznia 2019 został piłkarzem SK Dnipro-1. 19 stycznia 2019 roku zasilił skład Ruchu Lwów.

</doc>
<doc id="4218801" url="https://pl.wikipedia.org/wiki?curid=4218801" title="Val di Fassa">
Val di Fassa

Val di Fassa (lad. "Val de Fascia", niem. "Fassatal") – dolina w północno-wschodnich Włoszech, w prowincji Trydent, w środkowej części Dolomitów. Mieści się w niej dziewięć ośrodków narciarskich.
Położenie.
Dolina jest położona na wysokości 1300–2950 m n.p.m., w samym centrum Dolomitów, w bliskim sąsiedztwie masywów górskich Sella i Marmolada. Otaczają ją szczyty masywów Rosengartengruppe, Langkofelgruppe, Gruppo del Sella i Gruppo delle Pale.
Demografia.
Obszar doliny liczy około 10 tysięcy osób, spośród których znaczna część to Ladynowie. Język tej mniejszości etnicznej posiada na terenie Val di Fassa status języka oficjalnego na równi z włoskim i jest nauczany w szkołach, a także używany na poziomie urzędowym. Ludność doliny zamieszkuje siedem znajdujących się na jej terenie następujących miejscowości i gmin:
Narciarstwo.
W Val di Fassa mieści się dziewięć połączonych ze sobą ośrodków narciarskich posiadających w sumie 113 tras o łącznej długości 226 km i zróżnicowanym stopniu trudności. Trasy te, położone na wysokości od 1330 do 2630 m n.p.m. i obsługiwane przez ponad 86 różnego rodzaju wyciągów są częścią wielkiego kompleksu narciarskiego Dolomiti Superski, z którego można korzystać używając jednego skipassu. Ośrodki z doliny posiadają również infrastrukturę umożliwiającą uprawianie snowboardingu, narciarstwa dowolnego i biegów narciarskich (ponad 150 km tras).
Turystyka i rekreacja.
W dolinie znajdują się rezerwaty przyrody Lusia-Bocche i Sciliar-Catinaccio pozwalające poznać faunę i florę jej obszaru. Miejscowości w niej położone oferują przy tym szeroką ofertę noclegową i gastronomiczną z licznymi hotelami (zarówno kameralnymi, zarządzanymi rodzinnie, jak i dużymi, wyposażonymi w SPA i baseny), schroniskami, restauracjami, winiarniami i pubami.
Obszar Val di Fassa dysponuje również obiektami do uprawiania jazdy konnej, nordic walkingu, paralotniarstwa, wspinaczki górskiej i skalnej, a także golfa oraz tenisa
Kultura i sport.
W miejscowościach położonych w Val di Fassa jest organizowany popularny, mający długą tradycję festiwal karnawałowy "Ladin Carnival". Organizowane są w nich ponadto coroczne festiwale wina oraz liczne warsztaty dla dzieci i dorosłych.
Na terenie doliny odbywają się różne wydarzenia sportowe takie jak mecze hokeja na lodzie, zawody Pucharu Świata w narciarstwie alpejskim oraz liczne zawody dla amatorów. W 2019 roku rozegrano w niej mistrzostwa świata juniorów w narciarstwie alpejskim.

</doc>
<doc id="4218804" url="https://pl.wikipedia.org/wiki?curid=4218804" title="Obereggen">
Obereggen



</doc>
<doc id="4218810" url="https://pl.wikipedia.org/wiki?curid=4218810" title="Erysiphe lonicerae">
Erysiphe lonicerae

Erysiphe lonicerae DC. – gatunek grzybów należący do rodziny mączniakowatych ("Erysiphaceae"). Pasożyt różnych gatunków wiciokrzewów ("Lonicera") oraz bzu czarnego ("Sambucus nigra"). Wywołuje u nich chorobę zwaną mączniakiem prawdziwym.
Systematyka i nazewnictwo.
Pozycja w klasyfikacji według Index Fungorum: "Erysiphe, Erysiphaceae, Helotiales, Leotiomycetidae, Leotiomycetes, Pezizomycotina, Ascomycota, Fungi".
Synonimy:
Holotyp: na "Lonicera caprifolium", Francja.
Występowanie.
Znane jest występowanie "E. lonicera" głównie w Europie. Poza nią notowany jest w Ameryce Północnej (USA), Japonii i na Nowej Zelandii. W piśmiennictwie naukowym na terenie Polski do 2003 r. dla synonimu "Microsphaera lonicerae" podano kilka stanowisk na wiciokrzewie tatarskim ("Lonicera tatarica"), w. przewiercieniu ("Lonicera caprifolium"), w. pomorskim ("Lonicera periclymenum") i w. pospolitym ("Lonicera xylosteum").
Gatunki podobne.
W 1960 r. na w Pakistanie opisano nowy gatunek mączniaka – "Erysiphe sambuci" S. Ahmad. Jak dotąd jednak w Polsce nie potwierdzono jego występowania.

</doc>
<doc id="4218812" url="https://pl.wikipedia.org/wiki?curid=4218812" title="Microsphaera lonicerae">
Microsphaera lonicerae



</doc>
<doc id="4218813" url="https://pl.wikipedia.org/wiki?curid=4218813" title="Marty Allen">
Marty Allen

Marty Allen, właściwie Morton David Alpern (ur. 23 marca 1922 w Pittsburghu, zm. 12 lutego 2018 w Las Vegas) – amerykański aktor i komik.
Życiorys.
Allen urodził się w Pittsburghu w Pensylwanii, w rodzinie żydowskiej, ojciec Louis Alpern (1898–1977), właściciel restauracji i baru, matka Elsie Moss (1901–1979). Ukończył Liceum Taylora Allderdice w 1940 roku.
Jako aktor w telewizyjnych rolach był kiedyś nazywany "The Darling of Daytime TV". Pojawił się także w filmach, w szczególności w komedii szpiegowskiej z 1966 roku "The Last of the Secret Agents?" Podczas swojej kariery komediowej Allen jeździł do szpitali wojskowych i występował w nich dla przebywających w nich weteranów lub aktywnych wojskowych.
Allen był również znanym filantropem, sponsorując na przykład takie fundacje jak: "American Cancer Society", "The Heart Fund", "March of Dimes", "Fight For Sight", był wśród wspierających Fundację Epilepsji.
Allen zmarł w wieku 95 lat w dniu 12 lutego 2018 roku z powodu powikłań zapalenia płuc w swoim domu w Las Vegas otoczony najbliższą rodziną.

</doc>
<doc id="4218814" url="https://pl.wikipedia.org/wiki?curid=4218814" title="Francisco Javier Chavolla Ramos">
Francisco Javier Chavolla Ramos

Francisco Javier Chavolla Ramos (ur. 3 czerwca 1946 w Autlán de la Grana) – meksykański duchowny rzymskokatolicki, w latach 2003–2022 ordynariusz diecezji (od 2019 archidiecezji) Toluca.
Życiorys.
Święcenia kapłańskie przyjął 10 grudnia 1972 i został inkardynowany do diecezji Tijuana. Przez kilka lat pracował w duszpasterstwie parafialnym, zaś w 1978 został ojcem duchownym w diecezjalnym seminarium.
1 czerwca 1991 został mianowany biskupem Matamoros. Sakry biskupiej udzielił mu 16 lipca 1991 abp Girolamo Prigione.
27 grudnia 2003 ogłoszono jego nominację na biskupa diecezji Toluca. 28 września 2019 został ustanowiony pierwszym metropolitą nowo powstałej metropolii w Toluce. 19 marca 2022 papież przyjął jego rezygnację z pełnionego urzędu, złożoną ze względu na wiek. 

</doc>
<doc id="4218818" url="https://pl.wikipedia.org/wiki?curid=4218818" title="MiCOMP Systemy Komputerowe">
MiCOMP Systemy Komputerowe



</doc>
<doc id="4218820" url="https://pl.wikipedia.org/wiki?curid=4218820" title="Maximino Martínez Miranda">
Maximino Martínez Miranda

Maximino Martínez Miranda (ur. 29 maja 1951 w Palos Altos) – meksykański duchowny rzymskokatolicki, od 2017 biskup pomocniczy Toluca.
Życiorys.
Święcenia kapłańskie otrzymał 21 września 1979 i został inkardynowany do diecezji Toluca. W 1984 został prezbiterem nowo powstałej diecezji Atlacomulco. Pracował przede wszystkim jako duszpasterz parafialny, był także m.in. redaktorem naczelnym pisma "Ad gentes y sembradores" (1993-1996) oraz wikariuszem generalnym diecezji Atlacomulco (2000-2006).
7 lipca 2006 został mianowany biskupem Ciudad Altamirano, zaś 31 sierpnia 2006 otrzymał z rąk abp. Giuseppe Bertello święcenia biskupie. 28 października 2017 otrzymał nominację na biskupa pomocniczego diecezji Toluca oraz biskupa tytularnego "Lugury".

</doc>
<doc id="4218822" url="https://pl.wikipedia.org/wiki?curid=4218822" title="Biathlon na Zimowych Igrzyskach Olimpijskich 2018 – bieg indywidualny kobiet">
Biathlon na Zimowych Igrzyskach Olimpijskich 2018 – bieg indywidualny kobiet

Biathlonowy bieg indywidualny kobiet na Zimowych Igrzyskach Olimpijskich 2018 odbył się 15 lutego na Alpensia Biathlon Centre w Daegwallyeong-myeon. Początkowo zawody miały odbyć się 14 lutego, ale z powodu złych warunków pogodowych (zbyt silnego wiatru) zostały przesunięte.
Mistrzynią olimpijską została Szwedka Hanna Öberg. Drugie miejsce zajęła Słowaczka Anastasija Kuźmina, a na trzecim stopniu podium uplasowała się Laura Dahlmeier reprezentująca Niemcy.
W zawodach wzięły udział cztery Polki. Najlepsza była Monika Hojnisz, która zajęła 6. miejsce, Weronika Nowakowska była 21, Krystyna Guzik 52, a Magdalena Gwizdoń 83.

</doc>
<doc id="4218825" url="https://pl.wikipedia.org/wiki?curid=4218825" title="Juan Pedro Juárez Meléndez">
Juan Pedro Juárez Meléndez

Juan Pedro Juárez Meléndez (ur. 26 czerwca 1951 w San Pedro Tlalcuapán) – meksykański duchowny rzymskokatolicki, od 2006 biskup Tula.
Życiorys.
Święcenia kapłańskie przyjął 9 sierpnia 1975 i został inkardynowany do diecezji Tlaxcala. Po święceniach został ojcem duchownym niższego seminarium, zaś w 1978 został jego wicerektorem. W 1983 objął funkcję rektora wyższego seminarium. Od 1986 wikariusz generalny diecezji (zaś w latach 1989-1991 jej administrator).
12 października 2006 został mianowany biskupem diecezji Tula. Sakry biskupiej udzielił mu 26 listopada 2006 bp Jacinto Guerrero Torres.

</doc>
<doc id="4218832" url="https://pl.wikipedia.org/wiki?curid=4218832" title="Izrail Bieskin">
Izrail Bieskin

Izrail Sołomonowicz Bieskin (; ur. w Witebsku, zm. 15 stycznia 1964 w Irkucku) – radziecki wojskowy, generał porucznik artylerii, Bohater Związku Radzieckiego (1945).
Życiorys.
Urodził się w żydowskiej rodzinie robotniczej. Uczył się w chederze, później w gimnazjum w Charkowie. W 1914 został powołany do rosyjskiej armii, został podoficerem artylerii, za zasługi bojowe otrzymał dwa Krzyże św. Jerzego. Od 1918 służył w Armii Czerwonej, w 1920 ukończył moskiewskie kursy artylerii ciężkiej, uczestniczył w walkach z białogwardzistami i interwentami na Dalekim Wschodzie, w 1939 przyjęto go do WKP(b). Brał udział w wojnie z Finlandią 1939–1940 i wojnie z Niemcami 1941–1945 jako szef artylerii korpusu zmechanizowanego i zastępcą szefa artylerii armii, od 27 stycznia 1943 w stopniu generała majora artylerii, a 22 sierpnia 1944 generała porucznika artylerii. W 1945 dowodził artylerią 70. Armii 2 Frontu Białoruskiego, organizował działania artylerii podczas operacji wiślańsko-odrzańskiej i przy forsowaniu Odry na południe od Szczecina, zadając wrogowi duże straty w sile żywej i technice. W czerwcu 1950 ukończył Wyższe Kursy Akademickie przy Wojskowej Akademii Sztabu Generalnego, dowodził artylerią Wschodniosyberyjskiego Okręgu Wojskowego, w 1953 zakończył służbę wojskową.

</doc>
<doc id="4218836" url="https://pl.wikipedia.org/wiki?curid=4218836" title="Akcja Fruhwirth">
Akcja Fruhwirth

Akcja Fruhwirth – zamach przeprowadzony 25 października 1943 roku na SS-Scharführera Engelberta Frühwirtha, która była częścią szeroko zakrojonej akcji eliminacji przedstawicieli niemieckiego, nazistowskiego aparatu terroru w tzw. akcji "Główki".
Historia.
Akcja zabicia Frühwirtha nie powiodła się. Zamachowcy pomylili osoby i zamiast pierwotnego celu zastrzelili gestapowca SS-Scharführera Stephana Kleina, który był urzędnikiem referatu IV Urzędu Komendanta Policji Bezpieczeństwa i Służby Bezpieczeństwa Dystryktu Warszawskiego. Na nim również ciążył wyrok śmierci polskiego państwa podziemnego i figurował na liście osób do usunięcia w akcji "Główki".

</doc>
<doc id="4218841" url="https://pl.wikipedia.org/wiki?curid=4218841" title="Juan Navarro Castellanos">
Juan Navarro Castellanos

Juan Navarro Castellanos (ur. 27 stycznia 1945 w San José de Gracia) – meksykański duchowny rzymskokatolicki, w latach 2009–2021 biskup Tuxpan.
Życiorys.
Święcenia kapłańskie przyjął 23 grudnia 1977 i został inkardynowany do diecezji San Juan de los Lagos. Pracował m.in. jako diecezjalny duszpasterz młodzieży, wikariusz biskupi dla diecezjalnej rady laikatu, a także jako proboszcz parafii św. Juliana.
31 stycznia 2004 papież Jan Paweł II mianował go biskupem pomocniczym Acapulco ze stolicą tytularną "Caput Cilla". Sakry biskupiej udzielił mu 23 marca tegoż roku ówczesny metropolita Acapulco, Felipe Aguirre Franco.
12 lutego 2009 ogłoszono jego nominację na biskupa Tuxpan.
27 lutego 2021 papież Franciszek przyjął jego rezygnację z pełnionej funkcji.

</doc>
<doc id="4218848" url="https://pl.wikipedia.org/wiki?curid=4218848" title="Dom otwarty">
Dom otwarty

Dom otwarty (tytuł oryg. "The Open House") – amerykański film fabularny z 2018 roku, którego reżyserami i scenarzystami są Matt Angel oraz Suzanne Coote. W rolach głównych występują w nim Piercey Dalton i Dylan Minnette jako matka i syn, którzy wprowadzają się domku letniskowego na odludziu; na miejscu zaczyna dochodzić do niepokojących zdarzeń, a bohaterowie czują się prześladowani. Film został wydany w serwisie Netflix (w tym w jego polskojęzycznej odsłonie) 19 stycznia 2018.
Opis fabuły.
Wallace'owie zmagają się z kłopotami finansowymi. Po śmierci głowy rodziny, Naomi i jej nastoletni syn, Logan, przenoszą się do domku letniskowego należącego do krewnej. Mają tam mieszkać zupełnie za darmo. Posiadłość leży na odludziu i ma charakter domu otwartego − może być odwiedzana przez ludzi zainteresowanych jej kupnem. Zaczyna dochodzić do niepokojących zdarzeń. Bohaterowie czują, że ktoś ich prześladuje.
Recenzje.
Film nie otrzymał pozytywnych recenzji. W serwisie IMDb średnia ocen użytkowników wynosi 3,3 na 10, a na portalu Filmweb 3,5 na 10.

</doc>
<doc id="4218849" url="https://pl.wikipedia.org/wiki?curid=4218849" title="Wasilij Jefriemow">
Wasilij Jefriemow

Wasilij Siergiejewicz Jefriemow (ros. Василий Сергеевич Ефремов, ur. w Carycynie, zm. 19 sierpnia 1990 w Kijowie) – radziecki lotnik wojskowy, dwukrotny Bohater Związku Radzieckiego (1943).
Życiorys.
Urodził się w rodzinie robotniczej. W 1932 skończył szkołę fabryczno-zawodową w Stalingradzie, od 1934 służył w Armii Czerwonej, w 1937 ukończył wojskową lotniczą szkołę pilotów w Stalingradzie, 1939-1940 uczestniczył w wojnie z Finlandią jako pilot bombowca i dowódca klucza, wykonał wówczas 3 loty bojowe. Od czerwca 1941 do września 1944 brał udział w wojnie z Niemcami jako dowódca klucza, zastępca dowódcy i dowódca eskadry bombowców, walczył na Froncie Południowo-Zachodnim, od lipca do listopada 1942 Stalingradzkim, od listopada 1942 do października 1943 Południowym, potem 4 Ukraińskim, a w 1944 na 3 Białoruskim. Od 1943 należał do WKP(b). W bitwie pod Stalingradem wykonał 198 lotów bojowych, niszcząc m.in. 5 pociągów, 15 samochodów i 11 samolotów. Do połowy maja 1944 jako dowódca eskadry 10 gwardyjskiego pułku lotnictwa bombowego 270 Dywizji Lotnictwa Bombowego 8 Armii Powietrznej Frontu Południowego w stopniu kapitana wykonał 376 lotów bojowych. Od września 1944 do 1949 studiował w Akademii Wojskowo-Powietrznej, był zastępcą dowódcy pułku lotniczego, instruktorem w szkole lotniczej i lotnikiem doświadczalnym, w 1960 został zwolniony do rezerwy w stopniu pułkownika.
Odznaczenia.
I inne.

</doc>
<doc id="4218852" url="https://pl.wikipedia.org/wiki?curid=4218852" title="Waldemar Sommertag">
Waldemar Sommertag

Waldemar Stanisław Sommertag (ur. 6 lutego 1968 w Więcborku) – polski duchowny rzymskokatolicki, doktor prawa kanonicznego, dyplomata watykański, arcybiskup, nuncjusz apostolski w Nikaragui w latach 2018–2022, nuncjusz apostolski w Senegalu, Republice Zielonego Przylądka, Gwinei Bissau i Mauretanii od 2022.
Życiorys.
Urodził się 6 lutego 1968 w Więcborku. Ukończył miejscowe liceum ogólnokształcące. Na prezbitera został wyświęcony 30 maja 1993 w bazylice katedralnej Wniebowzięcia Najświętszej Maryi Panny w Pelplinie przez miejscowego biskupa diecezjalnego Jana Bernarda Szlagę. Inkardynowany został do diecezji pelplińskiej. Uzyskał doktorat z prawa kanonicznego.
Od 1998 przygotowywał się do pracy w dyplomacji watykańskiej na Papieskiej Akademii Kościelnej, którą rozpoczął w 2000. Najpierw był asystentem w nuncjaturze apostolskiej w Tanzanii. Następnie pełnił funkcję sekretarza nuncjatur w Tanzanii (2001–2003), Nikaragui (2003–2005) oraz Bośni i Hercegowinie (2005–2009). Był także radcą w nuncjaturach w Bośni i Hercegowinie (2009–2010) i Izraelu (2010–2013). W 2013 został pracownikiem sekcji II Sekretariatu Stanu Stolicy Apostolskiej. W 2004 otrzymał godność kapelana Jego Świątobliwości, a w 2011 prałata honorowego Jego Świątobliwości.
15 lutego 2018 papież Franciszek mianował go nuncjuszem apostolskim w Nikaragui oraz arcybiskupem tytularnym Traiectum ad Mosam. Święcenia biskupie otrzymał 19 marca 2018 w bazylice św. Piotra w Rzymie. Głównym konsekratorem był papież Franciszek, a współkonsekratorami kardynałowie Pietro Parolin, sekretarz stanu Stolicy Apostolskiej, i Fernando Filoni, prefekt Kongregacji ds. Ewangelizacji Narodów. Jako zawołanie biskupie przyjął słowa „"Secundum Cor Tuum"” ("Według Serca Twego"). W efekcie napiętych stosunków między Kościołem a władzami w Nikaragui został zmuszony przez władze do opuszczenia 6 marca 2022 misji dyplomatycznej w tym państwie. 
6 września 2022 papież Franciszek mianował go nuncjuszem apostolskim w Senegalu, Republice Zielonego Przylądka, Gwinei Bissau i Mauretanii.

</doc>
<doc id="4218853" url="https://pl.wikipedia.org/wiki?curid=4218853" title="Waldemar Stanisław Sommertag">
Waldemar Stanisław Sommertag



</doc>
<doc id="4218854" url="https://pl.wikipedia.org/wiki?curid=4218854" title="Sergey Smorodin">
Sergey Smorodin

Sergey Smorodin, uzb. cyr. Сергей Смородин (ur. 15 lutego 1994 w Taszkencie, Uzbekistan) – uzbecki piłkarz, grający na pozycji bramkarza.
Kariera piłkarska.
Kariera klubowa.
Wychowanek klubu Paxtakor Taszkent, w drugiej drużynie którego w 2012 rozpoczął karierę piłkarską. W 2014 został wypożyczony do FK Andijon. Od samego początku był stawiany na trzeciego bramkarza drużyny, ale wkrótce po niepewnej grze głównego i drugiego bramkarza klubu miał szansę pokazać się. W tym sezonie rozegrał 12 meczów w pierwszej lidze. Po zakończeniu sezonu klub wykupił kontrakt gracza, ale postanowił zaprosić bardziej doświadczonego zawodnika na stanowisko bramkarza. FK Andijon awansował do Wyższej ligi, ale w 2014 roku bramkarz wystąpił tylko raz - w dniu 7 listopada 2014 roku przeciwko Neftchi Fergana. Po tym pojedynku kierownictwo Neftchi zainteresowało się nim, a po zakończeniu sezonu wykupił kontrakt Smorodina w Andiżanie. W lutym 2017 roku przeniósł się do ukraińskiego Czornomorca Odessa. W lutym 2018 został piłkarzem malediwskiego Club Green Streets.
Kariera reprezentacyjna.
Od 2011 debiutował w juniorskich reprezentacjach Uzbekistanu. Potem występował w młodzieżowych reprezentacjach.

</doc>
<doc id="4218856" url="https://pl.wikipedia.org/wiki?curid=4218856" title="Pedro Pablo Elizondo Cárdenas">
Pedro Pablo Elizondo Cárdenas

Pedro Pablo Elizondo Cárdenas LC (ur. 4 września 1949 w San José de Gracia) – meksykański duchowny rzymskokatolicki, od 2004 ordynariusz prałatury terytorialnej, zaś od 2020 diecezji Cancún-Chetumal.
Życiorys.
Święcenia kapłańskie przyjął 24 grudnia 1982 jako członek Legionu Chrystusa. Przez kilkanaście lat kierował placówkami nowicjackimi zgromadzenia m.in. w USA i Irlandii. Od 2001 pracował w prałaturze terytorialnej Cancún-Chetumal jako wikariusz biskupi.
26 października 2004 został mianowany biskupem-prałatem Cancún-Chetumal. Sakry biskupiej udzielił mu 22 listopada 2004 abp Giuseppe Bertello. 15 lutego 2020, po podniesieniu prałatury do rangi diecezji, został ustanowiony jej ordynariuszem.

</doc>
<doc id="4218857" url="https://pl.wikipedia.org/wiki?curid=4218857" title="Zespół fermentacji jelitowej">
Zespół fermentacji jelitowej

Zespół fermentacji jelitowej (ang. "gut fermentation syndrome", "endogenous ethanol fermentation" lub "auto-brewery syndrome") („autobrowar”) – stosunkowo mało znane i słabo udokumentowane zaburzenie, w którym odurzające ilości etanolu są wytwarzane poprzez endogenną fermentację w obrębie układu pokarmowego chorego. 
Historia odnotowanych przypadków.
Większość publikacji na temat tego zespołu ma charakter anegdotyczny. Pierwszy opis zaburzenia związanego z endogenną produkcją alkoholu w przewodzie pokarmowym człowieka został opublikowany w 1948 roku przez R. Ladkina, brytyjskiego urzędnika zajmującego się edukacją zdrowotną w Ugandzie oraz lekarza J. Davisa. Wspomniani autorzy opisali na łamach „British Medical Journal” przypadek śmierci 5-letniego chłopca przyjętego do Mulago National Referral Hospital (Kampala, Uganda) 26 kwietnia 1946. Pacjent zmarł następnego dnia, a przeprowadzona autopsja nie wykazała przyczyn. Odnotowano występowanie dużych ilości gazów w układzie pokarmowym oraz biało-zielonej treści o konsystencji kleiku. Dr. Davisa zaskoczył towarzyszący sekcji intensywny zapach alkoholu, bowiem dziecku podawano tylko żywność dostarczoną przez matkę i nie spożywało leków na bazie etanolu, ani tradycyjnych lokalnych form napojów piwnych. Lekarz określił, że zgon był spowodowany wstrząsem wywołanym nadmiernym przemęczeniem żołądka. Davis przypuszczał, że obecność tak dużej ilości gazów, bardzo silne wzdęcie, które doprowadziło do pęknięcia ścian żołądka i zapach alkoholu mogły być wywołane przez fermentację spożytych przez chłopca w poprzednim dniu słodkich ziemniaków. Lekarz zaznaczył, że nie odnotował żadnych innych znanych objawów chorobowych lub urazów, które mogłyby być przyczyną zgonu. Odnotowywane w późniejszym okresie przypadki zaburzenia były traktowane jako niewytłumaczalna choroba, w której występują bóle brzucha i bóle głowy. Japończyk K. Iwata opisał 12 przypadków zaburzenia, które wystąpiły przed 1972 rokiem. Iwata opisał zespół jako tajemniczy stan u pacjentów z przewlekłymi infekcjami drożdżakami. Naukowcy zwracali uwagę na odnotowywane u pacjentów nieprawidłowości enzymu wątrobowego, co wskazywało na trudność w usuwaniu alkoholu z organizmu.
W 2013 roku gastroenterolog Justin McCarthy i Barbara Cordell z Panola College w Carthage w Teksasie opublikowali opis zaburzeń stwierdzonych u 61-letniego teksańczyka. Pacjent zgłosił się po pomoc w 2010 roku, wskazując że od ponad 5 lat cierpi z powodu zatrucia organizmu. Wyjaśnił, że po przebyciu w 2004 roku operacji złamanej stopy i prowadzonej później antybiotykoterapii, zaczął odczuwać stan odurzenia alkoholowego już po spożyciu 2 piw, a czasem miał odczucie odurzenia, nawet gdy wcześniej nie spożywał jakiejkolwiek formy alkoholu. Żona pacjenta, z zawodu pielęgniarka, udokumentowała reakcje jego organizmu prowadząc rejestr wyników pomiarów wykonywanych za pomocą legalizowanego alkomatu. Odczyty sięgały nawet 3,3-4‰, a nie występowała żadna korelacja między tymi epizodami a spożyciem alkoholu (nawet w niewielkich ilościach np. w cukierkach z nadzieniem likierowym). Epizody zaczęły występować częściej, gdy chory wykonywał zwiększony wysiłek fizyczny, opuścił posiłek lub poprzedniej nocy spożywał alkohol, a przez kolejne lata częstotliwość zaczęła się zwiększać. Wzrastało także natężenie ataków. W listopadzie 2009 pacjent został zabrany na pogotowie z silnymi objawami. Badanie stężenia alkoholu we krwi dało wynik 3,7‰, mimo że chory w tym dniu nie spożywał alkoholu. W kwietniu 2010 pacjent został poddany 24-godzinnej obserwacji. Analizy wykazały obecność bakterii "Helicobacter pylori" w żołądku, a w stolcu obecność rzadkich gatunków drożdży i "Saccharomyces cerevisiae". Lekarze upewnili się, że pacjent nie ma przy sobie alkoholu i zakazali przez czas obserwacji kontaktu z odwiedzającymi. Przeprowadzono prowokację podając pacjentowi glukozę i włączając dietę bogatą w węglowodany. Po południu poziom stężenia alkoholu we krwi wzrósł do 1,2‰.
Etiologia.
Zaburzenia pacjentów, którzy po spożyciu pokarmów o wysokiej zawartości węglowodanów wchodzą w stan nietrzeźwości określano jako „auto-brewery syndrom” (autobrowar), a za czynnik sprawczy uznawano drożdżakowce – głównie z rodzaju "Candida" – w szczególności "Candida albicans", "Candida krusei" i "Candida glabrata", a także "Saccharomyces cerevisiae". Ten ostatni gatunek został przez Barbarę Cordell, Justina McCarthy'ego uznany za główny patogen dla tego zaburzenia. 
Proces wytwarzania alkoholu z węglowodanów przez drożdżakowce, występujące powszechnie we florze układu pokarmowego człowieka, jest naturalny. Zazwyczaj organizm wytwarza jednak jedynie stosunkowo niewielkie ilości etanolu – zbyt małe, by odurzyć zdrową osobę. W odniesieniu do opisywanych przez K. Iwatę japońskich pacjentów, dodatkowym czynnikiem mógł być fakt stosowania diety, w skład której w znacznej mierze wchodził bogaty w węglowodany ryż, a nieprawidłowy enzym wątrobowy (dehydrogenaza alkoholowa) sprawiał, że organizm nie był w stanie szybko przetworzyć alkoholu.
Endogenny alkohol może powstać również w trakcie rozkładu zwłok. Jego substratem jest znajdująca się we krwi glukoza. Przyjmowane jest, że naturalne stężenie tak powstałego alkoholu w zwłokach może osiągnąć 1‰, choć przy dłuższym rozkładzie lub w zwłokach osoby chorej na cukrzycę może być wyższe.
Konsekwencje społeczne.
Opisywane zaburzenie występuje bardzo rzadko, ale może mieć w życiu chorego znaczące konsekwencje w postaci stygmatyzacji, negatywnego odbioru społecznego, utraty pracy, nawet pozbawienia wolności. Zespół fermentacji jelitowej bywa przywoływany przez obrońców kierowców prowadzących pojazdy w stanie upojenia alkoholowego. Z kolei możliwość powstawania alkoholu w zwłokach może zaburzać ocenę trzeźwości ofiar wypadków.

</doc>
<doc id="4218858" url="https://pl.wikipedia.org/wiki?curid=4218858" title="Autobrowar">
Autobrowar



</doc>
<doc id="4218859" url="https://pl.wikipedia.org/wiki?curid=4218859" title="Coronado (film)">
Coronado (film)

Coronado – amerykańsko-niemiecki film przygodowy z 2003 w reżyserii Claudio Fäh. Film zrealizowano w Meksyku.
Opis fabuły.
Claire Winslow dowiaduje się, że jej narzeczony zapomniał zabrać część dokumentów wyjeżdżając do Szwajcarii. Kiedy próbuje go odnaleźć okazuje się, że nigdy tam nie był. Trop prowadzi za to do jednego z państw w Ameryce Środkowej, w którym trwa konflikt zbrojny. Zdesperowana Claire udaje się do dżungli próbując go odnaleźć. Zostaje jednak schwytana przez rebeliantów, dla których jej narzeczony jest już dobrze znany.

</doc>
<doc id="4218860" url="https://pl.wikipedia.org/wiki?curid=4218860" title="Juan María Huerta Muro">
Juan María Huerta Muro

Juan María Huerta Muro OFM (ur. 9 kwietnia 1962 w Guadalajarze) – meksykański duchowny rzymskokatolicki, od 2012 prałat terytorialny El Salto.
Życiorys.
Święcenia kapłańskie przyjął 1 lipca 1989 w zakonie franciszkańskim. Pracował głównie w placówkach formacyjnych dla przyszłych zakonników, był także m.in. wikariuszem biskupim archidiecezji Tijuana ds. życia konsekrowanego. W 2006 wybrany ministrem prowincji bł. Junipera Serry.
2 lutego 2012 otrzymał nominację na prałata terytorialnego El Salto. Sakry biskupiej udzielił mu trzy miesiące później ówczesny arcybiskup Tijuany, Rafael Romo Muñoz.

</doc>
<doc id="4218862" url="https://pl.wikipedia.org/wiki?curid=4218862" title="José Armando Álvarez Cano">
José Armando Álvarez Cano

José Armando Álvarez Cano (ur. 30 stycznia 1960 w Jiquilpan) – meksykański duchowny rzymskokatolicki, od 2019 biskup Tampico.
Życiorys.
Święcenia kapłańskie przyjął 8 lutego 1986 i uzyskał inkardynację do diecezji Zamora. Pracował głównie jako duszpasterz parafialny, był także m.in. misjonarzem "fidei donum" w Peru oraz przewodniczącym diecezjalnej komisji ds. formacji stałej duchowieństwa.
3 listopada 2011 został prekonizowany prałatem terytorialnym Huautla. Sakry biskupiej udzielił mu 30 stycznia 2012 abp Christophe Pierre.
11 maja 2019 otrzymał nominację na biskupa diecezji Tampico.

</doc>
<doc id="4218863" url="https://pl.wikipedia.org/wiki?curid=4218863" title="A.J. English">
A.J. English

Albert Jay „A.J.” English III (ur. 10 lipca 1992 w Wilmington) – amerykański koszykarz, występujący na pozycji rozgrywającego, obecnie zawodnik Mitteldeutscher BC.
W 2015 wziął udział w turnieju Adidas Nations Counselors oraz dwukrotnie w Adidas Nations (2014, 2015).
14 lutego 2018 został zawodnikiem Rosy Radom. 1 sierpnia dołączył do czeskiego ČEZ Nymburk.
2 listopada 2019 zawarł umowę z Legią Warszawa. Nie rozegrał z zespołem ani jednego oficjalnego spotkania z powodu kontuzji. 17 kwietnia 2021 podpisał po raz drugi w karierze umowę z HydroTruckiem Radom. 23 lutego 2022 dołączył do niemieckiego Mitteldeutscher BC.
Jest synem byłego zawodnika Washington Bullets – A.J. Englisha seniora.

</doc>
<doc id="4218867" url="https://pl.wikipedia.org/wiki?curid=4218867" title="John Saw Yaw Han">
John Saw Yaw Han

John Saw Yaw Han (ur. 5 maja 1968 w Homalim) – birmański duchowny rzymskokatolicki, w latach 2015-2022 biskup pomocniczy Rangunu, biskup Kengtung od 2022.
Życiorys.
Święcenia kapłańskie przyjął 18 marca 1995 i został inkardynowany do archidiecezji Rangun. Pracował w seminariach duchownych w Mandalay i Rangunie. W latach 2008–2011 kierował niższym seminarium w Bado, a w 2011 został rektorem ranguńskiego seminarium.
30 grudnia 2014 otrzymał nominację na biskupa pomocniczego Rangunu ze stolicą tytularną "Buffada". Sakry biskupiej udzielił mu 12 kwietnia 2015 metropolita ranguński, kard. Charles Maung Bo.
4 listopada 2022 papież Franciszek mianował go biskupem diecezji Kengtung.

</doc>
<doc id="4218870" url="https://pl.wikipedia.org/wiki?curid=4218870" title="Raymond Sumlut Gam">
Raymond Sumlut Gam

Raymond Sumlut Gam (ur. 19 czerwca 1953 w Sadung) – birmański duchowny rzymskokatolicki, od 2006 biskup Banmaw.
Życiorys.
Święcenia kapłańskie otrzymał 29 marca 1981 i został inkardynowany do diecezji Myitkyina. Był m.in. rektorem niższego seminarium (1984-1987), ekonomem diecezjalnym (1987-1991) oraz dyrektorem diecezjalnej Caritas (2001-2006).
28 sierpnia 2006 został mianowany biskupem nowo powstałej diecezji Banmaw. Sakry biskupiej udzielił mu 18 listopada 2006 abp Salvatore Pennacchio.

</doc>
<doc id="4218874" url="https://pl.wikipedia.org/wiki?curid=4218874" title="Rózga weselna">
Rózga weselna

Rózga weselna – dawny rekwizyt obrzędu weselnego o znaczeniu symbolicznym, wity w wieczór przedślubny w domu panny młodej lub starszej druhny podczas rózgowin (inaczej rózczyn). 
Rózga weselna znana i wita była w wielu regionach Polski. Głównie na ziemiach przemyskiej i tarnowskiej oraz na Rzeszowszczyźnie, Sądecczyźnie, Kujawach, w Wielkopolsce, Małopolsce, a także na Kurpiach i południowym Mazowszu.
Wygląd.
Podstawą dla rózgi weselnej był wierzchołek drzewa, np. jodły, sosny, świerku, a też rzadziej wiśni, gruszy, z czterema odnogami - jedną środkową i trzema pobocznymi (niekiedy odnóg było 7, 9 a nawet 12) lub opcjonalnie podstawą mogła być była krągła deska z wywierconymi otworami na patyki. Do ozdobienia rózgi weselnej używano m.in.: suszonych lub sztucznych kwiatów, kolorowych wstążek i koralików, barwionych ptasich piórek oraz pierników, jabłek i orzechów. Mocowano ją w bochenku chleba i obwiązywano chustką, wewnątrz której czasami umieszczane były pieniądze. Ukończona rózga weselna przypominać miała bukiet lub kwitnące drzewko. 
Znaczenie.
Rózga weselna miała znaczny udział w obchodach weselnych. Przed wyjazdem do kościoła odbywało się przekazywanie lub wykupywanie od druhen rózgi weselnej, którą od tego momentu pilnował starosta wesela lub starszy drużba. Wiciu i wykupywaniu rózgi weselnej towarzyszyły tańce i śpiewy drużby.
W czasie najważniejszych momentów weselnych – podczas drogi do kościoła, tańca z panną młodą i przed oczepinami – starosta trzymał rózgę wysoko uniesioną tak, żeby każdy mógł ją zobaczyć. W trakcie uczty weselnej stała ona na stole koło państwa młodych w widocznym miejscu. Czasami jabłka z rózgi weselnej rozdawano gościom lub rzucano pannie młodej na podołek, żeby rodziła liczne i zdrowe potomstwo. 
Po oczepinach rózga była palona lub zawieszana na kołku w komorze albo na szczycie domu weselnego, gdzie miała uschnąć. Powszechnie wierzono, że znajdująca się na dachu rózga weselna miała chronić dom od piorunów, a jego mieszkańców od chorób i nieszczęść. 
Symbolika.
Symbolika rózgi weselnej nie jest jasna. Mogła być ona symbolem panny młodej i jej dziewictwa (podobnie jak wianek, który na Rzeszowszczyźnie był jednym z elementów rózgi weselnej.) lub pana młodego i męskich sił prokreacyjnych. Zazwyczaj symbolizowała umowę małżeńską zawartą zgodnie z prawem i obyczajem. Forma rózgi weselnej nawiązała do zielonej gałązki, pod którą zawiązywano transakcję kupna – sprzedaży.
Nazewnictwo.
Rózga weselna przybierała różne określenia w zależności od regionu. Przez ozdabianie jej jabłkami nazywano ją na Kujawach "jabłonką". W Małopolsce był to krzak jodły zwany "wiankiem". Na Mazowszu rózga weselna określana była jako "koruna" ("korona") lub "wieniec". W innych regionach stosowano nazwy: "wiecha, różdżka weselna, baba lub kwitka". 

</doc>
<doc id="4218875" url="https://pl.wikipedia.org/wiki?curid=4218875" title="Władysław Zajdler (1919-1973)">
Władysław Zajdler (1919-1973)



</doc>
<doc id="4218876" url="https://pl.wikipedia.org/wiki?curid=4218876" title="Władysław Zajdler (1894-1938)">
Władysław Zajdler (1894-1938)



</doc>
<doc id="4218879" url="https://pl.wikipedia.org/wiki?curid=4218879" title="Łowca">
Łowca



</doc>
<doc id="4218881" url="https://pl.wikipedia.org/wiki?curid=4218881" title="Kombinacja norweska na Zimowych Igrzyskach Olimpijskich 2018 – skocznia normalna/10 km">
Kombinacja norweska na Zimowych Igrzyskach Olimpijskich 2018 – skocznia normalna/10 km

Konkurs kombinacji norweskiej na skoczni normalnej na Zimowych Igrzyskach Olimpijskich 2018 odbył się 14 lutego na w Daegwallyeong-myeon. 
Mistrzem olimpijskim został obrońca tytułu, Niemiec Eric Frenzel. Drugie miejsce zajął Japończyk Akito Watabe, a na trzecim stopniu podium uplasował się Lukas Klapfer reprezentująca Austrię.
W zawodach wzięło udział trzech Polaków. Najlepszy był Paweł Słowiok, który zajął 22 miejsce, Szczepan Kupczak był 39, a Wojciech Marusarz 47.

</doc>
<doc id="4218894" url="https://pl.wikipedia.org/wiki?curid=4218894" title="Ben Moore">
Ben Moore

 
Ben Alexander Moore (ur. 13 maja 1995 w Bolingbrook) – amerykański koszykarz, występujący na pozycji niskiego skrzydłowego, obecnie zawodnik Galatasaray Odeabank Stambuł.
4 września 2018 podpisał kolejną umowę z Indianą Pacers. 3 listopada został zwolniony.
20 listopada 2018 podpisał umowę z San Antonio Spurs na występy zarówno w NBA, jak i zespole G-League – Austin Spurs.
31 sierpnia 2019 dołączył do tureckiego Galatasaray Odeabank Stambuł.

</doc>
<doc id="4218899" url="https://pl.wikipedia.org/wiki?curid=4218899" title="Vernon Vaughan">
Vernon Vaughan



</doc>
<doc id="4218909" url="https://pl.wikipedia.org/wiki?curid=4218909" title="Peter Louis Cakü">
Peter Louis Cakü

Peter Louis Cakü (ur. 23 marca 1952 w Nali, zm. 20 lutego 2020 w Kengtung) – birmański duchowny rzymskokatolicki, w latach 2001–2020 biskup Kengtung.
Życiorys.
Święcenia kapłańskie przyjął 4 kwietnia 1982 i został inkardynowany do diecezji Kengtung. 20 maja 1997 został prekonizowany biskupem pomocniczym tejże diecezji oraz biskupem tytularnym "Abiddy". 8 grudnia 1997 przyjął sakrę biskupią z rąk arcybiskupa Luigiego Bressana. 8 października 2001 został mianowany biskupem diecezjalnym Kengtung.

</doc>
<doc id="4218915" url="https://pl.wikipedia.org/wiki?curid=4218915" title="Stephen Tjephe">
Stephen Tjephe

Stephen Tjephe (ur. 1 sierpnia 1955 w Danoku, zm. 16 grudnia 2020 w Loikaw) – birmański duchowny rzymskokatolicki, od 2015 do swojej śmierci w 2020 biskup Loikaw.
Życiorys.
Święcenia kapłańskie otrzymał 28 marca 1984 i został inkardynowany do diecezji Loikaw. Pracował głównie jako duszpasterz parafialny, był także wykładowcą seminarium w Yangon oraz na uniwersytecie w Manili.
19 czerwca 2009 został prekonizowany biskupem pomocniczym Loikaw i otrzymał biskupstwo tytularne "Nova Barbara". Sakry biskupiej udzielił mu 21 listopada 2009 abp Salvatore Pennacchio.
15 listopada 2014 został mianowany biskupem Loikaw, zaś 11 stycznia 2015 kanonicznie objął urząd.
Zmarł w szpitalu w Lwaingkaw 16 grudnia 2020.

</doc>
<doc id="4218920" url="https://pl.wikipedia.org/wiki?curid=4218920" title="Pytacka">
Pytacka

Pytacka – staropolski zwyczaj zapraszania gości na uroczystość wesela. Ceremonia przybierała różne nazwy i formy w zależności od regionu. Nazwa "pytacka" (od pytania), inaczej "prosacka", (od proszenia) rozpowszechniona była szczególnie na Ziemi Sądeckiej. Na Podlasiu używało się nazwę "ukłony", natomiast na Ziemi Krakowskiej, "zapytuśki".
Przebieg obrzędu.
W wielu regionach na uroczystość weselną zapraszali drużbowie, wyznaczeni przez narzeczonych lub rodzinę przyszłej młodej pary. Obchodzili lub objeżdżali konno poszczególne domostwa i śpiewem, bądź z góry ustaloną oracją zapraszali na wesele.
Fragment oracji wygłoszonej przez pana Czesława Ciągło z Podegrodzia, ur. w 1929 roku:"Niech będzie pochwalony Jezus Chrystus" "Przychodzemy do was z prośbą""Niesemy ukłony od rodziców i młodych""Scośliwo dla nas ta chwila""Co my przyśli do domu wasego""Chcieli my będzie sprawić a niedługo zbawić""Prosi pan ojciec, pani matka, pan młody i pani młoda""Prosomy ućciwie wszysko co zyje""Od druzbika na konika, od druzecki na wstązecki""Nic tam nie będzie robiła ino jadła, piła""I druzbików w za rącke wodziła"Zdarzało się również, że przyszli małżonkowie osobiście odwiedzali znajomych i krewnych, przekazując dobrą nowinę wraz z zaproszeniem na ceremonię.
Przyjęte było ponawianie, a także trzykrotne powtarzanie zapowiedzi. Ostateczne zaproszenie następowało w przeddzień ślubu, a nawet rankiem w dniu uroczystości.
Pytace (tradycja góralska).
Według tradycji podhalańskiej, narzeczonym nie wolno było odwiedzać gości przed uroczystością ślubną. Dlatego para młoda na kilka dni przed ślubem wybierała "pytacy", czyli osoby, które miały za zadanie zaprosić gości na ślub oraz wesele. Pytace udawali się do poszczególnych osób ze strony Panny Młodej oraz Pana Młodego najczęściej konno. Zaproszenie przybierało formę śpiewaną.
Zwyczaj przypominany jest dzisiaj podczas Konkursu na Śpiew Pytacki, odbywający się w ramach Międzynarodowego Festiwalu Folkloru Ziem Górskich w Zakopanem. Ostatnia edycja miała miejsce 18 sierpnia 2017 roku.
Bibliografia.
1. Nina Kapuscińska, Zaręczyny chłopskie – od zalotów do wieczoru przedślubnego, „Zeszyty Wiejskie” XIV, Łódź, s. 65-73.
2. Magdalena Kroh, „Wesele Podegrodzkie”, Podegrodzie 2012.
3. Śpiew Pytacki – Moje Blog, „Moje Blog”, 2017 [dostęp 2018-02-10].
4. Józef Gajek, "Patryja" (przyczynek do porozumiewania się na odległość w dawnych wiekach / LUD 1954 t.41, Polskie Towarzystwo Ludoznawcze, 1954 [dostęp 2018-02-10].

</doc>
<doc id="4218921" url="https://pl.wikipedia.org/wiki?curid=4218921" title="Dănuț Dobre">
Dănuț Dobre

Dănuț Dobre (ur. 20 lutego 1967 w Fetești) – rumuński wioślarz. Dwukrotny medalista olimpijski.
Brał udział w dwóch igrzyskach (IO 88, IO 92), na obu zdobywał srebrne medale. W 1988 zajął drugie miejsce w dwójce bez sternika, wspólnie z nim płynął Dragoș Neagu. W 1992 był drugi w ósemce. W dwójce bez sternika był drugi na mistrzostwach świata w 1987, w czwórce ze sternikiem w 1991 także sięgnął po srebrny medal.

</doc>
<doc id="4218922" url="https://pl.wikipedia.org/wiki?curid=4218922" title="Dănuţ Dobre">
Dănuţ Dobre



</doc>
<doc id="4218923" url="https://pl.wikipedia.org/wiki?curid=4218923" title="Danut Dobre">
Danut Dobre



</doc>
<doc id="4218927" url="https://pl.wikipedia.org/wiki?curid=4218927" title="Isaac Danu">
Isaac Danu

Isaac Danu (ur. 9 marca 1948 w Preso) – birmański duchowny rzymskokatolicki, od 1989 biskup Taungngu.

</doc>
<doc id="4218928" url="https://pl.wikipedia.org/wiki?curid=4218928" title="Pałac Szaniawskich w Krakowie">
Pałac Szaniawskich w Krakowie

Pałac Szaniawskich (znany także jako Pałac Męcińskiego) – zabytkowy pałac miejski, zlokalizowany na rogu ulic: Grodzkiej i Senackiej na krakowskim Starym Mieście.
Historia.
Na początku XV wieku w miejscu obecnego pałacu powstały dwie murowane kamienice. Jedna z nich była własnością Fricza Platenre, a druga nieznanego z imienia Weynhardta. W XVI wieku w jednej z nich mieściła się Apteka Królewska, prowadzona przez Franciszka Aromatariusq de Radicibus. W 1643 powstał zachowany do dziś boniowany portal. W 1792 obie kamienice znalazły się w rękach Adama Męcińskiego. Następnie odsprzedał je on Stanisławowi Szaniawskiemu, byłemu szambelanowi królewskiemu, który dokonał gruntownej przebudowy, łącząc oba domy w jeden pałac miejski. W 1884 część budynku zakupili jezuici. W 1905 cały pałac został nabyty przez Wilhelma Mikuszewskiego.
27 października 1982 budynek został wpisany do rejestru zabytków. Znajduje się także w gminnej ewidencji zabytków.

</doc>
<doc id="4218929" url="https://pl.wikipedia.org/wiki?curid=4218929" title="Konstanty Mikołaj Radziwiłł I">
Konstanty Mikołaj Radziwiłł I



</doc>
<doc id="4218931" url="https://pl.wikipedia.org/wiki?curid=4218931" title="Ewelina Ruckgaber">
Ewelina Ruckgaber

Ewelina Ruckgaber (ur. 19 lutego 1986 w Warszawie) – polska aktorka, prezenterka telewizyjna i wokalistka.
Życiorys.
W 2013 ukończyła studia na Wydziale Aktorskim Państwowej Wyższej Szkoły Teatralnej w Krakowie (filia we Wrocławiu).
W telewizji zadebiutowała rolą Agaty w serialu TVP1, "Tata, a Marcin powiedział" (1999). Następnie zagrała m.in. Sylwię w "Na Wspólnej" (2003), Agatę Wąsowską w "Pierwszej miłości" i Dagmarę w "Na sygnale" (2015). Od 2016 wciela się w aspirant sztabową Natalię Nowak w serialu "Gliniarze".
Była uczestniczką dwunastej edycji programu rozrywkowego Polsatu "Twoja twarz brzmi znajomo" (2019).
Śpiewa w Kapeli ze Śląska im. Józefa Poloka. Jej głos można usłyszeć w utworach „O młodej wdowie” i „Ślonzoczki”, będącą parodią utworu „My Słowianie” Donatana i Cleo. Nagrała również autorską piosenkę „Świata widzenie”.

</doc>
<doc id="4218932" url="https://pl.wikipedia.org/wiki?curid=4218932" title="Francis Daw Tang">
Francis Daw Tang

Francis Daw Tang (ur. 19 grudnia 1946 w Maw Gun) – birmański duchowny rzymskokatolicki, w latach 2005–2020 biskup Myitkyina.
Życiorys.
Święcenia kapłańskie przyjął 15 marca 1979 i został inkardynowany do diecezji Myitkyina. Pracował jako proboszcz w Meinghkat, Loinawkyan (1979-1993) oraz w Kamaing (1993-2002). Kierował też m.in. Papieskimi Dziełami Misyjnymi w diecezji (1996) oraz przewodnictwem duchowym kapłanów swojego rejonu (2000).
Episkopat.
15 stycznia 2002 papież Jan Paweł II mianował go biskupem pomocniczym Myitkyiny oraz biskupem tytularnym "Maturby". Sakry biskupiej udzielił mu 11 kwietnia tegoż roku abp Adriano Bernardini.
W czerwcu 2003 został administratorem apostolskim Myitkyiny, zaś 3 grudnia 2004 został prekonizowany jej biskupem diecezjalnym . Uroczyste objęcie urzędu miało miejsce 6 lutego 2005. 18 listopada 2020 papież Franciszek przyjął jego rezygnację z pełnionej funkcji.

</doc>
<doc id="4218945" url="https://pl.wikipedia.org/wiki?curid=4218945" title="Strzelanina w szkole w Bremie">
Strzelanina w szkole w Bremie

Strzelanina w szkole w Bremie miała miejsce 20 czerwca 1913. Do tragedii doszło w katolickiej szkole podstawowej Sankt-Marien-Schule, znajdującej się w Bremie w Cesarstwie Niemieckim (obecnie Niemcy). W strzelaninie zginęło 5 dziewcząt w wieku od 7 do 8 lat. 18 innych dzieci i pięciu dorosłych zostało rannych. Wszystkie ofiary śmiertelne pochodziły z rodzin imigrantów, głównie z Polski.
Sprawca.
Sprawcą był 30-letni Heinz Jacob Friedrich Ernst Schmidt, nauczyciel bez zatrudnienia. Schmidt był prowadzony przez złudną nienawiść do jezuitów, których obwiniał za swoje osobiste nieszczęście i zło tego świata. Zostawił kilka listów, w których również obwiniał ich za to co miało się wydarzyć. Schmidt został po strzelaninie osadzony w szpitalu psychiatrycznym w Ellen, gdzie zmarł w 1932 roku.
Przebieg strzelaniny.
Schmidt uzbrojony był w około 10 pistoletów. Po wejściu do szkoły postrzelił nauczycielkę, a następnie wszedł do sali, w której uczyło się około 65 dziewcząt i otworzył ogień. Trafił 15 z nich, dwie były natychmiast martwe. Następnie zaczął strzelać przez okno do bawiących się na boisku szkolnym chłopców, raniąc pięciu z nich i robotnika, który znajdował się w okolicy. Został zaatakowany w krótkim odstępie czasu zarówno przez woźnego, nauczyciela jak i portiera szkolnego, których również postrzelił. Schmidt został w końcu zatrzymany przez przechodniów, którzy usłyszeli strzały. Policja musiała chronić go przed rozgniewanym tłumem.

</doc>
<doc id="4218948" url="https://pl.wikipedia.org/wiki?curid=4218948" title="Belgia na Zimowych Igrzyskach Olimpijskich 2018">
Belgia na Zimowych Igrzyskach Olimpijskich 2018

Belgia na Zimowych Igrzyskach Olimpijskich 2018 – występ kadry sportowców reprezentujących Belgię na igrzyskach olimpijskich w Pjongczangu w 2018 roku.
W kadrze znalazło się 22 zawodników – 13 mężczyzn i 9 kobiet. Reprezentanci Belgii wystąpili w 24 konkurencjach w 9 dyscyplinach sportowych. Po raz pierwszy w historii Belgia wysłała swoich reprezentantów na igrzyska olimpijskie w biathlonie, biegach narciarskich i skeletonie.
Funkcję chorążego reprezentacji Belgii podczas ceremonii otwarcia igrzysk pełnił snowboardzista Seppe Smits, a podczas ceremonii zamknięcia – panczenista Bart Swings. Reprezentacja Belgii weszła na stadion jako 28. w kolejności, pomiędzy ekipami z Bermudów i Białorusi.
Był to 21. start reprezentacji Belgii na zimowych igrzyskach olimpijskich i 49. start olimpijski, wliczając w to letnie występy.
W łyżwiarskim biegu masowym mężczyzn srebrny medal wywalczył Bart Swings. Był to pierwszy od 20 lat medal zimowych igrzysk olimpijskich zdobyty dla Belgii. Z dorobkiem jednego medalu Belgia uplasowała się na 25. miejscu w klasyfikacji medalowej igrzysk.

</doc>
<doc id="4218949" url="https://pl.wikipedia.org/wiki?curid=4218949" title="Qualcomm Stadium">
Qualcomm Stadium



</doc>
<doc id="4218951" url="https://pl.wikipedia.org/wiki?curid=4218951" title="Marian Kowalewski (1895–1940)">
Marian Kowalewski (1895–1940)

Marian Kowalewski (ur. 15 maja 1895 w Suboczy na Litwie, zm. wiosną 1940 w Katyniu) – major lekarz Wojska Polskiego, kawaler Krzyża Niepodległości, ofiara zbrodni katyńskiej.
Życiorys.
Urodził się w rodzinie Kazimierza i Konstancji z Załęskich. Absolwent Wydziału Medycznego Uniwersytetu Warszawskiego (1923). Członek POW w Kijowie. Uczestnik wojny 1920 jako lekarz 108 szpitala polowego w 12 pułku artylerii polowej.
W okresie międzywojennym pozostał w wojsku. W 1923 jako oficer nadetatowy V Batalionu Sanitarnego w stopniu kapitana lekarza (starszeństwo z dniem 1 czerwca 1919 i 13 lokatą w korpusie oficerów sanitarnych zawodowych – lekarzy) służył w 75 pułku piechoty jako starszy lekarz pułku. W 1923 awansował do stopnia majora lekarza (starszeństwo z dniem 1 lipca 1923). Naczelny lekarz 69 pułku piechoty. W latach 1925–1928 w 3 Szpitalu Okręgowym. W 1930 w stopniu majora przeniesiony w stan spoczynku i przydzielony do kadry zapasowej 3 Szpitala Okręgowego. Podlegał pod P.K.U. Grodno. Pracował w szpitalu ss. elżbietanek w Warszawie.
W sierpniu 1939 został zmobilizowany. W kampanii wrześniowej wzięty do niewoli radzieckiej. Początkowo był jeńcem obozu kozielszczańskiego (stan na 29 września 1939). 2 listopada 1939 wysłany do obozu w Kozielsku, dokąd dotarł 4 listopada 1939. Według stanu na grudzień 1939 był jeńcem obozu w Kozielsku. Między 7 a 9 kwietnia 1940 przekazany do dyspozycji naczelnika smoleńskiego obwodu NKWD – lista wywózkowa 017/3, poz. 40, nr akt 3446 z kwietnia 1940. Został zamordowany między 9 a 11 kwietnia 1940 przez NKWD w lesie katyńskim. Zidentyfikowany podczas ekshumacji prowadzonej przez Niemców w 1943, zapis w dzienniku ekshumacji pod datą 5.05.1943. Przy szczątkach znaleziono zaświadczenie z datą 29.09.1939 Kozielsk (w spisie AM błędnie wpisano Kozielsk, lista PCK podaje prawidłową nazwę na zaświadczeniu Kozielszczyna), świadectwo szczepień obozowych nr 2930, rzeźbioną cygarniczkę z napisem „Kozielsk”. Figuruje na liście AM-193/194–1027 i liście Komisji Technicznej PCK pod numerem: GARF-31-01027. W spisie PCK zapisano błędnie nazwisko jako Kowalwski. Nazwisko Kowalewskiego znajduje się na liście ofiar (pod nr 0954) opublikowanej w Gońcu Krakowskim nr 114 i w Nowym Kurierze Warszawskim nr 119 oraz w Nowinach pod nr 1027 z 1943. Krewni do 1958 poszukiwali informacji przez Biuro Informacji i Badań Polskiego Czerwonego Krzyża w Warszawie. W Archiwum Robla (pakiet 04040–05) znajdują się dwa notatniki znalezione przy szczątkach mjr. Stanisława Czarlińskiego, w jednym z nich w spisie nazwisk „41 dziesiątek (11 oficerów, wśród których 9 to lekarze)” figuruje nazwisko Kowalewskiego.
Pochowany na Polskim Cmentarzu Wojennym w Katyniu (Nr tabliczki epitafijnej: 1738).
Życie prywatne.
Żonaty z Leokadią z Kuroniów.

</doc>
<doc id="4218952" url="https://pl.wikipedia.org/wiki?curid=4218952" title="Wyższa Szkoła Handlowa w Krakowie">
Wyższa Szkoła Handlowa w Krakowie



</doc>
<doc id="4218954" url="https://pl.wikipedia.org/wiki?curid=4218954" title="Był sobie blues">
Był sobie blues



</doc>
<doc id="4218958" url="https://pl.wikipedia.org/wiki?curid=4218958" title="Festiwal „Był sobie blues&quot;">
Festiwal „Był sobie blues&quot;



</doc>
<doc id="4218966" url="https://pl.wikipedia.org/wiki?curid=4218966" title="Älvefärd">
Älvefärd

Älvefärd – debiutancki album studyjny szwedzkiego zespołu folk metalowego Otyg wydany 2 marca 1998 roku przez Napalm Records.

</doc>
<doc id="4218971" url="https://pl.wikipedia.org/wiki?curid=4218971" title="Sagovindars boning">
Sagovindars boning

Sagovindars boning – drugi album studyjny szwedzkiego zespołu folk metalowego Otyg wydany 6 lipca 1999 roku przez Napalm Records.

</doc>
<doc id="4218973" url="https://pl.wikipedia.org/wiki?curid=4218973" title="An = Anum">
An = Anum

An = Anum – ważne dzieło piśmiennictwa babilońskiego, największa zachowana lista wymieniająca imiona mezopotamskich bóstw. Spis ten, zapisany pismem klinowym na siedmiu tabliczkach, skompilowany został najprawdopodobniej ok. 1300-1100 r. p.n.e., w czasie panowania w Babilonii dynastii kasyckiej. Lista zawiera ok. 2000 imion, zapisanych na każdej tabliczce w dwóch kolumnach: w kolumnie lewej umieszczone zostały imiona bóstw sumeryjskich, a w kolumnie prawej imiona ich akadyjskich odpowiedników. Nazwa listy pochodzi od pierwszej linijki tekstu, która stwierdza, iż sumeryjskiemu bogu An odpowiadać miał akadyjski Anum. Na tabliczkach I-IV bóstwa pogrupowane zostały w uporządkowany sposób w „rodziny” w oparciu o zasadę starszeństwa - i tak mamy tu kolejno „rodzinę” boga Anu, boga Enlila, bogini Ninhursagi, boga Ea, boga Sina, boga Szamasza, boga Adada i bogini Isztar. W każdej „rodzinie” imię głównego boga podawane było na początku, następnie podawano imię jego małżonki (lub małżonka w przypadku Ninhursagi i Isztar), następnie jego dzieci, kończąc na pomniejszych bóstwach z jego świty. W wielu przypadkach, jeżeli dzieci głównego boga miały też swoje rodziny, to one również włączane były do „rodziny” głównego boga. I tak na przykład rodzina boga Ninurty, syna Enlila, umieszczona została w „rodzinie” Enlila, a rodzina boga Marduka, syna Ea, umieszczona została w „rodzinie” Ea. Począwszy od V tabliczki lista traci swój uporządkowany charakter, a kolejne „rodziny” czy też grupy bóstw wydają się już być umieszczane w niej w sposób przypadkowy (np. grupa bóstw z Lagasz, na czele z Ningirsu, utożsamianym z Ninurtą, pojawia się dopiero na tabliczce V, choć Ningirsu, podobnie jak Ninurta, uważany był za syna Enlila).

</doc>
<doc id="4218975" url="https://pl.wikipedia.org/wiki?curid=4218975" title="Mycosphaerella ulmi">
Mycosphaerella ulmi

Mycosphaerella ulmi Kleb. – gatunek grzybów z klasy "Dothideomycetes". Grzyb mikroskopijny rozwijający się na liściach wiązów ("Ulmus"). Występuje w USA, Europie, Australii i Nowej Zelandii. W Polsce podano jego występowanie na wszystkich dziko rosnących gatunkach wiązów.
Systematyka i nazewnictwo.
Pozycja w klasyfikacji według Index Fungorum: "Mycosphaerella, Mycosphaerellaceae, Capnodiales, Dothideomycetidae, Dothideomycetes, Pezizomycotina, Ascomycota, Fungi".
Synonimy:
Charakterystyka.
Na liściach wiązu występuje wiele pasożytniczych grzybów, które rozpoznać można tylko badaniem mikroskopowym. "Mycosphaerella ulmi" należy do częściej występujących. Powoduje u wiązów plamistość liści. Szczególną podatność na ten gatunek patogenu wykazuje wiąz górski ("Ulmuss glabra") i wiąz pospolity ("Ulmus minor"). Na górnej stronie ich liści tworzą się początkowo drobne, żółte plamki, które szybko się rozrastają. Z czasem ulegają nekrozie i obumierają. Na dolnej stronie liścia wkrótce tworzy się białawy nalot acerwulusów i powstających w nich zarodników konidialnych. Jesienią tworzą się nieliczne, czarne perytecja o średnicy 0,1–0,2 mm. Powstają w nich zarodniki płciowe – askospory. Zimują na opadłych liściach, wiosną dokonując infekcji pierwotnej na młodych liściach wiązów.
Patogen nie wyrządza wiązom większej szkody, nawet silniejsza i długotrwała inwazja jest przez nie dobrze tolerowana. Powoduje tylko niewielką utratę liści.

</doc>
<doc id="4218976" url="https://pl.wikipedia.org/wiki?curid=4218976" title="Septoria ulmi">
Septoria ulmi



</doc>
<doc id="4218978" url="https://pl.wikipedia.org/wiki?curid=4218978" title="Phloeospora ulmi">
Phloeospora ulmi



</doc>
<doc id="4218979" url="https://pl.wikipedia.org/wiki?curid=4218979" title="Kamienica Wikariacka w Krakowie">
Kamienica Wikariacka w Krakowie

Kamienica Wikariacka – zabytkowa kamienica, zlokalizowana na rogu ulic: Grodzkiej i Senackiej na krakowskim Starym Mieście.
Historia kamienicy.
Kamienica została wzniesiona około 1412 przez Kaldherberga. Od 1432 do 1710 była nieprzerwanie siedzibą wikariuszy zamkowych, od czego pochodzi jej nazwa. W 1710 została nabyta przez nieznanego z imienia Przedziechowica i od tej pory znajdowała się w rękach prywatnych. W 1745 została przebudowana przez Stanisława Rembskiego. Kolejna przebudowa miała miejsce w 1909, według projektu architekta Beniamina Torbego. W 1942 w parterze kamienicy, od strony ulicy Grodzkiej, przebito podcienia.
4 maja 1965 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4218980" url="https://pl.wikipedia.org/wiki?curid=4218980" title="Cylindrosporium ulmi">
Cylindrosporium ulmi



</doc>
<doc id="4218982" url="https://pl.wikipedia.org/wiki?curid=4218982" title="Carlos Tavares">
Carlos Tavares

Carlos Manuel Tavares da Silva (ur. 4 kwietnia 1953 w Estarreja) – portugalski polityk i ekonomista, w latach 2002–2004 minister gospodarki.
Życiorys.
Ukończył studia ekonomiczne na Uniwersytecie w Porto, na którym później pracował jako nauczyciel akademicki. Przez dziesięć lat był też zatrudniony w zespole analiz makroekonomicznych Banco Português do Atlântico. Związany z Partią Socjaldemokratyczną, był przewodniczącym zgromadzenia miejskiego w swojej rodzinnej miejscowości. Między 1989 a 1991 pełnił funkcję sekretarza stanu do spraw skarbu w rządzie Aníbala Cavaco Silvy. Następnie pracował w sektorze bankowym. Był m.in. przewodniczącym rady dyrektorów Unicre oraz Banco Nacional Ultramarino, wiceprezesem Caixa Geral de Depósitos i wiceprzewodniczącym komitetu wykonawczego Banco Santander de Negócios Portugal.
Od kwietnia 2002 do lipca 2004 sprawował urząd ministra gospodarki w rządzie José Manuela Durão Barroso. Później pełnił funkcję dyrektora Biura Doradców ds. Polityki Europejskiej (BEPA) w ramach Komisji Europejskiej. W 2005 objął stanowisko prezesa portugalskiej Komisji Rynku Papierów Wartościowych (CMVM). Jego kadencja zakończyła się w 2015, jednak następcę powołano dopiero w 2016. W 2011 został dodatkowo wiceprezesem Europejskiego Urzędu Nadzoru Giełd i Papierów Wartościowych, pełnił tę funkcję do 2016.

</doc>
<doc id="4218983" url="https://pl.wikipedia.org/wiki?curid=4218983" title="Pałac Męcińskiego w Krakowie">
Pałac Męcińskiego w Krakowie



</doc>
<doc id="4218984" url="https://pl.wikipedia.org/wiki?curid=4218984" title="Jenő Fekete">
Jenő Fekete

Jenő Fekete (ur. 12 listopada 1910, zm. 1964) – węgierski piłkarz, występujący na pozycji obrońcy.
Kariera.
Karierę piłkarską rozpoczynał w klubie Rákoskeresztúri TE. W sezonie 1930/1931 zagrał w dwóch spotkaniach NB I w barwach III. Kerület, debiutując 2 listopada 1930 roku w zremisowanym 3:3 meczu z Újpestem. Następnie przeszedł do Budai 11, gdzie w ciągu sześciu sezonów zagrał w stu ligowych meczach. W latach 1936–1938 reprezentował barwy Phöbus FC, po czym do 1941 roku występował w Újpescie. Karierę kończył w Rákoskeresztúri. Zmarł w 1964 roku.
W 1936 roku rozegrał trzy spotkania w reprezentacji Węgier.

</doc>
<doc id="4218992" url="https://pl.wikipedia.org/wiki?curid=4218992" title="Pomnik ofiar faszyzmu w Wielu">
Pomnik ofiar faszyzmu w Wielu



</doc>
<doc id="4219006" url="https://pl.wikipedia.org/wiki?curid=4219006" title="Ulmus procera">
Ulmus procera



</doc>
<doc id="4219010" url="https://pl.wikipedia.org/wiki?curid=4219010" title="Brześć Poleski">
Brześć Poleski

Brześć Poleski (biał. Брэст-Палескі, ros. ББрест-Полесский) – stacja kolejowa w Brześciu, w obwodzie brzeskim, na Białorusi, na linii kolejowej łączącej Brześć z Kowlem na Ukrainie.
Stacja należy do Oddziału Mińskiego Kolei Białoruskich, dokładniej – Kierunek Brzeski (Брестское направление БЖД).

</doc>
<doc id="4219014" url="https://pl.wikipedia.org/wiki?curid=4219014" title="Lucius Hre Kung">
Lucius Hre Kung

Lucius Hre Kung (ur. 4 lutego 1959 w Hnaring) – birmański duchowny rzymskokatolicki, od 2014 biskup Hakhy.
Życiorys.
Święcenia kapłańskie przyjął 23 lutego 1989 i został inkardynowany do diecezji Hakha. Pracował przede wszystkim jako duszpasterz parafialny. W latach 2006-2010 kierował także dekanatem Hakha, a przez kolejne trzy lata pełnił funkcję wikariusza generalnego diecezji.
19 października 2013 otrzymał nominację na biskupa Hakhy. Sakry biskupiej udzielił mu 2 lutego 2014 abp Charles Maung Bo.

</doc>
<doc id="4219015" url="https://pl.wikipedia.org/wiki?curid=4219015" title="Yara van Kerkhof">
Yara van Kerkhof

Yara van Kerkhof ([ˈjaːraː vɑn ˈkɛrkɦɔf], ur. 31 maja 1990 w Zoetermeer) – holenderska łyżwiarka startująca w short tracku, medalistka igrzysk olimpijskich, mistrzostw Europy i pucharu świata.
W 2013 roku zdobyła złoty medal ze sztafetą w zawodach pucharu świata w Dreźnie. 13 lutego 2018 zdobyła swoje najważniejsze do tej pory trofeum, srebrny medal igrzysk w biegu short trackowym na 500 m.
Podczas Mistrzostw Europy w Short Tracku 13 stycznia 2018 r. zdobyła srebro w biegu na 1500 metrów.

</doc>
<doc id="4219017" url="https://pl.wikipedia.org/wiki?curid=4219017" title="Kościół Nawiedzenia Najświętszej Maryi Panny w Suchej Beskidzkiej (stary)">
Kościół Nawiedzenia Najświętszej Maryi Panny w Suchej Beskidzkiej (stary)

Kościół Nawiedzenia Najświętszej Maryi Panny – rzymskokatolicki kościół filialny należący do parafii Nawiedzenia Najświętszej Maryi Panny w Suchej Beskidzkiej.
Jest to świątynia wzniesiona w latach 1613-1614. Bryła świątyni posiada tradycje stylu późnogotyckiego (rzut poziomy, charakterystyczne przypory od zewnątrz) oraz liczne renesansowe elementy architektoniczno-zdobnicze. kościół jest budowlą jednonawową i posiada niewielkie prezbiterium zamknięte ścianą prostą oraz boczną kaplicę Matki Bożej Bolesnej powstałą w połowie XVII wieku. Świątynia nie ma wieży, a tylko małą, nakrytą blachą sygnaturkę w stylu barokowym.
Na przyporze, od strony zachodniej jest umieszczony kartusz herbowy Korczak fundatora Piotra Komorowskiego, ozdobiony renesansowym ornamentem. Z dawnego wyposażenia zachowało się barokowe malowidło umieszczone na sklepieniu prezbiterium, przedstawiające scenę Wniebowzięcia Najświętszej Maryi Panny. Pod prezbiterium znajduje się krypta grobowa Komorowskich – Piotra Komorowskiego i jego drugiej małżonki Marianny z Bnińskich. Spoczywa tam również brat Piotra – Mikołaj Komorowski. W świątyni znajduje się rokokowy chór muzyczny, podtrzymywany przez cztery kolumny jońskie oraz ołtarze: główny i pięć bocznych o wyposażeniu w stylu rokokowym.

</doc>
<doc id="4219019" url="https://pl.wikipedia.org/wiki?curid=4219019" title="Marian Niedźwiedzki">
Marian Niedźwiedzki



</doc>
<doc id="4219021" url="https://pl.wikipedia.org/wiki?curid=4219021" title="Pomnik pamięci losów ojczyzny">
Pomnik pamięci losów ojczyzny



</doc>
<doc id="4219026" url="https://pl.wikipedia.org/wiki?curid=4219026" title="Mişu Popp">
Mişu Popp

Mihail (Mișu) Popp (ur. 19 marca 1827 w Braszowie, zm. 6 marca 1892 tamże) – rumuński malarz i twórca murali. Czołowy przedstawiciel akademizmu w sztuce rumuńskiej.
Życiorys.
Wywodził się z Siedmiogrodu. Urodził się w Braszowie jako ósme dziecko Ioana i Eleny. Jego ojciec również był malarzem i twórcą murali, zajmował się przede wszystkim wnętrzem kościołów. Mișu Popp kontynuował dzieło swojego ojca, malując wiele kościołów w Rumunii m.in. w Bukareszcie, Braszowie, czy Araci. 
W 1848 roku ukończył Akademię Sztuk Pięknych w Wiedniu, gdzie znalazł się pod wpływem akademizmu. Stał się tym samym jednym z pierwszych rumuńskich artystów, który zdobył zachodnie wykształcenie. 
Jest znany przede wszystkim dzięki stworzeniu wielu portretów, na których znalazły się postacie historyczne m.in. Michał Waleczny oraz jemu współcześni artyści m.in. Vasile Alecsandri, Ion Heliade-Rădulescu oraz Andrei Mureșanu.

</doc>
<doc id="4219037" url="https://pl.wikipedia.org/wiki?curid=4219037" title="Ametzola (stacja kolejowa)">
Ametzola (stacja kolejowa)

Ametzola (hiszp. "Estación de Amézola", bas: "Ametzolako geltokia") – stacja kolejowa w Bilbao, w prowincji Vizcaya we wspólnocie autonomicznej Kraj Basków, w Hiszpanii. 
Jest częścią Cercanías Bilbao i obsługuje pociągi linii C-1, C-2 i C-4f.
Położenie stacji.
Znajduje się na linii kolejowej Bilbao – Santurce w km 1,4 na wysokości 71 m n.p.m.
Historia.
Stacja została otwarta w 1998 w ramach projektu Bilbao Ría 2000.

</doc>
<doc id="4219041" url="https://pl.wikipedia.org/wiki?curid=4219041" title="Light Me Up (singel Gromee’ego)">
Light Me Up (singel Gromee’ego)

Light Me Up – singel polskiego DJ-a i producenta muzycznego Gromee’ego, nagrany z gościnnym udziałem szwedzkiego piosenkarza Lukasa Meijera, wydany cyfrowo 15 lutego 2018 nakładem wytwórni Sony Music Poland. Utwór napisali Andrzej Gromala, Lukas Meijer, Mahan Moin i Christian Rabb.
Kompozycja została zakwalifikowana do stawki finałowej krajowych eliminacji do 63. Konkursu Piosenki Eurowizji i wygrała selekcje, dzięki czemu reprezentowała Polskę w 63. Konkursie Piosenki Eurowizji w Lizbonie.
Nagranie znalazło się na 1. miejscu listy AirPlay, najczęściej odtwarzanych utworów w polskich rozgłośniach radiowych, i pokryło się w Polsce podwójną platyną. Singel grany był również przez rozgłośnie radiowe w Europie, m.in. na Słowacji, Litwie i w Rosji.
Historia utworu.
Geneza.
Utwór skomponowali Andrzej Gromala i Lukas Meijer, a tekst napisali Mahan Moin i Christian Rabb. Singel został wydany cyfrowo 15 lutego 2018. Piosenka jest jedenastym singlem zwiastującym debiutancki album studyjny Gromee’ego, zatytułowany "Chapter One".
Teledysk.
15 lutego 2018 w serwisie YouTube został opublikowany oficjalny teledysk do piosenki, którego reżyserem został Julie Gomez. Do 5 maja klip osiągnął wynik ponad 10 mln wyświetleń na oficjalnym kanale Gromee’ego na YouTube.
Konkurs Piosenki Eurowizji.
Na początku lutego 2018 utwór został zgłoszony do krajowych eliminacji do 63. Konkursu Piosenki Eurowizji organizowanego w Lizbonie. 8 lutego ogłoszono, że znalazł się na liście dziesięciu utworów dopuszczonych do stawki finałowej konkursu. 3 marca został zaprezentowany na żywo podczas finału selekcji. Zajął ostatecznie pierwsze miejsce z 20 zdobytymi punktami (12 punktów od telewidzów i 8 punktów od jurorów), zostając utworem który będzie reprezentować Polskę w 63. Konkursie Piosenki Eurowizji w Lizbonie. 10 maja został zaprezentowany przez reprezentację jako jedenasty w kolejności w drugim półfinale konkursu i nie został zakwalifikowany do finału.
Sukces komercyjny.
Singel dotarł do 1. miejsca listy AirPlay – Top, najczęściej granych utworów w polskich rozgłośniach radiowych, i pokrył się w Polsce podwójną platyną, rozchodząc się w ponad 40 tysiącach kopii.

</doc>
<doc id="4219043" url="https://pl.wikipedia.org/wiki?curid=4219043" title="Merthyr Vale (stacja kolejowa)">
Merthyr Vale (stacja kolejowa)

Merthyr Vale (ang. "Merthyr Vale railway station", walijski: "Gorsaf reilffordd Ynysowen")) – stacja kolejowa w Merthyr Vale w hrabstwie Merthyr Tydfil, w Walii. Znajduje się na Merthyr Line. Jest obsługiwana przez pociągi Arriva Trains Wales. 
Połączenia.
Pociągi kursują co pół godziny w każdą stronę, na północ do Merthyr Tydfil i na południe do Pontypridd i Cardiff Central. Pociągi w kierunku południowym kursują naprzemiennie do Barry Island i Bridgend przez Vale of Glamorgan Line. W niedziele pociągu kursują co dwie godziny do Merthyr &amp; Bridgend. 

</doc>
<doc id="4219044" url="https://pl.wikipedia.org/wiki?curid=4219044" title="Józef Krzyczkowski">
Józef Krzyczkowski



</doc>
<doc id="4219047" url="https://pl.wikipedia.org/wiki?curid=4219047" title="Justin Saw Min Thide">
Justin Saw Min Thide

Justin Saw Min Thide (ur. 26 marca 1951 w Thaung) – birmański duchowny rzymskokatolicki, od 2009 biskup Hpa-an.
Życiorys.
Święcenia prezbiteratu otrzymał 19 marca 1984 i został inkardynowany do archidiecezji Rangun. Pracował przede wszystkim jako duszpasterz parafialny, był także m.in. wykładowcą i wicerektorem części filozoficznej seminarium w Pyin Oo Lwin (1992-2003) oraz archidiecezjalnym ekonomem (1989 i 2003-2007).
16 lipca 2007 został mianowany biskupem pomocniczym Rangunu oraz biskupem tytularnym "Lemfocty". Sakry biskupiej udzielił mu 2 grudnia 2007 abp Salvatore Pennacchio.
24 stycznia 2009 otrzymał nominację na biskupa nowo powstałej diecezji Hpa-an.

</doc>
<doc id="4219048" url="https://pl.wikipedia.org/wiki?curid=4219048" title="Lorch (Württ)">
Lorch (Württ)

Lorch (Württ) (niem: "Bahnhof Lorch (Württ)") – stacja kolejowa w Lorch, w kraju związkowym Badenia-Wirtembergia, w Niemczech. Według DB Station&amp;Service ma kategorię 5. Znajduje się na 39,9 km linii Stuttgart-Bad Cannstatt – Aalen. 

</doc>
<doc id="4219050" url="https://pl.wikipedia.org/wiki?curid=4219050" title="Zabijanie grajka">
Zabijanie grajka

Zabijanie grajka – jeden ze występujących przed Wielkim Postem. Był on popularny szczególnie na Kujawach Zachodnich. ten symbolizował koniec karnawału i początek Wielkiego Postu. Gdy z wtorku na środę kończono karnawałową zabawę, do karczmy wchodził wiejski stróż, by głosem gwizdka lub biciem w bęben obwieścić nadejście postu. W Kieleckiem skrzypek zrywał wtedy wszystkie struny z instrumentu, a następnie klękał na środku izby. Nakładano mu na głowę czapkę, którą najstarszy z gospodarzy zrzucał kijem, co miało imitować ścięcie grajka, osoby w poście niepotrzebnej. 
Na Kujawach rytuał polegał na wywiezieniu grajka z zabawy podkoziołkowej poza granicę wsi, gdzie rozbijano mu garnek z popiołem (pod nogami lub na głowie), a w pobliżu wypuszczano czarnego kota reprezentującego uchodzącą duszę „zabitego” grajka. Następnie rozpalano w tym miejscu ognisko. Na Mazowszu muzykanta owijano w słomę i grochowiny, a następnie wywożono z karczmy na przystrojonych taczkach poza teren wsi, często nad rzekę lub staw, gdzie wieszano lub palono wyobrażającą go słomianą kukłę. Symbolami grajka były także części męskiej garderoby, kapelusz oraz skrzypce wieszane na drzwiach karczmy.

</doc>
<doc id="4219063" url="https://pl.wikipedia.org/wiki?curid=4219063" title="Gare de Wihr-au-Val - Soultzbach-les-Bains">
Gare de Wihr-au-Val - Soultzbach-les-Bains

Gare de WWihr-au-Val - Soultzbach-les-Bains – przystanek kolejowy w miejscowości Wihr-au-Val, w departamencie Górny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est. Obsługuje również gminę Soultzbach-les-Bains.
Położenie.
Znajduje się na linii Colmar – Metzeral, na km 12,730 między stacjami Walbach-La-Forge i Gunsbach - Griesbach, na wysokości 310 m n.p.m. 

</doc>
<doc id="4219075" url="https://pl.wikipedia.org/wiki?curid=4219075" title="Cerkiew-pomnik w Lazarevcu">
Cerkiew-pomnik w Lazarevcu



</doc>
<doc id="4219086" url="https://pl.wikipedia.org/wiki?curid=4219086" title="Bad Krozingen (stacja kolejowa)">
Bad Krozingen (stacja kolejowa)

Bad Krozingen (niem.: "Bahnhof Bad Krozingen") – stacja kolejowa w Bad Krozingen, w kraju związkowym Badenia-Wirtembergia, w Niemczech. Według DB Station&amp;Service ma kategorię 4. Znajduje się na linii Mannheim – Basel.

</doc>
<doc id="4219104" url="https://pl.wikipedia.org/wiki?curid=4219104" title="Chae Rim">
Chae Rim

Chae Rim (hangul: 채림, ur. 28 marca 1979 w Seulu), właśc. Park Chae-rim (hangul: 박채림) – południowokoreańska aktorka.
Biografia.
W 1992 roku zadebiutowała jako aktorka w dramacie telewizyjnym MBC. W 1994 roku Chae Rim została Miss Haitai. Chae Rim była także współprowadzącą programu "Music Camp" stacji MBC, od 1999 do 2000 roku. Zagrała w wielu serialach telewizyjnych, między innymi w "Eve-ui modeun geot" z 2000 roku i "Dal-ja-ui bom" z 2007 roku. Cieszy się dużą popularnością jako gwiazda koreańskiej fali w Chinach i na Tajwanie. W 2010 roku Chae Rim powróciła na mały ekran w serialu "Oh! My Lady", w którym zagrała u boku Siwona z Super Junior. W listopadzie 2018 roku Chae Rim podpisała kontrakt z nową agencją Hunus Entertainment. W 2021 została członkiem obsady programu rozrywkowego Honki Club stacji JTBC.
Życie prywatne.
24 maja 2003 roku Chae Rim poślubiła 14 lat starszego piosenkarza Lee Seung-hwan. 31 marca 2006 roku agencja Lee opublikowała wiadomość o rozwodzie pary, ze względu na różnice osobowości. Para żyła w separacji od grudnia 2005 roku. W marcu 2014 roku, Chae Rim przyznała, że spotyka się z chińskim aktorem Gao Ziqi. Gao i Chae Rim wzięli ślub w Chinach 14 października 2014 roku. Mają syna. Chae Rim i Gao Ziqi rozwiedli się w 2020 roku.

</doc>
<doc id="4219109" url="https://pl.wikipedia.org/wiki?curid=4219109" title="Wojna w Syrii">
Wojna w Syrii



</doc>
<doc id="4219113" url="https://pl.wikipedia.org/wiki?curid=4219113" title="Philip Lasap Za Hawng">
Philip Lasap Za Hawng

Philip Lasap Za Hawng (ur. 12 lutego 1945 w Pang-Pu) – birmański duchowny rzymskokatolicki, od 1998 biskup Lashio.

</doc>
<doc id="4219116" url="https://pl.wikipedia.org/wiki?curid=4219116" title="Saneczkarstwo na Zimowych Igrzyskach Olimpijskich 2018 – sztafeta">
Saneczkarstwo na Zimowych Igrzyskach Olimpijskich 2018 – sztafeta

Sztafeta – ostatnia konkurencja, w której zostały rozdane medale w saneczkarstwie na Zimowych Igrzyskach Olimpijskich 2018 w Pjongczangu.
Zawodnicy o medale olimpijskie walczyli 15 lutego na torze Alpensia Sliding Centre umiejscowionym w Pjongczangu. Mistrzostwa olimpijskiego z 2014 roku broniła reprezentacja Niemiec.
Złoty wywalczyli Niemcy w składzie Natalie Geisenberger, Johannes Ludwig, Tobias Wendl/Tobias Arlt. Drugie miejsce zajęli Kanadyjczycy, a brąz przypadł Austriakom.
Polacy uplasowali się na 8 miejscu.

</doc>
<doc id="4219117" url="https://pl.wikipedia.org/wiki?curid=4219117" title="Home Nations Championship 1935">
Home Nations Championship 1935

Home Nations Championship 1935 – trzydziesta pierwsza edycja Home Nations Championship, mistrzostw Wysp Brytyjskich w rugby union, rozegrana pomiędzy 19 stycznia a 16 marca 1935 roku. Wliczając turnieje w poprzedniej formie, wraz z Pucharem Pięciu Narodów, była to czterdziesta ósma edycja tych zawodów. W turnieju zwyciężyła Irlandia.
Zgodnie z ówczesnymi zasadami punktowania dropgol był warty cztery punkty, podwyższenie dwa, natomiast przyłożenie i pozostałe kopy trzy punkty.

</doc>
<doc id="4219120" url="https://pl.wikipedia.org/wiki?curid=4219120" title="Raymond Saw Po Ray">
Raymond Saw Po Ray

Raymond Saw Po Ray (ur. 11 sierpnia 1948 w Mergui) – birmański duchowny rzymskokatolicki, od 1993 biskup Mawlamyine.

</doc>
<doc id="4219122" url="https://pl.wikipedia.org/wiki?curid=4219122" title="Hipnoza (ujednoznacznienie)">
Hipnoza (ujednoznacznienie)



</doc>
<doc id="4219125" url="https://pl.wikipedia.org/wiki?curid=4219125" title="John Hsane Hgyi">
John Hsane Hgyi

John Hsane Hgyi (ur. 15 grudnia 1953 w Pyingadoe Mayanchaung, zm. 22 lipca 2021 w Pathein) – birmański duchowny rzymskokatolicki, od 2003 do swojej śmierci w 2021 roku biskup Pathein.
Życiorys.
Święcenia kapłańskie przyjął 7 marca 1982 i został inkardynowany do diecezji Pathein. Był m.in. rektorem seminarium w Mandalay oraz rektorem narodowego seminarium w Rangunie.
25 stycznia 2003 papież Jan Paweł II mianował go biskupem pomocniczym Pathein oraz biskupem tytularnym "Puppi". Sakrę biskupią przyjął 22 marca 2003 z rąk arcybiskupa Adriano Bernardiniego. 24 maja 2003 otrzymał nominację na biskupa Pathein, zaś trzy miesiące później kanonicznie objął urząd.
W latach 2012-2014 pełnił funkcję przewodniczącego mjanmańskiej Konferencji Episkopatu.

</doc>
<doc id="4219128" url="https://pl.wikipedia.org/wiki?curid=4219128" title="Zdzisław Pelczarski">
Zdzisław Pelczarski

Zdzisław Lesław Pelczarski – polski architekt, doktor habilitowany nauk technicznych inżynier, nauczyciel akademicki Wydziału Architektury Politechniki Białostockiej i były dziekan tego wydziału, specjalista w zakresie architektury mieszkaniowej i architektury użyteczności publicznej.
Życiorys.
W 2011 na Wydziale Architektury Politechniki Wrocławskiej na podstawie dorobku naukowego oraz rozprawy pt. "Widownie współczesnych stadionów. Determinanty i problemy projektowe" uzyskał stopień doktora habilitowanego nauk technicznych w dyscyplinie architektura i urbanistyka w specjalności architektura użyteczności publicznej.
Został profesorem nadzwyczajnym Politechniki Białostockiej na Wydziale Architektury. Był dziekanem tego wydziału.

</doc>
<doc id="4219130" url="https://pl.wikipedia.org/wiki?curid=4219130" title="Alexander Pyone Cho">
Alexander Pyone Cho

Alexander Pyone Cho (ur. 10 lipca 1949 w Oatshitpin) – birmański duchowny rzymskokatolicki, od 2011 biskup Pyain.
Życiorys.
Święcenia kapłańskie przyjął 15 marca 1975 i został inkardynowany do diecezji Prome. Pracował głównie jako duszpasterz parafialny, był także m.in. rektorem niższego seminarium oraz części filozoficznej krajowego seminarium w Pyin Oo. W latach 2005-2010 pracował jako misjonarz na terenie amerykańskiej diecezji Salina.
3 grudnia 2010 został mianowany biskupem diecezji Pyain. Sakry biskupiej udzielił mu 27 lutego 2011 abp Giovanni d’Aniello.

</doc>
<doc id="4219134" url="https://pl.wikipedia.org/wiki?curid=4219134" title="Pomnik tradycji lotniczych w Wiechlicach">
Pomnik tradycji lotniczych w Wiechlicach



</doc>
<doc id="4219138" url="https://pl.wikipedia.org/wiki?curid=4219138" title="Alberto Vera Aréjula">
Alberto Vera Aréjula

Alberto Vera Aréjula OdeM (ur. 8 kwietnia 1957 w Aguilar del Río Alhama) – hiszpański duchowny rzymskokatolicki posługujący w Mozambiku, od 2018 biskup Nacala.
Życiorys.
Święcenia kapłańskie przyjął 22 sierpnia 1981 w zgromadzeniu NMP Łaskawej. Po kilkuletnim stażu wikariuszowskim w Walencji został skierowany do Gwatemali w charakterze wychowawcy miejscowych postulantów. W latach 1986–2000 ponownie pracował w rodzinnym kraju, a w 2000 wyjechał do Mozambiku i został przełożonym miejscowej wspólnoty zakonnej w Matoli oraz delegatem prowincjalnym. W 2013 objął kierownictwo w nowo powstałym klasztorze w Xai-Xai.
30 marca 2015 został prekonizowany biskupem pomocniczym diecezji Xai-Xai ze stolicą tytularną "Nova Barbara". Sakry biskupiej udzielił mu 2 maja 2015 biskup Xai-Xai, Lucio Andrice Muandula.
25 kwietnia 2018 otrzymał nominację na biskupa diecezji Nacala.

</doc>
<doc id="4219139" url="https://pl.wikipedia.org/wiki?curid=4219139" title="Viktor Thorn (biegacz narciarski)">
Viktor Thorn (biegacz narciarski)

Viktor Thorn (ur. 11 maja 1996 r. w Ärtemark) – szwedzki biegacz narciarski, zawodnik klubu Ulricehamns IF.
Kariera.
Po raz pierwszy na arenie międzynarodowej Viktor Thorn pojawił się 17 listopada 2012 roku, podczas zawodów juniorskich w szwedzkiej miejscowości Bruksvallarna, gdzie na dystansie 15 km stylem dowolnym, zajął 30. miejsce.
W Pucharze Świata zadebiutował podczas pierwszego etapu Tour de Ski 31 grudnia 2016 roku w Val Müstair, w sprincie stylem dowolnym, gdzie uplasował się na 33. pozycji. Natomiast pierwsze pucharowe wywalczył podczas trzeciego etapu TdS w biegu łączonym na 20 km, uplasował się na 26. pozycji.
W kwietniu 2021 r. ogłosił zakończenie kariery sportowej.

</doc>
<doc id="4219140" url="https://pl.wikipedia.org/wiki?curid=4219140" title="Luis Gleisner Wobbe">
Luis Gleisner Wobbe

Luis Gleisner Wobbe (ur. 22 lutego 1936 w Iquique) – chilijski duchowny katolicki, biskup pomocniczy La Sereny w latach 2001-2014.
Życiorys.
Ukończył studia inżynierskie z elektroniki na uniwersytecie w Viña del Mar. Następnie został członkiem Opus Dei i rozpoczął studia w szkole miejscowej prałatury oraz na rzymskim Kolegium Świętego Krzyża. Uzyskał także doktorat z prawa
kanonicznego na Papieskim Uniwersytecie św. Tomasza z Akwinu.
Święcenia kapłańskie przyjął 11 sierpnia 1963. Służył w ośrodkach uniwersyteckich Opus Dei w Santiago, następnie pracował w szkole rolniczej w Rancagua (1970-1991). W latach 1985-1991 był wikariuszem sądowym i wikariuszem generalnym diecezji Rancagua.
Episkopat.
3 lipca 1991 został mianowany przez papieża Jana Pawła II biskupem pomocniczym diecezji Rancagua ze stolicą tytularną "Mididi". Sakry biskupiej udzielił mu 15 sierpnia tegoż roku ówczesny ordynariusz tejże diecezji, bp Jorge Medina Estévez.
10 lipca 2001 papież mianował go biskupem pomocniczym archidiecezji La Serena.
21 listopada 2014 przeszedł na emeryturę.

</doc>
<doc id="4219141" url="https://pl.wikipedia.org/wiki?curid=4219141" title="A-League Pre-Season Challenge Cup">
A-League Pre-Season Challenge Cup



</doc>
<doc id="4219142" url="https://pl.wikipedia.org/wiki?curid=4219142" title="Ricardo Clarke">
Ricardo Clarke

Ricardo Mauricio Clarke Hamilton (ur. 27 września 1992 w Colónie) – panamski piłkarz występujący na pozycji prawego skrzydłowego, obecnie zawodnik portugalskiej Boavisty.
Kariera klubowa.
Clarke wychowywał się w dzielnicy ("barriada") Luther King portowej miejscowości Cativá, w prowincji Colón. Jest najmłodszym z trójki rodzeństwa (posiada starszego brata i siostrę), jego matka pracowała jako nauczycielka w lokalnej szkole. W wieku dziewięciu lat rozpoczął treningi w akademii juniorskiej klubu Sporting San Miguelito. Do pierwszej drużyny został włączony przez szkoleniowca Richarda Parrę i w Liga Panameña zadebiutował w 2011 roku w spotkaniu z Tauro. Premierowego gola w najwyższej klasie rozgrywkowej strzelił natomiast w konfrontacji z Árabe Unido, szybko zostając podstawowym zawodnikiem drużyny. We wrześniu 2012 został wypożyczony na trzy miesiące do nowozelandzkiego Wellington Phoenix FC, w celu zastąpienia w zespole kontuzjowanego Daniego Sáncheza. W australijskiej A-League zadebiutował 6 października 2012 w wygranym 2:0 meczu z Sydney FC, a ogółem zanotował w ekipie trenera Rickiego Herberta dwa występy.
Zaraz po powrocie do ojczyzny – w wiosennym sezonie Clausura 2013 – Clarke wywalczył ze Sportingiem pierwszy w historii klubu tytuł mistrza Panamy. Sam został wówczas królem strzelców ligi panamskiej (z dziesięcioma golami na koncie) oraz otrzymał nagrodę Premio Rommel Fernández dla najlepszego panamskiego piłkarza występującego w rodzimej lidze. W sierpniu 2013 przeszedł (początkowo na zasadzie wypożyczenia) do mistrza Wenezueli – klubu Zamora FC, gdzie miał zastąpić swojego rodaka i dotychczasową gwiazdę ligi Gabriela Torresa. W wenezuelskiej Primera División zadebiutował 25 sierpnia 2013 w wygranym 2:0 pojedynku z Deportivo Lara, zaś pierwszą bramkę zdobył 20 października tego samego roku w wygranym 2:1 spotkaniu z Deportivo La Guaira. Już w swoim pierwszym sezonie 2013/2014 wywalczył z ekipa Noela Sanvicente mistrzostwo Wenezueli i sukces ten powtórzył również w półrocznym sezonie 2015. Trzeci tytuł mistrza Wenezueli z Zamorą wywalczył w sezonie 2016, a ogółem barwy zespołu z Barinas reprezentował przez cztery lata. Był czołowym zawodnikiem ligi wenezuelskiej – imponował dynamiką i ruchliwością, występując na pozycji ofensywnego pomocnika lub skrzydłowego.
W lipcu 2017 Clarke jako wolny zawodnik podpisał trzyletnią umowę z portugalskim zespołem Boavista FC. W Primeira Liga zadebiutował 7 sierpnia 2017 w przegranej 1:2 konfrontacji z Portimonense SC.
Kariera reprezentacyjna.
W seniorskiej reprezentacji Panamy Clarke zadebiutował za kadencji selekcjonera Hernána Darío Gómeza, 17 lutego 2016 w wygranym 1:0 meczu towarzyskim z Salwadorem. W lipcu 2017 został powołany na Złoty Puchar CONCACAF, podczas którego był rezerwowym zawodnikiem swojej kadry, rozgrywając jedno z czterech możliwych spotkań (po wejściu z ławki). Panamczycy odpadli wówczas z turnieju w ćwierćfinale, ulegając Kostaryce (0:1).

</doc>
<doc id="4219147" url="https://pl.wikipedia.org/wiki?curid=4219147" title="Pedro Roseta">
Pedro Roseta

Pedro Manuel Cruz Roseta (ur. 29 czerwca 1943 w Covilhã) – portugalski polityk, prawnik i dyplomata, działacz Partii Socjaldemokratycznej, parlamentarzysta krajowy, w latach 2002–2004 minister kultury.
Życiorys.
Ukończył studia prawnicze na Uniwersytecie Lizbońskim, działał w organizacjach studenckich i katolickich. Pracował w resorcie edukacji, następnie podjął pracę w zawodzie nauczyciela akademickiego, związany był głównie z Portugalskim Uniwersytetem Katolickim. W latach 1972–1973 pełnił funkcję sekretarza generalnego tej uczelni.
W okresie przemian politycznych stał się bliskim współpracownikiem Francisca Sá Carneiro, lidera Partii Socjaldemokratycznej. Z ramienia PSD sprawował mandat posła do konstytuanty i następnie do Zgromadzenia Republiki I oraz II kadencji, od 1979 do 1981 przewodniczył frakcji deputowanych PSD. W latach 1981–1988 zajmował stanowisko stałego przedstawiciela Portugalii przy Organizacji Współpracy Gospodarczej i Rozwoju. Później ponownie wykonywał mandat posła V, VI, VII, VIII i IX kadencji (do 2005). Od kwietnia 2002 do lipca 2004 był ministrem kultury w rządzie José Manuela Durão Barroso. Na początku lat 90. oraz od 2007 do 2010 ponownie pracował na Portugalskim Uniwersytecie Katolickim.

</doc>
<doc id="4219148" url="https://pl.wikipedia.org/wiki?curid=4219148" title="Teleorman">
Teleorman

Teleorman – rzeka w południowej Rumunii.
Źródła rzeki znajdują na południowym przedgórzu Południowych Karpat. Uchodzi do Vedei, przy miejscowości Ștorobăneasa. Jej głównymi dopływami są Negraș, Clănița, Vijiștea.

</doc>
<doc id="4219154" url="https://pl.wikipedia.org/wiki?curid=4219154" title="Ernesto Maguengue">
Ernesto Maguengue

Ernesto Maguengue (ur. 2 sierpnia 1964 w Chidenguele) – mozambicki duchowny rzymskokatolicki, biskup Inhambane od 2022.
Życiorys.
Święcenia kapłańskie otrzymał 14 maja 1989 i został inkardynowany do archidiecezji Maputo. Po święceniach rozpoczął pracę w sekretariacie diecezjalnym ds. duszpasterskich. W latach 1992-1998 odbywał studia doktoranckie w Rzymie. W 1999 wrócił do kraju i został wykładowcą w stołecznych seminariach (był także rektorem seminarium św. Piusa X).
24 czerwca 2004 został mianowany biskupem Pemby. Sakry biskupiej udzielił mu cztery miesiące później kard. Alexandre José Maria dos Santos, ówczesny metropopita Maputo. 27 października 2012 zrezygnował z urzędu.
6 sierpnia 2014 otrzymał nominację na biskupa pomocniczego Nampuli oraz biskupa tytularnego "Furnos Minor".
4 kwietnia 2022 papież Franciszek mianował go ordynariuszem diecezji Inhambane.

</doc>
<doc id="4219156" url="https://pl.wikipedia.org/wiki?curid=4219156" title="Mistrzostwa Europy w Saneczkarstwie 2018 (tory naturalne)">
Mistrzostwa Europy w Saneczkarstwie 2018 (tory naturalne)

27. Mistrzostwa Europy w saneczkarstwie na torach naturalnych 2018 odbyły się w dniach 9 - 11 lutego we austriackim Obdach-Winterleiten. Rozegrane zostały cztery konkurencje: jedynki kobiet, jedynki mężczyzn, dwójki mężczyzn oraz zawody drużynowe.
W konkurencji jedynek kobiet tytuł obroniła Włoszka Evelin Lanthaler. W jedynkach mężczyzn również tytuł przypadł obrońcy trofeum Austriakowi Thomasowi Kammerlanderowi. W dwójkach kolejny raz bezkonkurencyjna była para Patrick Pigneter i Florian Clara, którzy zdobyli Mistrzostwo Europy po raz czwarty. W rywalizacji drużynowej najlepszy okazał się zespół gospodarzy.
W jedynkach mężczyzn Patryk Budny i Rafał Zasuwa zostali sklasyfikowani odpowiednio na 27 i 28 miejscu. W dwójkach Adam Jędrzejko i Patryk Budny zajęli 11 pozycję, a wśród kobiet Julia Płowy była 12. Polacy nie przystąpili do rywalizacji drużynowej.

</doc>
<doc id="4219160" url="https://pl.wikipedia.org/wiki?curid=4219160" title="Sabin Drăgoi">
Sabin Drăgoi

Sabin Vasile Drăgoi (ur. 6 czerwca 1894 w Seliște, zm. 31 grudnia 1968 w Bukareszcie) – rumuński kompozytor i etnomuzykolog.
Życiorys.
Edukacja.
W latach 1918–1919 studiował harmonię u Alexandra Zirry w konserwatorium w Jassach, a w latach 1919–1920 w konserwatorium w Klużu – teorię muzyki u Augustina Beny i kontrapunkt u Hermanna Klee. Następnie wyjechał do Pragi, gdzie w latach 1920–1922 studiował w tamtejszym konserwatorium u Vítězslava Nováka (kompozycję i orkiestrację), Otakara Ostrčila (dyrygenturę) i Jaroslava Krupki (historię muzyki).
Działalność pedagogiczna.
Po powrocie z Pragi przez 2 lata nauczał muzyki w Devie (1922–1924). W 1924 otrzymał stanowisko wykładowcy harmonii w konserwatorium w Timișoarze, na którym pozostał do 1942, równocześnie pełniąc funkcję dyrektora tego konserwatorium (1925–1943). Był w tym czasie też dyrektorem opery rumuńskiej w Klużu (1940–1944). Następnie nauczał harmonii i kompozycji w konserwatorium w Klużu (1943–1945). W latach 1949–1950 był rektorem Instytutu Sztuki w Timișoarze. Razem z George Breazulem napisał serię podręczników szkolnych, w których oparł edukację muzyczna na pieśniach ludowych. Sam zgromadził i opublikował pokaźną kolekcję tych pieśni.
W latach 1950–1964 Drăgoi był dyrektorem Instytutu Etnografii i Folkloru Akademii Rumuńskiej w Bukareszcie. Od 1953 był członkiem korespondentem tej Akademii, a w latach 1961–1968 – członkiem rady wykonawczej International Folk Music Council (IFMC) w Londynie. Dwukrotnie pełnił też funkcję wiceprezesa Stowarzyszenia Kompozytorów Rumuńskich (1940–1945, 1952–1960).
Twórczość.
Największą jego inspiracją twórczą była archaiczna postać rumuńskiej muzyki ludowej, obecna w kolędach, lamentach, balladach i pieśniach weselnych. Wykorzystywał także tańce ludowe w swoich utworach symfonicznych i fortepianowych. Jego kompozycje charakteryzował dźwięczny język tonalny oparty na modalnych skalach diatonicznych, charakterystyczny dla szkół narodowych Europy Wschodniej. Będąc mistrzem małej formy muzycznej, najczęściej nadawał swoim utworom rozszerzoną formę suity, czasem wzbogacając ją wariacjami. Jego opera "Năpasta" była znaczącym wkładem w tworzenie rumuńskiego repertuaru i stanowiła teoretyczne podwaliny muzyki rumuńskiej w okresie międzywojennym.
Ważniejsze kompozycje.
Utwory kameralne i fortrpianowe.
oraz ponad 30 miniatur fortepianowych z lat 1923–1968
Utwory wokalne.
oraz utwory chóralne i pieśni

</doc>
<doc id="4219163" url="https://pl.wikipedia.org/wiki?curid=4219163" title="Łyżwiarstwo szybkie na Zimowych Igrzyskach Olimpijskich 2018 – 10 000 m mężczyzn">
Łyżwiarstwo szybkie na Zimowych Igrzyskach Olimpijskich 2018 – 10 000 m mężczyzn

Bieg na 10 000 metrów mężczyzn rozgrywany w ramach łyżwiarstwa szybkiego na Zimowych Igrzyskach Olimpijskich 2018 odbył się 16 lutego w hali Gangneung Oval w Gangneung.
Złoty wywalczył Kanadyjczyk Ted-Jan Bloemen, drugi był Holender Jorrit Bergsma, a na najniższym stopniu podium stanął Włoch Nicola Tumolero.
Rekordy.
"Rekordy obowiązujące przed rozpoczęciem igrzysk."

</doc>
<doc id="4219165" url="https://pl.wikipedia.org/wiki?curid=4219165" title="Patrīcija Eiduka">
Patrīcija Eiduka

Patrīcija Eiduka (ur. 1 lutego 2000 w Rydze) – łotewska biegaczka narciarska, wicemistrzyni świata młodzieżowców, zawodniczka klubu Aizkraukle.
Kariera.
Po raz pierwszy na arenie międzynarodowej pojawiła się 22 listopada 2014 roku, podczas zawodów juniorskich w szwedzkiej miejscowości Bruksvallarna, gdzie uplasowała się na 40. pozycji na dystansie 5 km stylem dowolnym. Wielokrotna wicemistrzyni Łotwy w biegach narciarskich na dystansach i w sprincie. W 2018 roku wystartowała na mistrzostwach świata juniorów w Goms, gdzie była dziesiąta w sprincie stylem dowolnym. Jeszcze dwukrotnie startowała na imprezach tego cyklu, zajmując między innymi czwarte miejsce w biegu na 15 km techniką dowolną podczas mistrzostw świata juniorów w Oberwiesenthal. Walkę o podium przegrała tam z Siri Wigger ze Szwajcarii. Ponadto na mistrzostwach świata młodzieżowców w Lygna w 2022 roku zdobyła srebrny medal w biegu na 10 km stylem klasycznym.
W Pucharze Świata zadebiutowała 24 listopada 2018 w fińskiej Ruce w sprincie stylem klasycznym. Plasując się na 66. pozycji na 73 sklasyfikowane zawodniczki. Pierwsze pucharowe punkty wywalczyła 18 stycznia 2020 roku w Novym Měście na Moravě, gdzie na dystansie 10 km stylem dowolnym uplasowała się na 27. pozycji.
Zawodniczka trenuje z polską kadrą narodową.

</doc>
<doc id="4219168" url="https://pl.wikipedia.org/wiki?curid=4219168" title="Adriano Langa">
Adriano Langa

Adriano Langa (ur. 25 października 1946 w Macupulana) – mozambicki duchowny rzymskokatolicki, w latach 2006-2022 biskup Inhambane. 1998 - 2005 biskup pomocniczy Maputo, potem przez rok biskup koadiutor Inhambane.
4 kwitnie 2022 roku papież Franciszek przyjął jego rezygnację z funkcji biskupa Inhambane.

</doc>
<doc id="4219169" url="https://pl.wikipedia.org/wiki?curid=4219169" title="José Fajardo">
José Fajardo

José Fajardo Nelson (ur. 18 sierpnia 1993 w Colónie) – panamski piłkarz występujący na pozycji napastnika, obecnie zawodnik Independiente La Chorrera.
Kariera klubowa.
Fajardo rozpoczynał swoją karierę w drugoligowym klubie Independiente La Chorrera. W wiosennym sezonie Clausura 2017 został królem strzelców drugiej ligi panamskiej i wywalczył ze swoją drużyną awans do najwyższej klasy rozgrywkowej. W Liga Panameña zadebiutował 21 lipca 2017 w wygranym 1:0 spotkaniu z San Francisco, zaś premierowego gola strzelił 28 sierpnia tego samego roku w wygranej 1:0 konfrontacji z Santa Gema. W listopadzie 2017 (wraz ze swoim kolegą klubowym Omarem Browne) przebywał na testach w kolumbijskim Independiente Medellín.
Kariera reprezentacyjna.
W seniorskiej reprezentacji Panamy Fajardo zadebiutował za kadencji selekcjonera Hernána Darío Gómeza, 24 października 2017 w wygranym 5:0 meczu towarzyskim z Grenadą.

</doc>
<doc id="4219170" url="https://pl.wikipedia.org/wiki?curid=4219170" title="Bistra (gmina Črna na Koroškem)">
Bistra (gmina Črna na Koroškem)

Bistra – wieś w Słowenii, gmina Črna na Koroškem. 1 stycznia 2017 miejscowość liczyła 79 mieszkańców.

</doc>
<doc id="4219171" url="https://pl.wikipedia.org/wiki?curid=4219171" title="Olga Szabó-Orbán">
Olga Szabó-Orbán

Olga Szabó-Orbán (ur. 9 października 1938 w Klużu, zm. 5 stycznia 2022 w Budapeszcie) – rumuńska florecistka pochodzenia węgierskiego. Trzykrotna medalistka olimpijska.
Brała udział w pięciu edycjach letnich igrzysk olimpijskich (XVI Letnich Igrzyskach Olimpijskich Melbourne 1956, XVII Letnich Igrzyskach Olimpijskich Rzym 1960, XVIII Letnich Igrzyskach Olimpijskich Tokio 1964, XIX Letnich Igrzyskach Olimpijskich Meksyk 1968, XX Letnich Igrzyskach Olimpijskich Monachium 1972), podczas trzech zdobywała medale. W 1956 zdobyła srebro w konkursie indywidualnym, w 1968 i 1972 była trzecia w drużynie. W 1962 została indywidualną mistrzynią świata, w 1965 zdobyła srebro, w 1970 brąz. Wielokrotnie stawała na podium mistrzostw świata w drużynie. Była mistrzynią świata w 1969. W 1965 i 1970 zostawała wicemistrzynią globu, w 1961 i 1967 brązową medalistką tej imprezy.
Jej mąż Alexandru Szabo był waterpolistą i olimpijczykiem. W 1990 zamieszkali na Węgrzech.

</doc>
<doc id="4219173" url="https://pl.wikipedia.org/wiki?curid=4219173" title="Linia kolejowa Wallwitz – Wettin">
Linia kolejowa Wallwitz – Wettin

Linia kolejowa Wallwitz – Wettin – dawna jednotorowa i niezelektryfikowana lokalna linia kolejowa w kraju związkowym Saksonia-Anhalt, w Niemczech. Łączyła miejscowości Wallwitz i Wettin.

</doc>
<doc id="4219174" url="https://pl.wikipedia.org/wiki?curid=4219174" title="Olga Orban-Szabo">
Olga Orban-Szabo



</doc>
<doc id="4219176" url="https://pl.wikipedia.org/wiki?curid=4219176" title="Francisco Lerma Martínez">
Francisco Lerma Martínez

Francisco Lerma Martínez IMC (ur. 4 maja 1944 w El Palmar, zm. 24 kwietnia 2019 w Maputo) – hiszpański duchowny rzymskokatolicki posługujący w Mozambiku, od 2010 do 2019 biskup Gurué.
Życiorys.
Święcenia kapłańskie otrzymał 20 grudnia 1969 w zgromadzeniu Misjonarzy Konsolaty. Po święceniach i studiach w Rzymie został skierowany do Mozambiku i rozpoczął pracę duszpasterską w diecezji Inhambane. W latach 1991-1996 był rektorem filozoficznej części zakonnego seminarium w Matola. W latach 2002-2007 pracował w zakonnym sekretariacie generalnym ds. misji, a w kolejnych latach kierował mozambicką prowincją zgromadzenia.
24 marca 2010 został prekonizowany biskupem Gurué. Sakry biskupiej udzielił mu 30 maja 2010 bp Lucio Andrice Muandula.
Zmarł w szpitalu w Maputo 24 kwietnia 2019.

</doc>
<doc id="4219177" url="https://pl.wikipedia.org/wiki?curid=4219177" title="Javorje (gmina Črna na Koroškem)">
Javorje (gmina Črna na Koroškem)

Javorje – wieś w Słowenii, gmina Črna na Koroškem. 1 stycznia 2017 liczyła 139 mieszkańców.

</doc>
<doc id="4219180" url="https://pl.wikipedia.org/wiki?curid=4219180" title="Jazbina (gmina Črna na Koroškem)">
Jazbina (gmina Črna na Koroškem)

Jazbina – wieś w Słowenii, gmina Črna na Koroškem. 1 stycznia 2017 liczyła 39 mieszkańców.

</doc>
<doc id="4219181" url="https://pl.wikipedia.org/wiki?curid=4219181" title="Tye Sheridan">
Tye Sheridan

Tye Kayle Sheridan (ur. 11 listopada 1996 w Palestine) – amerykański aktor, który wystąpił m.in. w filmach "Drzewo życia" i "".

</doc>
<doc id="4219182" url="https://pl.wikipedia.org/wiki?curid=4219182" title="Koprivna (Słowenia)">
Koprivna (Słowenia)

Koprivna – wieś w Słowenii, gmina Črna na Koroškem. 1 stycznia 2017 liczyła 140 mieszkańców.

</doc>
<doc id="4219183" url="https://pl.wikipedia.org/wiki?curid=4219183" title="Topla (Słowenia)">
Topla (Słowenia)

Topla – wieś w Słowenii, gmina Črna na Koroškem. 1 stycznia 2017 liczyła 38 mieszkańców.

</doc>
<doc id="4219185" url="https://pl.wikipedia.org/wiki?curid=4219185" title="Ludranski Vrh">
Ludranski Vrh

Ludranski Vrh – wieś w Słowenii, gmina Črna na Koroškem. 1 stycznia 2017 liczyła 87 mieszkańców.

</doc>
<doc id="4219186" url="https://pl.wikipedia.org/wiki?curid=4219186" title="Podpeca">
Podpeca

Podpeca – wieś w Słowenii, gmina Črna na Koroškem. 1 stycznia 2017 liczyła 197 mieszkańców.

</doc>
<doc id="4219187" url="https://pl.wikipedia.org/wiki?curid=4219187" title="Žerjav">
Žerjav

Žerjav – wieś w Słowenii, gmina Črna na Koroškem. 1 stycznia 2017 liczyła 364 mieszkańców.

</doc>
<doc id="4219192" url="https://pl.wikipedia.org/wiki?curid=4219192" title="Isaltino Morais">
Isaltino Morais

Isaltino Afonso Morais (ur. 29 grudnia 1949 w Mirandeli) – portugalski polityk, prawnik i samorządowiec, parlamentarzysta krajowy, w latach 2002–2003 minister ds. miast, planowania przestrzennego i ochrony środowiska, wieloletni burmistrz Oeiras.
Życiorys.
Na początku lat 70. odbywał służbę wojskową w Angoli. Później był zatrudniony w INE, krajowym instytucie statystycznym. W 1981 ukończył studia prawnicze na Uniwersytecie Lizbońskim. Do połowy lat 80. pracował jako nauczyciel akademicki, a także w organach prokuratury. W 1978 dołączył do Partii Socjaldemokratycznej, do 2003 pełnił różne funkcje w regionalnych i krajowych strukturach tego ugrupowania.
W 1985 został po raz pierwszy wybrany na burmistrza Oeiras, z powodzeniem ubiegał się o reelekcję na kolejne kadencje, pełniąc tę funkcję do 2002. W drugiej połowie lat 90. uzyskiwał mandat posła do Zgromadzenia Republiki. W kwietniu 2002 przeszedł na stanowisko ministra do spraw miast, planowania przestrzennego i ochrony środowiska w rządzie José Manuela Durão Barroso. Urząd ten sprawował do kwietnia 2003. W 2005 i w 2009 ponownie wybierany na burmistrza Oeiras na czteroletnie kadencje. Kandydował wówczas jako niezależny bez poparcia PSD.
W międzyczasie toczyło się przeciwko niemu postępowanie karne o oszustwa podatkowe i prawnie brudnych pieniędzy. W 2009 został za to skazany na karę siedmiu lat pozbawienia wolności. W 2010 kara ta została obniżona do dwóch lat pozbawienia wolności. Do 2013 polityk wywiódł łącznie ponad 40 środków odwoławczych. W kwietniu 2013 rozpoczął odbywanie kary, w czerwcu 2014 został warunkowo przedterminowo zwolniony.
Powrócił następnie do aktywności politycznej. W 2017 po raz kolejny zwyciężył w wyborach na urząd burmistrza Oeiras, reelekcję uzyskał również w 2021.

</doc>
<doc id="4219193" url="https://pl.wikipedia.org/wiki?curid=4219193" title="SA140">
SA140



</doc>
<doc id="4219196" url="https://pl.wikipedia.org/wiki?curid=4219196" title="Jazbina">
Jazbina



</doc>
<doc id="4219199" url="https://pl.wikipedia.org/wiki?curid=4219199" title="Premio Rommel Fernández">
Premio Rommel Fernández

Nagroda Premio Rommel Fernández jest wręczana co roku najlepszym panamskim piłkarzom. Jest podzielona na trzy kategorie – najlepszego panamskiego piłkarza występującego w pierwszej lidze krajowej, najlepszego panamskiego piłkarza występującego w drugiej lidze krajowej i najlepszego panamskiego piłkarza występującego w lidze zagranicznej.
Plebiscyt powstał w maju 2013, w ramach obchodów 20. rocznicy tragicznej śmierci jednego z najwybitniejszych piłkarzy w historii Panamy – Rommela Fernándeza. Nagroda jest przyznawana przez panamski związek piłkarski Federación Panameña de Fútbol (FEPAFUT), zaś zwycięzcę spośród listy kandydatów wybiera w głosowaniu kilkudziesięciu dziennikarzy z czołowych mediów sportowych w kraju.
W 2018 roku do dwóch już istniejących dodano trzecią kategorię – dla najlepszego krajowego piłkarza drugiej ligi panamskiej.

</doc>
<doc id="4219201" url="https://pl.wikipedia.org/wiki?curid=4219201" title="Bereźnica (dopływ Dniestru)">
Bereźnica (dopływ Dniestru)

Bereźnica ( "Bereżnycia", a także "Bereznycia") – rzeka na Ukrainie przepływająca przez rejon doliński obwodu iwanofrankiwskiego oraz rejon stryjski i żydaczowski obwodu lwowskiego. Prawy dopływ Dniestru w basenie Morza Czarnego.
Opis.
Długość rzeki 59 km, powierzchnia dorzecza 169 km². Spadek rzeki 5 m/km. W górnym biegu terasa zalewowa o szerokości 50–80 m, w dolnym 200–500 m. Koryto o szerokości 3–6 m, miejscami do 18 m. Rzeka wykorzystywana jest do hodowli ryb i zaopatrzenia w wodę.
Koryto.
Bierze początek w Karpatach Ukraińskich, na północ od wsi Cisów w obwodzie iwanofrankijskim. Płynie głównie na północny wschód, niedaleko ujścia skręca na wschód i południowy wschód. Wpada do Dniestru na wschód od wsi Młyniska w rejonie żydaczowskim.
Osady.
Nad rzeką znajduje się miasto Morszyn, osiedle typu miejskiego Daszawa i kilka wsi.

</doc>
<doc id="4219204" url="https://pl.wikipedia.org/wiki?curid=4219204" title="Javorje">
Javorje



</doc>
<doc id="4219205" url="https://pl.wikipedia.org/wiki?curid=4219205" title="Dry County (prawo)">
Dry County (prawo)



</doc>
<doc id="4219208" url="https://pl.wikipedia.org/wiki?curid=4219208" title="Marina Melnikova">
Marina Melnikova



</doc>
<doc id="4219210" url="https://pl.wikipedia.org/wiki?curid=4219210" title="Most Nadwiślańskiego Urzecza w Górze Kalwarii">
Most Nadwiślańskiego Urzecza w Górze Kalwarii



</doc>
<doc id="4219212" url="https://pl.wikipedia.org/wiki?curid=4219212" title="Maria Vicol">
Maria Vicol

Maria Vicol (ur. 9 października 1938, zm. 13 marca 2015) – rumuńska florecistka. Dwukrotna medalistka olimpijska.
Brała udział w trzech igrzyskach (IO 60, IO 64, IO 68), na dwóch zdobywała medale. W 1960 zdobyła brąz w konkursie indywidualnym, w 1968 była trzecia w drużynie. W 1956 została wicemistrzynią świata juniorów. Wielokrotnie stawała na podium mistrzostw świata w drużynie. Była mistrzynią świata w 1969. W 1965 i 1970 zostawała wicemistrzynią globu, w 1961 brązową medalistką tej imprezy.

</doc>
<doc id="4219214" url="https://pl.wikipedia.org/wiki?curid=4219214" title="Madeleine Egle">
Madeleine Egle

Madeleine Egle (ur. 21 sierpnia 1998 w Hall in Tirol) – austriacka saneczkarka, dwukrotna brązowa medalistka mistrzostw świata juniorów, brązowa medalistka igrzysk olimpijskich młodzieży w Lillehammer i igrzysk olimpijskich w Pjongczangu.
Kariera.
Saneczkarstwo uprawia od 2007 roku. W 2013 roku rozpoczęła starty w Pucharze Świata juniorów. Rok później wzięła udział w mistrzostwach świata juniorów w Igls, na których zajęła 25. miejsce w konkurencji jedynek. W 2015 roku wystartowała w mistrzostwach Austrii juniorów, na których zdobyła złoty medal w konkurencji jedynek, a także w mistrzostwach świata juniorów w Lillehammer, na których wywalczyła brązowy medal w sztafecie oraz zajęła 4. miejsce w jedynkach. Rok później pojawiła się na igrzyskach olimpijskich młodzieży w Lillehammer, na których zdobyła brązowy medal w konkurencji jedynek oraz na mistrzostwach świata w Königssee, które przyniosły jej 18. miejsce w konkurencji jedynek.
W 2016 roku wystartowała w mistrzostwach Europy juniorów w Altenbergu, na których zajęła 4. miejsce w konkurencji jedynek oraz w mistrzostwach świata juniorów w Winterbergu, które przyniosły jej jedynkowe 11. miejsce, ponadto 26 listopada zadebiutowała i zarazem zdobyła pierwsze punkty w Pucharze Świata, kiedy to na rozgrywanych w Winterbergu zawodach sezonu 2016/2017 zajęła 22. miejsce w jedynkach. W następnym roku pojawiła się na mistrzostwach świata juniorów w Siguldzie, na których zdobyła brązowy medal w konkurencji sztafetowej i zajęła 6. miejsce w konkurencji jedynek, na mistrzostwach Europy w Königssee, z których wróciła z 12. miejscem w konkurencji jedynek, na mistrzostwach świata do lat 23 w Igls, na których była dwunasta w jedynkach, a także na mistrzostwach świata w Igls, z których wróciła z jedynkowym 26. miejscem.
W 2018 roku wzięła udział w mistrzostwach Europy w Siguldzie, na których zajęła 5. miejsce w konkurencji sztafetowej i 14. w konkurencji jedynek oraz w igrzyskach olimpijskich w Pjongczangu, na których była dziewiąta w konkurencji jedynek, ponadto zdobyła brązowy medal w konkurencji sztafetowej, w której jej sztafeta współtworzona przez Davida Gleirschera, Petera Penza i Georga Fischlera przegrała tylko z ekipami z Niemiec i Kanady. Rok później pojawiła się na mistrzostwach świata w Winterbergu, na których zajęła 13. miejsce w konkurencji sprintu i 35. w konkurencji jedynek, a także na mistrzostwach Europy w Oberhofie, które przyniosły jej 4. miejsce w sztafecie i 10. w jedynkach.

</doc>
<doc id="4219217" url="https://pl.wikipedia.org/wiki?curid=4219217" title="Warszawski Transport Publiczny">
Warszawski Transport Publiczny

Warszawski Transport Publiczny (skrót: WTP) – marka transportowa, utworzona na zlecenie władz miasta stołecznego Warszawy. Powstała w celu ujednolicenia oznaczeń transportu miejskiego w Warszawie i okolicach. Organizatorem i operatorem marki jest Zarząd Transportu Miejskiego.
Historia i cel powstania.
W czerwcu 2017 roku Zarząd Transportu Miejskiego w porozumieniu ze Stowarzyszeniem Twórców Grafiki Użytkowej, na podstawie zlecenia Urzędu Miasta, ogłosił konkurs na nowe logo systemu komunikacji miejskiej, które miało połączyć ówczesne logo – syrenki warszawskiej, stare logo ZTM w motywie biletu w nowe logo ZTM o motywie czerwonym.
Geneza i zastosowanie logo.
Według informacji podawanych przez biuro projektowe oraz ZTM, logo wywodzi się z połączenia 3 symboli: Syrenki Warszawskiej (Warszawa) + Transport (litera T) + Publiczny (pasażerowie). Logo marki było promowane poprzez dystrybucję broszur z genezą i opisem w środkach komunikacji miejskiej, wyświetlanie reklam na ekranach LCD w środkach komunikacji miejskiej. W pierwszym dniu funkcjonowania logo, 3/4 pojazdów jeździło już z umieszczonym logo na prawej i lewej burcie. Logo jest również stosowane od tej chwili na ulotkach, broszurach, plakatach, słupach i wiatach przystankowych, ale i na tablicach liniowych i w cennikach. W niedalekiej przyszłości planowane jest wydanie serii biletów z oznaczeniem WTP.
Odbiór i kontrowersje po wdrożeniu.
Początkowo logo spotkało się z negatywnym stosunkiem opinii publicznej i środowisk transportowych. W wypowiedziach oceniane było jako „mało znaczące, a koszta zaprojektowania nieadekwatne do wyglądu”. Po fali negatywnych wypowiedzi dotyczących umieszczania i wprowadzania logo, twórcy wydali oświadczenie, które miało zdementować informacje, że błędne wdrożenie było winą projektantów, ZTM w odpowiedzi na oświadczenie twórców logo, odpowiedziało, że logo wbrew opiniom zostało wdrożone prawidłowo.

</doc>
<doc id="4219220" url="https://pl.wikipedia.org/wiki?curid=4219220" title="Emilio Gutiérrez Caba">
Emilio Gutiérrez Caba

Emilio Gutiérrez Caba (ur. 26 września 1942 w Valladolid) – hiszpański aktor filmowy i telewizyjny. Laureat dwóch Nagród Goya dla najlepszego aktora drugoplanowego za role w filmach "Kamienica w Madrycie" (2000) Álexa de la Iglesii i "Otwarte niebo" (2001) Miguela Albaladejo. Nominowany do tej nagrody za występ w filmie "Wieża Suso" (2007) Toma Fernándeza.

</doc>
<doc id="4219221" url="https://pl.wikipedia.org/wiki?curid=4219221" title="Mysticons">
Mysticons

Mysticons (2017-2018) – amerykańsko-kanadyjski serial animowany stworzony przez Seana Jara oraz wyprodukowany przez wytwórnie Topps Animation, Corus Entertainment i Nelvana.
Premiera serialu odbyła się 28 sierpnia 2017 na amerykańskim Nickelodeon oraz na kanadyjskim kanale YTV. W Polsce premiera serialu odbyła się 15 lutego 2018 na antenie Nicktoons Polska, a cztery dni później 19 lutego na kanale Nickelodeon Polska.
Opis fabuły.
Akcja serialu rozgrywa się w mistycznej krainie Gemina i opowiada o perypetiach czterech nastolatek – Arkayny Goodfey, Emerald Goldenbraid, Zaryi Moonwolf i Piper Willowbrook, które przemieniają się w legendarne wojowniczki Mysticons. Arkayna i jej przyjaciółki każdego dnia muszą stawiać czoła siłom zła i mają za zadanie zapewnić bezpieczeństwo królestwu, aby przywrócić pokój na całym świecie.
Wersja polska.
Wersja polska: na zlecenie Nickelodeon Polska – Master Film
Reżyseria: Andrzej Chudy
Dialogi: Kamila Klimas-Przybysz
Dźwięk i montaż: Krzysztof Podolski
Kierownictwo produkcji: Romuald Cieślak
Teksty piosenek: Andrzej Brzeski
Opracowanie muzyczne: Adam Krylik
Nadzór merytoryczny: Aleksandra Dobrowolska
Wystąpili:
i inni
Lektor: Andrzej Chudy

</doc>
<doc id="4219222" url="https://pl.wikipedia.org/wiki?curid=4219222" title="Alecu Donici">
Alecu Donici

Alecu Donici, właściwie Alexandru Donici (ur. 19 stycznia 1806 w wiosce Bezeni, obecnie Donici, powiat Orhei, zm. 21 stycznia 1865 w Piatra Neamț) – poeta, bajkopisarz, tłumacz, klasyk literatury mołdawskiej i rumuńskiej.
Życiorys.
Alecu Donici był najstarszym z czwórki dzieci Dimitrie Donici i Ileana Lambrino. Pochodził ze szlacheckiej rodziny bojarów. W 1819 rozpoczął naukę w akademii wojskowej w Sankt Petersburgu. W 1825 w stopniu porucznika został przydzielony do pułku armii carskiej w Jekaterynburgu w południowej Besarabii. Trzy lata później opuścił armię i przeniósł się do Kiszyniowa, gdzie zajmował różne urzędy publiczne. W 1835 przeprowadził się do Jassów, a następnie do Piatra Neamţ, gdzie pracował w instytucjach edukacyjnych i sądownictwie.
Twórczość.
W Kiszyniowie poznał Constantina Negruzzi, z którym przyjaźnił się przez wiele lat i tłumaczył dzieła Antiocha Kantemira. W 1835 został wyróżniony jako tłumacz w moskiewskim czasopiśmie "Teleskop", tłumacząc bajki Puszkina i Kryłowa.
Największym dziełem Alecu Donici są bajki "Fabule", wydane w dwóch tomach w 1840 i 1842, które cieszyły się dużą popularnością i były wysoko cenione. Tworząc je inspirował się bajkami La Fontaine’a i Kryłowa.
Donici pracował w sądzie apelacyjnym i aktywnie uczestniczył w rozwoju edukacji publicznej, teatru i prasy. Utrzymywał bliskie kontakty ze współczesnymi mu literatami, publikował w czasopismach: "Albina romanească", "Dacia literară", "Propăşirea". Pisał wiersze, bajki i sztuki teatralne. Jego twórczość cenili m.in.: Mihail Kogălniceanu, Grigore Alexandrescu, Vasile Alecsandri i Mihai Eminescu.
Donici przekładał dzieła Michaiła Lermontowa, "Cyganów" Puszkina, "Tunsul" Alexandra Veltmana, "Toată viaţa femeiască în cîteva ceasuri" O. Senkowskiego, "Marea Neagră şi împrejurimile ei" A. I. Zaşciuc oraz wielu innych klasyków.
Muzeum.
Muzeum Alexandru Donici mieści się w domu rodzinnym Alecu, w wiosce Donici, około 30 km od miasta Orhei, w Mołdawii. Na początku lat 90. mieściła się tu szkoła. W 1976 przenaczony został na muzeum, które otwarte zostało w 1977. Pierwszym dyrektorem obiektu była Ecaterina Ciobanu, kolejnym mąż Ecateriny, Alexandru Ciobanu.
Muzeum znajduje się w środku niewielkiego parku, w pobliżu jest niewielki kościół, zbudowany przez ojca pisarza, oraz cmentarz rodziny. Dom składa się z 4 pokoi, w których znajdują się eksponaty z XIX w. przekazane przez Narodowe Muzeum Historyczne. Spośród 130 eksponatów jedynie pistolet z XIX w. jest przedmiotem należącym do Alecu Donici.
Aleja Klasyków.
Pomnik Alexandru Donici znajduje się w Alei Klasyków, w parku Stefana Wielkiego w Kiszyniowie. Znajduje się w nim 27 rzeźb przedstawiających wybitnych twórców kultury i literatury oraz historyków związanych z Mołdawią lub z kulturą rumuńskojęzyczną. Pomnik Donici wykonał w 1957 Ioan Cheptănaru.

</doc>
<doc id="4219225" url="https://pl.wikipedia.org/wiki?curid=4219225" title="Rajd Szwecji 2018">
Rajd Szwecji 2018

Rajd Szwecji 2018 (66. Rally Sweden) – 66. Rajd Szwecji rozgrywany w Szwecji od 15 do 18 lutego 2018 roku. Była to druga runda Rajdowych Mistrzostw Świata w roku 2018. Rajd był rozegrany na śniegu i lodzie. W rajdzie zawodnicy startowali między innymi w kategoriach WRC, WRC2, WRC3 i Junior WRC.
Zwycięzcą rajdu została belgijska załoga Thierry Neuville i Nicolas Gilsoul jadąca Hyundaiem i20 Coupe WRC, dla kierowcy Hyundaia to siódme zwycięstwo w mistrzostwach świata. Neuville wygrywając trzeci odcinek specjalny zapisał jednocześnie na swoim konci 140 oesowy triumf w rajdowych mistrzostwach świata. Drugie miejsce zajął Irlandczyk Craig Breen, który dzięki temu zaliczył swój najlepszy do tej pory rajd w mistrzostwach WRC. Trzecie miejsce zdobyła druga załoga Hyundaia: Andreas Mikkelsen i Anders Jaeger. Dla Mikkelsena było to dwudzieste drugie podium w mistrzostwach WRC, a pierwsze w barwach koreańskiej marki. Jedyna polska załoga, która dotarła do mety Łukasz Pieniążek i Przemysław Mazur, jadąca Škodą Fabią R5, dojechała na dziewiątym miejscu w klasyfikacji WRC 2, otrzymując na koniec dwuminutową karę za przekroczenie limitu wykorzystanych opon.
Lista startowa.
Poniższa lista startowa spośród 66 załóg biorących udział w rajdzie, przedstawia tylko zawodników, startujących w mistrzowskich klasach: WRC, WRC2, WRC3 i Junior WRC. 
Wyniki końcowe rajdu.
W klasyfikacji generalnej dodatkowe punkty przyznawane są za odcinek Power Stage, a w klasyfikacji Junior WRC dodatkowe punkty przyznawane są za każdy wygrany odcinek specjalny.
Wyniki po 2 rundzie.
WRC
Kierowcy
Zespoły
WRC 2
Kierowcy
WRC 3
Kierowcy
JUNIOR WRC
Kierowcy

</doc>
<doc id="4219231" url="https://pl.wikipedia.org/wiki?curid=4219231" title="Zamek w Dinslaken">
Zamek w Dinslaken

Zamek w Dinslaken (niem. "Burg Dinslaken") – zamek w Nadrenii Północnej-Westfalii, w zachodniej części Niemiec, w Dinslaken. Jest jednocześnie komórką rozrodczą tego miasta. Wybudowany na terenie podmokłym pomiędzy Renem, Rotbach, Emscher i Lippe jako rezydencja rycerska typu motte był w średniowieczu jednym z najważniejszych zamków Księstwa Kleve. W epoce nowożytności budowla nie była już taka ważna, jak wcześniej i wykorzystywano ją tylko jako urząd (niem. "Rentamt") i siedzibę dla rycerzy. Wielokrotnie uszkodzony przez podpalenia był w XVII i XVIII wieku odbudowywany i rozbudowywany. Na początku XX wieku został nabyty przez miasto Dinslaken i przebudowany na dom okrągły. Po dużych szkodach po II wojnie światowej zamek odbudowano w nowoczesnej formie i służy dzisiaj między innymi jako ratusz miasta. Od 4 kwietnia 1984 budowla spełnia funkcję pomnika i jest pod ochroną.
Historia.
Początki.
W jednym z dokumentów z 1163 Antonius de Dincelachen po raz pierwszy wspomniał o kimś, kto nazwał się po ówczesnym zamku. Jest jednak możliwe, że ten akt został sfałszowany, który powstał na początku 1190. Antonius pochodził z ministeriału i zarządzał zamkiem, według innego dokumentu z okresu od 1188 do 1191 jako "castellanus". Jednak z otrzymanych kawałków dokumentów nie jest oczywiste, w czyim imieniu Antonius pełnił urząd administratora. Całkiem możliwe, że Dinslaken było Świętym Cesarstwem Rzymskim, a De Dincelachen służył cesarzom na zamku. Nie wiadomo, jak wyglądał zamek w tamtych czasach, ale na podstawie badań wiadomo, że prawdopodobnie jak rezydencja rycerska typu motte, która została wybudowana w 1200, a może i nawet w 1100. Jednak do tej pory nie ma dowodów archeologicznych.
W 1300 większość zamków w Dinslaken była zajęta, na przykład w 1226 Rutgerus, a w połowie 1300 Heinrich, który razem ze swoimi braćmi Philippem i Gottfriedem wielokrotnie był wymieniany w dokumentach. Jego rodzina straciła po 1263 urząd zamkowy i najprawdopodobniej została przez hrabiego Dytryka V usunięta, wtedy hrabia Dytryk V przejął zamek w Dinslaken. Dinslaken przez małżeństwo Dytryka IV z 
dziedziczką Dinslaken, Matyldą, weszło w posiadanie domu hrabiów, jednak do dzisiaj nie można udowodnić tego historycznie. Na południe od zamku znajdowała się prawdopodobnie wcześniej osada, która w 1273 otrzymała za panowania Dytryka V prawa miejskie.
Wśród hrabiów i książąt Kleve.
W 1400 dom hrabiów służył wdowom i był obiektem zastawu. Tak jest przekazywane, że budowla została tymczasowo przyrzeczona Everwinowi z Götterswick, i Mechthild z Virneburg, młodej wdowie, Otta, hrabi Kleve, otrzymała miasto i zamek Dinslaken z kilkoma naczyniami i farmami w okolicy jako "Wittum" (zaopatrzenie wdowy). Ona nie tylko otrzymywała tam dochody, lecz mieszkała na zamku i wyćwiczyła sobie zasady, które tam panowały. W 1337 sprzedała prawa do Dinslaken swojemu szwagrowi, Janowi, który w następnym roku przekazał obiekt swojemu bratu, hrabiemu, Dytrykowi VII i w ten sposób zamek znowu znajdował się w posiadaniu hrabiów i książąt Kleve. Następnie budowla nie była już używana jako rezydencja rodziny hrabiów, ale tylko jako urzędowa rezydencja i centrum administracyjne.
Po śmierci hrabiego, Jana (hrabiego Kleve) jego miejsce zajął Adolf I, musiał jednak prawobrzeżne obszary hrabiostwa na dwóch swoich braci Dietricha I i Engelberta III odstąpić. W ten sposób Dinslaken dostał w 1371 Dietrich I, który to zamek znowu od czasu do czasu jako miejsce zamieszkania wykorzystywał i nawet wybijał tam monety. Po czym swoje prawa do zamku i miasta na początku 1404 odstąpił w ramach odszkodowania swojemu siostrzeńcowi, hrabiemu Adolfowi II i budowla znowu należała do hrabiów Kleve. Od teraz była ponownie wykorzystywana głównie jako siedziba administracyjna, w której urzędowali urzędnicy ("Rentmeister"). Niemniej jednak, Adolf II miał znacznie rozbudowany obiekt około 1420 i wyposażony w uderzającą wieżę zamkową, która służyła mianowicie też jako prawobrzeżny bastion hrabiów Kleve przeciw elektoratowi Kolonii i od zewnątrz do 1600 na sporadycznych wyprawach myśliwskich była odwiedzana.
Podczas instytucji prawnych zamek w Dinslaken został w 1444 ostatni raz czasowo oddzielony od terytorium Kleve, kiedy to wojewoda Adolf II swojego najmłodszego syna, Jana I z Burgundii, z dworu sprowadził z powrotem, żeby jemu prowadzenie wojny przeciwko arcybiskupowi Kolonii Dytrykowi II z Moers przekazać. Dytryk II otrzymał odpowiednie wyposażenie, mianowicie prawobrzeżne obszary Kleve z Duisburga aż do Rees i przez to też Dinslaken. Jednak majątek i zamek wróciły do księstwa zaledwie cztery lata później, kiedy to Jan I zastąpił swojego ojca jako książę. Pod koniec 1500 wiadomo było, że budynki zostały w międzyczasie zaniedbane, w latach 1495-1496 konieczne były liczne remonty. Dodatkowo ogień zniszczył obszar w 1517. Prawdopodobnie po tym incydencie zbudowano północno-zachodnie skrzydło zamku. Okrągła wieża służyła w 1600 wielokrotnie jako więzienie. Między innymi w latach 1516-1521 domniemana czarownica, Ulant Dammartz była tam uwięziona. W 1574 do 1580 anabaptysta, Jan Willemsen został tam zamknięty, zanim został stracony.
Od 1700 do dziś.
Po wymarciu książąt w 1609 Jülich-Klevischer Erbfolgestreit, który w 1666 osiągnął w końcu, że Dinslaken upadło do elektoratu brandenburskiego. W 1700 było już udowodnione, że w sali zamku od 1612 okazjonalnie odbywały się reformowane msze święte. Często twierdzono, że zniszczenia obiektu w 1627 podczas wojny trzydziestoletniej były spowodowane przez wojska holenderskie, jednak żadne dokumenty na ten temat nie ocalały. Jedno doniesienie z 1629 mówi jedynie ogólnie o złym stanie budowlanym. Krótko przed 1650 dach wieżowy wieży głównej został przez ogień zniszczony i przy tym dachy budowli, które były połączone z bramami ("Torhäuser"), pokój, w którym pisano też ucierpiał. Przebudowania na zamku odbyły się w latach 1700-1800 wielokrotnie. Prawdopodobnie w 1700, przy pierwszych pracach powstało północno-wschodnie skrzydło zamku. W 1709 zostało zbudowane skrzydło południowo-zachodnie z zabudowaniami gospodarczymi.
W 1820 część wieży się zawaliła, ponieważ w 1770 uszkodziła ją błyskawica i nie została zreperowana. W 1820 zrezygnowano z jej resztek. 19 lutego 1839 na zamku przyszedł na świat popularny polityk kultury, Friedrich Althoff. Jego rodzina od strony matki, z rodziny "Buggenhagen", posiadała zamek w Dinslaken w tamtym czasie, w drugim pokoleniu. W 1853 sprzedali obiekt Friedrichowi de Fries, który używał go rolniczo, a w budynkach założył destylarnię. W 1859 pojawiły się plany, żeby założyć tam zakład dla obłąkanych, ale zostały one ponownie odrzucone. Też zamiar, żeby umieścić tam szkołę, został nie zrealizowany. W 1906 miasto Dinslaken nabyło zamkową posiadłość i w latach 1907-1909 przebudowało ją, żeby następnie wykorzystać jako siedzibę administracji dzielnicy. Przy czym nie urządzono tylko mieszkanie na północno-zachodnim skrzydle dla administratora dzielnicy, lecz zrezygnowano też z budynków gospodarczych, żeby na ich miejscu wybudować nowy dom z pokojami administracyjnymi i salą konferencyjną. W kwietniu 1909 miała zostać administracja uruchomiona, ale w nocy przed inauguracją obszar z 6 kwietnia na 7 kwietnia 1909 znowu się palił. Po kolejnej tragedii natychmiast zaczęto odbudowę, żeby jesienią, tego samego roku mogła administracja zająć nową siedzibę.
Podczas II wojny światowej, w marcu 1945 zamek, jak i miasto Dinslaken zostało całkowicie zniszczone. Od kwietnia 1950 do 1952 postanowiono wszystko odbudować na podstawie starego zarysu, jednak większość w nowoczesnej formie. Niektóre części budowli pozostały połączone z nowymi. Jeszcze do rozwiązania powiatu Dinslaken, w 1974 obszar służył jako dom okrągły. Od 1984 znajduje się tutaj ratusz, urząd stanu cywilnego i archiwum miejskie.
Opis zamku.
Zamek stoi w środku Dinslaken i posiada czteroskrzydłowy obszar z nieregularnym zarysem. Otoczony jest parkiem miejskim Dinslaken, od zachodniej części zamku, od 1934 znajduje się teatr na świeżym powietrzu. Przez obszerne zniszczenia po II wojnie światowej są stare zabudowania dzisiaj tylko jeszcze na stronie południowo-wschodniej z kikutem wieży, przy bramie i przy kwadratowej wieży, przy wschodnim narożniku. Od tej strony znajduje się staw, kiedyś znajdowała się tam fosa.
Mapa katastralna Kleve z 1734 pokazuje zamek Dinslaken jeszcze jako trzyskrzydłowy obiekt, który dookoła od zatoki Rotbach otoczony był fosą. Fosa zamykała kwadratową wyspę ogrodową od północy. Dodatkowo od wschodu fosy znajdował się formalny ogród. Dwupiętrowe skrzydło północno-wschodnie pochodziło z pierwszej połowy 1600 roku i posiadało szczyt, a także od strony podwórza wieżę ze schodami. Dwupiętrowe skrzydło północno-zachodnie ze swoimi wysokimi oknami było może w 1700 wzniesione. Posiadało dach czterospadowy z małą sygnaturką. Najbardziej uderzającym elementem zamku była jednak od 1500 okrągła wieża główna o wysokości około 40 metrów. Składał się z trzech partii, których mury prawdopodobnie były postawione z cegły i które miały mniejszą średnicę wraz ze wzrostem wysokości. Wszystkie były wyciszone, korytarze dla obrońców były kiedyś prawdopodobnie ostro zakończone hełmem. W wieży przez długi czas mieściło się więzienie, w którym też odbywały się żenujące przesłuchania, ponieważ zamek Dinslaken działał w tym samym czasie co siedziba sędziego.
Przed wieżą główną został z czasów po wojnie odłamek czegoś, ale już nie wiadomo, co to jest. Stoi na południowym narożniku zamku obok bramy zamkowej. Do niego prowadzi z południa 46 metrowa, długa rampa i most łukowy. Te obiekty tak, jak brama, fundamenty wieży okrągłej powstały z dużego, ciosanego bazaltu. Łuk bramy jest zakończony płaskim czterospadowym dachem i pokazuje jeszcze przysłonę niegdysiejszego mostu zwodzonego. Prawdopodobnie był jeszcze wcześniej wyposażony broną. Budowa bramy zamkowej miała miejsce około 1250 i jest jedną z tych, która zachowała się z XIII wieku, z regionu dolnego Renu. Na wschodnim rogu obiekt posiadał potężną kwadratową wieżę, dopóki nie została zniszczona przez wojnę piwnica, której grube mury miały 2,30 metrów długości i sklepienie kolebkowe z tufu wulkanicznego. Ta część może nawet pochodzić z 1200, a reszta z wieży rycerskiej.

</doc>
<doc id="4219232" url="https://pl.wikipedia.org/wiki?curid=4219232" title="Karra Elejalde">
Karra Elejalde

Karra Elejalde (ur. 10 października 1960 w Vitoria-Gasteiz) – hiszpański aktor, reżyser i scenarzysta filmowy pochodzenia baskijskiego. Laureat dwóch Nagród Goya dla najlepszego aktora drugoplanowego za role w filmach "Nawet deszcz" (2010) Icíar Bollaín i "Jak zostać Baskiem" (2014) Emilia Martíneza-Lázaro. Nominowany do tej nagrody za występ w filmie "100 metrów" (2016) Marcela Barreny.

</doc>
<doc id="4219234" url="https://pl.wikipedia.org/wiki?curid=4219234" title="Rochor (stacja metra)">
Rochor (stacja metra)

Rochor – podziemna stacja Mass Rapid Transit (MRT) w Singapurze, która jest częścią Downtown Line. Została otwarta 27 grudnia 2015. Stacja znajduje się w Rochor. 

</doc>
<doc id="4219237" url="https://pl.wikipedia.org/wiki?curid=4219237" title="Fort Canning (stacja metra)">
Fort Canning (stacja metra)

Fort Canning – podziemna stacja Mass Rapid Transit (MRT) w Singapurze, która jest częścią Downtown Line. Została otwarta 21 października 2017. Stacja znajduje się u stóp Fort Canning, na północnym brzegu rzeki Singapur.

</doc>
<doc id="4219239" url="https://pl.wikipedia.org/wiki?curid=4219239" title="Bencoolen">
Bencoolen

Bencoolen – podziemna stacja Mass Rapid Transit (MRT) w Singapurze, która jest częścią Downtown Line. Została otwarta 21 października 2017. Stacja znajduje się pod Bencoolen Street.

</doc>
<doc id="4219242" url="https://pl.wikipedia.org/wiki?curid=4219242" title="Błozewka">
Błozewka

Błozewka ( "Bołoziwka", hist. , a także ) – rzeka na Ukrainie, płynąca przez rejon starosamborski i samborski obwodu lwowskiego. Lewy dopływ Strwiąża w dorzeczu Dniestru.
Opis.
Długość 44 km, powierzchnia dorzecza 271 km². Terasa zalewowa o szerokości 1,5—2,5 km. Koryto rzeczne częściowo skanalizowane o szerokości 3–8 m i głębokości od 0,3 do 1,2 m. Spadek rzeki 1,6 m/km. Zasilanie głównie opadami śniegu i deszczu. Zamarza w grudniu, odmarza w połowie marca. Koryto na niektórych odcinkach poszerzone, w dolnym biegu obwałowane (15 km). Wykorzystywana do zaopatrywania w wodę i napełniania stawów.
Położenie.
Bierze początek na południowy zachód od wsi Wołcza Dolna. Płynie na wschód i wpada do Strwiąża na południowy zachód od wsi Koniuszki Siemianowskie.
Główne dopływy: "Bołotna" (lewy); "Chliwyćko" (prawy).

</doc>
<doc id="4219243" url="https://pl.wikipedia.org/wiki?curid=4219243" title="Jalan Besar (stacja metra)">
Jalan Besar (stacja metra)

Jalan Besar – podziemna stacja Mass Rapid Transit (MRT) w Singapurze, która jest częścią Downtown Line. Została otwarta 21 października 2017. Stacja znajduje się pod Jalan Besar, pod skrzyżowaniem z Weld Road.

</doc>
<doc id="4219245" url="https://pl.wikipedia.org/wiki?curid=4219245" title="Kazimierz Niedźwiedzki (podpułkownik)">
Kazimierz Niedźwiedzki (podpułkownik)

Kazimierz Niedźwiecki vel Niedźwiedzki (ur. 28 lipca 1887 w Marysinie, zm. po 1934) – podpułkownik piechoty Wojska Polskiego, kawaler Orderu Virtuti Militari.
Życiorys.
Urodził się 28 lipca 1887 w majątku Marysin, w powiecie nieświeskim, w rodzinie Kazimierza i Malwiny z domu Smolicz. W 1905, po ukończeniu sześciu klas w rosyjskim gimnazjum w Stołpcach, wrócił do pracy we własnym majątku.
We wrześniu 1914 został wcielony do armii rosyjskiej jako szeregowiec i skierowany do Oranienbaumskiej Szkoły Praporszczyków () w Oranienbaum. Po ukończeniu szkoły, w stopniu chorążego (), został przydzielony do 49 Syberyjskiego Pułku Strzelców (). W czasie służby w armii rosyjskiej był trzy razy ranny (między innymi 8 września 1915) i raz kontuzjowany. We wrześniu 1917, w stopniu sztabskapitana, został przyjęty do I Korpusu Polskiego w Rosji i przydzielony do 6 Pułku Strzelców Polskich. Jesienią 1918, po likwidacji korpusu, wyjechał do Warszawy.
W 1918 został przyjęty do Wojska Polskiego i przydzielony do Mińskiego Pułku Strzelców, późniejszego 86 pułku piechoty. Latem 1920, w czasie wojny z bolszewikami, dowodził II batalionem pułku. Dowodzony przez niego batalion odznaczył się w walkach pod Nieświeżem. W trzeciej dekadzie lipca przeprowadził kontratak na bolszewików, którzy sforsowali Niemen na odcinku 17 DP i zajęli Wołpę. Śmiałym manewrem odrzucił całą brygadę 11 Dywizji Strzeleckiej. W pierwszej dekadzie sierpnia, w walce pod Brańskiem, „gdzie cała dywizja została przyciśnięta do bagnistej doliny rzeki Nurca, z niezwykłym poświęceniem walcząc w uliczkach miasta, umożliwił olbrzymiej kolumnie dywizji wycofanie się wąską groblą na zachodni brzeg rzeki”. 15 sierpnia został ciężko ranny, gdy „świecąc przykładem osobistego męstwa” prowadził 5. i 6. kompanię do ataku nad rzeką Czarną. 21 grudnia 1920 został zatwierdzony z dniem 1 kwietnia 1920 w stopniu kapitana, w piechocie, w grupie oficerów byłych Korpusów Wschodnich i byłej armii rosyjskiej.
1 czerwca 1921 pełnił służbę w 86 pułku piechoty. 3 maja 1922 został zweryfikowany w stopniu kapitana ze starszeństwem z dniem 1 czerwca 1919 i 510. lokatą w korpusie oficerów piechoty, a jego oddziałem macierzystym był nadal 86 pułk piechoty. 10 lipca 1922 został zatwierdzony na stanowisku pełniącego obowiązki dowódcy batalionu. W 1923 pełnił obowiązki dowódcy batalionu sztabowego. Z dniem 1 listopada 1924 „powrócił ze stanu nieczynnego do służby czynnej z równoczesnym odejściem do oddziału macierzystego”. Z dniem 31 października 1924 został przeniesiony z 86 pp do Korpusu Ochrony Pogranicza na stanowisko I oficera sztabu 2 Brygady Ochrony Pogranicza w Baranowiczach. Od 17 lutego do 1 sierpnia 1926 pełnił obowiązki dowódcy tej brygady w zastępstwie nieobecnego pułkownika Stefana Pasławskiego. 22 lipca 1927 został wyznaczony na stanowisko dowódcy 6 batalionu granicznego. Następnie dowodził 27 batalionem odwodowym. 26 stycznia 1928 awansował na podpułkownika ze starszeństwem z dniem 1 stycznia 1928 i 68. lokatą w korpusie oficerów piechoty. 12 marca 1929 został przeniesiony z KOP do 16 pułku piechoty w Tarnowie na stanowisko zastępcy dowódcy pułku. We wrześniu 1930 został zwolniony z zajmowanego stanowiska, z zachowaniem dotychczasowego dodatku służbowego, a na jego miejsce został wyznaczony major dyplomowany Jerzy Płatowicz-Płachta. Z dniem 31 stycznia 1931 został przeniesiony w stan spoczynku. W 1934 pozostawał w ewidencji Powiatowej Komendy Uzupełnień Baranowicze. Posiadał przydział do Oficerskiej Kadry Okręgowej Nr IX. Był wówczas „przewidziany do użycia w czasie wojny”. W ramach osadnictwa wojskowego otrzymał 44 ha ziemi w Żuchowiczach, w gminie Żuchowicze powiatu stołpeckiego, gdzie mieszkał i prowadził gospodarstwo rolne.
Był żonaty, miał córkę Krystynę (ur. 18 lipca 1930).
Ordery i odznaczenia.
7 października 1935 Komitet Krzyża i Medalu Niepodległości odrzucił wniosek o nadanie mu tego odznaczenia „z powodu braku pracy niepodległościowej”.

</doc>
<doc id="4219246" url="https://pl.wikipedia.org/wiki?curid=4219246" title="Lx24">
Lx24

Lx24, właśc. Aleksiej Nazarow (, ur. 26 czerwca 1992 w Orsku) – rosyjski piosenkarz, kompozytor i producent muzyczny.
Jego pseudonim artystyczny utworzony został ze skrótu od imienia Alex, natomiast cyfra 24 nawiązuje do tytułu utworu amerykańskiego rapera T.I.’a „24’s”, która zainspirowała Nazarowa do rozpoczęcia kariery muzycznej.

</doc>
<doc id="4219265" url="https://pl.wikipedia.org/wiki?curid=4219265" title="Wagony nr 1001–1011 (tramwaje w Akwizgranie)">
Wagony nr 1001–1011 (tramwaje w Akwizgranie)

Wagony nr 1001–1011 – seria tramwajów silnikowych eksploatowanych dawniej w Akwizgranie. Tramwaje te produkowane były w latach 1956–1957 przez miejscowe zakłady Talbot dla przewoźnika ASEAG. Były to ostatnie fabrycznie nowe wagony zakupione dla akwizgrańskiej sieci tramwajowej; kursowały one aż do likwidacji sieci w 1974 r.
Historia.
Sieć tramwajowa zarządzana przez ASEAG była na początku lat 50. XX wieku jedną z największych w RFN. Sieć składała się w większości z jednotorowych linii podmiejskich, na których tramwaje kursowały z częstotliwością półgodzinną lub godzinną. Tylko w granicach Akwizgranu istniały linie dwutorowe z wyższą częstotliwością kursowania. Od 1955 r. Akwizgran prowadził politykę mającą na celu podporządkowanie ruchu w mieście transportowi indywidualnemu. Rozległą sieć tramwajową planowano zredukować do trzech linii. Ponieważ przedsiębiorstwo ASEAG, poza budową kilku nowych tramwajów wykorzystujących stare nadwozia i wózki, nie zamawiało żadnych fabrycznie nowych wagonów po 1929 r., konieczna stała się modernizacja taboru mimo zapowiedzianej likwidacji sieci. Przede wszystkim sprawą pilną stało się wycofanie z ruchu starych wagonów o nadwoziu drewnianym i pozbawionych hamulców magnetycznych, gdyż nowe regulacje prawne z 1960 r. nie zezwalały na eksploatację takich tramwajów.
Konstrukcja.
Ponieważ sieć tramwajowa ASEAG składała się z odcinków jednotorowych niezakończonych pętlami, dlatego też można było zakupić jedynie dwukierunkowe tramwaje. Powinny one również zapewnić odpowiedni komfort podróży, mimo niewielkiej liczby działających jeszcze tras. Fabryka Talbot zaprojektowała, opierając się na konstrukcji opracowanej przez Duewag dla spółki Vestische Straßenbahn, czteroosiowy tramwaj z wózkami nowej konstrukcji bez czopów skrętnych. Wózki te zapewniały większy komfort jazdy tramwajem nawet na torowiskach w złym stanie technicznym
Wagony wyposażono w hamulce pneumatyczne oraz szynowe. Podobnie jak inne tramwaje eksploatowane w Akwizgranie od lat 20. XX wieku, także tramwaje z Talbotu otrzymały układ hamowania umożliwiający rekuperację energii; układ ten wynaleziony został m.in. przez dawnego dyrektora ASEAG-u, Cremer-Chapé'a. 24-woltowa bateria zasilała m.in. oświetlenie przedziału pasażerskiego. Drzwi harmonijkowe wyposażono w napęd pneumatyczny. 
Wewnątrz znajdowało się początkowo dodatkowe wydzielone miejsce dla konduktora. Pod koniec lat 60. XX wieku spółka ASEAG wprowadziła obsługę bezkonduktorską. 33 miejsca siedzące otrzymały tapicerkę z materiału imitującego skórę.
Dostawy.
W latach 1956–1957 wyprodukowano 11 wagonów tego typu.
Eksploatacja.
Przedsiębiorstwo ASEAG zleciło fabryce Talbot opracowanie projektu wagonu tramwajowego, który spełniłby wymagania akwizgrańskiej sieci. Wyposażenie elektryczne dostarczyły firmy Garbe, Lahmeyer i Kiepe. Pierwsze egzemplarze dostarczono w 1956 r.; początkowo odbyły one jazdy próbne w obrębie miejskiej sieci na liniach nr 4 do Diepenbenden oraz nr 7 do Preusweg. Po zakończeniu dostaw wszystkich jedenastu zamówionych egzemplarzy, przydzielono je do zajezdni w Brand. Poza linią nr 15 z Ronheide do Brand tramwaje obsługiwały również linię nr 25 do Stolbergu i linię nr 35 do Kornelimünster i Walheimu. ASEAG nie zakupiło wagonów doczepnych, lecz przebudowało kilka wagonów przedwojennych wyposażając je w sprzęgi BSI, które umożliwiały połączenie z nowoczesnymi wagonami nr 1001–1011. Oprócz tego wyżej wymienione tramwaje łączono również w składy z kilkoma czteroosiowymi doczepami dostarczonymi w 1942 r. przez fabrykę Talbot; doczepy te były pierwotnie przeznaczone do obsługi linii nr 24 do Eupen. 
Plany likwidacji torowisk z lat 50. XX wieku zostały w dużej mierze zrealizowane: z rozległej sieci tramwajów podmiejskich pod koniec 1961 r. pozostały jedynie dwie czynne trasy. W 1966 r. ASEAG zamknęło zajezdnię w Brand. Tramwaje nr 1001–1011 wraz z pozostałymi stacjonującymi w niej wagonami przeniesiono do akwizgrańskiej zajezdni przy Scheibenstraße. Wagony obsługiwały sieć osiedla Brand do momentu likwidacji linii nr 25 i 35, która nastąpiła 8 stycznia 1967 r. Następnie tramwaje kursowały jeszcze na liniach 5 oraz 15 między Ronheide a Brand. ASEAG zakupiło używane tramwaje przegubowe z Mönchengladbach i Oberhausen. Nowo sprowadzone wagony przejęły obsługę linii nr 15. Tramwaje z Talbotu od 1969 r. kursowały na linii nr 5 między Elisenbrunnen i Trierer Platz, natomiast w czasie wieczornych godzin szczytu do Brand. Podobnie jak wagony przegubowe otrzymały one nowe czerwone barwy, od 1960 r. charakterystyczne dla wszystkich pojazdów będących częścią taboru przewoźnika ASEAG.
Linię nr 5 przedłużono w 1971 r. do Königsberger Straße, lecz na przełomie lat 1973 i 1974 została ona zlikwidowana i zastąpiona autobusami. Tramwaje fabryki Talbot obsługiwały jeszcze w godzinach szczytu odcinek od Elisenbrunnen do Königsberger Straße, należący do ostatniej czynnej linii tramwajowej. 28 września 1974 r., wraz z zamknięciem linii nr 15 z Vaals do Brand, ostatecznie zakończono likwidację akwizgrańskiej sieci tramwajowej. Wyżej wspomniany dzień był też ostatnim dniem eksploatacji 11 tramwajów Talbotu. ASEAG sprzedało siedem egzemplarzy (nr 1003, 1004, 1005, 1008, 1009, 1010, 1011) dla firmy Manx Electric Railway z Wyspy Man. Firma ta wymontowała z tramwajów wyposażenie elektryczne i wykorzystała je do modernizacji posiadanego taboru Snaefell Mountain Railway. Nadwozia zezłomowano. Dwa tramwaje (nr 1002 i 1007) przekazano do muzeum tramwajów w Wehmingen (obecnie Hanowerskie muzeum tramwajów w Wehmingen), gdzie jednak zezłomowano je w 1988 r. lub w 2006 r. Wagon nr 1006 trafił początkowo do muzeum w Viernheimie, lecz w 1990 r. został odkupiony i powrócił do Akwizgranu. Tramwaj ten odrestaurowano i w 1995 r. wypożyczono do Muzeum transportu miejskiego w Liège.

</doc>
<doc id="4219272" url="https://pl.wikipedia.org/wiki?curid=4219272" title="Laura Harrier">
Laura Harrier

Laura Ruth Harrier (ur. 28 marca 1990 w Chicago) – amerykańska aktorka i modelka, która wystąpiła m.in. w filmie "".

</doc>
<doc id="4219290" url="https://pl.wikipedia.org/wiki?curid=4219290" title="Atanasio Amisse Canira">
Atanasio Amisse Canira

Atanasio Amisse Canira (ur. 2 maja 1962 w Mossoril) – mozambicki duchowny rzymskokatolicki, od 2015 biskup Lichinga.
Życiorys.
Święcenia kapłańskie przyjął 12 grudnia 1993 i został inkardynowany do diecezji Nacala. Był m.in. ojcem duchownym seminarium w Maputo, wikariuszem biskupim ds. rodzin, wikariuszem generalnym diecezji oraz krajowym dyrektorem Papieskich Dzieł Misyjnych.
8 lutego 2015 został prekonizowany biskupem diecezji Lichinga. Sakry biskupiej udzielił mu 22 marca 2015 biskup Nacali, Germano Grachane.

</doc>
<doc id="4219291" url="https://pl.wikipedia.org/wiki?curid=4219291" title="Sum czerwonoogonowy">
Sum czerwonoogonowy

Sum czerwonoogonowy ("Phractocephalus hemioliopterus") – gatunek ryby z rodziny mandiowatych, jedyny przedstawiciel rodzaju "Phractocephalus". W Wenezueli jest znany jako "cajaro", a w Brazylii jako "pirarara".
Występowanie.
Tropikalna Ameryka. Rozpowszechniony w dorzeczach Amazonki i Orinoko w Ameryce Południowej. W swoim naturalnym środowisku sumy czerwonoogonowe występują w większych rzekach, strumieniach i jeziorach. Podczas wysokiej wody zapuszczają się w zalane lasy. Żyje głównie przy dnie zbiorników. Osobniki odbywają też migracje w górę rzeki Caquetá w Kolumbii, na przełomie marca i czerwca. 
Biologia.
Gatunki z rodziny mandiowatych (Pimelodidae) charakteryzuje podłużne oraz nagie (pozbawione łusek) ciało. Krótka płetwa grzbietowa oraz płetwa ogonowa posiadają twarde kolce. Na grzbiecie, za płetwą grzbietową, znajduje się krótka, ale masywna płetwa tłuszczowa. Jedną z najbardziej wyróżniających się cech jest obecność trzech par wąsów, najdłuższa z nich znajduje się na górnej szczęce. 
Sum czerwonoogonowy jest jednym z najbarwniejszych dużych sumów występujących w dorzeczach Amazonki i Orinoko. Pirarara jest bardzo charakterystycznym gatunkiem. Posiada dużą głowę i szeroki otwór gębowy. Brązowawy grzbiet, żółte boki i czerwonopomarańczowe płetwy grzbietowe oraz ogonowe sprawiają, że ten sum jest bardzo rozpoznawalny. 
Sum czerwonoogonowy jest rybą drapieżną. Wykorzystuje dobrze rozwinięte chemosensoryczne i dotykowe zdolności do wyczuwania ofiary. Jego dieta składa się głównie z innych ryb i skorupiaków, ale może również zawierać owoce, nasiona (zwłaszcza w sezonowo zalanych lasach). Jest to ogólny zwyczaj, wykorzystujący duże rzeki, lasy, strumienie, laguny i estuaria. Sum czerwonoogonowy osiąga rozmiary powyżej 134 cm i waży około 44 kg. 
Ekologia.
Jego sposób rozmnażania się nie został jeszcze w pełni poznany, niemniej jednak u niektórych przedstawicieli z rodziny Pimelodidae zachodzi zapłodnienie zewnętrzne, a dorosłe osobniki nie opiekują się potomstwem. Dymorfizm płciowy jest zredukowany lub nie występuje.
Znaczenie gospodarcze.
Sum czerwonoogonowy jest niezwykle popularną rybą w ekspozycjach o tematyce amazońskiej w akwariach publicznych, gdzie często przebywa z innymi dużymi rybami, takimi jak "Colossoma macropomum", "Arapaima gigas" i innymi dużymi sumami. Często spotykany jest jako ryba akwariowa pomimo dużych rozmiarów. W akwarium, w którym ryby są dobrze karmione, sum czerwonoogonowy może rosnąć dość szybko. Karmienie cotygodniowe jest odpowiednie dla tego suma; przekarmienie jest częstą przyczyną śmierci u tego gatunku. Sum czerwonoogonowy żywi się żywymi i martwymi rybami oraz innym mięsem. Nawet młode osobniki o długości zaledwie kilku cali są w stanie połknąć inne ryby w akwarium, dlatego umieszczać się je powinno z gatunkami o stosunkowo dużych rozmiarach. Sum czerwonoognonowy ma również zwyczaj połykania niejadalnych przedmiotów w akwarium. Ważne jest, aby te ryby były trzymane w dużych zbiornikach.
Ze względu na potencjalne duże rozmiary tego gatunku, sumy czerwonoogonowe są chętnie łowione przez wędkarzy. Aktualny światowy rekord wagi (IGFA) należy do Brazylijczyka Gilberta Fernandesa i wynosi 56 kg. Mówi się, że tubylcy nie jedzą mięsa suma czerwonoogonowego, ponieważ ma ono kolor czarny. Sum czerwonogonowy został zhybrydyzowany z innymi gatunkami, takimi jak np. Pseudoplatystoma. Hybrydy te są chętnie hodowane w akwariach.
Aktualne kierunki badań naukowych.
Obecnie, główne prowadzone badania dotyczą analizy cytogenetycznej "Phractocephalus hemioliopterus". Mają one na celu sprecyzowanie powiązań wśród gatunków z rodziny Pimelodidae. W wyniku tychże badań odkryto charakterystyczny rozkład heterochromatyny w obrębie chromosomów, w szczególności w obrębie odcinków telomerycznych. Stanowi to wspólną cechę większości mandiowatych. Naukowcy odkryli również obecność odcinka heterochromatyny o nieznanej jak dotąd funkcji w regionie centralnym małych, metacentrycznych par chromosomów. Był on raportowany wcześniej w innych doniesieniach naukowych opisujących badania cytogenetyczne gatunków z tej rodziny, tak więc prawdopodobnie jest on specyficznym markerem cytogenetycznym. Informacja ta może okazać się pomocna podczas dalszych badań, prowadzonych w tym zakresie. 

</doc>
<doc id="4219293" url="https://pl.wikipedia.org/wiki?curid=4219293" title="Târnava">
Târnava

Târnava (węg. "Küküllő", niem. "Kokel") – rzeka w zachodniej Rumunii, w Siedmiogrodzie, na Wyżynie Transylwańskiej, lewy dopływ Maruszy w zlewisku Morza Czarnego. 
Nazwa.
Târnava jest nazwą pochodzącą od słowiańskiego określenia "ciernista rzeka".
Węgierska nazwa Küküllő pochodzi od starotureckiego słowa "kukel", oznaczającego "tarninę", które przypuszczalnie za pośrednictwem Awarów trafiło do języka węgierskiego.
Geografia.
Târnava jest krótką rzeką w środkowej części Wyżyny Transylwańskiej, płynącą w kierunku zachodnim, o
długości 28 km. Jednak wraz z Târnavą Mare ma długość 249 km. Powstaje w pobliżu Blaju, w wyniku połączenia Târnavy Mare z Târnavą Mică, a następnie pod Mihalț uchodzi do Maruszy. Płynie przez obszar okręgu Alba i oprócz Blaju nie przepływa przez większe miejscowości. Największym dopływem jest Secaș. 

</doc>
<doc id="4219297" url="https://pl.wikipedia.org/wiki?curid=4219297" title="Avram Iancu">
Avram Iancu

Avram Iancu (ur. 1824 w Vidra de Sus, zm. 10 września 1872 w Baia de Criș) – rumuński prawnik i działacz niepodległościowy.
Życiorys.
Pochodził z ubogiej chłopskiej rodziny, zamieszkującej w zachodniej Transylwanii. Mimo tego uzyskał gruntowne wykształcenie, w latach 1844-1847 studiował prawo w szkole prowadzonej przez pijarów w Klużu. Po ukończeniu szkoły podjął pracę kancelisty w sądzie w Târgu Mureș. 
W 1848 roku dotarły do niego informacje o początkach rewolucji w Peszcie i Wiedniu. Iancu z jednej strony popierał idee równości i braterstwa, ale równocześnie oczekiwał zapewnienia Rumunom warunków do rozwijania się jako odrębny naród. Na kongresie rumuńskich intelektualistów, który odbył się w dniach 15-17 maja 1848, przewodził delegacji z rejonu Gór Zachodniorumuńskich. 
Po powrocie w rodzinne strony zaczął gromadzić chłopów i tworzyć z nich oddziały wojskowe. Jesienią 1848 roku oddziały te współpracowały z armią austriacką przy przejmowaniu kontroli nad terenami Siedmiogrodu zajętymi przez Węgry. Iancy dowodził armią ok. 20-25 tys. ludzi, większość z nich stanowili chłopi, wojskowych było niewielu, kadrę oficerską tworzyli prawnicy bądź księża. Pozbawieni nowoczesnej broni i przeszkolenia wojskowego nie stanowili dużej siły militarnej. Powstańcy węgierscy pod dowództwem Józefa Bema między listopadem 1848 a marcem 1849 odzyskali większość Siedmiogrodu (z wyjątkiem obsadzonych przez Austriaków twierdz w Alba Iulia i Deva). 
W kwietniu 1849 roku rozpoczęły się negocjacje między Avramem Iancu a Lajosem Kossuthem. Iancu zgadzał się z liberalnym programem Węgrów, ale nie mogli dojść do porozumienia w kwestii samostanowienia narodowego Rumunów. Kossuth zapewniał im prawa równe innym narodów, wolność religijną i prawo do używania własnego języka, ale w ramach politycznie jednolitych Węgier, podczas gdy Iancu domagał się autonomii. Rozmowy trwały do 3 sierpnia 1849, kiedy to wobec wzrastającej przewagi wojsk rosyjskich i austriackich Iancu wysłał do Kossutha list, w którym poinformował, że w obecne okoliczności uniemożliwiają kontynuowanie negocjacji. Zapewnił przy tym, że na dowód dobrej woli jego oddziały nie zaatakują powstańców, chyba że zostaną do tego sprowokowane. 
Po upadku powstania Iancu był jednym z przywódców rumuńskich, którzy w roku 1850 i 1851 odwiedzali Wiedeń, by nakłonić cesarza i jego urzędników do przyznania Rumunii autonomii. Niepowodzenie tych starań głęboko go rozczarowało, wycofał się z życia publicznego i resztę życia spędził w rodzinnych Górach Zachodniorumuńskich. 
Jego rodzinną miejscowość Vidra de Sus przemianowano na Avram Iancu.

</doc>
<doc id="4219298" url="https://pl.wikipedia.org/wiki?curid=4219298" title="Germano Grachane">
Germano Grachane

Germano Grachane (ur. 4 maja 1942 w Zandamela) – mozambicki duchowny rzymskokatolicki, w latach 1991-2018 biskup Nacala.

</doc>
<doc id="4219302" url="https://pl.wikipedia.org/wiki?curid=4219302" title="Valentina Naforniță">
Valentina Naforniță

Valentina Naforniță (ur. 10 czerwca 1987 w mieście Glodeni w Mołdawii) – mołdawska śpiewaczka (sopran), solistka operowa o międzynarodowej sławie.
Życiorys.
Studiowała w szkole muzycznej Ștefana Neaga w Kiszyniowie, którą ukończyła w 2006. Studiowała na uniwersytecie muzycznym w Bukareszcie. Śpiewała następnie przez rok w Wiedeńskiej Staatsoper. 
Jest laureatką światowego konkursu BBC Cardiff Singer w 2011. 
Mężem jej jest baryton Mihai Dogotari.

</doc>
<doc id="4219303" url="https://pl.wikipedia.org/wiki?curid=4219303" title="Marie Gruber">
Marie Gruber

Marie Gruber (ur. 11 czerwca 1955 w Wuppertalu, zm. 8 lutego 2018 w Berlinie) – niemiecka aktorka filmowa i teatralna.

</doc>
<doc id="4219310" url="https://pl.wikipedia.org/wiki?curid=4219310" title="Hilário da Cruz Massinga">
Hilário da Cruz Massinga

Hilário da Cruz Massinga OFM (ur. 25 czerwca 1958 w Banze) – mozambicki duchowny rzymskokatolicki, od 2008 biskup Quelimane.
Życiorys.
Święcenia kapłańskie przyjął 9 stycznia 1994 w zakonie franciszkanów. Pracował jako wykładowca zakonnego seminarium w Chimoio, był także proboszczem katedry w tymże mieście oraz przełożonym mozambickiej kustodii zakonu.
5 kwietnia 2003 papież Jan Paweł II mianował go biskupem Lichinga. Sakry biskupiej udzielił mu 15 czerwca tegoż roku jego poprzednik, bp Luís Gonzaga Ferreira da Silva.
25 stycznia 2008 został prekonizowany biskupem Quelimane. Ingres odbył się 30 marca 2008.
W latach 2015-2018 pełnił funkcję wiceprzewodniczącego mozambickiej Konferencji Episkopatu.

</doc>
<doc id="4219311" url="https://pl.wikipedia.org/wiki?curid=4219311" title="Hilário Da Cruz Massinga">
Hilário Da Cruz Massinga



</doc>
<doc id="4219313" url="https://pl.wikipedia.org/wiki?curid=4219313" title="Roberto Álamo">
Roberto Álamo

Roberto Martínez Felipe (ur. 1 stycznia 1970 w Madrycie) – hiszpański aktor filmowy. Laureat dwóch Nagród Goya: dla najlepszego aktora drugoplanowego za rolę w filmie "Wielka hiszpańska rodzina" (2013) Daniela Sáncheza Arévalo oraz dla najlepszego aktora za rolę w "Niech Bóg nam wybaczy" (2016) Rodrigo Sorogoyena.

</doc>
<doc id="4219315" url="https://pl.wikipedia.org/wiki?curid=4219315" title="Ecaterina Stahl-Iencic">
Ecaterina Stahl-Iencic

Ecaterina Stahl-Iencic (ur. 31 lipca 1946, zm. 26 listopada 2009) – rumuńska florecistka. Dwukrotna medalistka olimpijska.
Brała udział w pięciu igrzyskach (IO 64, IO 68, IO 72, IO 76, IO 80), na dwóch zdobywała medale. W 1968 i 1972 była trzecia w drużynie. W 1975 została indywidualną mistrzynią świata, w 1966 zdobyła brąz. Wielokrotnie stawała na podium mistrzostw świata w drużynie. W 1965 i 1970 zostawała wicemistrzynią globu, w 1967, 1973, 1974, 1975 i 1977 brązową medalistką tej imprezy.
jej córka Cristina Stahl także była olimpijką. 

</doc>
<doc id="4219316" url="https://pl.wikipedia.org/wiki?curid=4219316" title="Ecaterina Iencic-Stahl">
Ecaterina Iencic-Stahl



</doc>
<doc id="4219321" url="https://pl.wikipedia.org/wiki?curid=4219321" title="Juan Echanove">
Juan Echanove

Juan Echanove (ur. 1 kwietnia 1961 w Madrycie) – hiszpański aktor filmowy. 
Życiorys.
Sześciokrotnie nominowany do Nagród Goya zdobył dotychczas dwie statuetki: dla najlepszego aktora drugoplanowego za rolę w filmie "Boskie słowa" (1987) José Luisa Garcíi Sáncheza oraz dla najlepszego aktora za rolę w filmie "Madregilda" (1993) Francisco Regueiro. Za tę ostatnią kreację zdobył również Srebrną Muszlę dla najlepszego aktora na MFF w San Sebastián.

</doc>
<doc id="4219329" url="https://pl.wikipedia.org/wiki?curid=4219329" title="Gabriel Ghieakhomo Dunia">
Gabriel Ghieakhomo Dunia

Gabriel Ghieakhomo Dunia (ur. 29 września 1957 w Obobo) – nigeryjski duchowny rzymskokatolicki, od 2003 biskup Auchi.
Życiorys.
Święcenia kapłańskie otrzymał 9 września 1989 i został inkardynowany do archidiecezji benińskiej. Był m.in. wykładowcą w archidiecezjalnym seminarium oraz wiceprezesem archidiecezjalnego stowarzyszenia kapłańskiego.
6 listopada 2002 papież Jan Paweł II ustanowił go pierwszym biskupem nowo powstałej diecezji Auchi. Sakry biskupiej udzielił mu 22 lutego 2003 ówczesny arcybiskup Beninu, Patrick Ebosele Ekpu.

</doc>
<doc id="4219335" url="https://pl.wikipedia.org/wiki?curid=4219335" title="Alfredo Landa">
Alfredo Landa

Alfredo Landa (ur. 3 marca 1933 w Pampelunie; zm. 9 maja 2013 w Madrycie) – hiszpański aktor filmowy. Siedmiokrotnie nominowany do Nagród Goya, zdobył łącznie trzy statuetki: dla najlepszego aktora za role w dwóch filmach José Luisa Cuerdy "Ożywiony las" (1987) i "Flejtuch" (1992) oraz Honorową Nagrodę Goya za całokształt twórczości w 2008. Landę wyróżniono także wraz z Francisco Rabalem nagrodą aktorską na 37. MFF Cannes za kreację w filmie "Niewinni święci" (1984) Mario Camusa.

</doc>
<doc id="4219337" url="https://pl.wikipedia.org/wiki?curid=4219337" title="Tell Me You Love Me Tour">
Tell Me You Love Me Tour

Tell Me You Love Me Tour to szósta, a zarazem główna trasa koncertowa amerykańskiej wokalistki, Demi Lovato, wraz ze specjalnymi gośćmi, producentem muzycznym z Nowego Orleanu, DJ'em Khaledem, oraz piosenkarką R&amp;B pochodzącą z Oaklandu, Kehlani, promująca jej szósty, studyjny album, "Tell Me You Love Me", wydany w 2017 roku. Trasa koncertowa rozpoczęła się 26 lutego 2018 roku w San Diego w Stanach Zjednoczonych, a jej zakończyła się 22 czerwca br. w Paso Robles w Kalifornii. Miesiąc później po potwierdzeniu krytycznego stanu zdrowia Lovato ze względu na przedawkowanie bliżej nieokreślonego narkotyku odwołano koncerty w Ameryce Południowej, które miały mieć miejsce jesienią.

</doc>
<doc id="4219361" url="https://pl.wikipedia.org/wiki?curid=4219361" title="Monday Night Wars">
Monday Night Wars



</doc>
<doc id="4219363" url="https://pl.wikipedia.org/wiki?curid=4219363" title="Byron Bay">
Byron Bay

Byron Bay – miasto w Australii, w stanie Nowa Południowa Walia, położone nad zatoką o tej samej nazwie, u nasady Przylądka Byrona, najbardziej na wschód wysuniętego punktu kraju. W 2011 roku liczyło 4959 mieszkańców.
W 1770 roku jako pierwszy Europejczyk dotarł tu James Cook, który nazwał przylądek na cześć komandora Johna Byrona (dziadka pisarza Lorda Byrona). Osada założona została w 1860 roku i rozwinęła się jako port drzewny. W 1896 roku stała się miastem.
Miasto było głównym portem na przybrzeżnej trasie żeglugowej z Newcastle (około 630 km na południe) do Brisbane (140 km na północ). W latach 50. XX wieku było portem wielorybniczym. Współcześnie istotną rolę w lokalnej gospodarce odgrywają turystyka, rolnictwo (hodowla bydła, uprawa kukurydzy, bananów, ananasów i awokado), przemysł spożywczy (produkcja mięsa, nabiału, przetwórstwo ryb) oraz wydobywczy (wydobycie cyrkonu i rutylu).

</doc>
<doc id="4219364" url="https://pl.wikipedia.org/wiki?curid=4219364" title="Santuario Basilica San Valentino">
Santuario Basilica San Valentino

Santuario Basilica San Valentino (pol. Sanktuarium i bazylika św. Walentego) – rzymskokatolicki kościół w Terni. Jest kościołem parafialnym w diecezji Terni-Narni-Amelia. Stanowi centrum kultu św. Walentego, którego relikwie znajdują się w kościele i który jest tradycyjnie uważany za patrona zakochanych. W dzień jego męczeńskiej śmierci, przypadający 14 lutego, w Terni odbywają się uroczystości religijne i świeckie.
Historia.
Kult św. Walentego i pierwszy kościół pod jego wezwaniem.
Walenty, jeden z najbardziej czczonych świętych na świecie, był obywatelem Terni w Umbrii. 14 lutego 273 roku z rozkazu prefekta Rzymu Furiusa Placidusa poniósł męczeńską śmierć przez ścięcie, najprawdopodobniej na Via Flaminia koło Terni. Wzmianka o tym znajduje się m.in. w Martyrologium Hieronymianum, zredagowanym między pierwszą połową V a pierwszą połową VI wieku. Począwszy od VI–VII wieku biskup św. Walenty był czczony w Terni. Istnienie „bazyliki Beati Valentini episcopi et martyris” w Terni, w miejscu historycznego spotkania w 742 roku między papieżem Zachariaszem a królem Longobardów Liutprandem, zostało natomiast potwierdzone w Liber Pontificalis. Papież Mikołaj I Wielki, wymieniony w tym samym tekście, wspomina o „monasterium Sancti Valentini” (klasztorze św. Walentego) w pobliżu Terni. Wspomniany klasztor należał od około VII wieku do benedyktynów. Diecezja Terni została zniesiona w 598 roku, a jej terytorium włączono najpierw do diecezji Narni, a następnie Spoleto. Los diecezji podzielił też klasztor. W 1218 roku papież Honoriusz III restytuował diecezję Terni i klasztor benedyktynów. Do początku XVI wieku losy kościoła nie były znane. Kościół ten odwiedził pod koniec XVI wieku kardynał Paolo Camillo Sfrontato, który był namiętnym kolekcjonerem pamiątek. Spotkał się on z miejscowym biskupem, Giovannim Antoniem Onoratim. Onorati otrzymał w 1605 roku zezwolenie papieża Pawła V na rozpoczęcie poszukiwań relikwii św. Walentego i jego wiernych uczniów, które ostatecznie znaleziono w pobliżu ołtarza. Wydarzenie to zapoczątkowało budowę nowej świątyni.
Obecny kościół.
XVII – XIX wiek.
Prace nad budową obecnego kościoła rozpoczęły się w 1606 roku i trwały kilka lat, ale już w 1609 roku pojawili się w niej karmelici bosi. 22 lipca 1618 roku relikwie św. Walentego zostały uroczyście wniesione do świątyni, której budowa została ukończona w 1630 roku. W 1625 roku arcyksiążę Austrii Leopold V Habsburg, podróżujący do Rzymu, odwiedził świątynię. Przejął na siebie dalsze finansowanie budowy nowego, marmurowego ołtarza, ukończonego w 1632 roku. Zobowiązał się też do przekazania świątyni części czaszki świętego, którą otrzymał kilka wieków wcześniej w darze jeden z jego przodków. W 1630 roku relikwie świętego (czaszkę, szczęki z kilkoma zębami, pozostałe zęby i prochy) wraz z posągiem umieszczono w ozdobnej urnie. Z okazji prac przy ołtarzu odnowiono całe wnętrze kościoła. wykorzystano przy tym wiele materiałów, odzyskanych z wcześniej istniejących budynków i kamienie, naniesione w wyniku wylania rzeki Rivo. Z tego samego okresu pochodzą srebrne posągi ołtarza głównego i pomniki nagrobne rodziny Sciamanna. W 1644 roku wydany został dekret, na mocy którego św. Walenty został ogłoszony głównym patronem Terni. Pod koniec XVII wieku wykonano srebrny sarkofag, w którym złożono szczątki świętego. Za ołtarzem głównym znajdowała się tzw. Confessione di San Valentino – ołtarz zbudowany tuż nad grobem świętego, z XVII-wiecznym obrazem, ukazującym jego męczeństwo.
Po 1873 roku klasztor karmelitów, sprzedany gminie Terni, był wykorzystany do celów świeckich; przez około pięćdziesiąt lat gmina całkowicie przebudowała go na mieszkania. Kościół został przekazany duchowieństwu świeckiemu.
XX wiek.
W 1906 roku karmelici bosi powrócili do Terni i wybudowali po wschodniej stronie kościoła skromny klasztor, odrestaurowany w 1955 roku. Sama bazylika, zaniedbana i znajdująca się w stanie upadku, została całkowicie odnowiona w latach 1924–1927 przez ojca Valemmo Poscia.
W latach 1965–1970 proboszcz Capogrossi nadzorował kompletny remont dachu kościoła, zbudował ołtarz Świętego Dzieciątka z Pragi, zastępując nim poprzedni ołtarz Najświętszego Serca, a także wyposażył kościół w system centralnego ogrzewania. Posąg św. Walentego został odnowiony w latach 70. XX wieku. W 2003 roku jego grób został przeniesiony do nowego ołtarza. W tym samym roku powróciła do Terni część czaszki świętego, skradziona z jego grobu w 1979 roku.
Architektura.
Fasada jest rozczłonkowana pilastrami. Wykwintny portal zwieńczony dużym centralnym oknem został zbudowany w 1854 roku. Stiukowe rzeźby, przedstawiające świętych patronów miasta, Walentego i Anastazego, zostały dodane w XIX wieku.
Wnętrze.
Bazylika została wzniesiona zgodnie ze schematem kontrreformacji. Jej wnętrze tworzy jedna, duża nawa z kaplicami bocznymi po obu stronach, dwie większe kaplice znajdują się w ramionach transeptu. W prezbiterium przed ołtarzem głównym znajduje się mensa ołtarzowa a pod nią – trumna z relikwiami św. Walentego. Wnętrze jest rozczłonkowane masywnymi pilastrami z kapitelami w porządku jońskim, ozdobionymi girlandami. Dwie kaplice z każdej strony były własnością kilku ważnych rodzin w mieście. Najciekawsze artystycznie są kaplice transeptu. Kaplica z prawej strony, poświęcona św. Michałowi, była prywatną kaplicą rodziny Sciamanna. Po obu jej stronach znajdują się nagrobki kilku członków rodziny, a w jej centrum ołtarz z obrazem "Św. Michał Archanioł pokonujący diabła", pędzla Cavaliera d'Arpino. Kaplica z lewej strony poświęcona jest karmelitańskiej świętej, Teresie z Ávili. Obraz w jej ołtarzu, "Madonna z Dzieciątkiem pomiędzy świętymi Józefem a Teresą", namalował Lucas De La Haye, karmelitański artysta z drugiej połowy XVII wieku, odpowiedzialny za dekorację wnętrza. Oprócz wspomnianego obrazu pozostawił po sobie inne arcydzieła, w tym obraz ołtarza głównego, "Św. Walenty proszący Najświętszą Maryję Pannę o opiekę nad Terni" oraz obrazy: "Adorację pasterzy", "Adorację Trzech Króli", "Czterej Ewangeliści" i serię z męczennikami z Terni (Catulusem, Saturninem, Luciem i uczniami biskupa Walentego), zachowanymi w nawie głównej. Jego styl jest w pełni barokowy: figury pokryte wystawną draperią, poruszaną przez wiatr, nasycone zostały ciepłymi kolorami, sugerującymi wpływ malarstwa weneckiego na artystę. W prezbiterium znajduje się duże płótno przedstawiające "Ukrzyżowanie". W jednej z kaplic nawy widnieje obraz "Madonna z Dzieciątkiem i świętymi: Wawrzyńcem, Janem Chrzcicielem i Bartłomiejem", namalowany w 1635 roku przez pochodzącego z Todi Andreę Polinori. Inspiracją dla tego artysty był Caravaggio. W krypcie znajduje się dawny ołtarz, umieszczony nad arcosolium, w którym znaleziono szczątki św. Walentego. Niektóre znaleziska z terenu pochówku świętego zgromadzono w miejscu obok krypty.
Święto św. Walentego.
Św. Walenty jest uważany za patrona zakochanych dzięki pewnej legendzie, według której miał on być pierwszym duchownym, który pobłogosławił związek pogańskiego legionisty z młodą chrześcijanką. Św. Walenty był biskupem miasta Terni, walczącym o społeczność chrześcijańską w czasach ciężkich prześladowań przez Rzym. Za swoją działalność poniósł męczeńską śmierć, a w 496 roku Kościół ustanowił jego święto, aby uczcić miłość, postać świętego i zastąpić pogańskie święto luperkalia, podczas którego kobiety i mężczyźni wkładali do urny swoje imiona, a dziecko losowało je. Wylosowane w ten sposób pary żyły razem przez cały rok. Każdego roku 14 lutego odbywa się w Terni tradycyjny festiwal połączony z procesją po ulicach miasta i uroczystościami eucharystycznymi. Wzdłuż ulic miasta nieopodal bazyliki odbywają się historyczne targi San Valentino.

</doc>
<doc id="4219366" url="https://pl.wikipedia.org/wiki?curid=4219366" title="Javier Gutiérrez (aktor)">
Javier Gutiérrez (aktor)

Javier Gutiérrez (ur. 17 stycznia 1971 w Luanco w Asturii) – hiszpański aktor filmowy. Dwukrotny laureat Nagrody Goya dla najlepszego aktora za role w filmach "Stare grzechy mają długie cienie" (2014) Alberta Rodrígueza i "Autor" (2017) Manuela Martína Cuenki. Za pierwszą z tych kreacji zdobył również Srebrną Muszlę dla najlepszego aktora na MFF w San Sebastián. Nominowany do Nagrody Goya dla najlepszego aktora drugoplanowego za rolę w filmie "Drzewko oliwne" (2016) Icíar Bollaín.

</doc>
<doc id="4219367" url="https://pl.wikipedia.org/wiki?curid=4219367" title="Neue Wiener Ländler">
Neue Wiener Ländler

Neue Wiener Ländler, op. 1 – lendler skomponowany przez Josepha Lannera w 1819 roku.
Powstanie utworu.
Najpopularniejszymi tańcami w pierwszej połowie XIX wieku były m.in. walc i lendler. Lanner osiągnął wielki sukces w przemienianiu prostych tanecznych melodii w poważniejsze formy muzyczne, co przyczyniło się do powstania i rozwoju walca wiedeńskiego. "Lendler Neue Wiener Ländler op.1", został skomponowany w 1819 roku. Dzieło było nową wersją klasycznego ludowego lendlera, a zarazem wczesną forma walca i nadawało się znakomicie na bale, będące ważną częścią życia towarzyskiego Wiedeńczyków. 

</doc>
<doc id="4219368" url="https://pl.wikipedia.org/wiki?curid=4219368" title="Obce ciało">
Obce ciało

Obce ciało – polsko-włosko-rosyjski film dramatyczny z 2014 roku w reżyserii Krzysztofa Zanussiego.
Plenery: Ankona, Warszawa, Moskwa.
Fabuła.
Włoch Angelo (Riccardo Leonelli) przyjeżdża do Polski w ślad za ukochaną Kasią (Agata Buzek). Zatrudnia się w międzynarodowej korporacji, a jego zwierzchnikiem zostaje bezwzględna i cyniczna szefowa – Kris (Agnieszka Grochowska). Wspierana przez gotową na wszystko asystentkę Mirę (Weronika Rosati), kobieta będzie próbowała zmusić podwładnego do złamania wszystkich zasad, którym zawsze był wierny.

</doc>
<doc id="4219377" url="https://pl.wikipedia.org/wiki?curid=4219377" title="Costache Caragiale">
Costache Caragiale

Costache Caragiale (ur. 29 marca 1815 w Bukareszcie, zm. 13 lutego 1877 tamże) – rumuński aktor, dramaturg, pierwszy dyrektor Teatru Narodowego w Bukareszcie, który odegrał ważną rolę w rozwoju rumuńskiego teatru.
Życiorys.
Caragiale zadebiutował na scenie w 1835 w Bukareszcie. W 1838 zorganizował teatr współczesnego dramatu w Jassach. Przez kolejne 15 lat pracował w teatrach regionalnych, w szczególności w Jassach, Botoszany i Krajowa, gdzie promował sztuki najbardziej utalentowanych dramaturgów tego okresu, w tym Vasile Alecsandri i Constantina Negruzzi. Wrócił do Bukaresztu w 1850. W latach 1852–1855 Caragiale był pierwszym dyrektorem Teatru Narodowego w Bukareszcie. Mianowany został 1 lipca 1852 na trzyletnią kadencję. W tym czasie budowa instytucji nie została zakończona.
Umowa z teatrem zobowiązywała go do posiadania 24-osobowej grupy. W pierwszym roku odbywały się dwie premiery w miesiącu, a w następnych latach trzy premiery. W repertuarze znajdowały się: dramaty, komedie, farsy i wodewil. Przed inauguracją teatru Costache Caragiale udał się do Paryża, gdzie zakupił kostiumy i dekoracje.
Napisał także kilka komedii, m.in.: "„O repetiție moldovenească sau Noi și iar Noi”" i "„O soaré la mahala sau Amestec de dorințe”".
Costache Caragiale jest wujem Iona Luca Caragiale, rumuńskiego dramatopisarza. Jego młodszy brat Iorgu Caragiale był także aktorem i reżyserem teatralnym.

</doc>
<doc id="4219381" url="https://pl.wikipedia.org/wiki?curid=4219381" title="Mitsubishi 1MF2 Hayabusa">
Mitsubishi 1MF2 Hayabusa

Mitsubishi 1MF2 Hayabusa – japoński, prototypowy samolot myśliwski wytwórni Mitsubishi przeznaczony dla lotnictwa Cesarskiej Armii Japońskiej, zbudowany w latach 20. XX wieku. Maszyna brała udział w konkursie na nowy myśliwiec lotnictwa armii mający być pierwszą tego typu konstrukcją rodzimego przemysłu.
Historia.
Geneza.
Dostrzegając znaczenie nowego rodzaju sił zbrojnych jakim było lotnictwo, wraz z zakończeniem I wojny światowej Japonia rozpoczęła intensywną rozbudowę własnych sił powietrznych. Nie mając jednak zaplecza technicznego rodzimego przemysłu i z braku doświadczenia w konstruowaniu i budowie samolotów, sięgnięto po pomoc jakiej udzieliły Francja i Wielka Brytania przysyłając własne misje wojskowe, w skład których wchodzili specjaliści w dziedzinie budowy i eksploatacji samolotów. Wraz z nimi do Japonii przybyły samoloty, których efektywność została sprawdzona nad frontem zachodnim I wojny. Ich pozytywna ocena dokonana przez Japończyków zaowocowała zakupem w Wielkiej Brytanii 50 myśliwców Sopwith Pup, a we Francji maszyn SPAD S.XIII oraz Nieuport 24. Ten ostatni, z uwagi na swoją łatwość w pilotażu, bardzo dobre osiągi i nieskomplikowana konstrukcję, skłonił dowództwo Lotnictwa Armii do zakupu licencji na jego produkcję w kraju, którą uruchomiono w 1919 roku. Śledząc światowe trendy w budowie samolotów myśliwskich, Lotnictwo Armii Cesarskiej w 1922 roku zakupiło dziesięć egzemplarzy samolotu Nieuport 29, uznawanego za jedną z najlepszych maszyn myśliwskich w owym czasie. Przeprowadzone próby potwierdziły doskonałą opinię, jaką cieszyła się ta maszyna. W efekcie Japonia zakupiła licencję na ich budowę w kraju pod oznaczeniem Ko-4. Zakupiona licencja miała służyć jedynie zebraniu potrzebnego przy budowie samolotów doświadczenia, docelowo Lotnictwo Cesarskiej Armii chciało oprzeć swoją flotę o konstrukcje będące wytworem własnej myśli technicznej.
Projekt.
Już w 1926 roku, rok od wprowadzenia na uzbrojenie myśliwca Ko-4, podjęto decyzję, iż jego następcą będzie rodzima konstrukcja. W listopadzie 1926 roku Wydział Techniczny Głównego Biura ds. Lotnictwa Armii ("Rikugun Koku Honbu Gijutsubu") ogłosił wymagania techniczne, jakimi powinna charakteryzować się nowa konstrukcja, które skierowano do wytwórni Kawasaki, Nakajima, Mitsubishi i Ishikawajima (która później wycofała się z rywalizacji). Do lutego 1927 roku wszystkie zainteresowane wzięciem udziału w pracach wytwórnie przedstawiły swoje projekty: Kawasaki projekt KDA-3, Nakajima samolot Typ 91, a firma Mitsubishi przedstawiła model oznaczony jako 1MF2 Hayabusa. Prace nad samolotem prowadził zespół konstruktorów japońskich, wśród których znaleźli się między innymi Jiro Horikoshi i Jiro Tanaka. Całością prowadzonych prac kierował przybyły do Japonii w kwietniu 1925 roku niemiecki inżynier dr Alexander Baumann. Baumann był szefem biura konstrukcyjnego w Zeppelin-Staaken, a następnie profesorem uniwersytetu w Stuttgarcie. Zespół kierowany przez Baumanna zaprojektował maszynę o bardzo prostej konstrukcji. W celu ułatwienia produkcji i późniejszej, potencjalnej obsługi, zastosowano kadłub o metalowej konstrukcji o niemal prostokątnym przekroju. Maszyna, która otrzymała oznaczenie 1MF2 Hayabusa była zastrzałowym górnopłatem z drewnianym skrzydłem w układzie typu parasol. Skrzydła posiadały po dwie pary zastrzałów, a na kadłubie opierały się na wspornikach w kształcie litery N. W maszynie zastosowano nowatorskie jak na czasy, w których powstała, rozwiązania. Zastrzały skrzydeł nie były usztywniane naciągami, a w trakcie lotu istniała możliwość wyrzucenia zbiornika paliwa. Proste podwozie główne z kołami zamontowanymi na wspólnej osi. Pomiędzy goleniami podwozia umieszczono dużą chłodnicę. Kabina pilota znajdowała się niemal pośrodku kadłuba, co znacznie ograniczało widoczność na wprost. Samolot uzbrojony był w dwa zamontowane na stałe karabiny maszynowe typu Vickers E kalibru 7,7 mm. Całość konstrukcji pokryta płótnem. Do napędu samolotu wykorzystano chłodzony wodą, 12-cylindrowy silnik rzędowy w układzie V Mitsubishi Hispano-Suiza ze stałym, metalowym, dwułopatowym śmigłem typu Reed. W maju 1928 roku ukończono budowę pierwszego z dwóch prototypów i prawdopodobnie w tym samym miesiącu dokonano jego oblotu. Następnie maszyna została wysłana do Tokorozawy, gdzie mieścił się ośrodek prób Lotnictwa Armii.
W Tokorozawie zamierzano przeprowadzić próby porównawcze wszystkich trzech samolotów: 1MF2, KDA-3 i Typ 91, mające wskazać najlepszą konstrukcję. Początkowo loty wszystkich trzech maszyn prototypowych przebiegały bez problemu. 1MF2 osiągnął prędkość maksymalną 272 km/h na wysokości 3000 m. Niestety w czerwcu 1928 roku doszło do katastrofy samolotu. Pilot Sumitoshi Nakao wprowadził maszynę w lot nurkowy chcąc przekroczyć prędkość 400 km/h. W trakcie nurkowania Hayabusha dosłownie rozpadła się w powietrzu. Pilot zdołał się uratować dzięki wykorzystaniu spadochronu, stając się przy okazji pierwszym w historii japońskim pilotem, który wykonał skok ze spadochronem. Wypadek przekreślił szanse 1MF2 na zwycięstwo w konkursie i w końcowej ocenie porównującej wszystkie trzy samoloty zajął on ostatnie miejsce. Drugi z wybudowanych prototypów został wykorzystany do prób wytrzymałościowych aż do jego całkowitego zniszczenia.

</doc>
<doc id="4219385" url="https://pl.wikipedia.org/wiki?curid=4219385" title="1528 w sztukach plastycznych">
1528 w sztukach plastycznych



</doc>
<doc id="4219387" url="https://pl.wikipedia.org/wiki?curid=4219387" title="Szpital im. Ludwika Rydygiera we Wrocławiu">
Szpital im. Ludwika Rydygiera we Wrocławiu

Szpital im. Ludwika Rydygiera we Wrocławiu – wrocławski szpital funkcjonujący w latach 1900–2004.
Szpital pod wezwaniem św. Jerzego założyły zakonnice z zakonu boromeuszek ze zgromadzenia w Trzebnicy na nabytym w 1899 r. zabudowanym terenie położonym między obecnymi ul. Rydygiera a Pomorską. 18 sierpnia 1900 r. w gmachu o architekturze neogotyckiej otworzono szpital złożony z oddziałów internistycznego i chirurgicznego, dysponujących w sumie 80 łóżkami. Znajdował się tam także klasztor boromeuszek. W 1902 powstał oddział ginekologiczny, w 1903 r. laryngologiczny, w 1909 okulistyczny, w 1912 r. dermatologiczny, a w 1913 r. oddział dla nerwowo chorych. W 1906 r. wzniesiono nowe skrzydło szpitala oraz budynek gospodarczo-laboratoryjny, dzięki czemu szpital dysponował 115 łóżkami. Przy szpitalu działała szkoła pielęgniarska, od roku 1908 do 1923 włącznie, później przeniesiona do siedziby zakonu w Trzebnicy. Podczas I wojny światowej w części szpitala wojsko urządziło lazaret. W latach 1913–1916 r. zakon kupił przyległe grunty wraz z kilkoma budynkami, które adaptowano na potrzeby szpitalne, a w 1917 r. nabył gospodarstwo w Widawie, którego produkcję przeznaczano na potrzeby szpitala. Podczas II wojny światowej powtórnie funkcjonował w szpitalu lazaret. Tylko niewielkie uszkodzenia w czasie oblężenia Wrocławia umożliwiły działalność szpitala również od razu po zakończeniu działań zbrojnych. W październiku 1949 r. kompleks szpitalny przejęło państwo, choć boromeuszki pracowały tu aż do lat 80. XX w. W 1949 zmieniono też nazwę placówki ze św. Jerzego na Rydygiera. W 2002 r. boromeuszki odzyskały szpital, choć likwidacja państwowych oddziałów trwała do roku 2004. Od tej pory w budynkach byłego szpitala działa Zakład Opiekuńczo-Leczniczy pw. św. Jerzego.

</doc>
<doc id="4219401" url="https://pl.wikipedia.org/wiki?curid=4219401" title="Omen (singel Disclosure)">
Omen (singel Disclosure)

Omen – singel brytyjskiego zespołu Disclosure z gościnnym udziałem Sama Smitha, wydany 27 lipca 2015 roku nakładem wytwórni Island Records w wersji digital download. Jest to drugi singel z albumu „Caracal” z 2015 roku. Autorami tekstu są Guy i Howard Lawrence (duo), Smith, oraz Jimmy Napes.

</doc>
<doc id="4219403" url="https://pl.wikipedia.org/wiki?curid=4219403" title="Tonya Harding">
Tonya Harding

Tonya Harding, właśc. Tonya Maxene Price (ur. 12 listopada 1970 w Portlandzie) – amerykańska łyżwiarka figurowa, startująca w konkurencji solistek. W 1991 roku wywalczyła srebrny medal na mistrzostwach świata. W 1991 i 1994 roku została mistrzynią Stanów Zjednoczonych; została jednak pozbawiona tytułu zdobytego w 1994 roku. Harding jest dwukrotną olimpijką i dwukrotną mistrzynią międzynarodowego konkursu Skate America. Jest pierwszą Amerykanką, która z powodzeniem podczas zawodów (1991) wykonała potrójnego axla; jako druga kobieta na świecie dokonała tej sztuki (pierwszą była Midori Itō).
W styczniu 1994 roku Harding była uwikłana w skandal po tym, jak były mąż łyżwiarki zaaranżował atak na jej rywalkę, Nancy Kerrigan. Harding ostatecznie została uznana za winną, a organizacja U.S. Figure Skating ukarała ją dożywotnim zakazem startów.
W 2017 roku odbyła się premiera filmu biograficznego "Jestem najlepsza. Ja, Tonya", w którym tytułową postacią jest Harding. W rolę łyżwiarki figurowej wcieliła się australijska aktorka Margot Robbie. Produkcja zdobyła trzy nominacje do Oscara.
Młodość.
Tonya Maxene Harding urodziła się jako córka LaVony Golden (ur. 1940) i Alberta Gordona Hardinga (1933–2009). Harding wychowywała się w dzielnicy East Portland (Oregon), a jazdę na łyżwach rozpoczęła w wieku 3 lat. Kiedy była młoda, polowała, brała udział w wyścigach równoległych i uczyła się od ojca mechaniki samochodowej. LaVona pracowała jako kelnerka i ręcznie szyła Tonyi kostiumy na zawody, ponieważ rodziny nie było stać na ich zakup.
Według Harding była ona regularnie maltretowana przez matkę; w wieku 6/7 lat zaczęła być wykorzystywana psychicznie i fizycznie. LaVona przyznała się do jednorazowego uderzenia Tonyi, co miało miejsce na lodowisku. Harding, będąc uczennicą 2. klasy Milwaukie High School, porzuciła tę szkołę, by skupić się na łyżwiarstwie; w późniejszym czasie zdobyła General Equivalency Diploma.
Kariera łyżwiarska.
W połowie lat 80. Harding rozpoczęła wyczynowo uprawiać łyżwiarstwo figurowe. Zajęła 6. miejsce w mistrzostwach Stanów Zjednoczonych w łyżwiarstwie figurowym w 1986 roku, 5. w 1987 i 1988 roku, a w 1989 roku zajęła miejsce 3. Po wygranej w międzynarodowym turnieju Skate America w 1989 roku, była kandydatką do zajęcia wysokiego miejsca podczas mistrzostw Stanów Zjednoczonych w 1990 roku. Jednak z powodu osłabienia organizmu (chorowała wtedy na grypę i astmę) jej pokaz jazdy w programie dowolnym wypadł słabo – po programie krótkim spadła z 2. pozycji na 7.
Przełom w karierze Harding przyszedł w 1991 roku, kiedy wykonała potrójnego axla podczas mistrzostw Stanów Zjednoczonych, tym samym stała się pierwszą Amerykanką, której udała się ta sztuka w trakcie zawodów. Zdobyła wtedy tytuł, a także jako pierwsza singlistka otrzymała podczas zawodów tej rangi ocenę 6,0 za wartość techniczną występu. Na mistrzostwach świata w 1991 roku (Monachium) Harding zajęła 2. miejsce, za Kristi Yamaguchi, a przed Nancy Kerrigan, tym samym po raz pierwszy w historii mistrzostw świata reprezentantki jednego państwa zajęły całe podium.
W 1992 roku była trzecia w mistrzostwach USA. Na igrzyskach olimpijskich w 1992 roku, które odbyły się we francuskim Albertville, Harding zajęła 4. miejsce. Na mistrzostwach świata w tym samym roku łyżwiarka znalazła się na 6. miejscu.
Po kontrowersjach prawnych pozwolono Harding, by pozostała członkinią amerykańskiego zespołu łyżwiarskiego na igrzyska olimpijskie w 1994 roku, które odbyły się w norweskim Lillehammer. Po problemie ze sznurowadłami (był to trzeci raz podczas trzech głównych zawodów, gdy Harding wstrzymała swój program z powodu jakiejś niedogodności) łyżwiarka ponownie zaprezentowała pokaz jazdy w programie dowolnym i zakończyła występ na 8. miejscu, daleko za Ukrainką Oksaną Bajuł (złoto) i Nancy Kerrigan (srebro).
Napaść na Nancy Kerrigan.
6 stycznia 1994 roku główna rywalka Harding, Nancy Kerrigan, została zaatakowana po sesji treningowej przygotowującej do mistrzostw Stanów Zjednoczonych (1994) odbywających się w Detroit; zidentyfikowanym później napastnikiem okazał się Shane Stant. Były mąż Harding, Jeff Gillooly, i jej ochroniarz, Shawn Eckardt, zatrudnili Stanta by uszkodził prawą nogę Kerrigan, tak by nie była w stanie uczestniczyć w igrzyskach olimpijskich w Lillehammer. Po tym jak nie mógł on znaleźć Kerrigan na lodowisku w South Dennis (Massachusetts), na którym regularnie trenowała, Stant pojechał autobusem do Detroit. Kiedy po treningu łyżwiarka zeszła z tafli lodu, w tamtejszej Cobo Arenie, i poszła za pobliską kotarę na korytarz, napastnik uderzył ją teleskopową pałką w okolice kolana. Jej noga była jedynie stłuczona, nie złamana, jednak uraz jakiego doznała, był powodem wycofania jej z krajowych mistrzostw. Harding, która wygrała te zawody, wraz z Kerrigan została wybrana do reprezentacji na igrzyska olimpijskie w Norwegii. Harding zakończyła zmagania w Lillehammer na 8. miejscu, a Kerrigan, która przed imprezą wracała do zdrowia, zdobyła srebrny medal, ulegając jedynie Oksanie Bajuł z Ukrainy.
Informacje o domniemanym udziale Harding w napaści na Kerrigan doprowadziły do medialnej szopki, a redakcja dziennika „The New York Times” później (w 2017 r.) całe wydarzenie opisała jako „jeden z największych skandali w historii amerykańskiego sportu”. W styczniu 1994 roku sylwetki Harding i Kerrigan pojawiły się na okładce tygodnika „Time”, a tydzień wcześniej okładkę „Newsweeka” zdobiła twarz zrozpaczonej Kerrigan. Reporterzy i ekipy telewizyjne z całego świata podążali krok w krok za Harding. Włodarze stacji CBS wyznaczyli dziennikarkę Connie Chung, by śledziła każdy ruch Harding podczas igrzysk w Lillehammer. Wokół łyżwiarek trenujących w olimpijskim obiekcie miało znajdować się blisko 400 dziennikarzy. Amerykański łyżwiarz figurowy Scott Hamilton narzekał, że „światowa prasa przemieniła olimpiadę w kolejne sensacyjne, brukowe wydarzenie”.
Gillooly zaakceptował złożoną przez prokuratora okręgowego propozycję ugody, a 1 lutego 1994 roku podczas rozprawy oskarżony zeznawał przeciwko Harding. Gillooly, Stant, Eckardt oraz Derrick Smith (kierowca samochodu) odsiedzieli swoje wyroki w więzieniu za udział w napaści. Eckardt skazany został na 1,5 roku więzienia za wymuszanie okupu, ale wypuszczono go 4 miesiące wcześniej – we wrześniu 1995 roku.
Harding uznana została za winną współudziału w spisku i utrudniania śledztwa związanego z atakiem na Kerrigan; oddano ją pod 3-letni nadzór kuratora i nałożono na nią grzywnę w wysokości USD. Częścią ugody obrończej było też wycofanie sportsmenki z mistrzostw świata w 1994 roku, a także opuszczenie przez nią szeregów United States Figure Skating Association. USFSA przeprowadziło własne dochodzenie związane z napaścią. 30 czerwca 1994 roku stowarzyszenie pozbawiło ją tytułu mistrzyni Stanów Zjednoczonych z 1994 roku i ukarało ją dożywotnim zakazem udziału w organizowanych przez USFSA zawodach – zarówno jako łyżwiarka jak i trenerka. USFSA uznało, że Harding wiedziała o planowanym ataku i swoim udziałem w spisku przejawiła „czyste zlekceważenie uczciwości, właściwej postawy sportowej i etycznego zachowania”. Mimo że USFSA nie ma kontroli nad spotkaniami łyżwiarstwa zawodowego pozbawionymi rywalizacji, Harding stała się też "persona non grata" podczas cyklów zawodowych, ponieważ niewielu łyżwiarzy i organizatorów chciało z nią pracować. Ostatecznie, w następstwie skandalu, Harding nie skorzystała na fali popularności łyżwiarstwa zawodowego.
W autobiografii "The Tonya Tapes" (2008) Harding stwierdziła, że chciała skontaktować się z FBI, by ujawnić to co wie, ale zaniechała tego, kiedy, rzekomo, Gillooly zastraszył ją i zmusił do milczenia, gdy pod groźbą użycia broni została zbiorowo zgwałcona przez niego i dwóch nieznanych jej mężczyzn. Gillooly, który zmienił późnej nazwisko na Jeff Stone, uznał oskarżenie o gwałt za „całkowicie absurdalne”.
Późniejsza popularność.
Harding była bohaterką taśmy "Wedding Video", na której uprawia seks z ówczesnym mężem, Jeffem Gillooly. Po tym jak brał udział w spisku przeciwko Kerrigan, sprzedał nagranie, z którego fotosy zostały we wrześniu 1994 roku opublikowane na łamach czasopisma „Penthouse”. Pierwszy mąż łyżwiarki miał dostać za tę taśmę USD, natomiast Harding nie dostała nic.
22 czerwca 1994 roku w Portlandzie (Oregon) Harding pojawiła się podczas wrestlingowego show zorganizowanego przez meksykańską federację AAA, gdzie była menedżerką drużyny ("stable") Los Gringos Locos. Wystąpili wówczas m.in. Eddie Guerrero, Art Barr i Brian Cox. W 1995 roku w tym samym mieście Harding, wraz z zespołem Golden Blades, wzięła udział w promocyjnym wydarzeniu muzycznym, jednak ten jedyny ich występ okazał się nieudany i, przy wtórze gwizdów, zmuszeni byli zejść ze sceny.
W 1994 roku Harding obsadzona została w niskobudżetowym filmie akcji, "Breakaway". Premiera produkcji miała miejsce w 1996 roku. W październiku 1996 roku Harding przyciągnęła uwagę mediów po tym jak dokonała resuscytacji metodą usta-usta u 81-letniej kobiety, która w portlandzkim barze doznała zapaści.
Harding pojawiła się też w telewizji – w październiku 2001 roku wzięła udział w amerykańskiej wersji teleturnieju "Najsłabsze ogniwo", a w marcu 2008 roku była komentatorką w, emitowanym w TruTV, programie "The Smoking Gun Presents: World’s Dumbest…".
Na fali popularności filmu biograficznego Harding pojawiła się jako gość specjalny w wielu talk-showach, m.in. w "The Ellen DeGeneres Show", gdzie uczyła producentów programu jazdy figurowej na łyżwach.
Kariera bokserska.
W 2002 roku w programie "Celebrity Boxing" (telewizja Fox) Harding stoczyła pojedynek z Paulą Jones, który wygrała. 22 lutego 2003 roku oficjalnie zadebiutowała w kobiecym boksie zawodowym; przegrała (werdykt niejednogłośny) czterorundowy pojedynek, który był jednym z poprzedzających walkę Mike Tyson – Clifford Etienne. W marcu 2004 roku odwołała zaplanowany pojedynek pięściarski przeciwko Tracy Carlton w Oakland, co miało związek z rzekomą groźbą śmierci wobec Harding. W maju 2004 roku pojawiła się w programie telewizyjnym "The Man Show", nadawanym przez stację Comedy Central, w którym skrzyżowała rękawice ze stand-upowcem, Dougiem Stanhope’em.
W czerwcu 2004 roku, po blisko rocznej przerwie w boksowaniu, w kanadyjskim Edmonton Harding wzięła udział w pojedynku z Amy Johnson, z którą przegrała. Zgromadzona w obiekcie publiczność miała wygwizdać sportsmenkę, gdy wchodziła na ring, natomiast wygraną Johnson w 3. rundzie kibice przyjęli burzliwymi oklaskami.
Harding zakończyła karierę bokserską, co spowodowane było astmą. Jej statystyki w zawodowym pięściarstwie to 3 wygrane i 3 przegrane pojedynki.
Życie prywatne.
W 1990 roku Harding, w wieku 19 lat, poślubiła Jeffa Gillooly. Ich burzliwy związek zakończył się rozwodem w 1993 roku. Drugim mężem łyżwiarki był Michael Smith, za którego wyszła w 1995 roku; para rozwiodła się w 1996 roku. W czerwcu 2010 roku wzięła ślub z Josephem Jensem Price’em, którego nazwisko przyjęła. W lutym 2011 roku Harding urodziła syna przez cesarskie cięcie, który jest jej pierwszym dzieckiem.
Po zakończeniu kariery łyżwiarki i bokserki, Harding pracowała jako spawaczka, malarka w przedsiębiorstwie metalurgicznym, a także jako sprzedawczyni sprzętu w Searsie. Mieszka w stanie Waszyngton, na północ od Portlandu (Oregon), jej rodzinnego miasta.
Znaczenie kulturowe.
Życie, kariera, a także rola Harding w napaści na Kerrigan były często opisywane w kulturze popularnej – w książkach, filmie i musicalach. W 2007 roku podczas prezydenckiej kampanii prawyborczej, były prezydent Stanów Zjednoczonych, Barack Obama, nawiązał w swojej wypowiedzi do nazwiska Harding i skandalu z 1994 roku. W 2014 roku Matt Harkins i Viviana Olen utworzyli, w ich mieszkaniu na nowojorskim Brooklynie, Nancy Kerrigan &amp; Tonya Harding 1994 Museum, w którym zgromadzono pamiątki związane z Harding i z incydentem. W 2017 roku Harkins i Olen stwierdzili, że byli zafascynowani życiem Harding przez lata, określając skandal „najbardziej amerykańską historią kiedykolwiek opowiedzianą”. W artykule opublikowanym w grudniu 2017 roku w czasopiśmie „Vogue” napisano, że przez lata jej złej sławy rozwinął się „kult” Harding.

</doc>
<doc id="4219415" url="https://pl.wikipedia.org/wiki?curid=4219415" title="Florin Piersic">
Florin Piersic

Florin Piersic (ur. 27 stycznia 1936 w Klużu-Napoce) – rumuński aktor teatralny i filmowy.
Życiorys.
Florin Piersic urodził się w mieście Kluż-Napoka, które w 1940 na mocy drugiego arbitrażu wiedeńskiego stało się częścią Węgier. W związku z sytuacją polityczną rodzice przenieśli się do Czerniowców, gdzie ojciec, Ștefan Piersic, był lekarzem weterynarii. Po kolejnych zmianach administracyjnych powrócili do Kluż-Napoka. Florin studiował na Narodowym Uniwersytecie Teatru i Sztuki Filmowej „I.L. Caragiale” w Bukareszcie.
W 1959 dołączył do regularnej obsady Rumuńskiego Teatru Narodowego, gdzie występował w licznych produkcjach, aż do przejścia na emeryturę w 1989. Zadebiutował w sztuce G. B. Shaw’a "Uczeń diabła" rolą Richarda. W 1958 zadebiutował na ekranie we francusko-rumuńskiej koprodukcji "Rzeź na pustyni". Film był nominowany do Złotej Palmy w Cannes. Wystąpił w ponad czterdziestu filmach, w większości w erze Ceaușescu.
W 2009 otrzymał nagrodę Lifetime Achievement Award podczas Transilvania International Film Festival.
Życie prywatne.
Florin Piersic trzykrotnie był żonaty. Pierwszą żoną była Tatiana Iekel, z którą ma syna Florina Jr., kolejno poślubił Annę Széles, matkę drugiego syna, Daniela. W 1993 poślubił Annę Török.

</doc>
<doc id="4219482" url="https://pl.wikipedia.org/wiki?curid=4219482" title="Polski Atlas Natężeń Deszczów (PANDa)">
Polski Atlas Natężeń Deszczów (PANDa)



</doc>
<doc id="4219496" url="https://pl.wikipedia.org/wiki?curid=4219496" title="Piotr Oleśnicki">
Piotr Oleśnicki

Piotr Oleśnicki herbu Radwan – marszałek Trybunału Głównego Koronnego kadencji 1578/1579 roku, deputat województwa krakowskiego na Trybunał Główny Koronny szafarz dochodów małopolskich w 1580 roku. 
Błędnie przez wielu autorów przypisywany do rodziny Oleśnickich herbu Dębno.
Syn żupnika bocheńskiego Jana i jego pierwszej żony Barbary Potockiej herbu Szreniawa. Żonaty z Katarzyną Morską miał synów: Jana i Andrzeja.

</doc>
<doc id="4219502" url="https://pl.wikipedia.org/wiki?curid=4219502" title="Plan na rzecz odpowiedzialnego rozwoju">
Plan na rzecz odpowiedzialnego rozwoju



</doc>
<doc id="4219504" url="https://pl.wikipedia.org/wiki?curid=4219504" title="Kim Jo Dzong">
Kim Jo Dzong

Kim Jo Dzong (; ur. 26 września 1987 w Pjongjangu) – najmłodsza córka Kim Dzong Ila – przywódcy Korei Północnej w latach 1994–2011, wnuczka Kim Ir Sena – prezydenta KRLD (zm. 1994), siostra Kim Dzong Una – przywódcy Korei Północnej od 2011, członkini biura politycznego Partii Pracy Korei, szefowa Departamentu Propagandy i Agitacji. Według niektórych mediów odgrywa ona główną rolę w kolejnej eskalacji napięcia na Półwyspie Koreańskim.
W lipcu 2020 roku została pozwana przez Lee Kyung-jae, prawnika z południowokoreańskiej kancelarii Dongbuka, za udział w zniszczeniu w czerwcu tego samego roku budynku pełniącego funkcję "de facto" ambasady. Jego zdaniem Kim zleciła dokonanie zniszczenia i jest osobą za to odpowiedzialną.
We wrześniu 2021 Kim Jo Dzong została członkinią – najwyższego organu państwowego, na którego czele stoi jej brat.

</doc>
<doc id="4219505" url="https://pl.wikipedia.org/wiki?curid=4219505" title="Kim Yo-jong">
Kim Yo-jong



</doc>
<doc id="4219506" url="https://pl.wikipedia.org/wiki?curid=4219506" title="Czerwona plamistość liści śliwy">
Czerwona plamistość liści śliwy

Czerwona plamistość liści śliwy, czerwona plamistość śliwy () – choroba śliw wywołana przez grzyba "Polystigma rubrum".
Objawy i szkodliwość.
Choroba występuje na śliwie domowej, lubaszce, ałyczy i tarninie powodując plamistość liści. Pierwsze objawy pojawiają się w czerwcu. Początkowo są to plamy żółtawo-brązowe, szybko jednak stają się pomarańczowe, a potem czerwonobrązowe Tkanka liścia w obrębie plam jest zgrubiała, początkowo mięsista, później stwardniała, same zaś plamy otoczone są ciemniejszą obwódką. Pod plamami na dolnej stronie liścia można dostrzec czarne punkciki – są to owocniki grzyba. Rozwój porażonych liści ulega zahamowaniu i opadają z drzewa wcześniej, niż liście zdrowe.
Jest to choroba o niewielkiej szkodliwości.
Rozwój patogena.
Patogen zimuje w porażonych, opadłych liściach. W okresie od ich opadnięcia do wiosny w liściach tych rozwijają się owocniki stadium płciowego (askospory). Od marca do początku lipca zarodniki te rozsiewają się, infekując młode liście śliw. Następuje to podczas opadów deszczu. W porażonych liściach w obrębie plam wytwarzane są zarodniki stadium bezpłciowego (konidia). Nie posiadają one jednak zdolności infekcyjnych, dzięki czemu nie dochodzi do infekcji wtórnych.
Ochrona.
Ponieważ patogen zimuje w opadłych liściach, należy je wygrabiać spod drzew i niszczyć. W rejonach, w których choroba występuje corocznie w dużym nasileniu, profilaktycznie zwalcza się ją poprzez opryskiwanie drzew fungicydami miedziowymi lub ditiokarbaminianowymi. Zabiegi wykonuje się w okresie wysiewu zarodników konidialnych, czyli od marca do czerwca.

</doc>
<doc id="4219509" url="https://pl.wikipedia.org/wiki?curid=4219509" title="Joseph Hoàng Văn Tiệm">
Joseph Hoàng Văn Tiệm

Joseph Hoàng Văn Tiệm SDB (ur. 12 września 1938 w Hải Sơn, zm. 17 sierpnia 2013) – wietnamski duchowny katolicki, biskup diecezji Bùi Chu w latach 2001-2013.
Życiorys.
W 1960 wstąpił do nowicjatu salezjanów. Studiował w Hongkongu (1962-66) oraz w Salezjańskim Instytucie Teologicznym w Betlejem (1969-73).
Święcenia kapłańskie przyjął 19 kwietnia 1973. Po święceniach pracował jako profesor teologii moralnej w Instytucie Salezjańskim w Đà Lạt. W latach 1975-1995 był proboszczem parafii w Thái Bình. W 1995 roku został wykładowcą teologii moralnej w Wyższym Seminarium Duchownym w Hanoi, gdzie pracował aż do nominacji biskupiej.
Episkopat.
4 lipca 2001 został mianowany przez papieża Jana Pawła II biskupem diecezji Bùi Chu. Sakry biskupiej udzielił mu 8 sierpnia tegoż roku ówczesny arcybiskup Hanoi, kard. Paul Joseph Phạm Đình Tụng.

</doc>
<doc id="4219510" url="https://pl.wikipedia.org/wiki?curid=4219510" title="Bohemia Interactive Studio">
Bohemia Interactive Studio



</doc>
<doc id="4219517" url="https://pl.wikipedia.org/wiki?curid=4219517" title="Odzież reklamowa">
Odzież reklamowa

Odzież reklamowa – ubrania ze znakowaniem, najczęściej logotypem firmy bądź hasłem reklamowym prowadzonej kampanii reklamowej. Firmy wykorzystują odzież reklamową do budowania identyfikacji wizualnej, jako strój firmowy, jako upominek dla klienta lub w innych celach promocyjnych.
Najpopularniejsze tekstylia reklamowe to koszulki T-shirt, kurtki, polary, koszulki polo, czapki z daszkiem oraz koszule.
Odzież reklamowa używana jest jako doskonały nośnik reklamowy, ze względu na fakt, że dobrej jakości ubranie jest noszone w rozmaitych lokalizacjach, dzięki temu logo danej firmy jest eksponowane w miejscach do których trudno dotrzeć standardowymi środkami reklamowymi.

</doc>
<doc id="4219518" url="https://pl.wikipedia.org/wiki?curid=4219518" title="Wózek podnośnikowy ręczny">
Wózek podnośnikowy ręczny



</doc>
<doc id="4219519" url="https://pl.wikipedia.org/wiki?curid=4219519" title="John Ifeanyichukwu Okoye">
John Ifeanyichukwu Okoye

John Ifeanyichukwu Okoye (ur. 4 sierpnia 1950 w Owelli) – nigeryjski duchowny rzymskokatolicki, od 2005 biskup Awgu.
Życiorys.
Święcenia kapłańskie przyjął 22 lipca 1978 i został inkardynowany do diecezji Enugu. Po święceniach został biskupim sekretarzem, zaś dwa lata później objął urząd kanclerza kurii. W 1983 wyjechał do Rzymu na studia z biblistyki. Po powrocie w 1995 otrzymał nominację na wykładowcę w diecezjalnym seminarium, zaś kilka lat później został jego rektorem.
8 lipca 2005 papież Benedykt XVI mianował go biskupem nowo powstałej diecezji Diecezja Awgu. Sakry biskupiej udzielił mu 29 września 2005 abp Renzo Fratini.

</doc>
<doc id="4219521" url="https://pl.wikipedia.org/wiki?curid=4219521" title="Felix Femi Ajakaye">
Felix Femi Ajakaye

Felix Femi Ajakaye (ur. 25 maja 1962 w Ibadanie) – nigeryjski duchowny rzymskokatolicki, od 2010 biskup Ekiti.
Życiorys.
Święcenia kapłańskie przyjął 4 lipca 1987 i został inkardynowany do diecezji Ekiti. Pracował jako duszpasterz parafialny, przez kilka lat wspomagał także duchowieństwo w Dublinie (1995-1996) oraz w Lagos (2003-2006).
16 kwietnia 2008 został prekonizowany biskupem koadiutorem Ekiti. Sakry biskupiej udzielił mu 12 lipca 2008 ówczesny biskup Ekiti, Michael Patrick Olatunji Fagun. Po przejściu 17 kwietnia 2010 na emeryturę bp. Faguna objął rządy w diecezji.

</doc>
<doc id="4219523" url="https://pl.wikipedia.org/wiki?curid=4219523" title="William Avenya">
William Avenya

William Amove Avenya (ur. 21 czerwca 1955 w Ishangev Tiev) – nigeryjski duchowny rzymskokatolicki, od 2013 biskup Gboko.
Życiorys.
Święcenia kapłańskie przyjął 30 maja 1981 i został inkardynowany do diecezji Makurdi. Był m.in. wykładowcą seminarium w Gbarnga, dyrektorem centrum edukacyjnego w Makurdi oraz sekretarzem generalnym Stowarzyszenia Konferencji Biskupów Anglojęzycznej Afryki Zachodniej.
28 listopada 2008 został prekonizowany biskupem pomocniczym Makurdi ze stolicą tytularną "Thucca in Mauretania". Sakry biskupiej udzielił mu 24 stycznia 2009 ówczesny biskup Makurdi, Athanasius Usuh.
29 grudnia 2012 został mianowany biskupem nowo powstałej diecezji Gboko, zaś 24 lutego 2013 kanonicznie objął urząd.

</doc>
<doc id="4219525" url="https://pl.wikipedia.org/wiki?curid=4219525" title="Albert Fasina">
Albert Fasina

Albert Ayinde Fasina (ur. 8 lipca 1939 w Odolewu, zm. 29 czerwca 2021 w Ijebu-Ode) – nigeryjski duchowny rzymskokatolicki, w latach 1990-2019 biskup Ijebu-Ode.

</doc>
<doc id="4219526" url="https://pl.wikipedia.org/wiki?curid=4219526" title="Pawel Platonow">
Pawel Platonow



</doc>
<doc id="4219528" url="https://pl.wikipedia.org/wiki?curid=4219528" title="Ayo-Maria Atoyebi">
Ayo-Maria Atoyebi

Ayo-Maria Atoyebi (ur. 3 grudnia 1944 w Oketimi-Oro) – nigeryjski duchowny rzymskokatolicki, w latach 1992–2019 biskup Ilorin.

</doc>
<doc id="4219529" url="https://pl.wikipedia.org/wiki?curid=4219529" title="Polystigma rubrum">
Polystigma rubrum

Polystigma rubrum (Pers.) DC. – gatunek workowców. Grzyb mikroskopijny, pasożyt i saprotrof, u śliw wywołujący chorobę o nazwie czerwona plamistość liści śliwy. Występuje na śliwie domowej ("Prunus domestica") i śliwie tarninie ("Prunus spinosa").
Systematyka i nazewnictwo.
Pozycja w klasyfikacji według Index Fungorum: "Polystigma, Phyllachoraceae, Phyllachorales, Sordariomycetidae, Sordariomycetes, Pezizomycotina, Ascomycota, Fungi".
Po raz pierwszy zdiagnozował go w 1800 r. Christiaan Hendrik Persoon nadając mu nazwę "Xyloma rubrum". Obecną, uznaną przez Index Fungorum nazwę nadał mu Casimir Pyrame de Candolle w 1815 r.
Ma około 30 synonimów. Niektóre z nich:
Morfologia i rozwój.
Na żywych liściach porażonych śiw rozwija się postać bezpłciowa (anamorfa), na opadłych postać płciowa (teleomorfa).
Anamorfa tworzy na liściach porażonych roślin nieregularnego kształtu pseudopodkładki o średnicy 10 (–35) mm, początkowo żółtawobrązowe, potem pomarańczowe, w końcu czerwonobrązowe. W miejscu tym następuje zgrubienie liścia, a jego tkanki składają się z trzech warstw. Dolna i górna warstwa o grubości 40–50 μm zbudowana jest z tkanek liścia przerośniętych jasnobrązowymi strzępkami grzyba. Warstwa środkowa o grubości około 300–500 μm i jest prawie całkowicie wypełniona ukośnie lub pionowo ułożonymi strzępkami grzyba. Na górnej powierzchni liścia rozwijają się bezpłciowe owocniki grzyba (konidiomy) o średnicy 150–250 μm. Mają mniej więcej kulisty kształt. Ich ściana jest słabo rozwinięta, trudna do odróżnienia od strzępek podkładki. Wewnątrz owocnika z cienkościennych, hialinowych strzępek o szerokości 3–5 μm wyrastają konidiofory o długości do 10 μm i szerokości do 2 μm. Komórki konidiotwórze wyrastają bezpośrednio ze ściany owocnika, lub na bocznych odgałęzieniach konidioforów. Mają wymiary 13–24 × 2–3 μm, początkowo są cylindryczne, ale stopniowo zwężają się ku wierzchołkowi. Konidia hialinowe, bezprzegrodowe, gładkie, o wymiarach (22–) 28–42 × 0,5–0,75 μm. Ich dolna część jest bardzo wąsko lancetowata lub wrzecionowata, górna nitkowata, o średnicy zaledwie około 0,25 μm i hakowato zagięta. Po ich oderwaniu się na komórkach konidiotwórczych powstają blizny.
Teleomorfa tworzy nieregularne, ale mniej więcej okrągłe podkładki o średnicy 1–5 mm. W miejscu ich rozwoju następuje nabrzmienie silnie unoszące górną powierzchnię liścia. Liść w tym miejscu ma barwę od czerwonobrązowej do czarnej. Na podkładce rozwijają się mniej więcej sferyczne owocniki typu perytecjum. Ich ostiole są ciemniejsze i wyglądają jak małe kropki, czasami są trudne do zaobserwowania. W owocnikach tworzą się wąskowrzecionowate, 8-zarodnikowe worki o wymiarach 94–118 × 10-5–12 μm. Mają otwarty wierzchołek z pierścieniem o średnicy 2–3 μm i grubości około 0–5 μm. Askospory o wymiarach (10,5–) 11,5–14 × 3–5-4,5 (–5,5) μm, cylindryczno-elipsoidalne, czasami jajowate, proste lub nieco zagięte (w kształcie ziarna fasoli), hialinowe, bezprzegrodowe, cienkościenne i gładkie.

</doc>
<doc id="4219530" url="https://pl.wikipedia.org/wiki?curid=4219530" title="Tadeusz Margul">
Tadeusz Margul

Tadeusz Margul (ur. 19 maja 1923, zm. 29 maja 2009) – polski religioznawca, filozof i poliglota, profesor nauk humanistycznych, nauczyciel akademicki Uniwersytetu Marii Curie-Skłodowskiej w Lublinie i Uniwersytetu Jagiellońskiego, specjalista w zakresie geografii religii, historii porównawczej religii i teorii religii.
Życiorys.
Był uczniem ks. Franciszka Tokarza. Został nauczycielem akademickim Uniwersytetu Marii Curie-Skłodowskiej w Lublinie. Uzyskał stopnie naukowe doktora i stopień doktora habilitowanego. W 1990 nadano mu tytuł naukowy profesora nauk humanistycznych. W 1987 założył w UMCS Pracownię Religioznawstwa i Filozofii Wschodu, później przekształconą w Zakład Religioznawstwa i Filozofii Wschodu, której był kierownikiem (jego następcą został prof. Stanisław Jedynak, po którym stanowisko to objął Krzysztof Kosior). Był profesorem Uniwersytetu Marii Curie-Skłodowskiej w Lublinie i Uniwersytetu Jagiellońskiego (w Instytucie Religioznawstwa). W 1993 przeszedł na emeryturę.
Wykładał filozofię chińską, był nauczycielem języka japońskiego i chińskiego. Prowadził badania nad religiami Azji, w szczególności Indii i Chin. Był znawcą buddyzmu.
W latach 1977–1987 był opiekunem Studenckiego Koła Orientalistycznego UMCS. Należał do współzałożycieli oddziału Polskiego Towarzystwa Orientalistycznego w Lublinie.

</doc>
<doc id="4219532" url="https://pl.wikipedia.org/wiki?curid=4219532" title="Józef Krzyczkowski (pułkownik)">
Józef Krzyczkowski (pułkownik)



</doc>
<doc id="4219534" url="https://pl.wikipedia.org/wiki?curid=4219534" title="Edyta Lewandowska">
Edyta Lewandowska



</doc>
<doc id="4219536" url="https://pl.wikipedia.org/wiki?curid=4219536" title="Wiszący rower">
Wiszący rower

Wiszący rower – komiks wydany w serii Kapitan Żbik, autorem scenariusza jest Władysław Krupka, a rysunków Jerzy Wróblewski. Pierwszą część przygód przedstawionych w tym zeszycie zawiera poprzedni komiks z tej serii zatytułowany Wieloryb z peryskopem. Dalszy ciąg tej historii zawiera zeszyt zatytułowany Tajemniczy nurek. 
Fabuła komiksu.
Marek i Zbyszek przebywają na obozie harcerskim w miejscowości Polanka na Mazurach. Podczas porannego apelu wszyscy harcerze dowiadują się, iż to oni dwaj uratowali dwóch tonących chłopców na jeziorze i zostaną za to uhonorowani specjalnymi medalami. Podczas zabawy w podchody chłopcy zauważają rower wiszący wysoko na brzozie, postanawiają tu wrócić i zbadać sprawę. Po zakończeniu podchodów dwaj harcerze udają się na ryby nad jezioro. Podczas obserwacji zauważają tajemniczego człowieka wychodzącego z jeziora, podążają za nim i ten doprowadza ich do brzozy gdzie wisiał rower. Chłopcom wszystko to wydaje się bardzo dziwne i postanawiają powiadomić o tych zdarzeniach drużynowego i kapitana Żbika.

</doc>
<doc id="4219539" url="https://pl.wikipedia.org/wiki?curid=4219539" title="Akcja Bielany">
Akcja Bielany

Akcja Bielany – akcja dywersyjno-bojowa przeprowadzona przez zespół z dyspozycyjnego oddziału Kedywu KG AK w nocy 3/4 maja 1944 roku na lotnisku bielańskim.
Historia.
17–osobowy oddział AK w nocy z 3 na 4 maja podkradł się na lotnisko niemieckie na warszawskich Bielanach. Założyli oni na 5 samolotach małe ładunki plastiku ze zrzutów alianckich. Umiejscowiono je przy zbiornikach paliwa, aby zintensyfikować eksplozję. Bezpośrednio przed wybuchem oddział został wykryty przez niemiecki patrol, z którym wdał się w strzelaninę.
Ładunki zostały odpalone, powodując eksplozję 5 samolotów oraz pożar, w wyniku którego eksplodowały kolejne 3 samoloty. Na lotnisku wybuchła panika, w pobliskim AWF-ie na alarm zawyły syreny. Obsługa lotniska wystrzeliła rakiety sygnałowe, a w mieście ogłoszono alarm lotniczy, ponieważ Niemcy byli przekonani, że alianci przeprowadzają nalot bombowy. Grupie udało się wycofać z terenu lotniska bez strat własnych.

</doc>
<doc id="4219543" url="https://pl.wikipedia.org/wiki?curid=4219543" title="Zabijanie pijaka">
Zabijanie pijaka

Zabijanie pijaka – tradycyjna zabawa zapustna, charakterystyczna dla Ziemi Rzeszowskiej, zwłaszcza okolic Tarnobrzega. Odbywała się zawsze w ostatni wtorek karnawału, dzień przed środą popielcową.
Dwóch przebranych za diabła i śmierć chłopców, oprowadzało po wsi tzw. pijaka, czyli niechlujnie ubranego mężczyznę poruszającego się chwiejnym krokiem. Diabeł miał na sobie czarny kubraczek, przyczepiony słomiany ogon oraz koniecznie przytwierdzone na czole baranie rogi. Z kolei śmierć podążała w białej czapce z tektury, masce i białym prześcieradle. W ręku miała kosę, a na plecach worek piasku. Po okrążeniu całej wsi symulowano ścięcie pijaka – śmierć skracała mężczyznę o głowę – obowiązkiem diabła było zabranie duszy umarłego do piekła.

</doc>
<doc id="4219554" url="https://pl.wikipedia.org/wiki?curid=4219554" title="Krakowska Opera Kameralna">
Krakowska Opera Kameralna

Krakowska Opera Kameralna (KOK) – kameralny teatr operowy z siedzibą w Krakowie, w kamienicy przy ul. Miodowej 15, będący kontynuacją istniejącego w tym miejscu od roku 1991 krakowskiego Teatru El-Jot.
Opis.
Krakowska Opera Kameralna została założona w roku 2000 przez małżeństwo - Wacława Jankowskiego (reżysera operowego i teatralnego) i Jadwigę Leśniak-Jankowską (choreografa i aktorkę). Specjalizuje się w repertuarze dawnym (barokowym, klasycystycznym) a także widowiskach muzycznych, misteriach i oratoriach (dygresyjna opera kameralna, udramatyzowane oratorium, rapsod muzyczny, misterium sceniczne).
W roku 2011 teatr poszerzył swoją działalność artystyczną o nowy projekt: Operowy Teatr Lalek, w którym, oprócz śpiewaków, aktorów dramatycznych i tancerzy, pełnoprawny udział w scenicznych działaniach mają także lalki i maski. Artyści występujący na scenie KOK to zespół śpiewaków, aktorów, tancerzy i instrumentalistów. KOK współpracuje również z krakowskimi uczelniami artystycznymi (których studenci występują w spektaklach przy ul. Miodowej).
Budynek.
Krakowska Opera Kameralna usytuowana jest na krakowskim Kazimierzu w kamienicy wpisanej do Rejestru Zabytków Krakowa. Wybudowana została w 1896 roku według projektu Beniamina Torbe, a przebudowana w roku 1912 przez Ludwika Gutmana (w czasie II wojny światowej nie uległa zniszczeniu). Sala teatralna (adaptacja piwnic) z przeznaczeniem dla teatru muzycznego została wybudowana w latach 90. XX wieku według projektu Wojciecha Obtułowicza i wkomponowana w architekturę budynku. Zakończenie budowy oraz otwarcie teatru nastąpiło 18 czerwca 2000 roku.
Scena opery została zbudowana na dwóch poziomach. Niższy powstał w wykopanych dwóch nieckach o kwadratowej podstawie. Powyżej, wokół części niższej, znajduje się galeria - widownia.
Repertuar (wybór).
Zobacz też.
Ulica Miodowa w Krakowie.

</doc>
<doc id="4219555" url="https://pl.wikipedia.org/wiki?curid=4219555" title="Franz Jung (biskup)">
Franz Jung (biskup)

Franz Jung (ur. 4 czerwca 1966 w Ludwigshafen) – niemiecki biskup rzymskokatolicki, biskup diecezjalny Würzburga od 2018.
Życiorys.
Święcenia kapłańskie otrzymał 10 października 1992 w Rzymie i został inkardynowany do diecezji Spira. Był m.in. sekretarzem biskupim, pracownikiem wikariatu biskupiego ds. duszpasterskich oraz wikariuszem biskupim ds. życia konsekrowanego. W 2009 mianowany wikariuszem generalnym diecezji.
16 lutego 2018 papież Franciszek mianował go biskupem diecezjalnym Würzburga. Sakry biskupiej udzielił mu 10 czerwca 2018 abp Ludwig Schick.

</doc>
<doc id="4219557" url="https://pl.wikipedia.org/wiki?curid=4219557" title="Tajemniczy nurek">
Tajemniczy nurek

Tajemniczy nurek – komiks wydany w serii Kapitan Żbik, autorem scenariusza jest Władysław Krupka, a rysunków Jerzy Wróblewski. Poprzednie części tej historii przedstawiono w komiksach z tej serii zatytułowanych Wieloryb z peryskopem i Wiszący rower. 
Fabuła komiksu.
Do obozu harcerskiego, na którym przebywają Marek i Zbyszek przybywa kapitan Żbik. Chłopcy opowiadają mu o dziwnych wydarzeniach, które widzieli, tajemniczym "wielorybie" z peryskopem, podejrzanym człowiekiem wychodzącym z jeziora i rowerze zawieszonym wysoko na drzewie. Żbik postanawia wrócić tu za dwa dni jednocześnie informuje o wszystkim miejscowy posterunek MO. Po dwóch dniach kapitan Żbik wraca do Polanki wraz z porucznikiem Michałem i sierżantem, zaczynają prowadzić obserwację terenu. Odkrywają peryskop skierowany w stronę lotniska, a zamontowany na starej wieży zamkowej i gumową łódź podwodna przymocowaną do dna jeziora okalającego zamek. Gdy po kilku dniach obserwacji nic się nie dziej Żbik, wyrusza na leżące w pobliżu lotnisko wojskowe. Gdy w wyniku tej wizyty zaczynają nad okolicą latać samoloty wojskowe pojawia się tajemniczy człowiek od roweru zawieszonego na drzewie, który nurkuje w jeziorze. Milicjanci postanawiają zatrzymać go do wyjaśnienia. Tymczasem obóz harcerski się kończy i chłopcy wracają do domów. I tu na uroczystym apelu Marek i Zbyszek otrzymują medale za uratowanie tonących dzieci, a od kapitana Żbika rowery za pomoc w ujęciu groźnego przestępcy.

</doc>
<doc id="4219564" url="https://pl.wikipedia.org/wiki?curid=4219564" title="KRI">
KRI



</doc>
<doc id="4219566" url="https://pl.wikipedia.org/wiki?curid=4219566" title="Clyst St. George">
Clyst St. George



</doc>
<doc id="4219568" url="https://pl.wikipedia.org/wiki?curid=4219568" title="Clyst St. Lawrence">
Clyst St. Lawrence



</doc>
<doc id="4219569" url="https://pl.wikipedia.org/wiki?curid=4219569" title="Besir Demiri">
Besir Demiri

Besir Demiri, maced. Бесир Демири (ur. 1 sierpnia 1994 w Skopju) – macedoński piłkarz pochodzenia albańskiego, grający na pozycji pomocnika lub obrońcy.
Kariera piłkarska.
Kariera klubowa.
Wychowanek klubu KF Shkupi, w barwach którego w 2012 rozpoczął karierę piłkarską. W styczniu 2015 przeniósł się do Shkëndii Tetowo. W grudniu 2016 został zaproszony do Wardaru Skopje. 13 lutego 2017 roku podpisał kontrakt z ukraińskim FK Mariupol. 31 maja 2019 opuścił mariupolski klub. Następnie został piłkarzem MŠK Žilina.
Kariera reprezentacyjna.
Od 2014 występował w młodzieżowej reprezentacji Macedonii. W 2016 debiutował w reprezentacji Macedonii

</doc>
<doc id="4219574" url="https://pl.wikipedia.org/wiki?curid=4219574" title="Marta Honzatko">
Marta Honzatko

Marta Honzatko właśc. "Marta Bucka" (ur. 26 czerwca 1981 w Zielonej Górze) – polska aktorka i wokalistka.
Życiorys.
w 2006 roku ukończyła studia na Wydziale Aktorskim Państwowej Wyższej Szkoły Teatralnej im. Ludwika Solskiego w Krakowie, wcześniej dwa lata studiowała na Wydziale Wokalnym uczelni. Występowała w krakowskich kabaretach: Loch Camelot i Piwnica pod Baranami. Wówczas to zmieniła nazwisko z Bucka na Honzatko, będące panieńskim nazwiskiem jej babki. Od 2012 roku jest członkinią zespołu Teatru im. Adama Mickiewicza w Częstochowie. W 2013 roku otrzymała angaż do główniej roli w filmie "Smoleńsk" w reżyserii Antoniego Krauze. Ostatecznie jednak z powodu przerwy w zdjęciach oraz ciąży aktorki rolę tę zagrała Beata Fido.
Była laureatką Stypendium Twórczego Miasta Krakowa. W 2010 roku zajęła II miejsce na krakowskim Grechuta Festival. Rok później otrzymała na Międzynarodowym Festiwalu Filmowym "Listapad" w Mińsku nagrodę za najlepszą pierwszoplanową rolę kobiecą w filmie "Czarny czwartek" (reż. Antoni Krauze).
W 2010 roku zadebiutowała w projekcie muzycznym „Honzatko Rozmontowana” stworzonym wspólnie z Aleksandrem Brzezińskim (muzyka) oraz Michałem Zabłockim (teksty). W 2011 roku projekt przekształcił się w zespół muzyczny Honzator, który w 2014 roku wydał debiutancką płytę „Chłopaki na start!”.
Życie rodzinne.
Marta Honzatko jest żoną Macieja Półtoraka - syna Michała Półtoraka, skrzypka zespołu Anawa i również aktora. Małżeństwo ma dwóch synów: Tobiasza i Horacego.

</doc>
<doc id="4219575" url="https://pl.wikipedia.org/wiki?curid=4219575" title="Barnacle (Anglia)">
Barnacle (Anglia)

Barnacle – osada w Anglii, w hrabstwie Warwickshire. Leży 7,3 km od miasta Nuneaton, 21,5 km od miasta Warwick i 139,7 km od Londynu. Barnacle jest wspomniana w Domesday Book (1086) jako "Bernhangre".

</doc>
<doc id="4219577" url="https://pl.wikipedia.org/wiki?curid=4219577" title="Denis Spicow">
Denis Spicow



</doc>
<doc id="4219579" url="https://pl.wikipedia.org/wiki?curid=4219579" title="Kościół św. Marcina Biskupa w Młodoszowicach">
Kościół św. Marcina Biskupa w Młodoszowicach

Kościół św. Marcina Biskupa – rzymskokatolicki kościół filialny w miejscowości Młodoszowice (województwo opolskie). Świątynia należy do parafii św. Wawrzyńca w Kolnicy w dekanacie Grodków, diecezji opolskiej. Dnia 8 marca 1966 roku pod numerem 1184/66 oraz 18 maja 1966 roku pod numerem 887/64 kościół został wpisany do rejestru zabytków nieruchomych województwa opolskiego.
Historia kościoła.
Kościół w Młodoszowicach został zbudowany w XV wieku. Od 1534 roku do czasu zakończenia II wojny światowej była to świątynia ewangelicka. Od 1945 roku ponownie jest kościołem wyznania rzymskokatolickiego.
Architektura i wnętrze kościoła.
Jest to budowla gotycka. Główny ołtarz późnogotycki zdobi tryptyk pochodzący z 1495 roku, z rzeźbami Matki Bożej z Dzieciątkiem, św. Katarzyny, św. Barbary, św. Małgorzaty, św. Doroty. W podstawie nastawy ołtarzowej (tzw. predelli) znajdują się rzeźbione popiersia proroków Izajasza, Dawida, Zachariasza i Jeremiasza.

</doc>
<doc id="4219583" url="https://pl.wikipedia.org/wiki?curid=4219583" title="Walki w Kiszyniowie (1918)">
Walki w Kiszyniowie (1918)

Walki w Kiszyniowie w styczniu 1918 roku – próba przejęcia władzy w Besarabii drogą zbrojnego przewrotu, przeprowadzona przez bolszewików z Rumczerodu, przeciwko rządowi autonomicznej Mołdawskiej Republiki Demokratycznej. Została udaremniona przez rumuńską interwencję zbrojną, do której doszło na apel mołdawskich władz w tym samym miesiącu.
Tło wydarzeń.
Pod wrażeniem rewolucji lutowej w Petersburgu w 1917 roku doszło do ożywienia życia politycznego w guberni besarabskiej, której stolicą był Kiszyniów. Różne stowarzyszenia polityczne i rady żołnierskie wzywały do sformułowania lokalnego parlamentu prowincji, domagając się zarazem, by Besarabia uzyskała autonomię pod rosyjskim zwierzchnictwem. W październiku 1917 roku w Kiszyniowie ponad 900 delegatów żołnierskich na specjalnym zjeździe ogłosiło, że gubernia besarabska ogłasza się autonomicznym państwem mołdawskim, którym zarządzać będzie Rada Kraju. Liczyła ona 138 osób, reprezentujących wszystkie grupy narodowościowe obecne w guberni, wskazanych w wyborach pośrednich, przeprowadzanych na forum rad żołnierskich, organizacji chłopskich i innych stowarzyszeń. Rada zebrała się po raz pierwszy 21 listopada/4 grudnia 1917 roku, zaś 2/15 grudnia ogłosiła powstanie autonomicznej Mołdawskiej Republiki Demokratycznej.
W Besarabii powstawały równolegle rady żołnierskie i robotnicze, w których dominowali mienszewicy, eserowcy i Bund, natomiast organizacja bolszewików była początkowo liczebnie słaba i niesamodzielna, dopiero z czasem zyskiwała w radach coraz większe znaczenie. Inna sytuacja panowała w miastach, gdzie stacjonowała znaczna liczba żołnierzy armii rosyjskiej – tam bolszewicy działali już intensywnie przed 1917 roku i w pewnym stopniu przejęli nad nimi kontrolę. Tak było m.in. w Benderach, Tyraspolu i Ungheni. Ruch rewolucyjny dotarł także na wieś, gdzie ludność chłopska domagała się parcelacji ziemi i zaczęła samorzutnie przejmować majątki właścicieli ziemskich. Hasła socjalistyczne okazały się znacznie popularniejsze niż narodowe hasła prorumuńskie, mimo aktywności partii narodowych w pierwszych miesiącach po rewolucji lutowej.
Po przejęciu władzy przez bolszewików w Piotrogrodzie Rada Komisarzy Ludowych uznała autonomię Mołdawii i Radę Kraju. W dniach 11-13 grudnia 1917 roku w budynku Dumy Miejskiej w Kiszyniowie odbyła się konferencja bolszewików frontu rumuńskiego. Do miasta dotarł komitet wojskowo-rewolucyjny, który wcześniej prowadził agitację wśród żołnierzy na froncie rumuńskim, na czele kiszyniowskiej rady delegatów robotniczych i żołnierskich stanął Jakow Mieleszyn. 24 grudnia bolszewicy utworzyli w mieście nowy komitet wojskowo-rewolucyjny, którego celem miało być przejęcie władzy w całym regionie, w grudniu w mieście były już kolportowane ulotki krytykujące mołdawski parlament. O tym, że natychmiastowe wystąpienie przeciwko Radzie Kraju było konieczne, niezdecydowanych dotąd lokalnych działaczy przekonała zmiana stanowiska Lenina, który na przełomie 1917 roku potępił zarówno ukraińską Centralną Radę, jak i mołdawską Radę Kraju. W tym samym czasie, obawiając się wzrostu popularności rewolucjonistów, Rada Kraju podjęła rozmowy z rządem Rumunii w sprawie uzyskania pomocy wojskowej (w kwestii tej doszli do porozumienia panrumuniści i mołdawscy eserowcy). Do Jass dwukrotnie wysyłana była delegacja, która prosiła o czasowe oddanie do dyspozycji Rady określonej liczby jednostek armii rumuńskiej w celu spacyfikowania ruchu rewolucyjnego i przywrócenia porządku.
Wystąpienie bolszewików przeciwko Radzie Kraju.
Komitet wykonawczy rad chłopskich Besarabii, kiszyniowska rada miejska oraz komitet centralny rad oficerów i żołnierzy zgodziły się podjąć negocjacje z Radą Kraju, których celem miało być ustalenie, jak zmienić jej skład osobowy, by trafniej oddawał nastroje panujące w społeczeństwie. Oznaczało to, że zdominowane przez rewolucjonistów organizacje uznawały Radę Kraju za legalny ośrodek władzy. Jednak w końcu grudnia delegacja bolszewików besarabskich uczestnicząca w Odessie w konferencji Rumczerodu wydała własną rezolucję potępiającą Radę. Dzień później do Kiszyniowa przybyła grupa działaczy Oddziału Frontowego Rumczerodu, złożona wyłącznie z bolszewików. Zajęła ona na swoją kwaterę budynek liceum żeńskiego Natalii Dadiani. Oddział Frontowy przekonał kiszyniowską radę miejską do konieczności natychmiastowego przewrotu zbrojnego przeciwko Radzie Kraju.
Nocą z 1 na 2 stycznia zwolennicy bolszewików opanowali strategiczne punkty w Kiszyniowie, m.in. stację telegrafu i dworzec kolejowy. Rankiem Oddział Frontowy oznajmił, iż przejmuje dowództwo nad wszystkimi oddziałami dawnej armii carskiej na froncie rumuńskim i jego zapleczu. 18 stycznia jego kierownictwo uznały besarabskie rady żołnierskie, robotnicze i chłopskie.
Interwencja rumuńska i konfrontacja w Kiszyniowie.
W obliczu bezpośredniego niebezpieczeństwa utraty władzy, Rada Kraju w końcu grudnia skierowała do Rumunii delegację (Vladimir Cristi, Ion Pelivan i Pantelimon Erhan), prosząc o pomoc wojskową. Tym razem rząd rumuński zgodził się, uzyskując wcześniej aprobatę zarówno Niemiec, jak i państw Ententy. Chociaż misja utrzymywana była w sekrecie, do społeczeństwa dotarły wieści o niej, wywołując sprzeciw; obawiano się, że wkroczenie wojsk rumuńskich będzie oznaczało cofnięcie już rozpoczętej parcelacji na wsi i uniemożliwi ogłoszoną przez Radę Kraju reformę rolną. Tak też przebieg wydarzeń przedstawiali bolszewiccy agitatorzy.
6 stycznia na stację kolejową w Kiszyniowie przybył transport byłych żołnierzy armii austro-węgierskiej, rumuńskich ochotników z Siedmiogrodu, wziętych do niewoli przez wojsko rosyjskie, przetrzymywanych na Ukrainie, teraz zaś zwolnionych przez Centralną Radę. Mieli oni przystąpić do działań przeciwko bolszewikom w Kiszyniowie, koordynując je z wkroczeniem regularnej armii rumuńskiej, która uderzyła na kontrolowane przez probolszewickich żołnierzy Ungheni. Siedmiogrodzcy ochotnicy zostali jednak jeszcze na dworcu w Kiszyniowie rozbrojeni i ponownie wysłani pociągiem do Kijowa.
Tego samego dnia probolszewickie formacje zbrojne zmusiły Radę Kraju do faktycznego zawieszenia prac. Większość parlamentarzystów zaczęła się ukrywać. Bolszewicy zmusili Pantelimona Erhana i przewodniczącego Rady Iona Inculța do wysłania do wojsk mołdawskich telegramu nakazującego im walkę z wkraczającą armią rumuńską. Telegram ten został przechwycony, ale część mołdawskich oddziałów i tak czynnie sprzeciwiała się marszowi Rumunów, stając po stronie rewolucjonistów.
Armia rumuńska, dowodzona przez gen. Ernesta Broșteanu, ostatecznie doszła do Kiszyniowa 13 stycznia 1918 roku. Kolejne trzy dni trwały walki uliczne. Ostatecznie bolszewicy zostali wyparci z miasta i Rada Kraju wznowiła działalność. Piotrogrodzki rząd Lenina zerwał wtedy stosunki dyplomatyczne z Mołdawią. Interwencja rumuńska, zakończona całkowitym wyparciem bolszewików na lewy brzeg Dniestru, trwała do końca lutego. Jej ostatecznym rezultatem stało się przyłączenie Mołdawii do Rumunii, przegłosowane przez Radę Kraju 27 marca 1918 roku pod bezpośrednim naciskiem rumuńskim.

</doc>
<doc id="4219585" url="https://pl.wikipedia.org/wiki?curid=4219585" title="Arema Cronus FC">
Arema Cronus FC



</doc>
<doc id="4219587" url="https://pl.wikipedia.org/wiki?curid=4219587" title="Franz Thomé">
Franz Thomé

Franz Robert Thomé (ur. 1841, zm. 1914) – niemiecki manager kolejowy, m.in. prezes Dyrekcji Kolei w Gdańsku (1895-1899).
Długoletni pracownik niemieckiego kolejnictwa, zatrudniony m.in. w charakterze urzędnika w Zarządzie Kolei (Eisenbahnverwaltung) (-1872), członek kierownictwa Dyrekcji Kolei w Saarbrücken ("Eisenbahndirektion Saarbrücken") (1872-1878), członek kierownictwa Reńskiego Towarzystwa Kolejowego ("Rheinische Eisenbahngesellschaft") w Kolonii (1878-1880), urzędnik Dyrekcji Kolei w Hanowerze ("Eisenbahndirektion Hannover") (1883-1895), prezes Dyrekcji Kolei w Gdańsku ("Eisenbahndirektion Danzig") (1895-1899), prezes Dyrekcji Kolei we Frankfurcie nad Menem ("Eisenbahndirektion Frankfurt/M.") (1899-1907), skąd odszedł na emeryturę.

</doc>
<doc id="4219591" url="https://pl.wikipedia.org/wiki?curid=4219591" title="Weston in Arden">
Weston in Arden

Weston in Arden – osada w Anglii, w hrabstwie Warwickshire. Leży 4,5 km od miasta Nuneaton, 24,2 km od miasta Warwick i 141,9 km od Londynu. Weston in Arden jest wspomniana w Domesday Book (1086) jako "Westone".

</doc>
<doc id="4219592" url="https://pl.wikipedia.org/wiki?curid=4219592" title="Barbara Zgadzaj">
Barbara Zgadzaj

Barbara Zgadzaj, po mężu Borawska (ur. 16 lipca 1958) – polska lekkoatletka (sprinterka), mistrzyni Polski.
Życiorys.
Była zawodniczką Górnika Zabrze i Hutnika Kraków.
Na mistrzostwach Polski seniorów na otwartym stadionie zdobyła pięć medali, w tym złoty w sztafecie 4 x 100 metrów w 1977, srebrny w biegu na 200 metrów w 1981, srebrny w sztafecie 4 x 100 metrów w 1983, brąz w biegu na 200 metrów w 1982 i brąz w sztafecie 4 x 400 metrów w 1985. W 1978 została halową wicemistrzynią Polski seniorek w biegu na 400 metrów. 
Rekord życiowy:

</doc>
<doc id="4219595" url="https://pl.wikipedia.org/wiki?curid=4219595" title="T.J. Leaf">
T.J. Leaf

 
Ty Jacob „T.J.” Leaf (ur. 30 kwietnia 1997 w Tel Awiwie) – izraelski koszykarz, występujący na pozycji silnego skrzydłowego, posiadający także amerykańskie obywatelstwo.
W 2016 wystąpił w dwóch meczach gwiazd amerykańskich szkół średnich – McDonald’s All-American i Ballislife All-American, został też zaliczony do II składu USA Today All-USA oraz Naismith All-American. W 2014 zdobył srebrny medal podczas międzynarodowego turnieju Adidas Nations. W 2015 i 2016 został wybrany najlepszym zawodnikiem szkół średnich dywizji II w sekcji San Diego (CIF San Diego Section Division II Player of the Year).
25 listopada 2020 trafił w wyniku wymiany do Oklahoma City Thunder. 19 grudnia został zwolniony.
13 kwietnia 2021 podpisał umowę z Portland Trail Blazers na występy zarówno w NBA, jak i G-League.

</doc>
<doc id="4219602" url="https://pl.wikipedia.org/wiki?curid=4219602" title="Barbara Cieśluk">
Barbara Cieśluk

Barbara Cieśluk (ur. 13 maja 1961) – polska lekkoatletka, (sprinterka), mistrzyni i reprezentantka Polski.
Życiorys.
Była zawodniczka Legii Warszawa.
Na mistrzostwach Polski seniorów na otwartym stadionie zdobyła pięć medali, w tym trzy złotye w sztafecie 4 x 100 metrów w 1980, 1981 i w 1982, srebrny w biegu na 200 metrów w 1978 i brąz w biegu na 200 metrów w 1980. 
Reprezentowała Polskę na mistrzostwach Europy juniorów w 1979, gdzie zajęła 4. miejsce w sztafecie 4 x 100 metrów, z wynikiem 45,13 (z Anitą Tomczok, Bożeną Pająk i Elżbietą Tomczak), a w biegu na 200 metrów odpadła w półfinale, z wynikiem 24,17 
Rekordy życiowe:

</doc>
<doc id="4219606" url="https://pl.wikipedia.org/wiki?curid=4219606" title="Leonid Błat">
Leonid Błat

Leonid Dawydowicz Błat (ros. Леонид Давыдович Блат, ur. 2 lipca 1923 w Piotrogrodzie, zm. 11 kwietnia 2012 w Petersburgu) – radziecki żołnierz, uczestnik wojny z Niemcami.
Życiorys.
Urodził się w żydowskiej rodzinie robotniczej. Skończył 8 klas, pracował w fabryce, w lipcu 1941 ochotniczo zgłosił się na front, od sierpnia brał udział w działaniach bojowych na przedpolach Leningradu, walczył w składzie 1 Dywizji Strzeleckiej Wojsk NKWD ZSRR Zarządu Ochrony Tyłów Wojennych Frontu Leningradzkiego, przemianowanej w sierpniu 1942 na 46 Dywizję Piechoty w składzie Front Leningradzkiego, później Frontu Karelskiego i 2 Białoruskiego. Uczestniczył w obronie Leningradu i przerwaniu blokady Leningradu jako dowódca plutonu łączności, 20 września 1941 został ranny. Jesienią 1944 brał udział w zajmowaniu przez Armię Czerwoną Tartu i Parnu, następnie walczył w Prusach Wschodnich i w Polsce, 14-15 stycznia 1945 uczestniczył w walkach o Ciechanów, później Gdańsk, Meklemburgię i Rugię. W 1947 w stopniu starszyny został zdemobilizowany, w 1949 skończył 10 klas w Leningradzie, później pracował jako inżynier w fabryce.
Odznaczenia.
I inne.

</doc>
<doc id="4219609" url="https://pl.wikipedia.org/wiki?curid=4219609" title="Grażyna Siewierska">
Grażyna Siewierska

Grażyna Siewierska (ur. 5 sierpnia 1955) – polska lekkoatletka, medalistka mistrzostw Polski i mistrzostw Europy juniorek (1973)
Kariera sportowa.
Była zawodniczką AZS Lublin
Na mistrzostwach Polski seniorek na otwartym stadionie zdobyła jeden medal: brązowy w biegu na 200 m w 1979, a łącznie ośmiokrotnie uczestniczyła w biegu finałowym na mistrzostwach Polski (dwa razy na 100 metrów, pięć razy na 200 metrów, jeden raz na 400 metrów, jeden raz w sztafecie 4 x 100 metrów). 
Na mistrzostwach Europy juniorów w 1973 zdobyła brązowy medal w sztafecie 4 × 400 metrów, z czasem 3:37,03 (z Genowefą Nowaczyk, Bernardą Zalewską i Barbarą Kwietniewską)
Rekordy życiowe:

</doc>
<doc id="4219611" url="https://pl.wikipedia.org/wiki?curid=4219611" title="Polystigma">
Polystigma

Polystigma DC. – rodzaj grzybów z klasy "Sordariomycetes". Grzyby mikroskopijne, patogeny roślin.
Systematyka i nazewnictwo.
Pozycja w klasyfikacji według Index Fungorum: "Phyllachoraceae, Phyllachorales, Sordariomycetidae, Sordariomycetes, Pezizomycotina, Ascomycota, Fungi".
Synonimy: "Polylagenochromatia" Sousa da Câmara, "Polystigmella" Jacz. &amp; Natalina, "Polystigmina" Sacc., "Rhodoseptoria" Naumov.
Charakterystyka.
Gatunki występujące w Europie pasożytują na roślinach z rodziny różowatych ("Rosaceae"). Anamorfy tworzą na liściach porażonych roślin pseudostromy zanurzone w tkance żywiciela. Zbudowane są z komórek liści z luźno poprzeplatanymi strzępkami grzyba. Powstają w nich spłaszczone, żółtopomarańczowoczerwone konidiomy. W pseudopodkładkach znajdują się liczne, owalne komory posiadające na szczycie ostiolum znajdujące się nieco poniżej górnej powierzchni skórki liścia. Wewnątrz nich rozwijają się dobrze rozgałęzione konidiofory zakończone cylindrycznymi komórkami konidiotwórczymi. Powstają w nich długie, hialinowe, jednokomórkowe konidia z gutulami. Dolna część konidium jest wrzecionowata i silnie wydłużona, górna nitkowata.
Teleomorfy w Europie rozwijają się na opadłych liściach. Powstają w nich askospory wiosną dokonujące infekcji pierwotnej na młodych liściach roślin.
W Polsce występują dwa gatunki. "Polystigma rubrum" powoduje czerwoną plamistość liści śliwy, "Polystigma fulvum" plamistość liści czereśni ptasiej.

</doc>
<doc id="4219612" url="https://pl.wikipedia.org/wiki?curid=4219612" title="Clyst (rzeka)">
Clyst (rzeka)



</doc>
<doc id="4219615" url="https://pl.wikipedia.org/wiki?curid=4219615" title="Polystigmina rubra">
Polystigmina rubra



</doc>
<doc id="4219617" url="https://pl.wikipedia.org/wiki?curid=4219617" title="Regino Hernández Martín">
Regino Hernández Martín



</doc>
<doc id="4219619" url="https://pl.wikipedia.org/wiki?curid=4219619" title="Eredivisie (2017/2018)">
Eredivisie (2017/2018)

Eredivisie 2017/18 – był to 62. sezon holenderskiej pierwszej klasy rozgrywkowej w piłce nożnej. Sezon rozpoczął się 13 sierpnia 2017 roku a zakończył 6 maja 2018. W lidze rywalizowało 18 zespołów, które grały ze sobą systemem "każdy z każdym" (mecz i rewanż) co dało łącznie 34 spotkania w sezonie. Tytułu bronił Feyenoord, lecz ostatecznie mistrzem została drużyna PSV Eindhoven. Bezpośrednim spadkowiczem z ligi zostało FC Twente, natomiast zespoły Rody i Sparty Rotterdam zostały relegowane poprzez baraże (odpowiednio z Almere City FC oraz FC Emmen). Prawo gry w II rundzie eliminacji Ligi Europy wywalczyło z kolei SBV Vitesse po dwumeczu z FC Utrecht. Pierwszym meczem tego sezonu było spotkanie PEC Zwolle zakończone wynikiem 4:2 dla gospodarzy. Pierwszą bramkę rozgrywek zdobył w 22 minucie zawodnik gości Simon Gustafson.
Runda zasadnicza.
Wyniki spotkań.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Baraże.
O udział w zawodach UEFA.
W barażach wzięły udział drużyny z miejsc 5, 6, 7 i 8, które walczyły o udział w II rundzie kwalifikacyjnej Ligi Europy UEFA (2018/2019).
O miejsce w lidze.
W barażach wzięły udział dwie drużyny z Eredivisie oraz 8 z Eerste Divisie.

</doc>
<doc id="4219620" url="https://pl.wikipedia.org/wiki?curid=4219620" title="Nika Sandochadze">
Nika Sandochadze

Nika Sandochadze, gruz. ნიკა სანდოხაძე (ur. 20 lutego 1994 w Tbilisi, Gruzja) – gruziński piłkarz, grający na pozycji obrońcy.
Kariera piłkarska.
Kariera klubowa.
Wychowanek klubu Dinamo Tbilisi, w barwach którego rozpoczął karierę piłkarską w drużynie młodzieżowej. W 2013 przeszedł do Torpeda Kutaisi, skąd latem 2014 przeniósł się do Lokomotiwi Tbilisi. 15 lipca 2014 podpisał kontrakt z SK Samtredia. 22 stycznia 2018 zasilił skład Karpat Lwów. W lipcu 2018 został wypożyczony do FK Rīgas Futbola skola, w którym grał do końca roku. 12 lipca 2019 opuścił lwowski klub i potem grał w barwach Saburtalo Tbilisi.
Kariera reprezentacyjna.
Występował w juniorskiej i młodzieżowej reprezentacjach Gruzji

</doc>
<doc id="4219622" url="https://pl.wikipedia.org/wiki?curid=4219622" title="Janusz Nowacki (fotograf)">
Janusz Nowacki (fotograf)

Janusz Nowacki (ur. 19 stycznia 1939 w Poznaniu) – polski artysta fotograf. Członek rzeczywisty, członek honorowy Związku Polskich Artystów Fotografików. Członek rzeczywisty, członek honorowy Fotoklubu Rzeczypospolitej Polskiej.
Życiorys.
Janusz Nowacki fotografuje od 1964 roku. Mieszka i pracuje w Poznaniu. Jest twórcą 19. edycji warsztatów fotograficznych – w ramach animacji twórczości fotograficznej w Wielkopolsce (w latach 1973–1981). Od 1973 roku do 1992 był instruktorem fotografii w Pałacu Kultury w Poznaniu. W 1993 roku był założycielem Galerii Fotografii w Centrum Kultury Zamek w Poznaniu, którą prowadził do 2004 roku. Był współzałożycielem Grupy Fotograficznej "Zbliżenie", działającej w latach 1975–1979. Był współzałożycielem "Studia DiM" działającego w latach 1978–1985, preferującego fotografię w diaporamie"." 
Janusz Nowacki jest autorem i współautorem wielu wystaw fotograficznych; indywidualnych, zbiorowych, poplenerowych oraz pokonkursowych, na których otrzymał wiele nagród, wyróżnień, dyplomów, listów gratulacyjnych. W 1985 roku został przyjęty w poczet członków Okręgu Wielkopolskiego Związku Polskich Artystów Fotografików (legitymacja nr 596) – w czasie późniejszym został członkiem honorowym ZPAF. W 1998 roku został przyjęty w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 105). Janusz Nowacki jest laureatem "Nagrody Artystycznej Miasta Poznania" oraz nagrody Marszałka Województwa Wielkopolskiego. Jest autorem zdjęć do albumu "Pejzaże z  drogi do ciszy", wydanego w 2015 roku. 
Fotografie Janusza Nowackiego znajdują się w zbiorach Muzeum Narodowego w Poznaniu, Muzeum Narodowego we Wrocławiu, Muzeum Historii Fotografii im. Walerego Rzewuskiego w Krakowie, Muzeum Karkonoskim w Jeleniej Górze, Muzeum Fotografii w Charkowie. 
Wybrane projekty fotograficzne.
Źródło.
Odznaczenia.
Źródło.

</doc>
<doc id="4219624" url="https://pl.wikipedia.org/wiki?curid=4219624" title="NATCON">
NATCON

NATCON – Międzynarodowa Konferencja Naukowo-Techniczna „Technologie morskie dla obronności i bezpieczeństwa”, odbywająca się w cyklu dwuletnim w Centrum Wystawienniczo-Kongresowym Międzynarodowych Targów Gdańskich – AMBEREXPO. Celem Konferencji jest budowa międzynarodowej, regionalnej platformy wymiany wiedzy między przyszłymi użytkownikami, przemysłem i instytucjami naukowo-badawczymi krajów nadbałtyckich.
Priorytetową tematyką Konferencji są rozwiązania z obszaru wojskowej techniki morskiej, bezpieczeństwa na morzu i wybrzeżu, w portach oraz obiektach infrastruktury krytycznej, a także w zakresie ratownictwa morskiego.
Historia.
Konferencja NATCON wywodzi się z organizowanego w latach 1987-2005 przez Ośrodek Badawczo-Rozwojowy Centrum Techniki Morskiej S.A., Sympozjum Wojskowej Techniki Morskiej, kontynuowanego od 2007 roku w formule Konferencji NATCON organizowanej wspólnie przez Centrum Techniki Morskiej oraz Instytut Broni Morskich Akademii Marynarki Wojennej.
Na mocy porozumienia o współpracy podpisanego w listopadzie 2011 roku pomiędzy Ośrodkiem Badawczo-Rozwojowym Centrum Techniki Morskiej S.A., Akademią Marynarki Wojennej, a Międzynarodowymi Targami Gdańskimi S.A., Konferencja NATCON od 2012 roku organizowana jest równolegle z Bałtyckim Targami Militarnym BALT MILITARY EXPO.
Struktura.
Konferencja NATCON i targi BALT MILITARY EXPO utworzyły wspólny Komitet Honorowy. Ponadto utworzono odrębne komitety, którymi są: Komitet Naukowo – Programowy oraz Komitet Organizacyjny. Przewodniczącym Komitetu Naukowo – Programowego jest dr inż. Andrzej Kilian – Prezes Zarządu Ośrodka Badawczo-Rozwojowego Centrum Techniki Morskiej S.A., natomiast funkcję zastępcy pełni kmdr prof. dr hab. Tomasz Szubrycht Rektor – Komendant Akademii Marynarki Wojennej. Na czele Komitetu Organizacyjnego stanął Andrzej Kasprzak – Prezes Zarządu Międzynarodowych Targów Gdańskich S.A.
Konkurs.
W trakcie Konferencji NATCON organizowany jest Konkurs Kryształowych Latarni, którego celem jest wyłonienie trzech nowatorskich referatów wygłoszonych w czasie trwania Konferencji. W konkursie zostają przyznawane 3 równorzędne wyróżnienia, a laureaci otrzymują statuetki w postaci Kryształowej Latarni.
Konferencja Doktorantów i Kół Naukowych "Wyzwania dla bezpieczeństwa".
Z inicjatywy Organizatorów od 2014 roku, wydarzeniem towarzyszącym Konferencji NATCON stała się Konferencja Doktorantów i Kół Naukowych „Wyzwania dla bezpieczeństwa”.
Konferencja Doktorantów i Kół Naukowych, choć wspierana przez sygnatariuszy porozumienia dotyczącego organizacji Międzynarodowej Konferencji NATCON, OBR Centrum Techniki Morskiej S.A., Akademię Marynarki Wojennej oraz Międzynarodowe Targi Gdańskie S.A. jest w całości tworzona przez Doktorantów i Studentów. Jej głównymi organizatorami są Prezydium Samorządu Doktorantów, Koło Naukowe Bezpieczeństwa Morskiego oraz Koło Naukowe Obronności Państwa działające na Wydziale Dowodzenia i Operacji Morskich Akademii Marynarki Wojennej.

</doc>
<doc id="4219625" url="https://pl.wikipedia.org/wiki?curid=4219625" title="Martin Dada Abejide Olorunmolu">
Martin Dada Abejide Olorunmolu

Martin Dada Abejide Olorunmolu (ur. 30 sierpnia 1948 w Ogiri-Kabba) – nigeryjski duchowny rzymskokatolicki, od 2006 biskup Lokoja.
Życiorys.
Święcenia kapłańskie przyjął 23 grudnia 1978 i został inkardynowany do diecezji Lokoja. Pracował głównie jako duszpasterz parafialny, był także m.in. kapelanem wojskowym (1980-1983) oraz wykładowcą instytutu w Port-Harcourt.
11 listopada 2005 papież Benedykt XVI mianował go biskupem rodzinnej diecezji. Sakry biskupiej udzielił mu trzy miesiące później abp John Onaiyekan.

</doc>
<doc id="4219626" url="https://pl.wikipedia.org/wiki?curid=4219626" title="Polystigmina">
Polystigmina



</doc>
<doc id="4219628" url="https://pl.wikipedia.org/wiki?curid=4219628" title="José Luis Gerardo Ponce de León">
José Luis Gerardo Ponce de León



</doc>
<doc id="4219629" url="https://pl.wikipedia.org/wiki?curid=4219629" title="Mistrzostwa Europy w Saneczkarstwie (tory naturalne) 2018">
Mistrzostwa Europy w Saneczkarstwie (tory naturalne) 2018



</doc>
<doc id="4219631" url="https://pl.wikipedia.org/wiki?curid=4219631" title="Rumunia na Zimowych Igrzyskach Olimpijskich 2018">
Rumunia na Zimowych Igrzyskach Olimpijskich 2018

Rumunia na Zimowych Igrzyskach Olimpijskich 2018 – 27-osobowa reprezentacja Rumunii na Zimowych Igrzyskach Olimpijskich 2018 w Pjongczangu.
Kadra liczy 18 mężczyzn i 9 kobiet. W reprezentacji Rumunii znaleźli się przedstawiciele 8 dyscyplin z 15 rozgrywanych na igrzyskach.
Skład reprezentacji.
Biathlon.
Źródło:
Biegi narciarskie.
Źródło:
Bobsleje.
Źródło:
Łyżwiarstwo szybkie.
Źródło:
Narciarstwo alpejskie.
Źródło:
Saneczkarstwo.
Źródło:
Skeleton.
Źródło:
Skoki narciarskie.
Źródło:

</doc>
<doc id="4219632" url="https://pl.wikipedia.org/wiki?curid=4219632" title="Kościół Świętego Krzyża w Kopicach">
Kościół Świętego Krzyża w Kopicach



</doc>
<doc id="4219636" url="https://pl.wikipedia.org/wiki?curid=4219636" title="Anatolij Borcow">
Anatolij Borcow

Anatolij Anisimowicz Borcow (ros. Анатолий Анисимович Борцов, ur. 8 grudnia 1923 we wsi Borcowy w guberni wiackiej, zm. 3 września 2003 we wsi Acwież obwodzie kirowskim) – radziecki żołnierz, sierżant gwardii, uczestnik wojny z Niemcami.
Życiorys.
Urodził się w rodzinie chłopskiej. Skończył 7 klas szkoły fabryczno-zawodowej, pracował w kołchozie, w lutym 1942 został powołany do Armii Czerwonej. Od sierpnia 1942 walczył na Froncie Kalinińskim, później Stalingradzkim, 3 Ukraińskim i 1 Białoruskim w batalionie łączności, 1 sierpnia 1944 sforsował Wisłę 45 km na południowy wschód od Warszawy. 1 lutego 1945 brał udział w walkach o Poznań, został wówczas ranny, po wyleczeniu uczestniczył w operacji berlińskiej. Wziął udział w Paradzie Zwycięstwa na Placu Czerwonym, w 1945 przyjęto go do WKP(b), w 1947 został zdemobilizowany, wrócił do rodzinnej wsi, pracował w rejonowym komitecie partyjnym i był przewodniczącym rady wiejskiej oraz przewodniczącym kołchozu.
Odznaczenia.
I inne.

</doc>
<doc id="4219638" url="https://pl.wikipedia.org/wiki?curid=4219638" title="Diecezja Chester">
Diecezja Chester

Diecezja Chester () – diecezja Kościoła Anglii w metropolii Yorku, obejmująca większość obszaru hrabstwa Cheshire, a także fragmenty hrabstw Merseyside i Wielki Manchester. Miasto Chester bywało tymczasową siedzibą biskupów katolickich już w czasach średniowiecznych, jednak stała stolica biskupia została tam ustanowiona dopiero w ramach Kościoła Anglii, na mocy decyzji króla Henryka VIII z 1541 roku. W 2015 diecezja została pierwszą w Kościele Anglii, w której posługę biskupią podjęła kobieta. 
Biskupi.
stan na 16 lutego 2018:

</doc>
<doc id="4219640" url="https://pl.wikipedia.org/wiki?curid=4219640" title="Maciej Lubiak">
Maciej Lubiak

Maciej Lubiak (ur. 1 stycznia 1976) – polski sportowiec, kierowca rajdowy, przedsiębiorca.
Biografia.
Absolwent Uniwersytetu Gdańskiego na Wydziale Ekonomii. Jest założycielem i właścicielem firmy Maczfit oferującej catering dietetyczny, oraz restauracji Milanovo Restaurant Pizzeria Cafe i Milanovo Bread &amp; Wine &amp; Cafe w Wilanowie.
Syn Andrzeja Lubiaka, kierowcy rajdowego, który w latach 1976–1985 startował w zespole fabrycznym Polskiego Fiata.
Kariera sportowa.
Swoją przygodę ze sportem rozpoczął od tenisa ziemnego, ale zdobywał także tytuły w innych sportach rakietowych: squash i padel. W 1998 zaczął startować w rajdach samochodowych. W 2003 pilotem rajdowym Macieja Lubiaka został Maciej Wisławski – Rajdowy Mistrz Europy z 1997 roku.
Maciej Lubiak ma na swoim koncie następujące osiągnięcia w sportach rakietowych:
Ważniejsze osiągnięcia w rajdach samochodowych:

</doc>
<doc id="4219643" url="https://pl.wikipedia.org/wiki?curid=4219643" title="Martin Uzoukwu">
Martin Uzoukwu

Martin Igwe Uzoukwu (ur. 9 września 1950 w Ozubulu) – nigeryjski duchowny rzymskokatolicki, od 1996 biskup Minna.

</doc>
<doc id="4219645" url="https://pl.wikipedia.org/wiki?curid=4219645" title="Aleksandr Maksimow">
Aleksandr Maksimow

Aleksandr Jefimowicz Maksimow (ros. Александр Ефимович Максимов, ur. we wsi Pieriełogi w obwodzie włodzimierskim, zm. 23 marca 1984 w Jarosławiu) – radziecki lotnik wojskowy, generał major lotnictwa, Bohater Związku Radzieckiego (1945).
Życiorys.
W 1934 skończył szkołę fabryczno-zawodową we Włodzimierzu, w 1937 lotniczą szkołę cywilnej floty powietrznej w Tambowie, a w 1938 kursy doskonalenia kadry dowódczej w Uljanowsku, pracował jako lotnik-instruktor w aeroklubach. W grudniu 1940 został skierowany do wojskowej lotniczej szkoły pilotów i jednocześnie do Armii Czerwonej, w maju 1941 przyjęto go do WKP(b). Od grudnia 1941 walczył w wojnie z Niemcami na Froncie Zachodnim, później Południowo-Zachodnim, Stepowym, Woroneskim, 1 i 2 Ukraińskim, w czerwcu 1942 pod Orłem został ranny. Po wyleczeniu skończył kursy dowódców eskadr, później jako dowódca eskadry w pułku lotnictwa myśliwskiego brał udział w bitwie pod Kurskiem i walkach na Ukrainie i w Mołdawii. Wykonał 444 loty bojowe, staczając 68 walk powietrznych, w których zestrzelił 22 samoloty wroga. Był dwukrotnie ranny. W 1953 ukończył wyższe kursy doskonalenia kadry dowódczej, w 1958 otrzymał stopień generała majora lotnictwa, w grudniu 1961 został zwolniony do rezerwy. Jego imieniem nazwano ulicę w Jarosławiu.

</doc>
<doc id="4219646" url="https://pl.wikipedia.org/wiki?curid=4219646" title="Martin Igwemezie Uzoukwu">
Martin Igwemezie Uzoukwu



</doc>
<doc id="4219650" url="https://pl.wikipedia.org/wiki?curid=4219650" title="Julian Tokarski (polityk)">
Julian Tokarski (polityk)



</doc>
<doc id="4219651" url="https://pl.wikipedia.org/wiki?curid=4219651" title="Hilary Okeke">
Hilary Okeke

Hilary Paul Odili Okeke (ur. 21 stycznia 1947 w Utuh) – nigeryjski duchowny rzymskokatolicki, w latach 2002–2021 biskup Nnewi.
Życiorys.
Święcenia kapłańskie przyjął 20 kwietnia 1974 i został inkardynowany do archidiecezji Onitsha. Po stażu duszpasterskim w Ogbaru został sekretarzem, a następnie przewodniczącym Towarzystwa Kanonistów Nigerii. Był także oficjałem sądu kościelnego, wikariuszem biskupim ds. duchowieństwa, a także wikariuszem generalnym archidiecezji.
Episkopat.
21 listopada 2001 papież Jan Paweł II mianował go pierwszym biskupem nowo utworzonej diecezji Nnewi. Sakry biskupiej udzielił mu 10 lutego 2002 abp Osvaldo Padilla, ówczesny nuncjusz apostolski w Nigerii. 9 listopada 2021 papież przyjął jego rezygnację z pełnionego urzędu. 

</doc>
<doc id="4219652" url="https://pl.wikipedia.org/wiki?curid=4219652" title="Adam Kowalik (polityk)">
Adam Kowalik (polityk)



</doc>
<doc id="4219655" url="https://pl.wikipedia.org/wiki?curid=4219655" title="Tadeusz Zieliński (polityk)">
Tadeusz Zieliński (polityk)



</doc>
<doc id="4219656" url="https://pl.wikipedia.org/wiki?curid=4219656" title="Augustine Tochukwu Ukwuoma">
Augustine Tochukwu Ukwuoma

Augustine Tochukwu Ukwuoma (ur. 29 sierpnia 1953 w Amucha) – nigeryjski duchowny rzymskokatolicki, od 2008 biskup Orlu.
Życiorys.
Święcenia kapłańskie przyjął 30 lipca 1983 i został inkardynowany do diecezji Orlu. Po święceniach pracował duszpastersko w Amaigbo i Nkwerre, zaś w latach 1992-2002 studiował w Stanach Zjednoczonych. Po powrocie do kraju objął probostwo w Uli.
25 marca 2008 został mianowany biskupem Orlu, zaś 21 czerwca 2008 przyjął sakrę biskupią z rąk abp. Renzo Fratiniego.

</doc>
<doc id="4219658" url="https://pl.wikipedia.org/wiki?curid=4219658" title="Edward Kowalczyk (minister)">
Edward Kowalczyk (minister)



</doc>
<doc id="4219660" url="https://pl.wikipedia.org/wiki?curid=4219660" title="Stefan Kozłowski (geolog)">
Stefan Kozłowski (geolog)



</doc>
<doc id="4219661" url="https://pl.wikipedia.org/wiki?curid=4219661" title="Jan Kaczmarek (minister)">
Jan Kaczmarek (minister)



</doc>
<doc id="4219663" url="https://pl.wikipedia.org/wiki?curid=4219663" title="Parafia Podwyższenia Krzyża Świętego w Kopicach">
Parafia Podwyższenia Krzyża Świętego w Kopicach

Parafia Podwyższenia Krzyża Świętego – rzymskokatolicka parafia w miejscowości Kopice (województwo opolskie). Parafia należy do dekanatu Grodków w diecezji opolskiej.
Historia parafii.
Parafia powstała w 1580 roku. Parafię obsługuje ksiądz diecezjalny. Proboszczem parafii jest ks. Jarosław Szeląg
Liczebność i zasięg parafii.
Parafię zamieszkuje 1050 mieszkańców, zasięgiem duszpasterskim obejmuje ona miejscowości:

</doc>
<doc id="4219666" url="https://pl.wikipedia.org/wiki?curid=4219666" title="Demiurg (czasopismo)">
Demiurg (czasopismo)

Demiurg – czasopismo wydawane w Warszawie w okresie międzywojennym. Ogółem ukazały się trzy numery pisma, z czego pierwszy został wydany w kwietniu 1934 roku. Redakcję „Demiurga” stanowili Antoni Piotrowski, Bronisław Miazgowski i Włodzimierz Rostowit (prawdopodobnie był to pseudonim Włodzimierza Stępniewskiego).
Grupa skupiona wokół Demiurga określała swoją ideę jako „demiurgizm” lub „demiurgiczny słowianizm”. Miała ona charakter racjonalistycznej filozofii pretendującej do miana religii.

</doc>
<doc id="4219667" url="https://pl.wikipedia.org/wiki?curid=4219667" title="Witold Lipski (ekonomista)">
Witold Lipski (ekonomista)



</doc>
<doc id="4219668" url="https://pl.wikipedia.org/wiki?curid=4219668" title="Janusz Pawłowski (polityk)">
Janusz Pawłowski (polityk)



</doc>
<doc id="4219673" url="https://pl.wikipedia.org/wiki?curid=4219673" title="Camillus Archibong Etokudoh">
Camillus Archibong Etokudoh

Camillus Archibong Etokudoh (ur. 1949 w Ikot Uko Etor) – nigeryjski duchowny rzymskokatolicki, od 2009 biskup Port Harcourt.

</doc>
<doc id="4219683" url="https://pl.wikipedia.org/wiki?curid=4219683" title="Wiesław Chrzanowski (polityk)">
Wiesław Chrzanowski (polityk)



</doc>
<doc id="4219685" url="https://pl.wikipedia.org/wiki?curid=4219685" title="Michał Janiszewski (generał)">
Michał Janiszewski (generał)



</doc>
<doc id="4219687" url="https://pl.wikipedia.org/wiki?curid=4219687" title="Czesław Piotrowski (generał)">
Czesław Piotrowski (generał)



</doc>
<doc id="4219688" url="https://pl.wikipedia.org/wiki?curid=4219688" title="Kazimierz Morawski (dziennikarz)">
Kazimierz Morawski (dziennikarz)



</doc>
<doc id="4219691" url="https://pl.wikipedia.org/wiki?curid=4219691" title="Józef Trendota (minister)">
Józef Trendota (minister)



</doc>
<doc id="4219693" url="https://pl.wikipedia.org/wiki?curid=4219693" title="Władysław Kowalski (polityk)">
Władysław Kowalski (polityk)



</doc>
<doc id="4219694" url="https://pl.wikipedia.org/wiki?curid=4219694" title="Jan Domański (ekonomista)">
Jan Domański (ekonomista)



</doc>
<doc id="4219700" url="https://pl.wikipedia.org/wiki?curid=4219700" title="332 Grupa Myśliwska">
332 Grupa Myśliwska



</doc>
<doc id="4219703" url="https://pl.wikipedia.org/wiki?curid=4219703" title="Instytut Religioznawstwa Uniwersytetu Jagiellońskiego">
Instytut Religioznawstwa Uniwersytetu Jagiellońskiego

Instytut Religioznawstwa Uniwersytetu Jagiellońskiego – jeden z instytutów działających w obrębie Wydziału Filozoficznego Uniwersytetu Jagiellońskiego, specjalizujący się w interdyscyplinarnych studiach nad religią, połączonych z porównawczymi studiami nad kulturą.
Historia.
Instytut powstał w 1974 jako pierwszy taki ośrodek w Polsce w wyniku przekształcenia Podyplomowego Studium Filozoficzno-Religioznawczego, utworzonego dwa lata wcześniej w Instytucie Filozofii UJ. Na początku swojej działalności dydaktycznej Instytut obsługiwał trzysemestralne Podyplomowe Studium Filozoficzno-Religioznawcze, przekształcone w 1987 w czterosemestralne Studium Religioznawcze i ostatecznie zawieszone w 1992 roku, a także dwuletnie Studium Filozoficzno-Religioznawcze, funkcjonujące w latach 1975–1984 i przeznaczone dla studentów chcących studiować religioznawstwo równolegle z innym kierunkiem studiów. W 1980 rozpoczęto prowadzenie pięcioletnich, stacjonarnych studiów magisterskich z zakresu religioznawstwa, zaś w 1994 także studiów niestacjonarnych. Ostateczną postać studia w ramach IR UJ przybrały w 1992 w wyniku wyodrębnienia Wydziału Filozoficznego UJ z dawnego Wydziału Filozoficzno-Historycznego.
Struktura organizacyjna.
W ramach Instytutu Religioznawstwa UJ działa 6 zakładów oraz 2 pracownie.
Poczet dyrektorów.
Funkcję dyrektora tego instytutu pełnili:
Inni pracownicy naukowo-dydaktyczni.
Do grona pracowników naukowo-dydaktycznych Instytutu (także dawniej zatrudnionych) należą również:
Działalność naukowa.
Przy Instytucie wydawane są następujące czasopisma: Studia Religiologica, oraz Periodyk Młodych Religioznawców „Ex Nihilo”.
Działalność studencka.
Koło Naukowe Studentów Religioznawstwa UJ.
Przy Instytucie działa Koło Naukowe Studentów Religioznawstwa UJ. Koło powstało w 2000 roku i zajmuje się organizacją badań naukowych, konferencji, spotkań z różnymi grupami wyznaniowymi oraz wydawaniem własnych publikacji naukowych, w tym „Ex Nihilo”. Koło należy do Rady Kół Naukowych UJ. 

</doc>
<doc id="4219704" url="https://pl.wikipedia.org/wiki?curid=4219704" title="Jezu ratuj bo giniemy">
Jezu ratuj bo giniemy



</doc>
<doc id="4219712" url="https://pl.wikipedia.org/wiki?curid=4219712" title="Młot Boga">
Młot Boga

Młot Boga – powieść science fiction Arthura C. Clarke’a wydana w 1993 roku, poruszająca temat asteroidy o nazwie Kali zmierzającej w kierunku Ziemi. Kapitan Robert Singh ze statku kosmicznego Goliath zostaje wysłany, aby zmienić jej kierunek.

</doc>
<doc id="4219716" url="https://pl.wikipedia.org/wiki?curid=4219716" title="Duch Wielkiej Ławicy">
Duch Wielkiej Ławicy

Duch Wielkiej Ławicy – powieść science fiction z 1990 roku autorstwa Arthura C. Clarke'a. 
Opowieść dotyczy dwóch grup, które starają się wynieść z dna Oceanu Atlantyckiego na powierzchnię jedną z połówek wraku Titanica. Akcja toczy się w 2012 roku, w czasie setnej rocznicy zatonięcia statku. 

</doc>
<doc id="4219717" url="https://pl.wikipedia.org/wiki?curid=4219717" title="Matthew Hassan Kukah">
Matthew Hassan Kukah

Matthew Hassan Kukah (ur. 31 sierpnia 1952 w Kulu) – nigeryjski duchowny rzymskokatolicki, od 2011 biskup Sokoto.
Życiorys.
Święcenia kapłańskie przyjął 19 grudnia 1976 i został inkardynowany do archidiecezji Kaduna. Był m.in. wykładowcą seminarium w Dżos, rektorem niższego seminarium w Zaria, podsekretarzem i sekretarzem generalnym nigeryjskiej Konferencji Episkopatu oraz wikariuszem generalnym archidiecezji.
10 czerwca 2011 otrzymał nominację na biskupa Sokoto. Sakry biskupiej udzielił mu 8 września 2011 kard. Anthony Okogie.

</doc>
<doc id="4219730" url="https://pl.wikipedia.org/wiki?curid=4219730" title="Katharina Gallhuber">
Katharina Gallhuber

Katharina Gallhuber (ur. 16 czerwca 1997 w Scheibbs) – austriacka narciarka alpejska, dwukrotna medalistka olimpijska i srebrna medalistka mistrzostw świata juniorów.
Kariera.
Po raz pierwszy na arenie międzynarodowej pojawiła się 13 sierpnia 2013 roku w Coronet Peak, gdzie w zawodach FIS Race zajęła piąte miejsce w gigancie. W 2015 roku wywalczyła srebrny medal w slalomie podczas olimpijskiego festiwalu młodzieży Europy w Malbun. Wynik ten powtórzyła na rozgrywanych rok później mistrzostwach świata juniorów w Soczi. W zawodach Pucharu Świata zadebiutowała 24 października 2015 roku w Sölden, gdzie nie ukończyła pierwszego przejazdu w gigancie. Pierwsze pucharowe punkty wywalczyła nieco ponad miesiąc później, 28 listopada 2015 roku w Aspen, kończąc slalom na 26. pozycji.
W 2017 roku wystąpiła w slalomie na mistrzostwach świata w Sankt Moritz, zajmując 25. miejsce po pierwszym przejeździe. Drugiego przejazdu jednak nie ukończyła i ostatecznie nie była klasyfikowana. Rok później wzięła udział w igrzyskach olimpijskich w Pjongczangu, gdzie po pierwszym przejeździe była dziewiąta. W drugim przejeździe Austriaczka osiągnęła najlepszy czas i w efekcie awansowała na trzecie miejsce, zdobywając brązowy medal. Lepsze okazały się tylko Szwedka Frida Hansdotter i Wendy Holdener ze Szwajcarii. Gallhuber wyprzedziła broniącą tytułu Mikaelę Shiffrin z USA o 0,08 sekundy.
Osiągnięcia.
Puchar Świata.
Miejsca na podium w zawodach.
Gallhuber nie stawała na podium zawodów PŚ.

</doc>
<doc id="4219737" url="https://pl.wikipedia.org/wiki?curid=4219737" title="Łyżwiarstwo szybkie na Zimowych Igrzyskach Olimpijskich 2018 – 5000 m kobiet">
Łyżwiarstwo szybkie na Zimowych Igrzyskach Olimpijskich 2018 – 5000 m kobiet

Bieg na 5000 metrów kobiet rozgrywany w ramach łyżwiarstwa szybkiego na Zimowych Igrzyskach Olimpijskich 2018 odbył się 16 lutego w hali Gangneung Oval w Gangneung.
Złoty wywalczyła Holenderka Esmee Visser, druga była Czeszka Martina Sáblíková, a na najniższym stopniu podium stanęła Natalja Woronowa startująca w reprezentacji sportowców olimpijskich z Rosji.
Rekordy.
"Rekordy obowiązujące przed rozpoczęciem igrzysk."

</doc>
<doc id="4219740" url="https://pl.wikipedia.org/wiki?curid=4219740" title="Andriej Frolenkow">
Andriej Frolenkow

Andriej Grigorjewicz Frolenkow (ros. Андрей Григорьевич Фроленков, ur. we wsi Grienkowo w obwodzie twerskim, zm. 1 października 1965 w Kijowie) – radziecki generał porucznik, Bohater Związku Radzieckiego (1943).
Życiorys.
Miał wykształcenie niepełne średnie, w listopadzie 1922 został powołany do Armii Czerwonej, w 1925 ukończył moskiewską szkołę wojskową. Był dowódcą plutonu w Tule, później dowódcą i politrukiem kompanii, od 1929 należał do WKP(b), 1933-1936 służył w Mcensku m.in. jako dowódca batalionu, a 1936-1937 w Lepelu, później zwolniono go do rezerwy. W lutym 1939 został powołany ponownie, służył w pułku w Jefriemowie, później dowodził pułkiem w Kineszmie, od czerwca 1941 walczył w wojnie z Niemcami na Froncie Zachodnim. W czerwcu 1942 został zastępcą dowódcy 306 Dywizji Piechoty Rezerwy Stawki Najwyższego Naczelnego Dowództwa, od października 1942 walczącej na Froncie Kalinińskim, w 1943 ukończył przyśpieszony kurs Wyższej Akademii Wojskowej im. Woroszyłowa i został szefem sztabu 27 Korpusu Piechoty na Froncie Centralnym, w sierpniu 1943 mianowano go dowódcą 193 Dywizji Piechoty 65 Armii na Froncie Kalinińskim, później 1 i 2 Białoruskim. Brał udział w forsowaniu Dniepru, operacji homelsko-rzeczyckiej, kalenkowicko-mozyrskiej, bobrujskiej, mińskiej, brzesko-lubelskiej i wschodniopruskiej, w zajmowaniu Stołpec, Nieświeża, Baranowicz, Nowego Miasta i Płońska. 22 lutego 1944 otrzymał stopień generała majora. Od marca 1945 do końca wojny dowodził 134 Korpusem Piechoty 19 Armii 2 Frontu Białoruskiego, uczestniczył w operacji pomorskiej i berlińskiej, m.in. zajmowaniu Gdyni i Świnoujścia, w lipcu 1945 objął dowództwo 90 Korpusu Piechoty w Północnej Grupie Wojsk w Polsce, we wrześniu 1946 został starszym inspektorem Głównej Inspekcji Wojsk Lądowych. Później był zastępcą dowódcy korpusu piechoty, w 1950 ukończył Wyższe Kursy Akademickie przy Wyższej Akademii Wojskowej i został pomocnikiem dowódcy wojsk kijowskiego rejonu obrony przeciwlotniczej, 1953-1954 dowodził korpusem piechoty, w czerwcu 1954 został szefem wojsk obrony przeciwlotniczej Grupy Wojsk Radzieckich w Niemczech w stopniu generała porucznika, w maju 1958 został zwolniony do rezerwy.
Odznaczenia.
I order zagraniczny.

</doc>
<doc id="4219752" url="https://pl.wikipedia.org/wiki?curid=4219752" title="Friponne (1916)">
Friponne (1916)

Friponne (później Locotenent-Comandor Stihi Eugen i Achtuba) – francuskie awizo z okresu I wojny światowej, a następnie rumuńska kanonierka, jeden z czterech pozyskanych przez Rumunię okrętów typu "Friponne". Jednostka została zwodowana w 1916 roku w stoczni Arsenal de Lorient w Lorient, a do służby w Marine nationale przyjęto ją w 1917 roku. W styczniu 1920 roku okręt został zakupiony przez Rumunię i wszedł w skład Marynarki Wojennej pod nazwą „Locotenent-Comandor Stihi Eugen”. 5 września 1944 roku kanonierka została zdobyta przez żołnierzy radzieckich i następnie wcielona do służby w Marynarce Wojennej ZSRR jako „Achtuba”. Zwrócony w październiku 1945 roku okręt wszedł ponownie w skład Marynarki Wojennej Rumunii pod nazwą „Eugen Stihi”. W 1960 roku jednostka została przebudowana na okręt hydrograficzny, a ze służby została wycofana w 2002 roku.
Projekt i budowa.
Awiza typu "Friponne", klasyfikowane początkowo jako kanonierki do zwalczania okrętów podwodnych, zostały zamówione na podstawie wojennego programu rozbudowy floty francuskiej z 1916 roku. Okręty były w zasadzie identyczne z awizami typu "Ardent", różniąc się głównie rodzajem siłowni – silnikami Diesla w miejsce napędu parowego, dzięki czemu znacznie wzrósł zasięg pływania. Początkowo planowano budowę 13 jednostek, jednak ukończono jedynie osiem. Później klasyfikowane były jako awiza 2. klasy.
„Friponne” zbudowany został w stoczni Arsenal de Lorient. Położenie stępki i wodowanie okrętu odbyło się w 1916 roku, a do służby w Marine nationale wszedł on w 1917 roku.
Dane taktyczno-techniczne.
Okręt był kanonierką przeznaczoną do zwalczania okrętów podwodnych. Długość całkowita kadłuba wynosiła 60,2 metra (57,8 metra między pionami), szerokość 7 metrów i zanurzenie 2,6 metra. Wyporność standardowa wynosiła 375 ton, zaś pełna 443 tony. Okręt napędzany był przez dwa silniki wysokoprężne Sulzer o łącznej mocy 900 KM, poruszające poprzez wały napędowe dwoma śrubami (jednostka nie posiadała komina). Maksymalna prędkość okrętu wynosiła 14,5 węzła. Okręt zabierał 30 ton paliwa, co pozwalało osiągnąć zasięg wynoszący 3000 Mm przy prędkości 10 węzłów (lub 1600 Mm przy 15 węzłach).
Uzbrojenie kanonierki składało się z dwóch pojedynczych dział kalibru 100 mm L/40 M1897 i dwóch zrzutni bomb głębinowych.
Załoga okrętu liczyła 50 oficerów, podoficerów i marynarzy.
Służba.
Kanonierka służyła podczas I wojny światowej na Morzu Śródziemnym i w latach 1916-1918 używana była we francuskich Siłach Patrolowych Tunezji. 2 października 1916 udzielała pomocy storpedowanemu przez SM U-35 slupowi „Rigel”. 9 stycznia 1920 roku okręt został zakupiony przez Rumunię (wraz z bliźniaczymi jednostkami „Impatiente”, „Chiffonne” i „Mignonne”) i już 15 stycznia wszedł w skład Marynarki Wojennej pod nazwą „Locotenent-Comandor Stihi Eugen” i oznaczeniem burtowym „St”. Jednostka otrzymała imię na cześć oficera rumuńskiej marynarki, poległego podczas I wojny światowej. Na przełomie 1939 i 1940 roku dokonano modernizacji uzbrojenia jednostki: zdemontowano oba działa kal. 100 mm, instalując w zamian dwa pojedyncze działka plot. SK C/30 kal. 37 mm L/80. W 1942 lub 1943 roku obrona przeciwlotnicza okrętu została wzmocniona przez montaż pojedynczego działka C/38 kal. 20 mm L/65, zaś na początku 1944 roku jedno z działek kal. 37 mm zostało zastąpione działem SK C/30 kal. 88 mm L/42. 5 września 1944 roku kanonierka została zdobyta przez żołnierzy radzieckich w Konstancy i następnie wcielona do służby w Marynarce Wojennej ZSRR jako „Achtuba” (Ахтуба). Okręt został zwrócony 14 października 1945 roku i wszedł ponownie w skład Marynarki Wojennej Rumunii pod nazwą „Eugen Stihi”. Jednostka otrzymała oznaczenie burtowe D 61. W 1960 roku jednostka została przebudowana na okręt hydrograficzny i otrzymała oznaczenie NH 112. Uzbrojenie okrętu w tym okresie stanowiło pojedyncze działko plot. kal. 37 mm i dwa podwójne stanowiska wkm kal. 14,5 mm. Jednostka została wycofana ze służby w 2002 roku.

</doc>
<doc id="4219755" url="https://pl.wikipedia.org/wiki?curid=4219755" title="Autonomía (stacja kolejowa)">
Autonomía (stacja kolejowa)

Autonomía (hiszp. "Estación de Autonomía", bas: "Autonomiako geltokia") – stacja kolejowa w Bilbao, w prowincji Vizcaya we wspólnocie autonomicznej Kraj Basków, w Hiszpanii. 
Jest częścią Cercanías Bilbao i obsługuje pociągi linii C-1, C-2.
Położenie stacji.
Znajduje się na linii kolejowej Bilbao – Santurce w km 2,1 na wysokości 34 m n.p.m.
Historia.
Stacja została otwarta w 2000 w ramach projektu Bilbao Ría 2000.

</doc>
<doc id="4219756" url="https://pl.wikipedia.org/wiki?curid=4219756" title="Jan Kamiński (minister)">
Jan Kamiński (minister)



</doc>
<doc id="4219757" url="https://pl.wikipedia.org/wiki?curid=4219757" title="Cecilia Braekhus">
Cecilia Braekhus



</doc>
<doc id="4219759" url="https://pl.wikipedia.org/wiki?curid=4219759" title="Locotenent-Comandor Stihi Eugen">
Locotenent-Comandor Stihi Eugen



</doc>
<doc id="4219761" url="https://pl.wikipedia.org/wiki?curid=4219761" title="Rathmore (stacja kolejowa)">
Rathmore (stacja kolejowa)

Rathmore (ang: "Rathmore railway station") – stacja kolejowa w miejscowości Rathmore, w hrabstwie Kerry, w Irlandii. Znajduje się na Mallow – Tralee. Została otwarta w 1854 roku. 
Stacja jest zarządzana i obsługiwana przez Iarnród Éireann.

</doc>
<doc id="4219762" url="https://pl.wikipedia.org/wiki?curid=4219762" title="Skeleton na Zimowych Igrzyskach Olimpijskich 2018 – ślizg mężczyzn">
Skeleton na Zimowych Igrzyskach Olimpijskich 2018 – ślizg mężczyzn

Ślizg mężczyzn – pierwsza konkurencja, w której zostały rozdane medale w skeletonie na Zimowych Igrzyskach Olimpijskich 2018 w Pjongczangu.
Zawodnicy o medale olimpijskie walczyli od 15 do 16 lutego na torze Alpensia Sliding Centre umiejscowionym w Pjongczangu. 
Mistrzem olimpijskim został Koreańczyk Yun Sung-bin, na drugim miejscu uplasował się Nikita Triegubow występujący pod flagą sportowców olimpijskich z Rosji, a brąz wywalczył Brytyjczyk Dom Parsons.

</doc>
<doc id="4219763" url="https://pl.wikipedia.org/wiki?curid=4219763" title="Achtuba (1916)">
Achtuba (1916)



</doc>
<doc id="4219767" url="https://pl.wikipedia.org/wiki?curid=4219767" title="Eugen Stihi">
Eugen Stihi



</doc>
<doc id="4219771" url="https://pl.wikipedia.org/wiki?curid=4219771" title="Grigorij Lewin">
Grigorij Lewin

Grigorij Michajłowicz Lewin (, ur. we wsi Ancyr w rejonie kańskim w Kraju Krasnojarskim, zm. 26 stycznia 1983 w Barnaule) – radziecki pułkownik, Bohater Związku Radzieckiego (1945).
Życiorys.
W 1919 skończył 7 klas, w 1921 został powołany do Armii Czerwonej, w grudniu 1922 ukończył wojskową szkołę piechoty w Krasnojarsku i został młodszym dowódcą w pułku we Władywostoku. W 1928 ukończył wojskową szkołę piechoty we Władywostoku i został dowódcą plutonu, później kompanii w pułku piechoty w Nikolsku Ussuryjskim (obecnie Ussuryjsk), w 1929 uczestniczył w konflikcie o Kolej Wschodniochińską. W kwietniu 1932 został zdemobilizowany, pracował w zakładzie remontu lokomotyw w Barnaule, a 1935–1941 w truście konstruktorskim w mieście Chirchiq, 5 września 1941 ponownie powołano go do armii i w listopadzie 1941 skierowano na Front Zachodni. Później walczył na Froncie Centralnym, Białoruskim, 1 i 2 Białoruskim. Brał udział w operacji białoruskiej (w tym w operacji bobrujskiej) i brzesko-lubelskiej, pod koniec czerwca 1944 uczestniczył w wyzwalaniu Osipowicz, Baranowicz i Słonimia, później w forsowaniu Bugu. Na początku września 1944 sforsował Narew w rejonie Pułtuska. Brał udział w szturmie Grudziądza i Gdańska. W nocy na 20 kwietnia 1945 jako dowódca pułku piechoty w składzie 37 Dywizji Piechoty Gwardii 65 Armii 2 Frontu Białoruskiego organizował forsowanie Odry na południe od Szczecina, 20–22 kwietnia dowodzony przez niego pułk odparł 26 ataków przeciwnika. Po wojnie służył w armii do 1954, gdy został zwolniony do rezerwy. Mieszkał w mieście Chirchiq, później w Barnaule.

</doc>
<doc id="4219772" url="https://pl.wikipedia.org/wiki?curid=4219772" title="Michael Odogwu Elue">
Michael Odogwu Elue

Michael Odogwu Elue (ur. 4 kwietnia 1956 w Ute-Ogbeje) – nigeryjski duchowny rzymskokatolicki, od 2004 biskup Issele-Uku.
Życiorys.
Święcenia kapłańskie przyjął 18 sierpnia 1984 i został inkardynowany do diecezji Issele-Uku. Po święceniach przez rok pracował jako wikariusz parafii katedralnej, a następnie został wykładowcą seminarium w Ekpoma. W 1987 został proboszczem w Onicha-Ugbo, zaś w latach 1992-1999 studiował w Port-Harcourt, Rzymie i Jerozolimie. Po powrocie do kraju ponownie został wykładowcą seminarium w Ekpoma.
14 listopada 2003 został mianowany biskupem rodzinnej diecezji. Sakry biskupiej udzielił mu 21 lutego 2004 ówczesny arcybiskup Lagos, kard. Anthony Okogie.

</doc>
<doc id="4219778" url="https://pl.wikipedia.org/wiki?curid=4219778" title="Budynek starego Uniwersytetu w Valletcie">
Budynek starego Uniwersytetu w Valletcie

Budynek starego Uniwersytetu w Valletcie ( lub "L-Università l-Antika", ), znany też jako Valletta Campus – jest to kompleks budynków należących do University of Malta, przylegający do kościoła Jezuitów w Valletcie na Malcie. Budowa tych budynków rozpoczęła się w roku 1595, pierwotnie mieściło się w nim kolegium jezuickie, znane jako "Collegium Melitense". Budynek musiał być naprawiony po zniszczeniach spowodowanych eksplozją w roku 1634, a później trzęsieniem ziemi w roku 1693.
Uniwersytet Maltański został założony w roku 1769, po kasacie zakonu jezuitów, i kontynuował nauczanie w tym samym budynku. Chociaż w latach 60. XX wieku uniwersytet przeniósł się do dużo większego kompleksu Tal-Qroqq w Msidzie, stary budynek wciąż mieści kilka jego wydziałów oraz jest wykorzystywany na niektóre wykłady i konferencje.
Historia.
Poprzednikiem Uniwersytetu Maltańskiego było "Collegium Melitense", jezuickie kolegium założone 12 września 1592 roku. Pierwotnie ulokowane było w starym budynku w Valletcie, ale nowy kompleks mieszczący kolegium i kościół Jezuitów został już zamówiony przez biskupa Tommaso Gargallo. Budowa ruszyła 4 września 1595 roku, kamień węgielny położył wielki mistrz Martin Garzez. Prace postępowały szybko i kolegium przeniosło się na nowe miejsce w roku 1597; budynek został całkowicie ukończony w roku 1602. Kościół był gotowy w 1609 roku.
W dniu 12 września 1634 roku oba budynki, kolegium oraz przyległy kościół, zostały poważnie uszkodzone w wyniku wybuchu w wytwórni prochu. Uszkodzone konstrukcje naprawiono, a kościelna fasada została kompletnie przebudowana. Kolejne zniszczenia dotknęły to miejsce podczas trzęsienia ziemi w roku 1693. W roku 1695 na tyłach budynku zainstalowany został zegar słoneczny oraz umieszczona łacińska inskrypcja.
Jezuici zostali usunięci z Malty w roku 1768 i budynek przeszedł w ręce Skarbu Zakonu św. Jana. Nauczanie jednakże kontynuowano, a profesorowie utrzymali swoje stanowiska. Uniwersytet Maltański oficjalnie rozpoczął swoją działalność 22 listopada 1769 roku, kiedy wielki mistrz Manuel Pinto da Fonseca podpisał dekret ustanawiający "Pubblica Università di Studi Generali". W latach 1770., podczas rządów Francisco Ximenesa, działalność szkoły została na krótko zawieszona, lecz już w roku 1779 jego następca Emmanuel de Rohan-Polduc wznowił jej działalność.
W czasie francuskiej okupacji Malty od roku 1798 do 1800 uniwersytet został zastąpiony przez "École Centrale"; na początku XIX wieku Brytyjczycy przywrócili szkole starą nazwę. Wtedy też pewne części budynku zostały wydzierżawione na cele komercyjne i w roku 1810 przebudowane. W maju 1824 roku z tyłu budynku od strony Triq San Pawl (ul. św. Pawła) otwarte zostało drugie wejście ozdobione brytyjskim herbem. Podczas II wojny światowej w kompleksie mieściło się centrum ostrzegania przeciwlotniczego. W pewnym czasie miała tam też swoją siedzibę Anglo-Maltańska Biblioteka oraz liceum.
Z czasem kampus zrobił się za mały, aby pomieścić całą uczelnię. W roku 1959, obok Sacra Infermeria, otwarty został budynek "Evans Laboratories" (dziś znany jako "Evans Building"), w którym umieszczony został Wydział Nauk Ścisłych. W roku 1968 Wydział Medyczny przeniósł się do budynku obok szpitala św. Łukasza w Gwardamanġa. W latach 60. uniwersytet otworzył znacznie większy kampus w Tal-Qroqq w Msidzie, i większość wydziałów tam się przeniosła. W Valletcie uczelnia pozostała jedynie na parterze budynku, opuszczając piętro w roku 1978. Jednakże w roku 2011 zostało ono odnowione i ponownie otwarte.
Stary budynek uniwersytetu jest dziś jednym z trzech kampusów Uniwersytetu Maltańskiego, pozostałe dwa to kampus w Msidzie i kampus w Xewkija na Gozo. W pewnym okresie w budynku miała swoje główne biura Heritage Malta. Dziś w Valletta Campus mają swą siedzibę International Collaborative Programmes, Research Innovation &amp; Development Trust oraz Conferences and Events Unit. Jest on też udostępniany na różne międzynarodowe konferencje i seminaria, na równi z krótkimi kursami oraz szkołami letnimi.
Stary budynek uniwersytetu jest umieszczony na liście National Inventory of the Cultural Property of the Maltese Islands. Fasada i pozostałe ściany zewnętrzne budynku oraz ściany przylegającego doń kościoła zostały odnowione w latach 2016–2018.
Architektura.
Stary budynek uniwersytetu ulokowany jest w kwadracie ograniczonym ulicami: Triq il-Merkanti, Triq San Kristofu, Triq San Pawl oraz Triq L-Arċisqof i przylega do kościoła Jezuitów, zbudowanego w tym samym czasie, co kolegium. Budynek ma trzy poziomy. Jego plan jest typowy dla publicznych budynków z epoki Renesansu, składając się z pomieszczeń zbudowanych wokół centralnego dziedzińca. Wchodzą w to sale wykładowe, klasy oraz cele mieszkalne księży, wszystko połączone z korytarzami. Sufity korytarzy są wspaniale ozdobione. Szerokie schody, wypolerowane butami stąpających po nich przez stulecia, prowadzą na pierwsze piętro. Korytarze na pierwszym piętrze ozdabiają portrety wybitnych osobistości, podarowane uczelni przez sir Josepha Nicholasa Zammita na początku XIX wieku. Dziś niektóre z cel używane są jako biura. W budynku znajdują się również sale konferencyjne, wykładowe, sale spotkań, audytorium oraz "Aula Magna".
Główne wejście było początkowo od Triq il-Merkanti. Oryginalnie fasada była raczej prosta, praktycznie bez żadnej dekoracji. Barokowa fasada została zaprojektowana ok. roku 1647 przez słynnego architekta Francesco Buonamiciego.
Tylne wejście – od Triq San Pawl – otwarte w roku 1824, jest przykładem architektury neoklasycystycznej. Składa się z bramy w formie łuku, z dwoma doryckimi kolumnami podpierającymi nadproże. Ponad nim znajduje się rzeźba przedstawiająca herb Wielkiej Brytanii. Na nadprożu widoczna jest inskrypcja w języku greckim, znacząca: „Uczenie się jest bramą do wybitności”. Projekt tej bramy jest powszechnie przypisywany Giorgio Pullicino, który w tym czasie był profesorem architektury na uniwersytecie. Czasem jako autor projektu podawany jest pułkownik George Whitmore z Royal Engineers, lecz jest to mało prawdopodobne. Projekt wygląda być inspirowany przez autorstwa Claude’a Nicolasa Ledoux, zbudowany w Paryżu w latach 1766–70. Chociaż wejście to nie jest już powszechnie używane, to wciąż jest bramą, przez którą przechodzą procesje nowych magistrów i doktorów przed przejściem do kościoła Jezuitów, gdzie odbywa się właściwa ceremonia.

</doc>
<doc id="4219780" url="https://pl.wikipedia.org/wiki?curid=4219780" title="Neckarsulm (stacja kolejowa)">
Neckarsulm (stacja kolejowa)

Neckarsulm (niem: "Bahnhof Neckarsulm") – stacja kolejowa w Neckarsulm, w kraju związkowym Badenia-Wirtembergia, w Niemczech. Według DB Station&amp;Service ma kategorię 4. Znajduje się na linii Stuttgart – Würzburg, w obszarze sieci Heilbronner Hohenloher Haller Nahverkehr (HNV).

</doc>
<doc id="4219785" url="https://pl.wikipedia.org/wiki?curid=4219785" title="Daichi Hara">
Daichi Hara

 – japoński narciarz dowolny, specjalizujący się w jeździe po muldach, brązowy medalista olimpijski oraz mistrzostw świata.
Kariera.
Po raz pierwszy na arenie międzynarodowej pojawił się 9 stycznia 2012 roku w Madarao, gdzie w zawodach FIS Race zajął ósme miejsce. W 2014 roku wystąpił na mistrzostwach świata juniorów w Valmalenco, gdzie zajął 34. miejsce w jeździe po muldach. Na rozgrywanych dwa lata później mistrzostwach świata juniorów w Åre w muldach podwójnych był piąty. W zawodach Pucharu Świata zadebiutował 3 stycznia 2015 roku w Calgary, zajmując 37. miejsce. Pierwsze pucharowe punkty wywalczył 29 stycznia 2015 roku w Lake Placid, zajmując 21. miejsce. 
Podczas rozgrywanych w 2017 roku mistrzostw świata w Sierra Nevada zajął 23. miejsce w jeździe po muldach, a w rywalizacji na muldach podwójnych nie wystartował. Rok później wziął udział w igrzyskach olimpijskich w Pjongczangu, zdobywając brązowy medal w jeździe po muldach. W zawodach tych lepsi okazali się jedynie Kanadyjczyk Mikaël Kingsbury i Matt Graham z Australii. W 2019 roku, na mistrzostwach świata w Deer Valley wywalczył dwa brązowe medale. Jeden w jeździe po muldach gdzie, podobnie jak rok wcześniej na IO, lepsi okazali się Kingsbury oraz Graham. Z kolei drugi w muldach podwójnych, gdzie przegrał z Kingsburym oraz Amerykaninem Bradleyem Wilsonem.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja jazdy po muldach jest jednocześnie klasyfikacją generalną.

</doc>
<doc id="4219786" url="https://pl.wikipedia.org/wiki?curid=4219786" title="Gyoma (stacja kolejowa)">
Gyoma (stacja kolejowa)

Gyoma (węg. "Gyoma vasútállomás") – stacja kolejowa w Gyomaendrőd, w komitacie Békés, na Węgrzech. 
Stacja znajduje się na ważnej linii 120 Budapest – Újszász – Szolnok – Lőkösháza i obsługuje pociągi wszystkich kategorii. 

</doc>
<doc id="4219795" url="https://pl.wikipedia.org/wiki?curid=4219795" title="Gieorgij Bajewski">
Gieorgij Bajewski

Gieorgij Arturowicz Bajewski (ros. Георгий Артурович Баевский, ur. 11 lipca 1921 w Rostowie nad Donem, zm. 6 maja 2005 w Moskwie) – radziecki lotnik wojskowy, generał major lotnictwa, Bohater Związku Radzieckiego (1944).
Życiorys.
Był synem oficera sowieckiego wywiadu, Abrama Mojsiejewicza Bajewskiego, posługującego się imionami Artur Matwiejewicz. Od sierpnia 1921 mieszkał z rodzicami w Moskwie, w latach 1931-1933 w Berlinie, a w latach 1934-1936 w Sztokholmie. W 1939 ukończył aeroklub w Moskwie, a w 1940 10 klas szkoły. Od maja 1940 służył w Armii Czerwonej, w listopadzie 1940 skończył wojskową lotniczą szkołę pilotów w Sierpuchowie, w której został potem instruktorem. Od kwietnia 1943 do maja 1945 walczył w wojnie z Niemcami jako starszy lotnik, zastępca dowódcy i dowódca eskadry pułku lotnictwa myśliwskiego na Froncie Południowo-Zachodnim (kwiecień-październik 1943), 3 (październik 1943-lipiec 1944) i 1 Ukraińskim (lipiec 1944-maj 1945). Brał udział w bitwie pod Kurskiem, operacji biełgorodzko-charkowskiej, bitwie o Dniepr, operacji zaporoskiej, dniepropietrowskiej, lwowsko-sandomierskiej, sandomiersko-śląskiej, dolnośląskiej, berlińskiej i praskiej. 17 sierpnia 1943 został ranny w walce powietrznej, 12 grudnia 1943 jego samolot został uszkodzony, a on sam ciężko poparzony i do lutego 1944 leczył się w szpitalach. 6 kwietnia 1944 był ciężko kontuzjowany. Wykonał 232 loty bojowe i stoczył 52 walki powietrzne, w których zestrzelił osobiście 19 samolotów wroga. W 1951 ukończył Wojskowo-Powietrzną Akademię Inżynieryjną im. Żukowskiego, a w 1962 Wojskową Akademię Sztabu Generalnego, był m.in. inspektorem w Zarządzie Sił Powietrznych Południowouralskiego Okręgu Wojskowego w Czkałowie, zastępcą naczelnika Instytutu Naukowo-Badawczego w Achtubinsku i od lutego 1970 do października 1973 zastępcą dowódcy Sił Powietrznych Moskiewskiego Okręgu Wojskowego, w marcu-kwietniu 1971 był komenderowany służbowo do Egiptu, 1973–1985 wykładał w Wojskowo-Powietrznej Akademii Inżynieryjnej im. Żukowskiego, w sierpniu 1985 został zwolniony do rezerwy.
Odznaczenia.
I inne.

</doc>
<doc id="4219798" url="https://pl.wikipedia.org/wiki?curid=4219798" title="Baltazar Antoni Czeczel Nowosielecki">
Baltazar Antoni Czeczel Nowosielecki

Baltazar (Antoni Balcer) Czeczel Nowosielecki herbu Jelita – podczaszy żytomierski w latach 1697-1704, deputat na Trybunał Główny Koronny w kadencji 1701/1702 roku z ziemi halickiej.
Był członkiem konfederacji sandomierskiej 1704 roku.

</doc>
<doc id="4219800" url="https://pl.wikipedia.org/wiki?curid=4219800" title="Dekanat baranowicki (Eparchia pińska i łuniniecka)">
Dekanat baranowicki (Eparchia pińska i łuniniecka)



</doc>
<doc id="4219801" url="https://pl.wikipedia.org/wiki?curid=4219801" title="Baltazar Czeczel-Nowosielecki">
Baltazar Czeczel-Nowosielecki



</doc>
<doc id="4219803" url="https://pl.wikipedia.org/wiki?curid=4219803" title="Baltazar Antoni Czeczel-Nowosielecki">
Baltazar Antoni Czeczel-Nowosielecki



</doc>
<doc id="4219804" url="https://pl.wikipedia.org/wiki?curid=4219804" title="Gare de Gunsbach – Griesbach">
Gare de Gunsbach – Griesbach

Gare de Gunsbach - Griesbach – przystanek kolejowy w miejscowości Gunsbach, w departamencie Górny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est. 
Położenie.
Znajduje się na linii Colmar – Metzeral, na km 15,532 między stacjami Wihr-au-Val - Soultzbach-les-Bains i Munster-Badischhof, na wysokości 345 m n.p.m. 

</doc>
<doc id="4219805" url="https://pl.wikipedia.org/wiki?curid=4219805" title="Malmö högskola">
Malmö högskola



</doc>
<doc id="4219808" url="https://pl.wikipedia.org/wiki?curid=4219808" title="Montesilvano (stacja kolejowa)">
Montesilvano (stacja kolejowa)

Montesilvano (wł. "Stazione di Montesilvano") – stacja kolejowa w Montesilvano, w prowincji Pescara, w regionie Abruzja, we Włoszech. Znajduje się na linii Adriatica (Ankona – Lecce).
Według klasyfikacji RFI ma kategorię "srebrną".

</doc>
<doc id="4219809" url="https://pl.wikipedia.org/wiki?curid=4219809" title="Aleksandr Gołowaczow">
Aleksandr Gołowaczow

Aleksandr Aleksiejewicz Gołowaczow (ros. Александр Алексеевич Головачёв, ur. w miejscowości Lubochna w obwodzie briańskim, zm. 6 marca 1945 na Śląsku) – radziecki pułkownik, dwukrotny Bohater Związku Radzieckiego (1944 i 1945).
Życiorys.
Urodził się w rodzinie robotniczej. Od 1929 służył w Armii Czerwonej, od 1931 należał do WKP(b), w 1932 ukończył szkołę wojskową im. WCIK. We wrześniu 1939 brał udział w zajmowaniu przez ZSRR zachodniej Ukrainy, czyli agresji ZSRR na Polskę, w momencie ataku Niemiec na ZSRR był szefem sztabu i dowódcą pułku. W sierpniu 1942 został dowódcą brygady w składzie 15 Korpusu Pancernego 3 Armii Pancernej, która w lutym 1943 wyróżniła się na Froncie Woroneskim podczas operacji charkowskiej. 6 listopada 1943 na 1 Froncie Ukraińskim uczestniczył w wyzwalaniu Wasylkowa, później na jej czele forsował Don, uczestniczył w bitwie o Dniepr, operacji lwowsko-sandomierskiej (w tym w zajmowaniu Gródka i Lwowa), operacji sandomiersko-śląskiej i dolnośląskiej. Był siedmiokrotnie ranny. Dowodził 23 Gwardyjską Brygadą Zmotoryzowaną z 7 Gwardyjskiego Korpusu Pancernego ze składu 3 Gwardyjskiej Armii Pancernej Jego brygada uczestniczyła w walkach między innymi o Częstochowę, Byczynę i Bolesławiec oraz sforsowała Odrę. Zginął w walce na Śląsku koło Lubania.
Został pochowany w Wasylkowie.
Odznaczenia.
I medale.

</doc>
<doc id="4219810" url="https://pl.wikipedia.org/wiki?curid=4219810" title="The Fighting Lady">
The Fighting Lady

The Fighting Lady – amerykański propagandowy dokument wojenny z 1944 w reżyserii Edwarda Steichena i Williama Wylera. Nakręcony w Technicolorze film otrzymał w roku 1945 Oscara w kategorii „Najlepszy Pełnometrażowy Film Dokumentalny”.
Fabuła.
Godzinny dokument nakręcony na przełomie 1943 i 1944 wyprodukowano na zlecenie Marynarki Wojennej Stanów Zjednoczonych. Przedstawia szlak bojowy amerykańskiego lotniskowca USS „Yorktown” pełniącego służbę na Pacyfiku, podczas konfliktu będącego częścią II wojny światowej. 
Film przedstawia załogę lotniskowca pełniącą różne funkcje na „The Fighting Lady” (tak nazywano USS „Yorktown”), ćwiczenia artylerii okrętowej oraz bombardowania i walki powietrzne z Japończykami w jakich uczestniczą amerykańscy piloci samolotów startujących z USS „Yorktown” podczas kolejnych operacji wojskowych. Są to w kolejności: bombardowanie wyspy Minami Tori-shima w 1943, atolu Kwajalein i japońskich okrętów, atolu Chuuk i wysp na Marianach oraz walki powietrzne (wszystko w 1944). Sceny pojedynków amerykańskich samolotów z wrogiem i bombardowania celów wojskowych są bardzo efektowne gdyż kręcone są za pomocą fotokarabinów.
Obsada.
oraz pozostała załoga lotniskowca. 

</doc>
<doc id="4219811" url="https://pl.wikipedia.org/wiki?curid=4219811" title="Impact Wrestling Redemption">
Impact Wrestling Redemption

Impact Wrestling Redemption – gala wrestlingu zorganizowana przez amerykańską federację Impact Wrestling (IW), nadawana na żywo w systemie pay-per-view. Odbyła się 22 kwietnia 2018 w Universal Studios w Orlando na Florydzie. Była to pierwsza gala z tego cyklu, a zarazem pierwsze pay-per-view IW w 2018.
Karta walk składała się z ośmiu pojedynków, w tym czterech o tytuły mistrzowskie. Walką wieczoru był Three Way match, w którym Pentagón Jr. zdobył Impact World Championship po pokonaniu dotychczasowego mistrza, Austina Ariesa, oraz Fénixa. Eli Drake i Scott Steiner odebrali Latin American Xchange (Santana i Ortiz) Impact World Tag Team Championship. W innych pojedynkach Allie obroniła mistrzostwo kobiet w walce z Su Yung, podobnie jak Matt Sydal, zwyciężając Peteya Williamsa w spotkaniu o Impact X Division Championship. Na gali zadebiutowała Tessa Blanchard, ponadto federacja zaprezentowała nowy wygląd czterech najważniejszych pasów mistrzowskich.
Larry Csonka, redaktor portalu internetowego 411mania.com, ocenił galę na 7 w 10 – punktowej skali.
Tło.
Pierwsze informacje związane z Redemption pojawiły się podczas nagrań do telewizyjnego programu federacji, "Impactu!". Produkcja kolejnych odcinków miała miejsce od 10 do 15 stycznia 2018. Ujawniona została wtedy nazwa gali, jej data oraz logo, natomiast oficjalny komunikat dotyczący planowanego wydarzenia Impact Wrestling opublikowany został 15 lutego 2018 na Twitterze. Zarząd organizacji zakomunikował, że Redemption odbędzie się 22 kwietnia 2018 w Universal Studios w Orlando i zasygnalizował, że będzie to pierwsze sztandarowe wydarzenie federacji o nowej nazwie od czasu Genesis w 2005. 7 marca Impact Wrestling wprowadził do sprzedaży pakiet VIP, który umożliwiał zainteresowanym uczestnictwem w Redemption spotkanie z zawodnikami Impact Wrestling, zajęcie najlepszych miejsc podczas gali i następujących po niej w dniach 23–26 kwietnia nagraniach do "Impactu!", a także zakup pamiątek.
Rywalizacje.
Redemption oferowało walki wrestlingu z udziałem różnych zawodników na podstawie przygotowanych wcześniej scenariuszy i rywalizacji, które były realizowane podczas cotygodniowych odcinków programu "Impact!". Wrestlerzy odgrywali role pozytywnych (face) lub negatywnych bohaterów (heel), którzy rywalizują pomiędzy sobą w seriach walk mających budować napięcie.
Pojedynek o Impact World Championship.
Austin Aries powrócił do Impact Wrestling 1 lutego 2018, wyzywając Elego Drake’a do walki o Impact Global Championship. Mimo niesportowego zachowania Drake’a i jego pomocnika, Chrisa Adonisa, Aries pokonał go w niecałą minutę i odebrał mu mistrzostwo wagi ciężkiej. Impact Wrestling nazwał zawodnika na Twitterze nowym Impact World Heavyweight Championem (z ang. "Światowym mistrzem wagi ciężkiej Impact"). W odpowiedzi Aries wyraził chęć, aby tytuł nazywał się Impact World Championship, motywując to zdaniem, że nie reprezentuje kategorii wagowej, lecz klasę światową. 15 lutego obronił mistrzostwo przeciw Drake’owi w walce rewanżowej. Następnie podczas specjalnego odcinka "Impactu" o nazwie "Crossroads", wyemitowanego 8 marca, odniósł zwycięstwo nad pretendentem do tytułu, Johnnym Impactem. Po meczu Alberto El Patrón oklaskiwał obydwu zawodników i uśmiechał się ironicznie. 15 marca Impact Wrestling zapowiedział, że Aries zmierzy się z El Patrónem na Redemption w walce wieczoru, w której nagrodą miał być Impact World Championship. W kolejnych tygodniach obaj zawodnicy wdawali się w słowne utarczki i wystąpili w spocie promującym przyszły mecz. Okazywali sobie w nich pozorny szacunek, ale przede wszystkim starali się zamanifestować własną wyższość i nieuniknione zwycięstwo na kwietniowej gali. W międzyczasie Aries pokonał Matta Sydala, zdobywając Impact Grand Championship, czym zapewnił sobie tytuł Grand Slam Championa jako piąty zawodnik Impact Wrestling.
Rywalizacja Ariesa i El Patróna została przerwana, gdy federacja zwolniła Meksykanina 7 kwietnia w trybie natychmiastowym. Powodem tej decyzji była nieobecność zawodnika w walce wieczoru podczas specjalnej gali przygotowanej przez Impact Wrestling i Lucha Underground 6 kwietnia w ramach tygodnia WrestleManii, który odbył się w Nowym Orleanie. Ostatecznie zapowiadany Tag Team match z jego udziałem organizatorzy przekształcili w Three Way match, w którym Pentagón Jr. pokonał Ariesa i Fénixa. W rezultacie zerwania współpracy federacji z El Patrónem formuła pojedynku o Impact World Championship została zmieniona na spotkanie trzyosobowe, gdy mistrz świata ogłosił na evencie federacji House of Hardcore (8 kwietnia), że zmierzy się z Pentagónem Jr. i Fénixem na Redemption, co będzie również jego rewanżem za przegraną podczas wspomnianego wyżej starcia. Pierwotnie luchadorowie mieli spotkać się przeciwko sobie 22 kwietnia w pojedynku indywidualnym.
Pojedynek o Impact X Division Championship.
Petey Williams uczestniczył 15 marca w Feast or Fired, zdobywając jedną z walizek, w której znajdował się kontrakt na walkę o Impact X Division Championship. Dwa tygodnie później zapowiedział, że wykorzysta zdobytą szansę na Redemption, tym samym ustalona została jego walka przeciwko mistrzowi Dywizji X, Mattowi Sydalowi. Tego samego wieczoru Sydal bronił w imieniu Josha Mathewsa, swojego „przewodnika duchowego”, Impact Grand Championship w spotkaniu z Austinem Ariesem. Williams uniemożliwił Mathewsowi interwencję na korzyść podopiecznego, dzięki czemu Impact World Champion wygrał pojedynek i zdobył tytuł. 12 kwietnia Williams pokonał „przewodnika duchowego” za sprawą dyskwalifikacji, gdy w czasie meczu został zaatakowany przez Sydala.
Pojedynek o Impact Knockouts Championship.
Podczas "Impact: Crossroads" Allie pokonała Laurel Van Ness, zostając po raz drugi Impact Knockouts Championką. Panowanie rozpoczęła od skutecznej obrony tytułu 22 marca w meczu przeciwko Siennie. Chwilę później Braxton Sutter próbował się jej oświadczyć, mimo że 1 marca, po długotrwałej relacji miłosnej, obwinił ją za swoje porażki oraz starał się powrócić do związku z Van Ness. Allie odrzuciła jego propozycję, po czym została zaatakowana przez debiutującą w federacji Su Yung, która sprzymierzyła się z Sutterem. 5 kwietnia Allie rzuciła wyzwanie napastniczce, wygrywając spotkanie za sprawą dyskwalifikacji, gdy Yung uderzyła ją kijem do kendo. 19 kwietnia Allie wszczęła bójkę z Yung po zwycięskim pojedynku rywalki i Suttera przeciwko Fallahowi Bahhowi i Kierze Hogan.
Pojedynek o Impact World Tag Team Championship.
Eli Drake wystąpił 15 marca w Feast or Fired, zdobywając walizkę zawierającą kontrakt na walkę o Impact World Tag Team Championship. Wrestler nie był zadowolony z takiego obrotu sprawy, ponieważ zwolnił przed rozegraniem pojedynku swojego tag team partnera, Chrisa Adonisa, który nie chciał pojawić u jego boku i wspierać go podczas rywalizacji. Aby wyjść z trudnej sytuacji, Drake zaproponował 29 marca Moose’owi, posiadaczowi nesesera z szansą walki z mistrzem świata, wymianę kontraktów. Moose nie zgodził się na to rozwiązanie, lecz wyraził gotowość postawienia obu walizek na szali w Case vs. Case matchu. Tydzień później Drake’owi, dzięki atakowi Ohio Versus Everything (Jake i Dave Cristowie, Sami Callihan) na przeciwnika, udało się wygrać starcie i uzyskać oba kontrakty. 12 kwietnia zawodnik ujawnił Latin American Xchange (Santana i Ortiz), że zmierzy się z nimi o tytuły tag teamowe na nadchodzącej gali, a jego partnerem drużynowym będzie Scott Steiner.
House of Hardcore match.
15 lutego Bobby Lashley zwyciężył Samiego Callihana wskutek dyskwalifikacji, gdy towarzysze przeciwnika, Jake i Dave Crist, zaatakowali go podczas meczu. Dalszą napaść na Lashlaya przerwał Eddie Edwards, pomagając mu uporać się z trzema członkami Ohio Versus Everything. Tydzień później protagoniści pokonali Cristów w Tag Team matchu. 1 marca Edwards pokonał Callihana, jednak w wyniku pomeczowej bójki doznał obrażeń oka i nosa po przypadkowym uderzeniu go kijem baseballowym w twarz. Incydent zaognił spór między oboma zawodnikami. 15 marca Edwards stanął w obronie Fallaha Bahha, który miał zostać kolejną ofiarą antagonisty. W następnym odcinku "Impactu!" Callihan śledził jego żonę, Alishę, w hotelu, co w konsekwencji doprowadziło do bijatyki wrestlerów w korytarzu budynku. 29 marca były członek The Wolves przyjechał do Dayton w stanie Ohio, aby wyrównać rachunki z Ohio Versus Everything w ich macierzystym regionie, niemniej samotna wycieczka zakończyła się niepowodzeniem. 5 kwietnia interwencja drużyny zaprzepaściła szanse Moose’a na zdobycie dwóch walizek Feast or Fired, o które walczył z Drakem w Case vs. Case matchu. Dzień później, w czasie wydarzenia organizowanego we współpracy Impact Wrestling i Lucha Underground, Moose pomógł Edwardsowi odeprzeć atak Callihana po zakończeniu I Quit matchu. 12 kwietnia były futbolista odniósł zwycięstwo nad oponentem, który został zdyskwalifikowany za użycie kija baseballowego, po czym trzej członkowie Ohio Versus Everything przystąpili do ataku na niego. Pomoc Edwardsa i Alishy nie przyniosła rezultatu, mimo to szalę zwycięstwa na stronę face’ów ostatecznie przechyliło pojawienie się Tommy’ego Dreamera. Pozbył się on rywali z ringu i wyzwał całą trójkę do House of Hardcore matchu na Redemption przeciwko niemu, Edwardsowi i Moose’owi.
Six Way match.
Impact Wrestling zapowiedział 14 kwietnia Six Way match z udziałem: Taijiego Ishimoriego, Dezmonda Xaviera, El Hijo del Fantasmy, Briana Caga, DJ’a Z i Trevora Lee.
Aerostar vs. Drago.
Impact Wrestling zapowiedział 16 kwietnia, że na Redemption odbędzie się mecz z udziałem zawodników Lucha Underground, Aerostara i Drago.
Taya Valkyrie vs. Kiera Hogan.
Kilka godzin przed rozpoczęciem gali Impact Wrestling dodał do karty walk starcie Tayi Valkyrie i Kiery Hogan.
Gala.
Osobowości telewizyjne i kwestie organizacyjne.
Przy stoliku komentatorskim Slammiversary XV zasiedli Josh Mathews i Don Callis, natomiast za zakulisowe wywiady z zawodnikami odpowiadała McKenzie Mitchell.
Kilka godzin przed rozpoczęciem Redemption Impact Wrestling przedstawił na Twitterze nowy wygląd czterech najważniejszych pasów mistrzowskich: Impact World Championship, Impact Knockouts World Championship, Impact World Tag Team Championship i Impact X Division Championship. Władze Impact podjęły ten krok ze względu na zakończenie współpracy z Global Force Wrestling (GFW), założonej przez Jeffa Jarretta. Poprzedni wizerunek pasów zawierał logo tejże federacji.
Główne wydarzenie.
W pojedynku otwierającym Redepmption spotkali się Aerostar i Drago. Meksykańscy zawodnicy prowadzili walkę w szybkim tempie z wykorzystaniem wielu akcji wysokiego ryzyka. Po jedenastu minutach Aerostar pokonał rywala za pomocą serii akcji – springboard cuttera i springboard codebreakera, nie ustrzegł się jednak błędów technicznych przy ich wykonaniu.
Tuż po tym The Latin American Xchange (Santana i Ortiz) stanęli w obronie Impact World Tag Team Championship przeciwko Elemu Drake’owi i Scottowi Steinerowi w Tag Team matchu. Konnan, przywódca LAX, nie towarzyszył Ortizowi i Santanie przy narożniku ringu, ponieważ został porwany; taką informację przekazał obu wrestlerom The King w czasie rozmowy telefonicznej przed meczem. W końcowej części pojedynku LAX byli bliscy zwycięstwa, zamierzając za pomocą Street Sweapera (połączenie flying neckbreakera i rzutu powerbomb) pokonać Drake’a, lecz Ortiz zmienił decyzję i skoczył z narożnika na zbliżającego się do ringu Steinera. Tymczasem Drake, będąc na ramionach Santany, oślepił go i zakończył rywalizację swoją akcją kończącą, Gravy Train. W ten sposób The Latin American Xchange utracili tytuły drużynowe.
Następnie odbył się sześcioosobowy pojedynek z udziałem Taijiego Ishimoriego, Dezmonda Xaviera, El Hijo del Fantasmy, Briana Caga, DJ’a Z i Trevora Lee. Zgodnie z zasadą panującą w lucha libre, którą przyjęto przy rozgrywaniu tego Six Way matchu, w ringu przebywali dwaj zawodnicy, a gdy jeden z nich wypadł poza pole walki, mogła go zastąpić inna osoba. Brian Cage odniósł zwycięstwo, najpierw unieszkodliwiając lżejszych rywali, dzięki własnym warunkom fizycznym, na koniec zaś rzucił Xaviera w narożnik, wykonał na nim Drill Claw i przypiął go.
Czwartym spotkaniem w karcie gali było starcie Tayi Valkyrie z Kierą Hogan. Po dynamicznej wymianie akcji między przeciwniczkami Valkyrie pokonała Hogan po wykorzystaniu Road to Valhalla. W międzyczasie do składu komentatorskiego dołączyła debiutująca Tessa Blanchard, która skupiła uwagę na sobie, odsuwając walkę Knockoutek na drugi plan.
W House of Hardcore matchu wzięli udział Eddie Edwards, Moose i Tommy Dreamer, którzy stawili czoło Ohio Versus Everything (Sami Callihan, Jake Crist i Dave Crist). Obie zespoły używały przeciwko sobie różnych przedmiotów, aby odnieść decydujące zwycięstwo. W końcowej części pojedynku Callihanowi udało się osłabić Edwardsa jednym ze swoich ataków, następnie próbował kijem baseballowym uderzyć go w głowę. Dreamer nie pozwolił na to, atakując przeciwnika kijem baseballowym owiniętym drutem kolczastym i wykonując DDT, jednak Callihan, mimo osłabienia, uderzył go w krocze i zakończył mecz roll-upem. Edwards wpadł w furię i brutalnie zaatakował Callihana, przywiązał jego ręce do lin ringu i wielokrotnie uderzał kijem do kendo. Interwencje sędziego, Dreamera i Jake’a Crista nie zdały się na nic. Zawodnik opamiętał się, dopiero gdy przypadkowo uderzył swoją żonę Alishę, po czym bezradnie przyglądał się jak służby medyczne opatrywały ją.
Allie zmierzyła się z Su Yung w obronie Impact Knockouts World Championship. Pretendentce towarzyszył Braxton Sutter. Intensywne siedmiominutowe starcie wygrała Allie, mimo ingerencji Suttera, skontrowała Panic Switch przeciwniczki, wykonała roll-up i zachowała tytuł mistrzowski. Po meczu Sutter prosił Yung, aby nie denerwowała się porażką, po czym zaproponował jej ślub. Zawodniczka opluła go krwią i wykonała na nim Mandible Claw.
Walka wieczoru.
Walką wieczoru był pojedynek Impact World Championa, Austina Ariesa, z pretendentami do tytułu, Pentagonem Jr. i Fénixem. Walka zaczęła się długą wymianą spojrzeń oraz przepychankami, po czym Aries wypracował sobie przewagę nad braćmi po zastosowaniu prostych uderzeń. Niebawem mistrz opuścił ring, aby uniknąć kopnięcia w twarz przez obu Meksykanów, i czekał na odpowiedni moment do powrotu na matę. Starł się z Fénixem i próbował wyrzucić go poza pole walki, lecz ten szybko wspiął się na narożnik i skoczył na mistrza, który próbował zmusić do poddania osłabionego Pentagona Jr. Aries wykonał Fénixowi serię akcji i dwukrotnie nieskutecznie starał się go przypiąć. Założył również dźwignię Pentagonowi, lecz znów jego poczynania przerwał drugi z braci, który po wymianie ciosów, wyrzucił Impact World Championa poza ring. Aries wykonał Pentagonowi hurricanranę w locie, następnie Fénix skoczył na obu zawodników w efektowny sposób.
Po powrocie do ringu trzej wrestlerzy rozpoczęli kilkuminutowy wyrównany pokaz zarówno prostych, jak i techniczno–akrobatycznych ruchów z zamiarem przypięcia jednego z przeciwników, wszystkie te próby były jednak bezowocne. Osłabiając rywali poza ringiem, Aries wrzucił ich na matę i wykonał 450° splash leżącym obok siebie przeciwnikom, ale nie uzyskał decydującego przypięcia. Wielokrotnie zadawał ciosy znajdującym się w przeciwległych narożnikach Meksykanom. Pewny siebie Aries został zaskoczony serią superkicków od Pentagona i Fénix, po czym drugi z nich również stał się ofiarą tej akcji przeprowadzonej przez brata. Pentagón założył sobie na plecy Fénixa, następnie chwycił Ariesa, wykonując kombinację gory special i package piledriver. Zakończył Three Way match za pomocą Pentagón Pildrivera na Ariesie, zostając nowym Impact World Championem.
Odbiór gali.
Redaktor portalu "411mania.com", Larry Csonka, recenzował galę, wystawiając Redemption notę 7 w 10–punktowej skali. W podsumowaniu napisał: „Ogólnie Impact Wrestling Redemption 2018 nie było zachwycającym wydarzeniem, jednak sądzę, że federacja powróciła do PPV, w którym każdy może znaleźć coś dla siebie. Mieliśmy dobry wrestling, debiut Tessy Blanchard, kilka zaskakujących zmian tytułów mistrzowskich i obron, ponadto produkt przyniósł dobrą zabawę, czego brakowało innym galom od dłuższego czasu”. Za najlepszy pojedynek uznał walkę wieczoru (3¾ gwiazdki), opisując ją w ten sposób: „To była dobra walka wieczoru i najlepsza rzecz podczas gali. Trójka wrestlerów zbudowała dobry fundament na WrestleCon, rozwinęła go tutaj i stworzyła naprawdę mocną dramaturgię pod koniec pojedynku. Wcześniej zauważyłem, że wygrana Pentagóna nie byłaby niemożliwa, ale nadal stanowiłaby niespodziankę. Mając na uwadze, jak świetnym mistrzem był Aries, uważam że przerzucenie mistrzostwa na Pentagóna było dobrym ruchem”. Csonka pochwalił także Six Way match i House of Hardcore match (po 3¼ gwiazdki) (3¼ gwiazdki), pojedynek otwierający Redemption i mecz o pas X Division (po 3 gwiazdki). Jego zdaniem najsłabiej wypadło starcie Tayi Valkyrie z Kierą Hogan (2 gwiazdki).
Jeden z redaktorów portalu internetowego "Świat Impact Wrestling! "przyznał gali 3¾ gwiazdki w 5-stopniowej skali. W swojej recenzji zanotował: „No co, bawiłem się świetnie. Dostałem dwa starcia o bardzo wysokim poziomie i szczerze powiedziawszy – nie było rzeczy, o której mógłbym powiedzieć, że jest słaba. Booking gali Redemption to mistrzostwo, ten kto nie mógł stracić – nie stracił, a ten, który miał wygrać – wygrał. Wierzę, że ten rok będzie dla IW przełomowym, po tak udanej gali nie sposób nie być optymistą”. Przyznał 4 gwiazdki walce wieczoru i House of Hardcore matchowi, najniżej zaś ocenił pojedynek Tayi Valkyrie z Kierą Hogan (2 gwiazdki).
Średnia ocen wszystkich walk, jakie zostały przyznane przez „Wrestling Observer Newsletter” Dave′a Meltzera, wyniosła 2,66. Najlepszymi pojedynkami okazały się Three Way match o Impact World Championship i Six Way match (po 3¾ gwiazdki), nieco niższe noty otrzymały House of Hardcore match (3½ gwiazdki), starcie Aerostara z Drago oraz mecz o Impact X Division Championship (po 3 gwiazdki). Znacznie gorsze noty otrzymały walka o Impact Knockouts World Championship (1¾ gwiazdki), Tag Team match o Impact World Tag Team Championship (1½ gwiazdki) oraz spotkanie Tayi Valkyrie z Kierą Hogan (1 gwiazdka).
Wydarzenia po gali.
Rywalizacje.
Panowanie Pentagona Jr..
Pentagón Jr. rozpoczął panowanie mistrzowskie od zwycięstwa 5 maja nad Jimmym Jacobsem w Street Fight matchu na wspólnej gali Impact Wrestling i Pro Wrestling Revolver "Penta Does Iowa". W odcinku "Impactu!" z 10 maja pokonał Elego Drake’a, który wykorzystał kontrakt zdobyty w walce z Moosem. Meksykanin utracił Impact World Championship w "Impact Wrestling: Under Pressure" (31 maja) na rzecz Austina Ariesa.
Allie vs. Su Yung.
26 kwietnia Allie obroniła tytuł mistrzowski, walcząc z Tayą Valkyrie. Po meczu Su Yung zaatakowała ją i próbowała umieścić w trumnie, wniesionej do areny przez „nieumarłe druhny”. Przybycie Rosemary uniemożliwiło antagonistce zrealizowanie tych planów. 3 maja Rosemary przegrała z rywalką. W czasie meczu Allie próbowała pomóc sojuszniczce, jednak nieumarłe druhny Yung powstrzymały ją i zmusiły, by patrzyła jak ich przywódczyni wkłada The Demon Assassin do trumny. W akcie desperacji i chęci zemsty po utracie przyjaciółki postać Allie zaczęła przyjmować mroczniejsze oblicze, chociaż Rosemary ostrzegała ją, aby nie pozwoliła mocom ciemności przejąć nad sobą kontroli. Mistrzyni Knockoutek włożyła podobny strój, do tego który nosiła Rosemary i stawiła czoło Su Yung w "Impact Wrestling: Under Pressure" w Last Rites matchu. Ostatecznie została zamknięta w trumnie, a przeciwniczka stała się nową mistrzynią kobiet.
Pierwsze rywalizacje Tessy Blanchard.
W odcinku "Impactu!" z 3 maja Tessa Blanchard została obrażona przez Kierę Hogan, która udzielała wywiadu McKenzie Mitchel, co zapoczątkowało ich rywalizację. Tego samego dnia Blanchard zaatakowała przeciwniczkę, gdy ta toczyła pojedynek z Valkyrie, następnie dwa tygodnie później zwyciężyła Hogan w pojedynku indywidualnym. Po wygranej zaczęła napastować rywalkę, lecz natychmiast została powstrzymana przez powracającą Madison Rayne. 31 maja Rayne pokonała ją, natomiast 14 czerwca Blanchard doprowadziła do końca rywalizację z Hogan po zwycięstwie w No Disqualification matchu.
Panowanie Elego Drake’a i Scotta Steinera.
W walce rewanżowej Eli Drake i Scott Steiner nie pozwolili The Latin American Xchange odebrać sobie pasów drużynowych, jednak 17 maja, w wyniku nieporozumienia, utracili je na rzecz Z&amp;E (DJ Z i Andrew Everett). Tydzień później obwinili się nawzajem o porażkę i zdecydowali się rozwiązać konflikt w pojedynku podczas "Impact Wrestling: Under Pressure", który wygrał Drake.
Matt Sydal vs. Brian Cage.
Matt Sydal, Impact X Division Champion, sukcesywnie pokonywał pretendentów do tytułu mistrzowskiego, Taijiego Ishimoriego (3 maja) i El Hijo del Fantasmę (24 maja). Jego kolejnym rywalem został Brian Cage, który zyskał status niepokonanego, zwyciężając zawodników w Impact Wrestling i federacjach zagranicznych, następnie otrzymał szansę zmierzenia się z Sydalem o mistrzostwo po wygranej 31 maja nad Dezmondem Xavierem. Zawodnicy stawili sobie czoło 14 czerwca. Sydal zachował Impact X Division Championship po tym, gdy Jimmy Jacobs i Kongo Kong zaatakowali Cage’a poza ringiem, a niewidzący całego zajścia sędzia wyliczył go.
Sytuacja LAX.
The Latin American Xchange pozbawieni z niewiadomych przyczyn przywódcy, Konnana, i przyjaciela, Homicide’a, byli zdezorientowani i zaczęli przegrywać kolejne walki: spotkanie rewanżowe o Impact World Tag Team Championship z Elim Drakem i Scottem Steinerm, Z&amp;E i Cult of Lee (Trevor Lee i Caleb Konley). 24 maja grupę wsparł The King oraz uspokoił ich co do sytuacji Konnana i Homicide’a. Zawodnicy przerwali pasmo porażek po zwycięstwie nad Cult of Lee, mszcząc się również za wcześniejsze kpiny ze strony przeciwników.
Eddie Edwards vs. Sami Callihan.
Eddie Edwards wpadł w obsesję na punkcie całkowitego rozprawienia się ze wszystkimi członkami Ohio Versus Everything. 26 kwietnia zaatakował Jake’a i Dave’a Cristów, później zaś zauważył film wyświetlony na głównym telebimie, w którym Sami Callihan znalazł się w pokoju szpitalnym Alishy i postanowił z nią porozmawiać. Edwards przybył do szpitala i napadł na rywala w jego sali, co w konsekwencji sprawiło, że został wtrącony do aresztu. Po wyjściu na wolność Tommy Dreamer i jego żona przekonywali go, aby zaniechał zemsty, jednak wszystkie ich próby były bezowocne. Zgodnie z decyzją władz Impact Wrestling Edwards miał dokończyć swoje porachunki poza federacją, dlatego do kolejnego starcia zawodników, którym był Street Fight match, doszło w House of Hardcore. Edwards wygrał z przeciwnikiem, następnie chciał go udusić za pomocą kija baseballowego, ale jego próba została zaprzepaszczona przez szybką reakcję pracowników organizacji. 24 maja zainterweniował w pojedynku oVe z Drago i El Hijo del Fantasmą i pobił trzech antagonistów, skupiając się zwłaszcza na Callihanie. Rywalizacja zakończył się 7 czerwca, gdy w starciu w lesie Edwards rozprawił się z członkami grupy, ale jego główny cel, jakim było zabójstwo Callihana, nie został osiągnięty, ponieważ rozproszony przybyciem Tommy’ego Dreamera i Alishy, nie zauważył ucieczki rywala.
Wyniki walk.
Zestawienie zostało opracowane na podstawie materiału źródłowego:

</doc>
<doc id="4219812" url="https://pl.wikipedia.org/wiki?curid=4219812" title="Trent Garrett">
Trent Garrett

Trent Garrett (ur. 2 marca 1984 w Yorktown) – amerykański aktor telewizyjny i filmowy, model.
Życiorys.
Wczesne lata.
Urodził się w Yorktown w stanie Wirginia jako syn Grega Garretta i Libby Garrett. Dorastał w Hampton ze starszym bratem oraz młodszym bratem i siostrą. Chciał być zawodowym piłkarzem. Uczęszczał do Glory Day Lutheran School, a następnie do Hampton Christian Middle School i ostatecznie w roku 2003 ukończył Grafton High School. Przez jeden semestr uczęszczał na Liberty University. Występował w takich sztukach jak "Romeo i Julia" i "Oliver Twist".
Kariera.
W 2004 roku w okolicach Los Angeles rozpoczął karierę jako model, reklamując wyroby Guess, Abercrombie &amp; Fitch, Aeropostle, Lucky i Alternative Apparel. Trafił też do magazynów Cosmo, L'uomo Vogue, GQ. Wystąpił też w teledysku Joss Stone do piosenki „Super Duper Love” (2004). Zastąpił Scotta Speedmana i zagrał postać Michaela Corvina w filmie "" (2016).

</doc>
<doc id="4219818" url="https://pl.wikipedia.org/wiki?curid=4219818" title="Tom Wilson">
Tom Wilson

Thomas Wilson (ur. 29 marca 1994 w Toronto, Ontario, Kanada) – hokeista kanadyjski, gracz ligi NHL.

</doc>
<doc id="4219821" url="https://pl.wikipedia.org/wiki?curid=4219821" title="Zamek w Żarnowcu">
Zamek w Żarnowcu

Zamek w Żarnowcu – zamek, który był położony na północny zachód od Żarnowca w dolinie zalewowej Pilicy. Rozebrany na przełomie XVIII i XIX wieku.
Historia.
Podstawą powstania zamku była XIII-wieczna strażnica książęca. Ufundowany przez króla Kazimierza Wielkiego, który często przebywał tu w latach 1354–1362, a w okresie od stycznia 1355 do września 1356 osadzona tu była oddalona żona króla, Adelajda Heska. Oprócz Kazimierza Wielkiego, z zamku korzystał również Władysław Jagiełło. Budowlę wspomina w swoich kronikach Jan Długosz.
W 1775 roku na zamku wybuchł pożar. Lustracja z 1789 informuje już wyłącznie o zniszczonych budynkach. Na przełomie XVIII i XIX wieku zamek ostatecznie rozebrano. W latach 1993–1994 Jerzy Augustyniak przeprowadził na miejscu badania archeologiczne.
Architektura.
Zamek otoczony był fosą, otaczającą obszar mniej więcej 140 na 150 metrów, której ślady przetrwały do dnia dzisiejszego. Pierwotny obiekt, o wymiarach 105 na 125 metrów, otoczony był murem. W narożnikach muru znajdowały się czworoboczne wieże, jednak ich dokładna liczba nie jest znana. Po zachodniej stronie mieścił się budynek mieszkalny, prawdopodobnie dwukondygnacyjny. Pierwotnym budulcem były wapień i cegła. W skład wewnętrznej zabudowy wchodziły również drewiane budowle.

</doc>
<doc id="4219823" url="https://pl.wikipedia.org/wiki?curid=4219823" title="Mignonne (1917)">
Mignonne (1917)

Mignonne (później Sublocotenent Ghiculescu, Angara i Ion Ghiculescu) – francuskie awizo z okresu I wojny światowej, a następnie rumuńska kanonierka, jeden z czterech pozyskanych przez Rumunię okrętów typu "Friponne". Jednostka została zwodowana w 1917 roku w stoczni Arsenal de Brest w Breście, a do służby w Marine nationale przyjęto ją w 1918 roku. W styczniu 1920 roku okręt został zakupiony przez Rumunię i wszedł w skład Marynarki Wojennej pod nazwą „Sublocotenent Ghiculescu”. 5 września 1944 roku kanonierka została zdobyta przez żołnierzy radzieckich i następnie wcielona do służby w Marynarce Wojennej ZSRR jako „Angara”. Zwrócony w październiku 1945 roku okręt wszedł ponownie w skład Marynarki Wojennej Rumunii pod nazwą „Ion Ghiculescu”. W 1960 roku jednostka została przebudowana na okręt dowodzenia, a ze służby została wycofana w 2002 roku.
Projekt i budowa.
Awiza typu "Friponne", klasyfikowane początkowo jako kanonierki do zwalczania okrętów podwodnych, zostały zamówione na podstawie wojennego programu rozbudowy floty francuskiej z 1916 roku. Okręty były w zasadzie identyczne z awizami typu "Ardent", różniąc się głównie rodzajem siłowni – silnikami Diesla w miejsce napędu parowego, dzięki czemu znacznie wzrósł zasięg pływania. Początkowo planowano budowę 13 jednostek, jednak ukończono jedynie osiem. Później klasyfikowane były jako awiza 2. klasy.
„Mignonne” zbudowany został w stoczni Arsenal de Brest. Stępkę okrętu położono w 1916 roku, został zwodowany w 1917 roku, a do służby w Marine nationale wszedł w 1918 roku.
Dane taktyczno-techniczne.
Okręt był kanonierką przeznaczoną do zwalczania okrętów podwodnych. Długość całkowita kadłuba wynosiła 60,2 metra (57,8 metra między pionami), szerokość 7 metrów i zanurzenie 2,6 metra. Wyporność standardowa wynosiła 375 ton, zaś pełna 443 tony. Okręt napędzany był przez dwa silniki wysokoprężne Sulzer o łącznej mocy 900 KM, poruszające poprzez wały napędowe dwoma śrubami. Maksymalna prędkość okrętu wynosiła 14,5 węzła. Okręt zabierał 30 ton paliwa, co pozwalało osiągnąć zasięg wynoszący 3000 Mm przy prędkości 10 węzłów (lub 1600 Mm przy 15 węzłach).
Uzbrojenie kanonierki składało się z dwóch pojedynczych dział kalibru 100 mm L/40 M1897 i dwóch zrzutni bomb głębinowych.
Załoga okrętu liczyła 50 oficerów, podoficerów i marynarzy.
Służba.
Kanonierka służyła podczas I wojny światowej w latach 1916-1918 we francuskich Siłach Patrolowych Atlantyku. 9 stycznia 1920 roku okręt został zakupiony przez Rumunię (wraz z bliźniaczymi jednostkami „Impatiente”, „Chiffonne” i „Friponne”) i już 15 stycznia wszedł w skład Marynarki Wojennej pod nazwą „Sublocotenent Ghiculescu”. Nosił oznaczenie burtowe: „Gh”. Jednostka otrzymała imię na cześć oficera rumuńskiej marynarki, poległego podczas I wojny światowej. Na przełomie 1939 i 1940 roku dokonano modernizacji uzbrojenia jednostki: zdemontowano oba działa kal. 100 mm, instalując w zamian dwa pojedyncze działka plot. SK C/30 kal. 37 mm L/80. W 1942 lub 1943 roku obrona przeciwlotnicza okrętu została wzmocniona przez montaż pojedynczego działka C/38 kal. 20 mm L/65, zaś na początku 1944 roku jedno z działek kal. 37 mm zostało zastąpione działem SK C/30 kal. 88 mm L/42. 
5 września 1944 roku kanonierka została zdobyta przez żołnierzy radzieckich w Konstancy i następnie wcielona do służby w Marynarce Wojennej ZSRR jako „Angara” (Ангара). Okręt został zwrócony 14 października 1945 roku i wszedł ponownie w skład Marynarki Wojennej Rumunii pod nazwą „Ion Ghiculescu”. Jednostka otrzymała oznaczenie burtowe D 62. W 1960 roku jednostka została przebudowana na okręt dowodzenia i otrzymała oznaczenie NDD 113. Uzbrojenie okrętu w tym okresie stanowiło pojedyncze działko plot. kal. 37 mm i dwa podwójne stanowiska wkm kal. 14,5 mm. Jednostka została wycofana ze służby w 2002 roku.

</doc>
<doc id="4219825" url="https://pl.wikipedia.org/wiki?curid=4219825" title="Periodyk Młodych Religioznawców „Ex Nihilo”">
Periodyk Młodych Religioznawców „Ex Nihilo”

Periodyk Młodych Religioznawców „Ex Nihilo” – czasopismo naukowe, wydawane od 2009 roku przy Instytucie Religioznawstwa Uniwersytetu Jagiellońskiego przez Koło Naukowe Studentów Religioznawstwa UJ. Na łamach pisma publikowane są artykuły naukowe, recenzje, eseje, wywiady, sprawozdania z badań i relacje z wypraw badawczych. Ukazuje się dwa razy w roku. Redaktorem naczelnym periodyku jest Kama Wodyńska, zaś opiekunem naukowym dr Elżbieta Przybył-Sadowska.

</doc>
<doc id="4219826" url="https://pl.wikipedia.org/wiki?curid=4219826" title="Ex Nihilo">
Ex Nihilo



</doc>
<doc id="4219833" url="https://pl.wikipedia.org/wiki?curid=4219833" title="Mikołaj Wybranowski">
Mikołaj Wybranowski

Mikołaj Wybranowski herbu Poraj – skarbnik bełski w latach 1690-1705, deputat na Trybunał Główny Koronny w kadencji 1701/1702 roku z województwa lubelskiego.
Był elektorem Augusta II Mocnego z województwa lubelskiego w 1697 roku..

</doc>
<doc id="4219842" url="https://pl.wikipedia.org/wiki?curid=4219842" title="Paul Nguyễn Thanh Hoan">
Paul Nguyễn Thanh Hoan

Paul Nguyễn Thanh Hoan (ur. 11 listopada 1939 w Nghệ An, zm. 18 sierpnia 2014) – wietnamski duchowny katolicki, biskup diecezji Phan Thiết w latach 2005-2009.
Życiorys.
Święcenia kapłańskie przyjął 29 kwietnia 1965 i został inkardynowany do diecezji Phan Thiết. Był m.in. dyrektorem sierocińca w Ðông Hà (1965-1970), proboszczem parafii w Tân Hà (1975-1999) oraz proboszczem i dziekanem w Hàm Tân (1999-2001).
Episkopat.
4 lipca 2001 został mianowany przez papieża Jana Pawła II biskupem koadiutorem diecezji Phan Thiết. Sakry biskupiej udzielił mu 11 sierpnia tegoż roku ówczesny ordynariusz tejże diecezji, bp Nicolas Huỳnh Văn Nghi. Rządy w diecezji objął 1 kwietnia 2005.
25 lipca 2009 papież Benedykt XVI przyjął jego rezygnację z urzędu.

</doc>
<doc id="4219843" url="https://pl.wikipedia.org/wiki?curid=4219843" title="Rejon włocławski">
Rejon włocławski

Rejon włocławski – jeden z trzech rejonów duszpasterskich w rzymskokatolickiej diecezji włocławskiej. Został utworzony przez biskupa Henryka Muszyńskiego w 1990 r.
Od 27 kwietnia 2021 r. urząd pozostaje nieobsadzony, co zostało potwierdzone 7 czerwca 2021 r. przez biskupa włocławskiego Krzysztofa Wętkowskiego.
Dekanaty.
W skład regionu wchodzi 16 dekanatów położonych w północnej części diecezji:

</doc>
<doc id="4219844" url="https://pl.wikipedia.org/wiki?curid=4219844" title="Paul Greinert">
Paul Greinert

Paul Eugen Greinert (ur. 1844, zm. 1901) – niemiecki manager kolejowy, m.in. prezes Dyrekcji Kolei w Gdańsku (1899-1900).
Długoletni pracownik niemieckiego kolejnictwa, zatrudniony m.in. w charakterze urzędnika w Zarządzie Kolei ("Eisenbahnverwaltung") (1873-), dyrektor Oddziału Kolei w Erfurcie ("Eisenbahnbetriebsamt Erfurt") (1892-1895), urzędnik Dyrekcji Kolei w Królewcu ("Eisenbahndirektion Königsberg") (1895-1899), prezes Dyrekcji Kolei w Gdańsku ("Eisenbahndirektion Danzig") (1899-1900).

</doc>
<doc id="4219846" url="https://pl.wikipedia.org/wiki?curid=4219846" title="Gibraltar Open 2018">
Gibraltar Open 2018

Gibraltar Open 2018 – siedemnasty rankingowy turniej sezonu snookerowego 2017/2018. Turniej ten rozegrany został w dniach 7-11 marca 2018 w Tercentenary Sports Hall w Gibraltarze.
Nagrody.
Pieniężne.
Zwycięzca: £ 25 000 
II miejsce: £ 12 000 
Półfinalista: £ 6 000 
Ćwierćfinalista: £ 4 000 
Ostatnia 16: £ 3 000 
Ostatnia 32: £ 2 000 
Ostatnia 64: £ 1 000 
Pula nagród: £ 153 000 
Rundy kwalifikacyjne.
Runda 1.
Do 4 frame’ów
Runda 2.
Do 4 frame’ów
Runda 3.
Do 4 frame’ów

</doc>
<doc id="4219847" url="https://pl.wikipedia.org/wiki?curid=4219847" title="Rejon koniński">
Rejon koniński

Rejon koniński – jeden z trzech rejonów duszpasterskich w rzymskokatolickiej diecezji włocławskiej. Został utworzony przez biskupa Henryka Muszyńskiego w 1990 r.
Do 25 marca 2004 r. rejon obejmował także dekanaty: goliński, kleczewski, słupecki i zagórowski, które zostały włączone do archidiecezji gnieźnieńskiej.
Od 27 kwietnia 2021 r. urząd pozostaje nieobsadzony, co zostało potwierdzone 7 czerwca 2021 r. przez biskupa włocławskiego Krzysztofa Wętkowskiego.
Dekanaty.
W skład regionu wchodzi 12 dekanatów położonych w centralnej części diecezji:

</doc>
<doc id="4219849" url="https://pl.wikipedia.org/wiki?curid=4219849" title="Rejon sieradzki">
Rejon sieradzki

Rejon sieradzki – jeden z trzech rejonów duszpasterskich w rzymskokatolickiej diecezji włocławskiej. Został utworzony przez biskupa Henryka Muszyńskiego w 1990 r.
Do 25 marca 1992 r. rejon nosił nazwę kalisko-sieradzki i obejmował także dekanaty: błaszkowski z 9 parafiami, kaliski I z 11 parafiami, kaliski II z 7 parafiami, koźminkowski z 9 parafiami, stawiszyński z 10 parafiami i złoczewski z 10 parafiami, które zostały włączone do erygowanej wówczas diecezji kaliskiej.
Od 27 kwietnia 2021 r. urząd pozostaje nieobsadzony, co zostało potwierdzone 7 czerwca 2021 r. przez biskupa włocławskiego Krzysztofa Wętkowskiego.
Dekanaty.
W skład regionu wchodzi 5 dekanatów położonych w południowej części diecezji:

</doc>
<doc id="4219854" url="https://pl.wikipedia.org/wiki?curid=4219854" title="Jack Kesy">
Jack Kesy

Jack Kesy, właśc. Jacek Kęsy (ur. 27 sierpnia 1986) – amerykański aktor filmowy, telewizyjny i teatralny, znany z roli Gabriela Bolivara w serialu "Wirus" (2014−2016).
Życiorys.
Wychowywał w Nowym Jorku. Jego rodzice są pochodzenia polskiego. Jako dziecko zamieszkiwał w Niemczech, Polsce i we Włoszech. Przez niedługi okres był członkiem Korpusu Piechoty Morskiej Stanów Zjednoczonych. Później przeniósł się do Londynu, gdzie studiował w Guildhall Scholl of Music and Drama. Uprawiał boks. Ma za sobą udaną karierę sportową.
Karierę aktorską zaczął od występów teatralnych. Pojawił się między innymi w scenicznym przekładzie "Dziennika Anny Frank" oraz w sztuce "The Last Night of Ballyhoo", adaptującej utwór Alfreda Uhry’ego. Pierwszą rolę filmową zagrał w dramacie krótkometrażowym "Emina" (2009). W dramacie o tematyce LGBT "Morgan" (2012) wystąpił jako Dean Kagen, młody homoseksualista i były żołnierz, który angażuje się w związek z niepełnosprawnym chłopakiem (Leo Minaya). Pojawił się jako Ivan w komedii kryminalnej "Empire Gypsy" (2013), jako Connelly w filmie akcji "Odrzutki" ("The Throwaways", 2015) oraz jako Ellington w dramacie "Tomato Soup" (2015). W dreszczowcu "Shut In" (tytuł alternat. "Intruders", 2015) grał J.P. Hensona, włamywacza o bolesnej przeszłości. Po gościnnej roli w serialu stacji Showtime "Ray Donovan" (2016), został zaangażowany w produkcję serialu grozy "Wirus" ("The Strain"), współtworzonego przez Guillermo del Toro. Przez trzy lata (2014−2016) wcielał się w podwójną rolę Gabriela Bolivara i Mistrza.
Wystąpił w roli głównej, jako Jake Banning, w dramacie kryminalnym "Blood Brother" (2017). W dramacie Elijah Bynuma "Hot Summer Nights" (2017) partnerował Timothée’mu Chalametowi, Thomasowi Jane’owi i Maice Monroe. Obsadzono go w komedii kryminalnej "Baywatch. Słoneczny patrol" ("Baywatch", 2017) i dramacie "Juggernaut" (2017). W serialu TNT "Pazury" ("Claws", 2017) pojawiał się jako diler narkotykowy Roller Husser.
Zagrał w dramacie wojennym "12 Strong" (2018) u boku Chrisa Hemswortha, Michaela Shannona i Trevante Rhodesa, a także w remake’u "Życzenia śmierci" ("Death Wish", 2018). W fantastycznonaukowym filmie akcji "Deadpool 2" (2018) wystąpił jako czarny charakter, Black Tom Cassidy – mutant, który posiada umiejętność manipulowania energią poprzez rośliny.
W 2015 został aresztowany za próbę kupienia kokainy. Diler, od którego próbował nabyć narkotyki, okazał się w istocie zakamuflowanym policjantem. Po wpłaceniu kaucji w wysokości dziesięciu tysięcy dolarów Kesy został wypuszczony na wolność.
Zna trzy języki: angielski, niemiecki i polski. Ma 187 cm wzrostu. Jako największego idola i źródło inspiracji wśród aktorów podaje Ala Pacino.

</doc>
<doc id="4219856" url="https://pl.wikipedia.org/wiki?curid=4219856" title="Lucius Iwejuru Ugorji">
Lucius Iwejuru Ugorji

Lucius Iwejuru Ugorji (ur. 13 stycznia 1952 w Naze) – nigeryjski duchowny rzymskokatolicki, w latach 1990–2022 biskup Umuahia, arcybiskup metropolita Owerri od 2022.

</doc>
<doc id="4219859" url="https://pl.wikipedia.org/wiki?curid=4219859" title="Ileana Gyulai-Drîmbă">
Ileana Gyulai-Drîmbă

Ileana Gyulai-Drîmbă (ur. 12 czerwca 1946 w Klużu, zm. 25 sierpnia 2021 w Oradei) – rumuńska florecistka pochodzenia węgierskiego. Dwukrotna medalistka olimpijska.
Brała udział w czterech igrzyskach olimpijskich: Tokio 1964, Meksyk 1968, Monachium 1972 i Montreal 1976, na dwóch z nich zdobywając medal – w 1968 i 1972 była trzecia w drużynie. W 1969 została indywidualną wicemistrzynią świata. Wielokrotnie stawała na podium mistrzostw świata w drużynie. Zdobyła złoto w 1969. W 1965 i 1970 zostawała wicemistrzynią globu, w 1967, 1973 i 1974 brązową medalistką tej imprezy.
Jej mężami byli Ion Drîmbă i Emeric Jenei.

</doc>
<doc id="4219861" url="https://pl.wikipedia.org/wiki?curid=4219861" title="Park Pszczelnik">
Park Pszczelnik

Park Pszczelnik – park miejski założony około 1870 roku w Siemianowicach Śląskich, wpisany do rejestru zabytków nieruchomych województwa śląskiego, na jego terenie utworzono użytek ekologiczny „Park Pszczelnik”.
Historia.
Teren późniejszego parku w połowie XIX wieku stanowił część folwarku Bienenhof, który składał się na dawne dobra rycerskie.
Około 1870 roku rozpoczęto prace, zmierzające do organizacji zastanej zieleni na potrzeby ośrodka rekreacyjnego. Powstała w tym celu muszla koncertowa, która została później zastąpiona przez estradę, a w latach 50. XX wieku wzniesiono ponadto: boisko, korty i place zabaw. W dwudziestoleciu międzywojennym właścicielem parku było przedsiębiorstwo Górnośląskie Zjednoczone Huty Królewska i Laura.
Na obszarze obecnego parku, w jego południowej części działała do lat 50. XX wieku piaskownia na potrzeby pobliskiej Kopalni Węgla Kamiennego Saturn w Czeladzi, po której pozostały rozległe zagłębienia terenu.
Na terenie parku będącego terenem rekreacyjnym Śródmieścia Siemianowic Śląskich w jego centralnej części znajdują się obiekty sportowe, które należą do Miejskiego Ośrodka Sportu i Rekreacji „Pszczelnik”. Są to: basen otwarty (48 × 19 m), boisko do piłki nożnej, hala sportowa (z boiskiem o wymiarach 40 × 20 m), cztery korty tenisowe i teren rekreacyjny.
Użytek ekologiczny.
Uchwałą Rady Miejskiej nr 285/97 z 27 lutego 1997 roku utworzono użytek ekologiczny „Park Pszczelnik”, o powierzchni 8,21 ha (cały park ma około 26 ha). Północną część użytku zajmuje las z fragmentami zbiorowisk charakterystycznych dla lasu grądowego i łęgowego, w części północnej znajduje się teren po dawnej piaskowni z bogatą mikroflorą. Na terenie użytku występują m.in.: czworolist pospolity, czermień błotna, nerecznica grzebieniasta, purchawica olbrzymia, czarka szkarłatna, czartawa pospolita, użytek zamieszkują np. rudziki, dzięcioły duże, czy dzięciołki.
W parku znajdują się ponadto dwa dęby szypułkowe i pięć buków zwyczajnych o statusie pomników przyrody, stwierdzono również występowanie rzadkiego grzyba, narażonego w Polsce na wymarcie workotrzęsaka galaretowatego.

</doc>
<doc id="4219862" url="https://pl.wikipedia.org/wiki?curid=4219862" title="Ileana Gyulai-Drimba-Jenei">
Ileana Gyulai-Drimba-Jenei



</doc>
<doc id="4219863" url="https://pl.wikipedia.org/wiki?curid=4219863" title="Ileana Gyulai-Drîmbă-Jenei">
Ileana Gyulai-Drîmbă-Jenei



</doc>
<doc id="4219865" url="https://pl.wikipedia.org/wiki?curid=4219865" title="Tudor Vladimirescu (1854)">
Tudor Vladimirescu (1854)

P/S Tudor Vladimirescu – prawdopodobnie najstarszy wciąż pływający parowiec bocznokołowy na świecie, zwodowany w 1854 roku jako holownik „Croatia”; następnie nosił nazwy „Sarmisegetuza” i „Grigore Manu”.
„Croatię” i bliźniaczą „Pannonię” zbudowała w 1854 roku stocznia w Óbudzie. W chwili wodowania statek miał 59,43 m długości, 7,64 m szerokości (14,63 z kołami łopatkowymi) i 2,89 m wysokości; z ładunkiem 70 ton węgla zanurzał się na 1,46 m. Kadłub wykonany był z żelaza, pokład pokryty był drewnem, z którego także zbudowane były ochrony kół łopatkowych, nadbudówka i nadburcia. Nad pokładem znajdowały się kabina kapitańska, kuchnia i spiżarnia; pod pokładem, na dziobie – kabiny oficerskie, a na rufie – kabiny załogi, wyposażone w bulaje w burtach.
Statek napędzany był dwucylindrową maszyną parową, do której pary, pod ciśnieniem 6 kG/cm², dostarczały dwa cylindryczne kotły, każdy z własnym kominem. Pierwotnie zbudowana przez przedsiębiorstwo z Zurychu jako prosta maszyna kondensacyjna, w 1867 roku została przebudowana w stoczni w Óbudzie na maszynę podwójnego rozprężania. Silnik osiągał moc 500 KM i napędzał dwa koła łopatkowe, początkowo wyposażone w 16 łopat drewnianych, a po przebudowie w 10 łyżkowatych łopat metalowych.
Statek był pierwotnie holownikiem przedsiębiorstwa (DDSG); wszedł do służby w 1854 roku jako „Croatia”; po I wojnie światowej rumuńskie przedsiębiorstwo żeglugowe Navigatia Fluviala Romana (NFR), dążąc do odtworzenia wojennych strat, przejęło holownik w 1919 roku i przebudowało w stoczni w Turnu Severin na statek pasażerski, ochrzczony „Sarmisegetuza”. Statek następnie pływał na Dunaju na linii Braiła-Gałacz-Tulcza-Sulina i Turnu Severin-Calafat-Giurgiu-Oltenița-Tutrakan. Cztery lata później, w 1923 roku, został przemianowany na „Grigore Manu”. Statek był wystarczająco luksusowy, by wycieczki nim odbywała rodzina królewska Rumunii: królowie Ferdynand, Michał i Karol oraz królowa Maria.
W czasie II wojny światowej statek pływał na linii Turnu Severin-Calafat. Służył też do przewozu rannych z Odessy do Gałacza; po wojnie został przemianowany na „Tudor Vladimirescu”, na cześć powstańca z 1821 roku. W 1954 roku został przebudowany, otrzymując zupełnie nową nadbudówkę (z pierwotnej jednostki pozostał kadłub i silnik). Kolejny remont przeszedł w 1993 roku, po czym służył jako pływająca restauracja, ale w 1996 roku został porzucony. W latach 2000–2002 był przygotowywany do remontu w Galati Damen Shipyard, ale brak funduszy spowodował przerwę; prace podjęto w jesieni 2002 roku i zakończono w sierpniu 2003 roku w stoczniach w Gałaczu i Braili. Ponownie wyremontowany w 2010 roku. Wielokrotne remonty spowodowały, że statek utracił w znacznym stopniu swój zabytkowy charakter.
„Tudor Vladimirescu” jest statkiem flagowym swego armatora Compania de Navigatie Fluviala Româna Navrom S.A. Służy głównie do oficjalnych przyjęć.

</doc>
<doc id="4219866" url="https://pl.wikipedia.org/wiki?curid=4219866" title="Aleksander Zawadzki (1899–1964)">
Aleksander Zawadzki (1899–1964)



</doc>
<doc id="4219869" url="https://pl.wikipedia.org/wiki?curid=4219869" title="Kyōka Suzuki">
Kyōka Suzuki

 – japońska aktorka.

</doc>
<doc id="4219871" url="https://pl.wikipedia.org/wiki?curid=4219871" title="Czeczwa">
Czeczwa

Czeczwa () – rzeka na Ukrainie, przepływająca przez rejon rożniatowski i kałuski obwodu iwanofrankiwskiego. Lewy dopływ Łomnicy w dorzeczu Dniestru.
Opis.
Czeczwa ma 52 km długości, a powierzchnia jej dorzecza wynosi 548 km². Dolina rzeczna jest V-kształtna, z rozczłonkowanymi stokami. Terasa zalewowe leży po obu stronach rzeki i ma od 30-50 do 200-600 m szerokości. Szerokość koryta od 1-5 do 10 m, głębokość 0,4—0,8 m (największa – 2,8 m). Spadek rzeki 12 m/km.
Położenie.
Czeczwa bierze początek w Gorganach, z północno-wschodniej strony Arszycy. Powstaje z połączenia dwóch potoków – "Nywczyny" i "Nerediwki". Płynie najpierw na północny wschód, w środkowym biegu – na północ, w dolnym biegu – ponownie na północny wschód. Wpada do Łomnicy między miejscowościami Pójło i Dołhe Kałuskie.
Powyżej wsi Swaryczów znajduje się 10 metrowa zapora wodna, tworząca zbiornik o powierzchni 228 ha. Bezsensowny zrzut wody z podczas silnych ulew spowodował zalanie wsi w dolinie Czeczwy i Łomnicy oraz miasta Kałusz w 2008 roku.
Dopływy: "Suchodołeć", "Bezdeżyćkyj", "Iłemka", "Maniawka" (lewe); "Kazarka", "Menczylka", "Mełecyna", "Duba" (prawe).

</doc>
<doc id="4219881" url="https://pl.wikipedia.org/wiki?curid=4219881" title="Ştefan Stoica">
Ştefan Stoica



</doc>
<doc id="4219887" url="https://pl.wikipedia.org/wiki?curid=4219887" title="Grażyna Hase">
Grażyna Hase

Grażyna Hase (ur. 12 stycznia 1939 w Warszawie) – polska projektantka mody, modelka.
Życiorys.
W październiku 1957 roku po raz pierwszy pojawiła się na okładce "Przekroju" (autor Wojciech Plewiński). W 1959 roku rozpoczęła współpracę jako modelka w Spółdzielczym Laboratorium Odzieżowym w Warszawie kierowanym przez Zofię Kozicką. Pierwszy pokaz z jej udziałem odbył się w Budapeszcie. Uczestniczyła w wielu polskich i zagranicznych pokazach mody m.in.: w warszawskiej Dziekance (1967), w Berlinie, Moskwie i Budapeszcie. Współpracowała później z Modą Polską, Telimeną, Ledą, Warszawskimi Zakładami Przemysłu Odzieżowego. W latach 1960–1967 występowała jako modelka prezentująca kolekcje Barbary Hoff – autorki rubryki mody w tygodniku Przekrój.
Jako modelka pracowała do 1969 roku.
Od 1967 roku zaczęła zajmować się projektowaniem odzieży. Zaprojektowała po pobycie w Moskwie kolekcję "Kozak Look" inspirowaną modą rosyjską (futrzane czapy, szynele). Pokaz reżyserowany przez Wowo Bielickiego z muzyką rosyjską (Dunajewski, Katiusza) graną przez zespół Polanie odbył się w Dziekance i Stodole, potem w Ośrodku Przyjaźni Polsko-Radzieckiej. Modelki prezentowały kreacje inspirowane postaciami Anny Kareniny, komisarza Budionnego, oraz Lenina.
W 1967 roku Grażyna Hase rozpoczęła także studia na warszawskiej Akademii Sztuk Pięknych, najpierw na wydziale architektury, a potem grafiki.
Jako projektantka początkowo pracowała dla polskiej firmy odzieżowej Cora. Swymi projektami wzbudziła zainteresowanie międzynarodowe. Zdjęcia z jej pokazu opublikowano w angielskim Sunday Times i zaproszono ją z projektami do Szwajcarii. W latach 70. odbyły się pokazy w Toronto, Berlinie, Wiedniu, Nowym Jorku, Mediolanie, Moskwie.
W końcu lat 60. współtworzyła wraz z Wowo Bielickim program telewizyjny „Muzyka i moda”, któremu towarzyszyły wydarzenia plenerowe. Odbyły się m.in. pokazy podczas zjazdu aktywu ZMS Śląska i Zagłębia, gdzie Edward Gierek czyta list od Władysława Gomułki (grudzień 1968) czy pokaz w Moskwie z okazji 25-lecia PRL transmitowany przez telewizję radziecką.
W latach 70. „odkryła” dla świata mody Małgorzatę Niemen oraz Katarzynę Butowtt. W latach 80. była dyrektorem artystycznym spółdzielni odzieżowej Moda i Styl. W latach 1975–1978 prowadziła w Sztandarze Młodych rubrykę „Boutique Grażyny Hase”.
Jako projektantka odzieży realizowała zlecenia dla pracowników hotelu Forum, hotelu Victoria, załogi LOTu, rajdowców z Żerania i projektowała kombinezony dla pracowników Zakładów mleczarskich Wola, dla polskiej sportowej reprezentacji na Zimowe Igrzyska Olimpijskie w Salt Lake City.
Projektowała stroje do filmów i przedstawień teatralnych. Ubierała gwiazdy piosenki estradowej – Halinę Frąckowiak, członków zespołu 2 plus 1, Ireny Jarockiej oraz Annę Jantar.
Stworzyła i prowadziła na Ochocie sklep "Bawełniany Świat Grażyny Hase" przy ulicy Grójeckiej w Warszawie oraz autorską galerię mody "Galeria Grażyny Hase" w centrum Warszawy przy ulicy Marszałkowskiej (1980).
Upamiętnienie.
W 2022 w Muzeum Warszawy zaprezentowano wystawę jej poświęconą pod hasłem "Grażyna Hase. Zawsze w modzie". To pierwsza modowa wystawa w tej placówce. Powstała też publikacja pod redakcją kuratorki wystawy Agnieszki Dąbrowskiej.

</doc>
<doc id="4219894" url="https://pl.wikipedia.org/wiki?curid=4219894" title="Kościół św. Bartłomieja w Więcmierzycach">
Kościół św. Bartłomieja w Więcmierzycach

Kościół św. Bartłomieja – rzymskokatolicki kościół filialny w miejscowości Więcmierzyce (województwo opolskie). Świątynia należy do parafii św. Wawrzyńca w Kolnicy w dekanacie Grodków, diecezji opolskiej. Dnia 6 grudnia 1972 roku pod numerem 1984/72 kościół został wpisany do rejestru zabytków nieruchomych województwa opolskiego.
Historia kościoła.
Obecny kościół w Więcmierzycach został wybudowany w stylu renesansowym w 1621 roku. Przebudowany w 1910 roku, gdzie zostało powiększone prezbiterium oraz zakrystia. Gruntowny remont kościół przeszedł w 1937 roku.

</doc>
<doc id="4219897" url="https://pl.wikipedia.org/wiki?curid=4219897" title="Linia kolejowa Nauendorf – Gerlebogk">
Linia kolejowa Nauendorf – Gerlebogk

Linia kolejowa Wallwitz – Wettin – nieczynna jednotorowa i niezelektryfikowana lokalna linia kolejowa w kraju związkowym Saksonia-Anhalt, w Niemczech. Łączył miejscowości Nauendorf i Gerlebogk.

</doc>
<doc id="4219901" url="https://pl.wikipedia.org/wiki?curid=4219901" title="John Ebebe Ayah">
John Ebebe Ayah

John Ebebe Ayah (ur. 10 grudnia 1959 w Buja-Obanliku) – nigeryjski duchowny rzymskokatolicki, od 2014 biskup Uyo.
Życiorys.
Święcenia kapłańskie przyjął 24 lipca 1993. Inkardynowany do diecezji Ogoja, pracował jako duszpasterz parafialny oraz jako ekonom niższego seminarium.
14 października 2006 został mianowany biskupem Ogoi, zaś 6 stycznia 2007 przyjął sakrę biskupią z rąk abp. Josepha Edry Ukpo. 5 lipca 2014 otrzymał nominację na biskupa Uyo, jednocześnie zostając administratorem apostolskim w Ogoi (urząd administratora pełnił do 2017).

</doc>
<doc id="4219903" url="https://pl.wikipedia.org/wiki?curid=4219903" title="Anne-Mari Virolainen">
Anne-Mari Virolainen

Anne-Mari Virolainen (ur. 5 grudnia 1965 w Turku) – fińska polityk, posłanka do Eduskunty, w latach 2018–2019 minister handlu zagranicznego.
Życiorys.
Absolwentka studiów ekonomicznych w szkole ekonomicznej w Turku (Turun kauppakorkeakoulu). Pracowała na stanowiskach menedżerskich i dyrektorskich w przedsiębiorstwach Telia InfoMedia, Sonera i ICT Turku.
Zaangażowała się w działalność polityczną w ramach Partii Koalicji Narodowej. W latach 2010–2016 była wiceprzewodniczącą tego ugrupowania. Od 2005 do 2012 przewodniczyła radzie gminy Lieto, później została jej wiceprzewodniczącą. W latach 2005–2017 wchodziła w skład władz regionu Finlandia Południowo-Zachodnia. W 2007 po raz pierwszy uzyskała mandat posłanki do Eduskunty, z powodzeniem ubiegała się o reelekcję w wyborach w 2011, 2015 i 2019.
W lutym 2018 dołączyła do rządu Juhy Sipili, obejmując stanowisko ministra handlu zagranicznego i rozwoju. Urząd ten sprawowała do czerwca 2019.

</doc>
<doc id="4219905" url="https://pl.wikipedia.org/wiki?curid=4219905" title="Leo Minaya">
Leo Minaya

Leo Minaya, właśc. Lisandro Minaya (ur. 1 lutego 1984 r.) – amerykański aktor filmowy i telewizyjny.
Życiorys.
Wychowywał się w Washington Heights, dzielnicy Manhattanu. Ma czworo rodzeństwa. Aktorstwem i teatrem interesował się już jako uczeń szkoły podstawowej. Uczęszczał do liceum artystycznego. Po występie w krótkim metrażu "From an Objective Point of View" (2002) pojawił się w niezależnym dramacie "Manito" ('02), reżyserowanym przez Erika Easona. Obraz zaprezentowano podczas Festiwalu Filmowego w Sundance, a obecni na pokazie krytycy zwrócili uwagę na talent Minayi. Roger Ebert uznał rolę aktora za bardzo udaną. Komediodramat z udziałem Minayi, "Jak kobiety z rodziny Garcia spędziły lato" ("How the Garcia Girls Spent Their Summer", 2005) również był wyświetlany w Sundance; aktor zagrał w tym filmie ukochanego Ameriki Ferrery. W dramacie o tematyce LGBT "Morgan" (2012) wcielił się w bohatera tytułowego − niepełnosprawnego homoseksualistę, Morgana Olivera. Widzowie telewizyjni widzieli go w odcinku pilotażowym serialu "" ("Hostage", 2013), produkowanego przez Jerry'ego Bruckheimera.

</doc>
<doc id="4219906" url="https://pl.wikipedia.org/wiki?curid=4219906" title="Amílcar Theias">
Amílcar Theias

Amílcar Augusto Contel Martins Theias (ur. 9 sierpnia 1946 w Lizbonie) – portugalski polityk, ekonomista i urzędnik państwowy, w latach 2003–2004 minister ds. miast, planowania przestrzennego i ochrony środowiska.
Życiorys.
Absolwent ekonomii w instytucie ISCEF w ramach Universidade Técnica de Lisboa z 1971. Od tegoż roku pracował w biurze studiów i planowania w resorcie finansów. W latach 1977–1980 pełnił funkcję zastępcy dyrektora tej jednostki. Wchodził w skład rządowych komisji zajmujących się m.in. reformą podatków i integracją europejską. Od 1980 do 1986 był radcą finansowym w stałym przedstawicielstwie Portugalii przy Wspólnotach Europejskich, brał udział w negocjowaniu warunków akcesyjnych w obszarze polityki pieniężnej, finansów, budżetu i podatków. Zajmował się również działalnością akademicką, m.in. jako wykładowca Portugalskiego Uniwersytetu Katolickiego. Od 1986 był urzędnikiem WE i Unii Europejskiej, od 1990 w randze dyrektora generalnego.
Działacz Partii Socjaldemokratycznej. Od kwietnia 2003 do maja 2004 sprawował urząd ministra do spraw miast, planowania przestrzennego i ochrony środowiska w rządzie José Manuela Durão Barroso. Pracował także w banku Banco Português de Negócios, był też członkiem rady dyrektorów spółki miejskiej Sociedade de Reabilitação Urbana da Baixa Pombalina.
Odznaczony Orderem Zasługi III klasy.

</doc>
<doc id="4219916" url="https://pl.wikipedia.org/wiki?curid=4219916" title="John ’Oke Afareha">
John ’Oke Afareha

John ’Oke Afareha (ur. 10 marca 1947 w Oleh) – nigeryjski duchowny rzymskokatolicki, w latach 2010-2022 biskup Warri.
Życiorys.
18 kwietnia 2022 roku Ojciec Święty Franciszek przyjął jego rezygnację z funkcji biskupa diecezjalnego diecezji Warri.

</doc>
<doc id="4219921" url="https://pl.wikipedia.org/wiki?curid=4219921" title="Bendemeer (stacja metra)">
Bendemeer (stacja metra)

Bendemeer – podziemna stacja Mass Rapid Transit (MRT) w Singapurze, która jest częścią Downtown Line. Została otwarta 21 października 2017. Stacja znajduje się w Kallang, pod Kallang Bahru.

</doc>
<doc id="4219924" url="https://pl.wikipedia.org/wiki?curid=4219924" title="Henryk Jabłoński (1909–2003)">
Henryk Jabłoński (1909–2003)



</doc>
<doc id="4219932" url="https://pl.wikipedia.org/wiki?curid=4219932" title="Geylang Bahru (stacja metra)">
Geylang Bahru (stacja metra)

Geylang Bahru – podziemna stacja Mass Rapid Transit (MRT) w Singapurze, która jest częścią Downtown Line. Została otwarta 21 października 2017. Stacja znajduje się w Kallang, pod skrzyżowaniem Kallang Bahru z Geylang Bahru.

</doc>
<doc id="4219936" url="https://pl.wikipedia.org/wiki?curid=4219936" title="Mattar (stacja metra)">
Mattar (stacja metra)

Mattar – podziemna stacja Mass Rapid Transit (MRT) w Singapurze, która jest częścią Downtown Line. Została otwarta 21 października 2017. Stacja znajduje się pod skrzyżowaniem Mattar Road z Merpati Road.

</doc>
<doc id="4219940" url="https://pl.wikipedia.org/wiki?curid=4219940" title="Ubi (stacja metra)">
Ubi (stacja metra)

Ubi – podziemna stacja Mass Rapid Transit (MRT) w Singapurze, która jest częścią Downtown Line. Została otwarta 21 października 2017. Stacja znajduje się w Geylang, w pobliżu skrzyżowania Ubi Avenue 1 z Ubi Avenue 2

</doc>
<doc id="4219943" url="https://pl.wikipedia.org/wiki?curid=4219943" title="Stanisław Dąbrowski (sędzia)">
Stanisław Dąbrowski (sędzia)



</doc>
<doc id="4219956" url="https://pl.wikipedia.org/wiki?curid=4219956" title="The Chi">
The Chi

The Chi – amerykański serial telewizyjny (dramat) wyprodukowany przez Elwood Reid Inc., Hillman Grad Productions, Freedom Road Productions, Verse Productions, Kapital Entertainment, Fox 21 Television Studios oraz Showtime Networks, którego twórcą jest Lena Waithe. Serial jest emitowany od 7 stycznia 2018 roku przez Showtime 
Serial opowiada historię sześciorga ludzi, którzy są świadkami morderstwa czarnoskórego nastolatka w Chicago.
Produkcja.
10 stycznia 2017 roku, stacja Showtime zamówiła pierwszy sezon serialu.
W tym samym miesiącu do obsady dołączyli: Jacob Latimore i Yolonda Ross. 
W lutym 2017 roku, poinformowano, że w serialu zagrają: Tiffany Boone jako Jerrika, Alex Hibbert jako Kevin oraz Ntare Guma Mbaho Mwine jako Ronnie.
W kolejnym miesiącu ogłoszono, że do obsady dołączyli: Armando Riesco, Jahking Guillory oraz Sonja Sohn.
31 stycznia 2018 roku, stacja Showtime zamówiła drugi sezon serialu.
1 maja 2019 roku, stacja Showtime przedłużyła serial o trzeci sezon.

</doc>
<doc id="4219959" url="https://pl.wikipedia.org/wiki?curid=4219959" title="Centralna Szkoła Strzelnicza">
Centralna Szkoła Strzelnicza

Centralna Szkoła Strzelnicza (CSS) – szkoła Wojska Polskiego.
Historia szkoły.
1 sierpnia 1922 roku Minister Spraw Wojskowych generał dywizji Kazimierz Sosnkowski na wniosek szefa Departamentu I z 4 kwietnia tego roku polecił mu „przeprowadzić z dniem 15 września 1922 roku połączenie Głównej Szkoły Strzelniczej w Toruniu i Centralnej Szkoły KM i Broni Specjalnej w Chełmnie na następujących zasadach”: połączone szkoły otrzymały nazwę „Centralna Szkoła Strzelnicza”, miejsce postoju CSS po połączeniu – Toruń, etat miał być zatwierdzony oddzielnie, Centralna Szkoła KM i Broni Specjalnej w Chełmnie miała być przeniesiona do Torunia przed 15 września, szef Departamentu miał przedstawić ministrowi do zatwierdzenia Statut i Regulamin Wewnętrzny oraz Program Wyszkolenia w Centralnej Szkole Strzelniczej w Toruniu, miesiące zimowe miały być przeznaczone na ukończenie organizacji szkoły, do 1 lutego 1923 roku miał być skompletowany przewidziany etatem personel instruktorski.
22 sierpnia 1922 roku Minister Spraw Wojskowych zatwierdził „obsadę osobową na kierowniczych stanowiskach w Centralnej Szkole Strzelniczej w Toruniu”:
10 kwietnia 1923 roku został ogłoszony „Tymczasowy Statut Centralnej Szkoły Strzelniczej”. W statucie określono cele szkoły:
Absolwenci otrzymywali świadectwa ukończenia kursu. 
25 czerwca 1924 roku w szkole zostało przeprowadzone pierwsze w Polsce strzelanie przeciwlotnicze do celu rzeczywistego. Rękaw ciągniony był na 300 m linie za samolotem pilotowanym przez sierż. Jana Krajewskiego z 4 Pułku Lotniczego (obserwatorem był por. Jan II Wajda). Cel zwalczały obsługi karabinów maszynowych.
4 lutego 1925 roku ogłoszono przesunięcia oficerów na stanowiska:
W 1931 roku w wyniku połączenia Centralnej Szkoły Strzelniczej z Doświadczalnym Centrum Wyszkolenia zostało utworzone Centrum Wyszkolenia Piechoty w Rembertowie. Ostateczne rozwiązanie szkoły nastąpiło wiosną 1932 roku.

</doc>
<doc id="4219974" url="https://pl.wikipedia.org/wiki?curid=4219974" title="Biathlon na Zimowych Igrzyskach Olimpijskich 2018 – bieg indywidualny mężczyzn">
Biathlon na Zimowych Igrzyskach Olimpijskich 2018 – bieg indywidualny mężczyzn

Biathlonowy bieg indywidualny mężczyzn na Zimowych Igrzyskach Olimpijskich 2018 odbył się 15 lutego w Alpensia Biathlon Centre w Daegwallyeong-myeon.
Mistrzem olimpijskim został Norweg Johannes Thingnes Bø. Drugie miejsce zajął Słoweniec Jakov Fak, a na trzecim stopniu podium uplasował się Dominik Landertinger reprezentujący Austrię.
W zawodach wzięli udział dwaj Polacy. Najlepszy był Grzegorz Guzik, który zajął 33 miejsce, Andrzej Nędza-Kubiniec był 79.

</doc>
<doc id="4219978" url="https://pl.wikipedia.org/wiki?curid=4219978" title="Budynek przy ul. Sienkiewicza 38 w Toruniu">
Budynek przy ul. Sienkiewicza 38 w Toruniu

Budynek przy ul. Sienkiewicza 38 w Toruniu – dawny budynek Królewskiego Kolegium Nauczycielskiego, obecnie siedziba Kujawsko-Pomorskiego Funduszu Pożyczkowego.
Lokalizacja.
Budynek znajduje się w zachodniej części miasta, w dzielnicy Bydgoskie Przedmieście, przy ul. Sienkiewicza 38, w sąsiedztwie zabytkowego budynku Kujawsko-Pomorskiego Centrum Edukacji Nauczycieli.
Historia.
Budynek oddano do użytku w 1906 roku i pierwotnie pełnił funkcję Kolegium Nauczycielskiego (Królewski Ewangelicki Zakład Przygotowujący do Zawodu Nauczyciela – tzw. "preparanda ewangelicka"). W latach 1932 -1939 był on siedzibą, założonej w 1920 roku, Szkoły Handlowej (ob. Zespół Szkół Ekonomicznych).
Po II wojnie światowej obiekt zajmowało Wojsko Polskie. W latach 1946 – 1965 ponownie stał się on siedzibą Szkoły Handlowej (w tym okresie szkoła kilkakrotnie zmieniała swoją nazwę). Po 1965 roku obiekt służył różnym celom oświatowym. W latach 1990 – 2015 mieściło się w nim Nauczycielskie Kolegium Języków Obcych. Od 1 stycznia 2017 roku obiekt zajmuje Kujawsko-Pomorski Fundusz Pożyczkowy.
Budynek wpisany do Gminnej Ewidencji Zabytków (nr 1088).

</doc>
<doc id="4219984" url="https://pl.wikipedia.org/wiki?curid=4219984" title="Francisco Nunes Correia">
Francisco Nunes Correia

Francisco Carlos da Graça Nunes Correia (ur. 7 kwietnia 1951 w Lizbonie) – portugalski inżynier i nauczyciel akademicki, profesor, w latach 2005–2009 minister ochrony środowiska i planowania przestrzennego.
Życiorys.
Absolwent inżynierii lądowej w Instituto Superior Técnico w ramach Universidade Técnica de Lisboa (1975). Kształcił się następnie w Stanach Zjednoczonych na Colorado State University, gdzie uzyskał magisterium z hydrologii i zarządzania zasobami wodnymi (1978) oraz doktorat z inżynierii lądowej (1984). Został nauczycielem akademickim w macierzystym instytucie, osiągając pełne stanowisko profesorskie. W pracy naukowej zajął się zagadnieniami z zakresu gospodarowania zasobami wodnymi. W 1994 został koordynatorem naukowym instytucji badawczej Laboratório Nacional de Engenharia Civil, w latach 2004–2005 pełnił funkcję prezesa LNEC. W 1994 powołany w skład Conselho Nacional da Água, krajowej rady do spraw zasobów wodnych. Zajmował też w międzyczasie różne stanowiska w administracji rządowej, m.in. dyrektora generalnego do spraw zasobów naturalnych w jednym z resortów (1986–1989) i doradcy ministra ochrony środowiska (1993–1995).
W marcu 2005 objął urząd ministra ochrony środowiska i planowania przestrzennego w rządzie José Sócratesa; sprawował go do października 2009. Powrócił następnie do działalności naukowej.
Odznaczony Orderem Infanta Henryka II klasy (2010).

</doc>
<doc id="4220002" url="https://pl.wikipedia.org/wiki?curid=4220002" title="Copa UNCAF 2007">
Copa UNCAF 2007



</doc>
<doc id="4220003" url="https://pl.wikipedia.org/wiki?curid=4220003" title="Wybory prezydenckie w Portugalii w 1991 roku">
Wybory prezydenckie w Portugalii w 1991 roku

Wybory prezydenckie w Portugalii w 1991 roku odbyły się w niedzielę 13 stycznia 1991. W głosowaniu zwyciężył ubiegający się o reelekcję prezydent Portugalii Mário Soares, który został w pierwszej turze wybrany na kolejną pięcioletnią kadencję. Frekwencja wyborcza wyniosła 62,16%.
Mário Soares otrzymał poparcie ze strony swojego macierzystego ugrupowania – Partii Socjalistycznej. Poparła go jednak również centroprawicowa rządząca Partia Socjaldemokratyczna premiera Aníbala Cavaco Silvy. Kandydatem Centrum Demokratycznego i Społecznego był były minister Basílio Horta. W wyborach wystartowali ponadto Carlos Carvalhas z Portugalskiej Partii Komunistycznej i Carlos Marques z UDP.

</doc>
<doc id="4220006" url="https://pl.wikipedia.org/wiki?curid=4220006" title="Niketas Got">
Niketas Got



</doc>
<doc id="4220010" url="https://pl.wikipedia.org/wiki?curid=4220010" title="Andrzej Lasota (1932-2006)">
Andrzej Lasota (1932-2006)



</doc>
<doc id="4220012" url="https://pl.wikipedia.org/wiki?curid=4220012" title="Osiedle Nad Łąkami">
Osiedle Nad Łąkami

Osiedle Nad Łąkami – osiedle domów jednorodzinnych położone w południowo-wschodniej części Kościana, zajmuje obszar na wschód od linii kolejowej linii kolejowej Poznań - Wrocław.
Osiedle Nad Łąkami jest jednym z najmłodszych osiedli mieszkaniowych na terenie miasta, zajmuje teren pomiędzy Kanałem Kościańskim na drogą wojewódzką nr 308 (ul. Gostyńska). 

</doc>
<doc id="4220017" url="https://pl.wikipedia.org/wiki?curid=4220017" title="Ana Pascu">
Ana Pascu

Ana Pascu także Ana Ene-Derșidan (ur. 22 września 1944, zm. 6 kwietnia 2022) – rumuńska florecistka. Dwukrotna medalistka olimpijska.
Kariera sportowa.
Brała udział w czterech igrzyskach (IO 64, IO 68, IO 72, IO 76), na dwóch zdobywała medale. W 1968 i 1972 była trzecia w drużynie. W 1969 została indywidualną brązową medalistką mistrzostw świata. Wielokrotnie stawała na podium mistrzostw świata w drużynie. Zdobyła złoto w 1969. W 1970 została wicemistrzynią globu, w 1961, 1967, 1973 i 1974 brązową medalistką tej imprezy.
Po zakończeniu kariery sportowej została działaczką i w latach 1982-2013 była stała na czele związku szermierczego w swojej ojczyźnie.

</doc>
<doc id="4220019" url="https://pl.wikipedia.org/wiki?curid=4220019" title="Ana Derşidan-Ene-Pascu">
Ana Derşidan-Ene-Pascu



</doc>
<doc id="4220020" url="https://pl.wikipedia.org/wiki?curid=4220020" title="Monaster Chiajna">
Monaster Chiajna

Monaster Chiajna – cerkiew prawosławna i dawny klasztor w Bukareszcie, w dzielnicy Giulești, będąca w stanie ruiny. 
Budowa rozpoczęła się za panowania Aleksandra Ipsilanti (1774-1782) i została zakończona przez Mikołaja Mavrogheni (1786-1790). Została wybudowana w stylu neoklasycystycznym i była uważana za bardzo dużą w swoich czasach: 43 m długości i 18 m wysokości, o ścianach grubości 1 i 2 metry.
Kościół miał być jednym z najważniejszych miejsc kultu w Rumunii, ale tak się nie stało. Klasztor został opuszczony podczas zarazy za panowania Aleksandra Ipsilanti. 
Inne źródła mówią, że prace nad klasztorem rozpoczęły się w 1792 roku, ale zostały porzucone w czasie zarazy, kiedy hospodarem był Michał Suțu.
Wieża cerkwi zawaliła się podczas trzęsienia ziemi w 1977 roku.

</doc>
<doc id="4220021" url="https://pl.wikipedia.org/wiki?curid=4220021" title="Wiewiórolotka">
Wiewiórolotka

Wiewiórolotka ("Anomalurus") – rodzaj ssaka z podrodziny wiewiórolotek (Anomalurinae) w obrębie rodziny wiewiórolotkowatych (Anomaluridae).
Zasięg występowania.
Rodzaj obejmuje gatunki występujące w zachodniej i środkowej Afryce.
Morfologia.
Długość ciała (bez ogona) 190–460 mm, długość ogona 120–450 mm; masa ciała 170–1800 g.
Systematyka.
Podział systematyczny.
Do rodzaju należą następujące występujące współcześnie gatunki:
Opisano również gatunek wymarły z miocenu Kenii:

</doc>
<doc id="4220022" url="https://pl.wikipedia.org/wiki?curid=4220022" title="Ana Dersidan-Ene-Pascu">
Ana Dersidan-Ene-Pascu



</doc>
<doc id="4220024" url="https://pl.wikipedia.org/wiki?curid=4220024" title="Let's Get It Started">
Let's Get It Started



</doc>
<doc id="4220025" url="https://pl.wikipedia.org/wiki?curid=4220025" title="Basílio Horta">
Basílio Horta

Basílio Adolfo de Mendonça Horta da Franca (ur. 16 listopada 1943 w Tábui) – portugalski polityk, prawnik, nauczyciel akademicki i samorządowiec, współzałożyciel Centrum Demokratycznego i Społecznego, poseł do Zgromadzenia Republiki, minister w różnych resortach, kandydat w wyborach prezydenckich.
Życiorys.
Absolwent prawa na Uniwersytecie Lizbońskim, kształcił się także w zakresie nauk politycznych i społecznych. Uzyskał uprawnienia adwokata. Pracował w prokuraturze oraz w jednej z inspekcji finansowych. Był sekretarzem generalnym organizacji gospodarczej Confederação da Indústria Portuguesa.
W 1975 należał do założycieli Centrum Demokratycznego i Społecznego, pełnił m.in. funkcję wiceprzewodniczącego partii (1988–1991) i jej sekretarza generalnego (1990–1991). Między 1975 a 1991 był posłem do konstytuanty, a także do Zgromadzenia Republiki I, II, III i V kadencji. Zajmował stanowiska ministra handlu i turystyki (1978, 1980–1981), ministra stanu i ministra delegowanego przy premierze (1981) oraz ministra rolnictwa, handlu i rybołówstwa (1981–1983).
W 1991 kandydował w wyborach prezydenckich, uzyskując 14,2% głosów i zajmując 2. miejsce wśród 4 kandydatów. W 1999 i 2002 ponownie wybierany do parlamentu. Był wiceprzewodniczącym portugalskiego Zgromadzenia Republiki oraz członkiem doradzającej prezydentowi Rady Państwa.
W 2002 został powołany na stałego przedstawiciela Portugalii przy Organizacji Współpracy Gospodarczej i Rozwoju. Zajmował się także działalnością naukową jako wykładowca w Instituto Superior de Ciências Sociais e Políticas. Objął również stanowisko przewodniczącego rady dyrektorów AICEP, państwowej agencji inwestycji zagranicznych.
Powrócił później do aktywności politycznej, wiążąc się z Partią Socjalistyczną. W 2011 uzyskał mandat deputowanego XII kadencji. W 2013, 2017 i 2021 był wybierany na urząd burmistrza Sintry.
Odznaczenia.
Odznaczony Orderem Infanta Henryka I klasy (2006).

</doc>
<doc id="4220028" url="https://pl.wikipedia.org/wiki?curid=4220028" title="Mistrzostwa Europy w Bobslejach 2018">
Mistrzostwa Europy w Bobslejach 2018

Mistrzostwa Europy w Bobslejach 2018 – 52. edycja zawodów o tytuł mistrza Europy w bobslejach, która odbyła się pomiędzy 16–17 grudnia 2017 roku w austriackim Innsbrucku. Na mistrzostwach zostały rozegrane trzy konkurencje: dwójka kobiet, dwójka mężczyzn oraz czwórka mężczyzn. Rywalizacja o medale mistrzostw Starego Kontynentu odbyła się w ramach zawodów Pucharu Świata w sezonie 2017/2018.

</doc>
<doc id="4220029" url="https://pl.wikipedia.org/wiki?curid=4220029" title="Osiedle Konstytucji 3 Maja (Kościan)">
Osiedle Konstytucji 3 Maja (Kościan)

Osiedle Konstytucji 3 Maja – osiedle położone w północno-wschodniej części Kościana, zajmuje obszar na zachód od linii kolejowej linii kolejowej Poznań - Wrocław.
Osiedle jest zabudowane blokami wielorodzinnymi, starsza część to bloki zbudowane w technologii z wielkiej płyty (część południowa), część północna nadal się rozbudowuje. Przy ulicy Czempińskiej 2 znajduje się zabytkowa wieża ciśnień.

</doc>
<doc id="4220034" url="https://pl.wikipedia.org/wiki?curid=4220034" title="Letitia Wright">
Letitia Wright

Letitia Michelle Wright (ur. 31 października 1993 w Georgetown) – angielska aktorka, gujańskiego pochodzenia, która wystąpiła m.in. w filmie "Czarna Pantera" i jego .

</doc>
<doc id="4220037" url="https://pl.wikipedia.org/wiki?curid=4220037" title="Giorgio Pullicino">
Giorgio Pullicino

Giorgio Pullicino (ur. 8 lipca 1779 w Valletcie, zm. 25 października 1851 tamże) – maltański architekt, malarz oraz profesor rysunku i architektury na Uniwersytecie Maltańskim.
Znany z obrazów przedstawiający widoki portowe, jest również uznawany za jednego z pierwszych klasycystycznych architektów na Malcie. Wykonał projekty kilku budynków, lecz jedyną budowlą, której zdecydowanie udowodniono jego autorstwo, jest monumentalny obelisk, znany jako Spencer Monument. Pewna liczba innych budynków, w tym Monument Alexandra Balla, również jest jemu przypisywana.
Życiorys.
Giorgio Pullicino urodził się w Valletcie 8 lipca 1779 roku jako syn Pietro Paolo Pullicino i jego żony Clary née Azzarillo. Był bratankiem malarza Alberto Pullicino. Od młodego wieku miał skłonność do rysowania, uczęszczał do szkoły projektowania prowadzonej przez Michele Busuttila. W roku 1794 wysłany został do Rzymu na studia w Accademia di San Luca. Studiował prace Rafaela i Tycjana, i spotkał się z kilkoma wiodącymi artystami tego czasu, m.in. Antonio Canovą. Zaznajomił się z klasycyzmem w sztuce i architekturze, w tym z pracami francuskiego architekta Claude’a Nicolasa Ledoux. Jeszcze podczas studiów Giorgio w Rzymie, w roku 1799 zmarł jego ojciec.
Podczas sześcioletniego pobytu Pullicino za granicą, na Malcie zaszły duże zmiany polityczne. Rządy Zakonu św. Jana zakończone zostały w roku 1798, kiedy wyspa została najechana i zajęta przez Francuzów. Niedługo potem Maltańczycy powstali przeciwko okupantom, uzyskując pomoc brytyjską, neapolitańską i portugalską, i we wrześniu 1800 roku Malta stała się brytyjskim protektoratem. W tym samym miesiącu Pullicino powrócił z Rzymu na Maltę, i zamieszkał w Valletcie ze swoją matką. W kwietniu 1807 roku poślubił Vincenzę Attard, z którą miał siedmioro dzieci.
W rokun 1803 Pullicino został profesorem rysunku i architektury na Uniwersytecie Maltańskim. W roku 1830 uzyskał oficjalne kwalifikacje jako "perito agrimensore" (architekt i geodeta). W roku 1836 był przedstawicielem maltańskich architektów w petycji do "Royal Commission on the Affairs of Malta" (Królewska Komisja do Spraw Maltańskich). Przeszedł na emeryturę w roku 1839, przez następne trzy lata pracował jeszcze w swoim prywatnym studio. Z powodu choroby kilka ostatnich lat swojego życia spędził nie wychodząc z domu. Zmarł w Valletcie 25 października 1851 roku w wieku 72 lat.
Dorobek.
Malarstwo.
Podczas swojej kariery Pullicino wykonywał obrazy różnymi technikami, w tym „pen-and-wash”, akwarelą i farbą olejną. Jego styl był malowniczy, naturalistyczny, malował głównie sceny z Valletty, Grand Harbour i Marsamxett Harbour. Sportretował również kilka innych miejsc na Malcie, jak np. Gozo Citadel i St. Julian’s Bay. Wykonał też akwarele lokalnych strojów.
Wiele ze swoich pejzaży sprzedał, aby uzupełnić swoje dochody; niektóre z nich zakupili członkowie brytyjskiego personelu wojskowego, stacjonujący na Malcie. Wiele jego prac można oglądać dziś w Narodowym Muzeum Sztuk Pięknych w Valletcie, a także w prywatnych kolekcjach, tak na Malcie, jak i za granicą.
Architektura.
W roku 1804 Pullicino wykonał projekt odbudowy kościoła "Porto Salvo" w Valletcie, ponieważ oryginalny kościół uznano za niebezpieczny i został on zburzony. Projekt Pullicino był we wstrzemięźliwej formie baroku, zawierający kilka elementów klasycystycznych. Niestety, nie został on wybrany, i kościół odbudowano na podstawie barokowego projektu autorstwa Antonio Cachii. Pullicino również przedstawił projekt małego kościoła w Luqa, jak też inny – rekonstrukcji kościoła parafialnego w Moście, który znów nie został wybrany, tym razem na rzecz klasycystycznej Rotundy projektu Giorgio Grogneta de Vassé.
Jedyną istniejącą budowlą, co do której istnieją historyczne dowody zaprojektowania jej przez Giorgio Pullicino, jest Spencer Monument. Monumentalny obelisk został zbudowany w roku 1831 na Corradino Hill, w roku 1893 przeniesiono go do Blata l-Bajda. Oryginalne plany architekturalne budowli zachowały się, będąc dowodem autorstwa Pullicino.
Poza obeliskiem, Pullicino przypisuje się kilka innych prac architektonicznych. Monument Alexandra Balla, zbudowany w roku 1810 w Lower Barrakka Gardens, był „z prawie absolutną pewnością” zaprojektowany przez Pullicino, lecz nie zachowały się oryginalne plany. Pomnik ten jest jednym z pierwszych przykładów architektury klasycystycznej na Malcie, i Pullicino jest uznawany za jednego z pierwszych wyrazicieli tego stylu na wyspie.
Dorycki portyk Main Guard w Valletcie, zbudowany w roku 1814, jest również często przypisywany Pullicino, chociaż mógł on również być zaprojektowany przez pułkownika George’a Whitmore’a z Royal Engineers. Do innych budowli, które mogły być również zaprojektowane przez Pullicino zalicza się fontanna i eksedra w Lower Saint Elmo, Villa Frere w Pietà oraz tylne wejście do starego budynku Uniwersytetu w Valletcie. To ostatnie jest zbudowane w stylu typowym dla Pullicino, jest on najbardziej prawdopodobnym projektantem, gdyż w czasie budowy tego wejścia w roku 1824 był profesorem architektury na Uniwersytecie.
Pullicino jest również możliwym kandydatem na (dziś nieznanego) architekta zniszczonej kolumny Ponsonby’ego, zbudowanej w roku 1838.

</doc>
<doc id="4220038" url="https://pl.wikipedia.org/wiki?curid=4220038" title="Osiedle Ogrody (Kościan)">
Osiedle Ogrody (Kościan)

Osiedle Ogrody – osiedle domów jednorodzinnych położone w północno-wschodniej części Kościana, zajmuje obszar na zachód od linii kolejowej linii kolejowej Poznań - Wrocław.
Osiedle Ogrody jest najmłodszym osiedlem mieszkaniowym na terenie miasta, zajmie tereny pomiędzy osiedlem Konstytucji 3 Maja.

</doc>
<doc id="4220039" url="https://pl.wikipedia.org/wiki?curid=4220039" title="Forever (singel Alekseeva)">
Forever (singel Alekseeva)

Nawsiegda () – singiel ukraińskiego piosenkarza Nikity „Alekseeva” Aleksiejewa, wydany cyfrowo 10 listopada 2017 roku nakładem wytwórni Zion Music. Utwór napisał Kiriłł Pawłow.
Utwór został wydany również w wersji anglojęzycznej jako „Forever”, którego cyfrowa premiera odbyła się 10 stycznia 2018 roku. Anglojęzyczny tekst piosenki napisał Jewgenij Matuszenko. 29 stycznia ukazał się oficjalny teledysk do piosenki, którego reżyserem został Alan Badojew. 13 marca premierę miał klip do rosyjskojęzycznej wersji piosenki.
Kompozycja wygrała białoruskie eliminacje eurowizyjne i reprezentowała Białoruś w 63. Konkursie Piosenki Eurowizji w Lizbonie. W trakcie krajowych selekcji w mediach pojawiły się publikacje, w których zwracano uwagę na łudzące podobieństwo piosenki „Forever” do utworu „Magic Tricks” (heb. קסמים) Gali Atari, a twórców utworu oskarżano o popełnienie plagiatu. Po finale eliminacji utwór doczekał się kilku nowych aranżacji. 8 maja został zaprezentowany przez Alekseeva jako ósmy w kolejności w pierwszym półfinale Konkursu Piosenki Eurowizji i nie został zakwalifikowany do finału.

</doc>
<doc id="4220043" url="https://pl.wikipedia.org/wiki?curid=4220043" title="Stanisław Kowalczyk (generał)">
Stanisław Kowalczyk (generał)



</doc>
<doc id="4220046" url="https://pl.wikipedia.org/wiki?curid=4220046" title="Juan Luis Galiardo">
Juan Luis Galiardo

Juan Luis Galiardo (ur. 2 marca 1940 w San Roque; zm. 22 czerwca 2012 w Madrycie) – hiszpański aktor filmowy, teatralny i telewizyjny; okazjonalnie również producent filmowy. Trzykrotnie nominowany do Nagród Goya, zdobył statuetkę za rolę pierwszoplanową w filmie "Żegnaj od serca" (2000) José Luisa Garcíi Sáncheza.

</doc>
<doc id="4220059" url="https://pl.wikipedia.org/wiki?curid=4220059" title="Rosa María Sardà">
Rosa María Sardà

Rosa María Sardà (ur. 30 lipca 1941 w Barcelonie, zm. 11 czerwca 2020 tamże) – hiszpańska aktorka filmowa i teatralna, znana głównie z ról komediowych. Laureatka dwóch Nagród Goya dla najlepszej aktorki drugoplanowej za role w filmach "Dlaczego nazywają to miłością, jeśli to seks?" (1993) Manuela Gómeza Pereiry oraz "Bez wstydu" (2001) Joaquína Oristrella.

</doc>
<doc id="4220061" url="https://pl.wikipedia.org/wiki?curid=4220061" title="Trybunał inkwizycji w Valladolid">
Trybunał inkwizycji w Valladolid

Trybunał inkwizycji w Valladolid – trybunał inkwizycji hiszpańskiej, mający swą siedzibę w Valladolid. Działał w latach 1488–1820 (z przerwą 1808–1814).
Został utworzony w związku z podejrzeniami chrześcijan pochodzenia żydowskiego o potajemne wyznawanie judaizmu, jednak najbardziej znany jest z powodu procesów domniemanych luteran pod koniec lat 50. XVI wieku, w wyniku których dwadzieścia sześć osób spalono na stosie, a część z tych egzekucji odbyła się w obecności samego króla Hiszpanii Filipa II. Trybunał ten pozostawał bardzo aktywny co najmniej do połowy XVIII wieku, a ostatecznie zniesiono go w 1820 w związku z generalną likwidacją hiszpańskiej inkwizycji w wyniku liberalnej rewolucji 1820.
Historia.
Inkwizycja hiszpańska została utworzona w 1480 w związku z podejrzeniem wobec hiszpańskich chrześcijan żydowskiego pochodzenia (tzw. marranów) o potajemne wyznawanie judaizmu. Większość marranów żyła w południowej Kastylii i Andaluzji i to tam powstały pierwsze trybunały (Sewilla w 1480, Kordoba w 1482, Jaen i Ciudad Real w 1483). Niemniej, stopniowo działalność inkwizycji rozszerzano także na północne prowincje, gdzie społeczności marranów, choć mniej liczne, również istniały. W 1486 powstały w tym rejonie aż trzy trybunały: jeden dla diecezji Salamanki i opactwa Medina del Campo, drugi dla diecezji Osmy, a trzeci dla diecezji Segowii. W kolejnych latach utworzono trybunały w Valladolid (1488), Burgos (1489), Ávili (1490), Sigüenzy (1491) i Leónie (1492). Trybunał w Valladolid był więc początkowo jednym z kilku niewielkich trybunałów w północnej Kastylii, których obszary jurysdykcji na ogół pokrywały się z obszarem jednej lub dwóch diecezji. Inkwizytorom Valladolid podlegała diecezja Palencia oraz opactwo terytorialne Valladolid. Pierwsze auto da fe w Valladolid odbyło się w 1489. Po kilku latach, w 1493, inkwizytorzy przenieśli się do Palencii, gdzie rezydowali co najmniej do 1495. W końcu ostatniej dekady XV wieku uznano jednak, że liczba trybunałów w północnej Kastylii jest zbyt duża i rozpoczęto proces ich konsolidacji. W latach 1498–1503 okręgi Palencii-Valladolid, Burgos, Leónu, Ávili, Osmy, Salamanki i Segowii połączono w jeden wielki okręg inkwizytorski, na którego główną siedzibę obrano Valladolid. W 1507 był on największym okręgiem inkwizytorskim w całej Hiszpanii, obejmując diecezje Burgos, Palencii, Avili, Segowii, Salamanki, Ciudad Rodrigo, Zamory, Astorgi, Leónu, Oviedo, Osmy i częściowo diecezję Calahorra (bez okręgów Guipuzcoa i Vizcaya) oraz opactwa Valladolid, Medina del Campo i Sahagun. W ciągu XVI wieku granice tego obszaru podlegały kilkakrotnie modyfikacjom. W latach 1532–1561 oraz 1567–1574 podlegała mu także Galicia, gdzie jednak ostatecznie utworzono osobny trybunał.
Pod koniec lat 50. XVI wieku Valladolid stało się jednym z głównych (obok Sewilli) ośrodków sympatyków reformacji w Kastylii. Wykryte w 1558 grupy domniemanych luteran zostały potraktowane bardzo surowo. W dwóch ceremoniach auto-da-fé (w maju i październiku 1559) spalonych zostało łącznie dwadzieścia sześć osób. Drugą z tych ceremonii obserwował osobiście król Hiszpanii Filip II Habsburg. Sporadycznie procesy rzekomych sympatyków Marcina Lutra miały miejsce w Valladolid jeszcze do końca lat 80. XVI wieku, ale coraz częściej dotyczyły one cudzoziemców.
Pod koniec XVI wieku główną grupą narażoną na prześladowania byli przesiedleni w głąb kraju z obszarów nadmorskich (Grenada, Walencja) moryskowie, czyli Hiszpanie arabskiego pochodzenia, oskarżeni o potajemne wyznawanie islamu. Na auto-da-fé z kwietnia 1588 piętnastu z czterdziestu czterech oskarżonych było moryskami. Jednakże w latach 1609–1614 społeczność tę wygnano całkowicie z Hiszpanii.
W latach 1601–1606 siedzibę trybunału czasowo przeniesiono do Medina del Campo, które w tych latach stało się stolicą Hiszpanii i siedzibą dworu królewskiego. Z związku z tym trybunał uzyskał wtedy także status „trybunału dworskiego” (przed 1601 i po 1606 status ten miał trybunał w Toledo, a od połowy XVII wieku osobny trybunał w Madrycie).
W XVII i XVIII wieku ponownie głównym celem inkwizytorów z Valladolid stali się marrani, tym razem portugalskiego pochodzenia. Inkwizycja z Valladolid wyróżniała się dużą surowością wobec nich i to niemal do końca pierwszej połowy XVIII wieku.
Trybunał w Valladolid został zniesiony po raz pierwszy w 1808 przez napoleońskiego króla Hiszpanii Józefa Bonaparte. Wojska napoleońskie splądrowały siedzibę trybunału, niszcząc przy okazji jego archiwum. Po upadku Napoleona I król Ferdynand VII wznowił działalność hiszpańskiej inkwizycji (1814), jednak w 1820 zniesiono ją definitywnie.
Obszar działania.
Na początku istnienia trybunału obszar jego jurysdykcji ograniczał się do opactwa terytorialnego Valladolid oraz sąsiedniej diecezji Palencii. Jednakże w miarę konsolidacji trybunałów inkwizycyjnych w północnej Kastylii obszar ten się powiększał. W 1498 podporządkowano mu okręgi trybunałów w Leónie i Burgos, w 1502 okręg trybunału w Salamance, a w 1503 okręg trybunału w Segowii. W 1507 obszar jurysdykcji inkwizytorów Valladolid obejmował diecezje Burgos, Palencia, Avila, Segowia, Salamanka, Ciudad Rodrigo, Zamora, Astorga, León, Oviedo, Osma i część diecezji Calahorra (bez okręgów Guipuzcoa i Vizcaya), a nadto opactwa terytorialne Valladolid, Medina del Campo i Sahagun. W kolejnych latach obszar ten podlegał pewnym korektom, w większości polegającym na redukcji tego znacznego obszaru. W 1508 diecezje Calahorry i Burgos (lub ich części) podporządkowano trybunałowi w Durango, ale na krótko. W 1514 dokonano secesji kilku okręgów w północnej części diecezji Burgos i przyłączono je do okręgu inkwizycji z Nawarry. W 1521 diecezję Calahorry definitywnie wyłączono spod jurysdykcji inkwizycji z Valladolid i również przyłączono do okręgu inkwizycji z Nawarry (sama Calahorra stała się wówczas siedzibą tego trybunału). W 1524 diecezję Ciudad Rodrigo przeniesiono do okręgu inkwizycji z Llereny, a w 1528 okręgi Arenas de San Pedro i Cebreros w diecezji Avili przeszły pod władzę inkwizytorów Toledo. Z drugiej strony jednak, w latach 1532–1561 i 1567–1574 inkwizycji z Valladolid podporządkowany był cały region Galicii, gdzie po dwóch nieudanych próbach (w 1520 i 1561) ostatecznie utworzono osobny trybunał (1574).
Po 1574 inkwizycji z Valladolid podlegał obszar aż 90 tys. km2, który obejmował aż 11 diecezji: Burgos, Burgo de Osma, Valladolid, Palencia, Avila, Segovia, Salamanka, Zamora, Astorga, Leon, Oviedo. Mimo dokonanych w poprzednich latach cesji terytorialnych, był to nadal największy pod względem obszaru trybunał na Półwyspie Iberyjskim. Od około połowy XVI wieku zasiadało w nim zawsze trzech inkwizytorów.
Archiwum oraz statystyki wyroków.
Archiwum trybunału w Valladolid zostało całkowicie zniszczone podczas okupacji Hiszpanii przez wojska napoleońskie i później podczas rewolucji liberalnej z 1820. Z konieczności zatem, wszelkie dane o działalności tego trybunału pochodzą z dokumentacji znajdującej się w archiwum Rady Głównej Inkwizycji w Hiszpanii (tzw. Supremy) oraz ze źródeł zewnętrznych, jednak w odniesieniu do tego trybunału dokumentacja taka jest również ograniczona. W szczególności, zachowało się bardzo niewiele tzw. "relaciones de causas" trybunału z Valladolid, czyli rocznych sprawozdań z zakończonych spraw, przesyłanych Supremie przez lokalne trybunały od około 1540 do początków XVIII wieku. Z Valladolid zachowało się zaledwie 29 takich raportów, wyłącznie z XVII wieku (obejmują, z pewnymi lukami, lata 1622–1662). Dokumentują one procesy 558 osób, z czego 6 spalono na stosie, a 8 skazano na śmierć in effigie.
Z wcześniejszego okresu (XV i XVI wiek) zachowały się jedynie relacje z kilku ceremonii "autos-da-fé" oraz raport z inspekcji dokonanej w 1567 przez Supremę, z którego wynika liczba spraw prowadzonych i zakończonych wyrokami w okresie 1562–1567.
Najlepiej udokumentowany jest natomiast końcowy okres działalności trybunału, tj. po roku 1700, dzięki dobrze zachowanej korespondencji z Supremą oraz relacjom z ceremonii "autos-da-fé". Trybunał z Valladolid pozostawał jednym z najbardziej aktywnych trybunałów zwłaszcza w pierwszej połowie XVIII wieku, cechowała go też znaczna surowość na tle innych trybunałów. Stosunkowo często uciekał się on do tortur i wydał 46 wyroków śmierci, z czego wykonano 39 (na ogólną liczbę 1223 procesów). Ostatnia egzekucja odbyła się w 1745.

</doc>
<doc id="4220065" url="https://pl.wikipedia.org/wiki?curid=4220065" title="Walki o Warszawę Pragę">
Walki o Warszawę Pragę



</doc>
<doc id="4220079" url="https://pl.wikipedia.org/wiki?curid=4220079" title="Marian Surma">
Marian Surma

Marian Surma (ur. 8 października 1929, zm. 13 lutego 2018 w Poznaniu) – polski naukowiec, fizyk, profesor zwyczajny Wydziału Fizyki Uniwersytetu im. Adama Mickiewicza w Poznaniu, specjalista w zakresie fizyki ciała stałego, nadprzewodnictwa, zjawisk magneto i elektrooptycznych, struktury elektronowej metali. Opracował i opatentował metodę pomiaru magneto-optycznego markera choroby nowotworowej (raka prostaty).
Życiorys.
Urodził się 8 października 1929 roku.
W 1954 roku ukończył studia magisterskie w Instytucie Fizyki Uniwersytetu Jagiellońskiego. Doktorat uzyskał w 1961, a habilitował się w 1969 roku. Tytuł profesora z zakresu nauk fizycznych otrzymał 20 października 1977, a w 1991 został profesorem zwyczajnym.
Był jednym z uczniów prof. Arkadiusza Piekary. Dzięki inicjatywie Arkadiusza Piekary, Mariana Surmy, Jerzego Małeckiego i Joanny Gibalewicz zbudowano aparaturę, która powalała otrzymywać impulsowe pola magnetyczne o rekordowych jak na rok 1957 wartościach kilkuset tysięcy erstedów (36T), w których badane są magnetooptyczne zjawiska w ciekłych dielektrykach.
W latach siedemdziesiątych pod kierownictwem doc. dr. hab. Mariana Surmy Zespół Badań Własności Elektrycznych Metali i Półmetali w Silnym Polu Magnetycznym prowadził badania, przy ścisłej współpracy z Instytutem Niskich Temperatur i Badań Strukturalnych PAN, nad własnościami elektrycznymi metali i półmetali w silnym polu magnetycznym, które dotyczyły stanów przewodnictwa elektrycznego związków międzymetalicznych.
Prowadził badania eksperymentalne nad rezonansem cyklotronowym, które zapoczątkował jeszcze w czasie swojego pobytu w National High Magnetic Field Laboratory w USA, w 1963 roku. W grudniu 1964 roku przebywał z tygodniową wizytą w École Normale Supérieure w Paryżu, gdzie wygłosił referat naukowy. W latach 1964–1965 odbywał staże zagraniczne w Massachusetts Institute of Technology, National High Magnetic Field Laboratory, Cambridge oraz w Technical University of Denmark, Physics Laboratory w 1975. Badał nieliniowe zjawiska optyczne wymuszone działaniem zewnętrznych pól elektrycznych i magnetycznych, a także oddziaływań międzycząsteczkowych w roztworach cieczy molekularnych.
Wspólnie z dr hab. Anną Mikusińską-Planner był pionierem w dziedzinie rentgenostrukturalnych badań surowicy krwi pacjentów z chorobami nowotworowymi, które stały się nowym obszarem fizyki medycznej.
Od 1954 roku do śmierci pracował w Instytucie Fizyki Uniwersytetu im. Adama Mickiewicza w Poznaniu, a w latach 1984–1991 w Zakładzie Fizyki Ciała Stałego Politechniki Koszalińskiej.
Był przez wiele lat dyrektorem Instytutu Fizyki UAM oraz twórcą i wieloletnim Kierownikiem Zakładu Optyki i Laboratorium Wysokich Pól Magnetycznych Wydziału Fizyki Uniwersytetu im. Adama Mickiewicza w Poznaniu.
Od 1976 roku sprawował funkcję przewodniczącego Rady Zakładowej Związku Nauczycielstwa Polskiego.
Członek Polskiego Towarzystwa Fizycznego, Polskiego Komitetu Normalizacyjnego, Condensed Matter Division of the European Physical Society (1985–1992) i Polskiego Towarzystwa Badań Radiacyjnych, Polskiej Akademii Nauk.
Zmarł 13 lutego 2018. Został pochowany 16 lutego 2018 roku na cmentarzu parafialnym św. Stanisława Kostki w Poznaniu.
Życie prywatne.
Żonaty. Miał córkę Alicję i syna Karola.
Patent.
Opracował i opatentował metodę pomiaru magneto-optycznego markera choroby nowotworowej (raka prostaty) – "Patent: PL 192250 B1 WUP 09/06 29.09.2006.Sposób oceny stanu zaawansowania choroby nowotworowej".

</doc>
<doc id="4220081" url="https://pl.wikipedia.org/wiki?curid=4220081" title="Marek Wagner (historyk)">
Marek Wagner (historyk)

Marek Andrzej Wagner (ur. 1946) – polski historyk, profesor nauk humanistycznych.
Specjalizuje się w historii nowożytnej i historii wojskowości. Doktorat obronił w 1989. Habilitował się w 1998. Tytuł naukowy profesora uzyskał w 2013. W latach 2003–2006 pełnił funkcję dyrektora Instytutu Historii Akademii Podlaskiej. Był kierownikiem Zakładu Historii Nowożytnej w Instytucie Historii Uniwersytetu Przyrodniczo–Humanistycznego w Siedlcach.

</doc>
<doc id="4220094" url="https://pl.wikipedia.org/wiki?curid=4220094" title="Malta na Zimowych Igrzyskach Olimpijskich 2018">
Malta na Zimowych Igrzyskach Olimpijskich 2018

Malta na Zimowych Igrzyskach Olimpijskich 2018 – występ reprezentacji Malty na igrzyskach olimpijskich w Pjongczangu w 2018 roku.
W kadrze znalazła się jedna zawodniczka – Élise Pellegrin, która wzięła udział w dwóch konkurencjach alpejskich. Pełniła ona rolę chorążego reprezentacji Malty podczas ceremonii otwarcia i zamknięcia igrzysk. Reprezentacja Malty weszła na stadion jako 24. w kolejności, pomiędzy ekipami z Mołdawii i Mongolii.
Był to 2. start reprezentacji Malty na zimowych igrzyskach olimpijskich i 18. start olimpijski, wliczając w to letnie występy.

</doc>
<doc id="4220096" url="https://pl.wikipedia.org/wiki?curid=4220096" title="Gilles Tonelli">
Gilles Tonelli

Gilles Tonelli (ur. 27 listopada 1957) – monegaski inżynier, polityk i dyplomata, minister robót publicznych, środowiska i rozwoju (2005–2006, 2009–2011), finansów (2006–2009) oraz spraw zagranicznych (od 2015), ambasador przy Unii Europejskiej w latach 2011–2015, od 16 grudnia 2015 do 1 lutego 2016 tymczasowy minister stanu (szef rządu) Monako.
Wykształcenie i kariera.
Ukończył paryską École Spéciale des Travaux Publics, a także podyplomowe studia z matematyki na Université de Nice – Sophia Antipolis.
Od 1983 do 1984 zatrudniony jako inżynier w SOFRESID. Następnie pracował w Ministerstwie Robót Publicznych i Spraw Społecznych, przechodząc po kolejnych szczeblach stanowisk kierowniczych i pełniąc w latach 1993–1999 funkcję jego dyrektora generalnego. Od 2000 do 2005 roku był sekretarzem generalnym w Ministerstwie Stanu. Od 2005 roku piastował różne funkcje ministerialne: w latach 2005–2006 był ministrem robót publicznych, środowiska i rozwoju, 2006–2009 – finansów, 2009–2011 – ponownie robót publicznych, środowiska i rozwoju. Od 2011 do 2015 pozostawał ambasadorem Monako w Belgii, Holandii, Luksemburgu i Unii Europejskiej. W lutym 2015 objął stanowisko szefa dyplomacji. W listopadzie 2016 rozpoczął rozmowy umożliwiające obywatelom Monako naukę w krajach UE, jednak zapowiedział, że kraj nie zamierza przystąpić do organizacji.
Po tym jak minister stanu Michel Roger zrezygnował ze stanowiska ze względu na chorobę, tymczasowo przejął jego obowiązki od 16 grudnia 2015 do 1 lutego 2016. Jego następcą został Serge Telle.
Odznaczenia i działalność społeczna.
Odznaczony Orderem Świętego Karola, Narodowym Orderem Zasługi; oficer Legii Honorowej. Był prezesem krajowej organizacji żeglarskiej oraz wioślarskiej.
Życie prywatne.
Jest żonaty, ma trójkę dzieci.

</doc>
<doc id="4220106" url="https://pl.wikipedia.org/wiki?curid=4220106" title="Freestyle (styl muzyczny)">
Freestyle (styl muzyczny)



</doc>
<doc id="4220110" url="https://pl.wikipedia.org/wiki?curid=4220110" title="Paul Heinsius">
Paul Heinsius

Paul August Heinsius (ur. 1842, zm. 27 grudnia 1907 w Gdańsku) – niemiecki manager kolejowy, m.in. prezes dyrekcji kolei w Szczecinie i Gdańsku.
Długoletni pracownik niemieckiego kolejnictwa, zatrudniony m.in. w charakterze urzędnika w Zarządzie Kolei ("Eisenbahnverwaltung") (-1884), szef Wydziału I lub II w Dyrekcji Kolei we Wrocławiu ("Eisenbahndirektion Breslau") (1884-1895), prezes Dyrekcji Kolei w Szczecinie ("Eisenbahndirektion Stettin") (1895-1901), prezes Dyrekcji Kolei w Gdańsku ("Eisenbahndirektion Danzig") (1901-1907).

</doc>
<doc id="4220111" url="https://pl.wikipedia.org/wiki?curid=4220111" title="Bośnia i Hercegowina na Zimowych Igrzyskach Olimpijskich 2018">
Bośnia i Hercegowina na Zimowych Igrzyskach Olimpijskich 2018

Bośnia i Hercegowina na Zimowych Igrzyskach Olimpijskich 2018 – występ kadry sportowców reprezentujących Bośnię i Hercegowinę na igrzyskach olimpijskich w Pjongczangu w 2018 roku.
W kadrze znalazło się czworo zawodników – dwóch mężczyzn i dwie kobiety. Reprezentanci Bośni i Hercegowiny wystąpili w ośmiu konkurencjach w dwóch dyscyplinach sportowych – biegach narciarskich i narciarstwie alpejskim.
Chorążym reprezentacji Bośni i Hercegowiny podczas ceremonii otwarcia i zamknięcia igrzysk była Elvedina Muzaferija. Reprezentacja Bośni i Hercegowiny weszła na stadion jako 30. w kolejności, pomiędzy ekipami z Białorusi i Boliwii.
Był to 7. start reprezentacji Bośni i Hercegowiny na zimowych igrzyskach olimpijskich i 14. start olimpijski, wliczając w to letnie występy.

</doc>
<doc id="4220114" url="https://pl.wikipedia.org/wiki?curid=4220114" title="Julia Pereira de Sousa Mabileau">
Julia Pereira de Sousa Mabileau



</doc>
<doc id="4220115" url="https://pl.wikipedia.org/wiki?curid=4220115" title="Toma Caragiu">
Toma Caragiu

Toma Caragiu (ur. 21 sierpnia 1925 w Aetomilitsa, zm. 4 marca 1977 w Bukareszcie) – rumuński aktor teatralny i filmowy.
Życiorys.
Toma Caragiu urodził się w greckiej wiosce Aetomilitsa, w prefekturze Nomos Janina, w regionie Epir, jako syn Nico Caragiu i Ateny Papastere Caragiu. Uczęszczał do szkoły średniej „Św. Piotra i Pawła” w Ploeszti. Po otrzymaniu świadectwa maturalnego w 1945 rozpoczął studia prawnicze, które porzucił i wstąpił do Conservatorul de Muzica si Arta Dramatica Bucuresti, w klasie Victora Ion Popa.
Zadebiutował w 1948 na scenie Teatru Narodowego Studio Amzei, kiedy studentowi trzeciego roku, powierzono rolę dziedzica w „Toreadorul din Olmado” w reżyserii Iona Sahighian. 1 maja 1948 został zatrudniony jako członek zespołu artystycznego Teatru Narodowego. 1 kwietnia 1951 został zaangażowany do nowo utworzonego Teatru Państwowego w Konstancy, gdzie zagrał rolę Rica Venturiano w "O noapte furtunoasă" Iona Luca Caragiale.
W 1953, w wieku 28 lat, został dyrektorem Teatru Państwowego Ploeszti, w którym pracował przez 12 lat i zagrał 34 role. W 1965 na zaproszenie Liviu Ciulei, przeniósł się do Teatrul Bulandra w Bukareszcie, gdzie zagrał w 90 premierach. Występował z innymi wielkimi aktorami, takimi jak: Stefan Banica, Puiu Calinescu, Octavian Cotescu, Anda Calugareanu.
Zginął podczas trzęsienia ziemi w Bukareszcie 4 marca 1977. Został pochowany na cmentarzu Bellu.
Życie prywatne.
Toma Caragiu był dwukrotnie żonaty. Pierwszą żoną była aktorka Maria Bondar, z którą adoptował córkę Doina Caragiu. Druga, Elena Bichman, również aktorka, po jego śmierci wyjechała do Stanów Zjednoczonych.

</doc>
<doc id="4220153" url="https://pl.wikipedia.org/wiki?curid=4220153" title="Sieranevada">
Sieranevada

Sieranevada – rumuński film z 2016 roku w reżyserii Cristiego Puiu, komediodramat o rodzinnej uroczystości z nieoczekiwanym finałem. Przenikliwa wiwisekcja relacji między bliskimi oraz refleksja nad codziennymi kłamstwami i niedopowiedzeniami, tworzącymi fundament każdej rodziny.
Fabuła.
Do Bukaresztu przyjeżdża lekarz ze swoją żoną, na rodzinną uroczystość, aby uczcić pamięć zmarłego przed czterdziestoma dniami ojca. Po śmierci na jaw wychodzą jego liczne zdrady i kłamstwa. Syn zmarłego, neurolog, nie może wybaczyć mu nie tylko tego. Nie rozumie dlaczego nestor rodu wybrał karierę sprzedawcy aparatury medycznej dla szpitali. Gdy krewni czekają na spóźniającego się kapłana, na światło dzienne wychodzą dawno skrywane urazy i tajemnice, napięcie dodatkowo wzmagają różnice polityczne między bliskimi. Siostra nie kryje się ze swoimi drobnomieszczańskimi uprzedzeniami, kuzyn obsesyjnie śledzi wszelkie teorie spiskowe o wydarzeniach z 11 września i próbuje nachalnie wciągnąć w dyskusję uczestników stypy. Ciotka jawnie broni systemu komunistycznego i rządów Ceauşescu, jednocześnie krytykując wpływ religii prawosławnej, jednak gdy przychodzi pop odgrywa role wzorcowej chrześcijanki. 
Historia powstania.
"Sieranevada" powstała w oparciu o własne doświadczenia reżysera Cristiego Puiu. Wraz ze swoją rodziną również zebrał się przy jednym stole równo 40 dni po śmierci ojca. Film miał być sygnałem ostrzegawczym, który ma przypomnieć ludziom, po co tak naprawdę czcimy pamięć o naszych bliskich zmarłych.
Nagrody i wyróżnienia.
Światowa premiera "Sieranevady" miała miejsce w maju 2016 podczas festiwalu w Cannes. Film, pokazany tam w konkursie głównym, zebrał bardzo pochlebne recenzje. Obraz został rumuńskim kandydatem do Oscara dla najlepszego filmu nieanglojęzycznego, ale ostatecznie nie uzyskał nominacji.

</doc>
<doc id="4220198" url="https://pl.wikipedia.org/wiki?curid=4220198" title="Ricardo Ojeda Lara">
Ricardo Ojeda Lara

Ricardo Ojeda Lara (ur. 26 stycznia 1993 w El Puerto de Santa María) – hiszpański tenisista.
Kariera tenisowa.
W grze pojedynczej wygrał jeden turniej o randze ATP Challenger Tour.
W rankingu gry pojedynczej najwyżej był na 171. miejscu (9 października 2017), a w klasyfikacji gry podwójnej na 387. pozycji (24 grudnia 2018).

</doc>
<doc id="4220209" url="https://pl.wikipedia.org/wiki?curid=4220209" title="Jan Kaszewski">
Jan Kaszewski

Jan Kaszewski (Kaszowski) herbu Janina (zm. w 1726 roku) – kanonik gnieźnieński, krakowski i łucki, archidiakon lubelski i oficjał lubelski, administrator diecezji łuckiej po śmierci biskupa Joachima Przebendowskiego, prezydent Trybunału Głównego Koronnego w kadencji 1704/1705.
Syn kasztelana wendeńskiego Henryka i Engracji Sołomereckiej.
Prawdopodobnie był deputatem na Trybunał Główny Koronny z diecezji łuckiej w kadencji 1704/1705 roku.

</doc>
<doc id="4220210" url="https://pl.wikipedia.org/wiki?curid=4220210" title="Joachim Przebendowski">
Joachim Przebendowski



</doc>
<doc id="4220217" url="https://pl.wikipedia.org/wiki?curid=4220217" title="Lista światowego dziedzictwa UNESCO w Mołdawii">
Lista światowego dziedzictwa UNESCO w Mołdawii

Lista światowego dziedzictwa UNESCO w Mołdawii – lista miejsc w Mołdawii wpisanych na listę światowego dziedzictwa UNESCO, ustanowionej na mocy Konwencji w sprawie ochrony światowego dziedzictwa kulturowego i naturalnego, przyjętej przez UNESCO na 17. sesji w Paryżu 16 listopada 1972 i ratyfikowanej przez Mołdawię 22 września 2002 roku.
Obecnie (stan w 2020 roku) na liście znajduje się jeden wpis o charakterze dziedzictwa kulturowym.
Na mołdawskiej liście informacyjnej UNESCO – liście obiektów, które Mołdawia zamierza rozpatrzyć do zgłoszenia do wpisu na listę światowego dziedzictwa, znajdują się dwa obiekty (stan w roku 2020).
Obiekty na liście światowego dziedzictwa UNESCO.
Poniższa tabela przedstawia mołdawskie wpisy na liście światowego dziedzictwa UNESCO:
Obiekty na mołdawskiej Liście Informacyjnej UNESCO.
Poniższa tabela przedstawia obiekty na mołdawskiej Liście Informacyjnej UNESCO:

</doc>
<doc id="4220221" url="https://pl.wikipedia.org/wiki?curid=4220221" title="Willa „Waleria” w Milanówku">
Willa „Waleria” w Milanówku

Willa „Waleria” – zabytkowa willa w Milanówku, zlokalizowana przy ul. Spacerowej 22. Od 2007 stanowi własność komunalną miasta, wcześniej przez blisko 100 lat pozostawała w rękach prywatnych. 
Historia.
Budynek został wzniesiony w 1910 roku. Projektantem i zarazem inwestorem był aktor i reżyser Rufin Morozowicz, który przeznaczył go dla swojej żony Walerii z Kotowiczów, na cześć której willa otrzymała nazwę. Styl architektoniczny "Walerii" określany jest jako zmodernizowany historyzm. Po śmierci pierwszych właścicieli willę otrzymała na własność ich córka Maria. Poślubiła ona rzeźbiarza Jana Szczepkowskiego, który mieszkał w niej i tworzył przez wiele lat. Od 1978 w willi działało prywatne muzeum artysty, prowadzone przez jego córkę Hannę Mickiewicz. Równocześnie willa nadal stanowiła rodową siedzibę, zaś jej część bywała okresowo wynajmowana. Na przełomie lat 1990. i 2000. z części jej pomieszczeń korzystało Społeczne Liceum Ogólnokształcące w Milanówku, uzupełniające w ten sposób niedobory powierzchni w swoim głównym budynku przy ul. Fiderkiewicza. W 2007 cały budynek, a także znajdującą się w nim kolekcję rzeźb, kupiło miasto Milanówek z przeznaczeniem na działalność kulturalną. 
W willi odbywają się okresowo wydarzenia kulturalne, wystawy, koncerty. 
W 2018 odbyła się w Walerii Noc Muzeów, podczas której prezentowano prace malarskie: obrazy olejne, gwasze, pastele, rzeźby Jana Szczepkowskiego oraz małe formy rzeźbiarskie innych autorów, sztukę użytkową - porcelanę z wytwórni w Ćmielowie, Wałbrzychu, Włocławku, wyroby szklane z huty "Niemen", "Hortensja", "Zawiercie", tkaninę artystyczną, meble oraz drobne przedmioty codziennego użytku z kolekcji prywatnych i kolekcji rzeźb Jana Szczepkowskiego należącej do miasta Milanówka. Inicjatorem i animatorem wydarzenia było stowarzyszenie mieszkańców działające na rzecz utworzenia w Walerii Centrum Środowisk Twórczych.
Od 1982 budynek wpisany jest do rejestru zabytków województwa warszawskiego, a następnie mazowieckiego. 

</doc>
<doc id="4220223" url="https://pl.wikipedia.org/wiki?curid=4220223" title="Tulio Duque Gutiérrez">
Tulio Duque Gutiérrez

Tulio Duque Gutiérrez SDS (ur. 31 stycznia 1935 w Pácora) – kolumbijski duchowny katolicki, biskup diecezji Pereira w latach 2001-2011.
Życiorys.
Uczęszczał do liceum przy Niższym Seminarium Duchownym salwatorianów i rozpoczął studia filozoficzne na Uniwersytecie Javeriana w Bogocie. Uzyskał tytuł licencjata z teologii na Papieskim Uniwersytecie Gregoriańskim w Rzymie.
Profesję zakonną złożył 2 lutego 1957, zaś święcenia kapłańskie przyjął 26 marca 1966. Był m.in. radnym generalnym salwatorianów, wikariuszem biskupim ds. zakonnych w archidiecezji bogotańskiej, przełożonym prowincjalnym salwatorianów w Kolumbii (1977-1981 oraz 1989-1992) i rektorem seminarium "La Estrella" w Rzymie.
Episkopat.
7 października 1993 został mianowany przez papieża Jana Pawła II biskupem pomocniczym archidiecezji Medellín ze stolicą tytularną "Sitipa". Sakry biskupiej udzielił mu 13 listopada tegoż roku ówczesny nuncjusz apostolski w Kolumbii, abp Paolo Romeo.
W latach 1995-1997 pełnił funkcję administratora apostolskiego diecezji Apartadó, zaś 18 marca 1997 został wybrany na urząd biskupa diecezjalnego.
25 lipca 2001 papież przeniósł go na stolicę biskupią Pereira.
15 lipca 2011 papież Benedykt XVI przyjął jego rezygnację z urzędu złożoną ze względu na wiek i powierzył mu funkcję administratora diecezji do ingresu jego następcy. 1 października 2011 bp Duque ostatecznie przeszedł na emeryturę. 

</doc>
<doc id="4220224" url="https://pl.wikipedia.org/wiki?curid=4220224" title="Isophya posthumoidalis">
Isophya posthumoidalis



</doc>
<doc id="4220225" url="https://pl.wikipedia.org/wiki?curid=4220225" title="Isophya camptoxypha">
Isophya camptoxypha



</doc>
<doc id="4220228" url="https://pl.wikipedia.org/wiki?curid=4220228" title="Leptophyes albovittata">
Leptophyes albovittata



</doc>
<doc id="4220229" url="https://pl.wikipedia.org/wiki?curid=4220229" title="Metrioptera brachyptera">
Metrioptera brachyptera



</doc>
<doc id="4220233" url="https://pl.wikipedia.org/wiki?curid=4220233" title="Platycleis montana">
Platycleis montana



</doc>
<doc id="4220234" url="https://pl.wikipedia.org/wiki?curid=4220234" title="Platycleis albopunctata grisea">
Platycleis albopunctata grisea



</doc>
<doc id="4220235" url="https://pl.wikipedia.org/wiki?curid=4220235" title="Platycleis albopunctata">
Platycleis albopunctata



</doc>
<doc id="4220236" url="https://pl.wikipedia.org/wiki?curid=4220236" title="Cerkiew Wprowadzenia Matki Bożej do Świątyni w Bârsanie">
Cerkiew Wprowadzenia Matki Bożej do Świątyni w Bârsanie

Cerkiew Wprowadzenia Matki Bożej do Świątyni – drewniana cerkiew z 1720 r. w Bârsanie w okręgu Marmarosz w północnej Rumunii.
Jedna z ośmiu cerkwi leżących na terenie Marmaroszu, które w 1999 r. zostały wpisane na listę światowego dziedzictwa UNESCO. 
Opis.
Cerkiew Wprowadzenia Matki Bożej do Świątyni to jednonawowa świątynia drewniana z podwójnym dachem z 1720 r., od 1806 r. stojąca na wzgórzu za Bârsaną. Według legendy na wzgórzu znajdował się cmentarz zmarłych na dżumę, których dusze znalazły spokój dopiero po przeniesieniu obiektu sakralnego w to miejsce. Po przeniesieniu świątyni dodano dwupiętrowy portyk. Świątynia z belek dębowych, wzniesiona na planie prostokąta (przednawie – nawa – ołtarz) z ołtarzem w absydzie, osadzona jest na kamiennej podmurówce. Nad przedsionkiem wznosi się dzwonnica.
Wśród innych cerkwi drewnianych Marmaroszu ta wyróżnia się barokowymi malowidłami wnętrz autorstwa Toadera Hodora i Ioana Plohoda. Ikonostas utrzymany jest w tym samym stylu. Najlepiej zachowane malowidła Hodora znajdują się na ścianach nawy i w ołtarzu. 
Cerkiew wyremontowano w latach 1963–1965, a kolejne prace konserwatorskie przeprowadzono w 1997 r. 
Cerkiew Wprowadzenia Matki Bożej do Świątyni w Bârsanie jest jedną z ośmiu drewnianych prawosławnych świątyń leżących na terenie Marmaroszu, które w 1999 r. zostały wpisane na listę światowego dziedzictwa UNESCO.

</doc>
<doc id="4220237" url="https://pl.wikipedia.org/wiki?curid=4220237" title="Michał Łabęcki">
Michał Łabęcki

Michał Dunin Łabęcki herbu Korab – kanonik krakowski w 1701 roku, kanonik lwowski, doktor obojga praw.
Syn starosty kiszyńskiego Kazimierza i Barbary Rybińskiej.
Deputat na Trybunał Główny Koronny z archidiecezji lwowskiej w kadencji 1705/1706 roku, nie przyjechał na trybunał. Deputat na Trybunał Główny Koronny z archidiecezji krakowskiej w kadencji 1709/1710. Deputat na Trybunał Główny Koronny z diecezji krakowskiej w kadencji 1713/1714 roku.

</doc>
<doc id="4220241" url="https://pl.wikipedia.org/wiki?curid=4220241" title="Polysarcus denticauda">
Polysarcus denticauda



</doc>
<doc id="4220244" url="https://pl.wikipedia.org/wiki?curid=4220244" title="Stepówka">
Stepówka



</doc>
<doc id="4220251" url="https://pl.wikipedia.org/wiki?curid=4220251" title="Serghei Țvetcov">
Serghei Țvetcov

Serghei Țvetcov (ur. 29 grudnia 1988 w Kiszyniowie) – mołdawski kolarz szosowy, od 2014 roku reprezentujący Rumunię, zawodnik profesjonalnej grupy UnitedHealthcare Pro Cycling Team.

</doc>
<doc id="4220252" url="https://pl.wikipedia.org/wiki?curid=4220252" title="Eumodicogryllus bordigalensis">
Eumodicogryllus bordigalensis



</doc>
<doc id="4220254" url="https://pl.wikipedia.org/wiki?curid=4220254" title="Anastazja Bryzgałowa">
Anastazja Bryzgałowa



</doc>
<doc id="4220257" url="https://pl.wikipedia.org/wiki?curid=4220257" title="Aiolopus thalassinus">
Aiolopus thalassinus



</doc>
<doc id="4220259" url="https://pl.wikipedia.org/wiki?curid=4220259" title="Arcyptera microptera">
Arcyptera microptera



</doc>
<doc id="4220261" url="https://pl.wikipedia.org/wiki?curid=4220261" title="Târnava Mare">
Târnava Mare

Târnava Mare (węg. "Nagy–Küküllő", niem. "Große Kokel") – rzeka w centralnej Rumunii, w Siedmiogrodzie, na Wyżynie Transylwańskiej. Wypływa z pasma górskiego Munții Gurghiu i koło Blaju łączy się z Târnavą Mică. Po połączeniu płynie dalej do Mihalț, gdzie uchodzi do Maruszy. Târnava jest nazwą pochodzącą od słowiańskiego określenia "ciernista rzeka". Węgierska nazwa Küküllő pochodzi od starotureckiego słowa "kukel", oznaczającego "tarninę", które przypuszczalnie poprzez Awarów trafiło do języka węgierskiego.
Geografia.
W przypadku tej rzeki rumuńska nazwa "Târnava Mare", jak i węgierska "Nagy-Küküllő" wskazuje na okolicę porośniętą tarniną. Târnava Mare wypływa ze zboczy góry Nagysomlyó na wysokości 1455 m n.p.m. Jej długość wynosi 221 km, a powierzchnia zlewni 3606 km² i jest największą rzeką regionu "Udvarhelyszék". Po osiągnięciu Odorheiu Secuiesc rzeka traci górski charakter i staje się rzeką wyżynną, zapewniając tutejszej ludności duże możliwości uprawiania wędkarstwa. Târnava Mare w pobliżu miasta Blaj łączy się z płynącą z regionu "Sóvidék" Târnavą Mică i pod wspólną nazwą Târnava płyną do Maruszy.
Ichtiofauna.
Ichtiofauna Târnavy Mare jest bardzo zróżnicowana. W najwyższym, górskim odcinku od wsi Vărșag do Odorheiu Secuiesc, w dużej ilości występuje m.in. lipień pospolity, kleń, świnka pospolita, pstrąg potokowy, pstrąg źródlany, brzana peloponeska, a można też spotkać głowacza białopłetwego i śliza pospolitego. Wcześniej w rzece żyła bogata populacja brzany pospolitej, ale, z na razie nie wyjaśnionych przyczyn, gatunek ten wycofał się do najniższych jej odcinków. Okazało się, że na wyżynnym odcinku trzykrotnie w przeszłości nastąpiło poważne zanieczyszczenie pochodzenia przemysłowego, a zanieczyszczanie wód rzeki przez miejscową ludność jest zjawiskiem powszechnym. Pomimo tego występuje tu znaczna i legendarna wśród wędkarzy populacja suma pospolitego, a można też napotkać rzeczne szczupaki. W dużej ilości występuje ulubiona przez wędkarzy świnka, a na czystych odcinkach kleń. W okolicach stawów hodowlanych można złowić karasie i karpie, które uciekły z hodowli.

</doc>
<doc id="4220267" url="https://pl.wikipedia.org/wiki?curid=4220267" title="Sublocotenent Ghiculescu Ion">
Sublocotenent Ghiculescu Ion



</doc>
<doc id="4220269" url="https://pl.wikipedia.org/wiki?curid=4220269" title="Ion Ghiculescu">
Ion Ghiculescu



</doc>
<doc id="4220272" url="https://pl.wikipedia.org/wiki?curid=4220272" title="Daniił Szyszkow">
Daniił Szyszkow

Daniił Kuźmicz Szyszkow (ros. Даниил Кузьмич Шишков, ur. w Poczepie, zm. 18 czerwca 2002 w Moskwie) – radziecki pułkownik, Bohater Związku Radzieckiego (1943).
Życiorys.
Po ukończeniu szkoły pracował w kopalni, od 1929 mieszkał w Moskwie, gdzie ukończył rabfak (fakultet robotniczy), 1928-1933 służył w samodzielnej dywizji specjalnego przeznaczenia OGPU. Od 1930 należał do WKP(b), w 1933 skończył szkołę wojskową im. WCIK, od 1935 służył w Armii Czerwonej, w 1937 ukończył kursy doskonalenia kadry dowódczej. We wrześniu 1939 uczestniczył w agresji ZSRR na Polskę. 
Od czerwca 1941 brał udział w wojnie z Niemcami jako dowódca kompanii, potem batalionu i pułku na Froncie Zachodnim, Południowo-Zachodnim, 1 Ukraińskim i 1 Białoruskim. W końcu 1941 walczył w bitwie pod Moskwą, w 1942 uczestniczył w walkach nad Donem, gdzie został ranny i trafił do szpitala, później mianowano go dowódcą 229 pułku piechoty 8 Dywizji Piechoty. Latem 1943 jako podpułkownik i dowódca pułku 8 Dywizji Piechoty w składzie 13 Armii Frontu Centralnego brał udział w bitwie pod Kurskiem, później w forsowaniu Desny i walkach o Korop i forsowaniu Dniepru w rejonie czernihowskim, następnie w kolejnych walkach na Ukrainie, a także w Polsce i w zdobywaniu Berlina, gdzie w walce o budynek Kancelarii Rzeszy został ciężko ranny. 
W 1956 został zwolniony do rezerwy w stopniu pułkownika. Był honorowym obywatelem miast Poczep i Buczacz.

</doc>
<doc id="4220273" url="https://pl.wikipedia.org/wiki?curid=4220273" title="Uniwersytet Babeșa i Bolyaia">
Uniwersytet Babeșa i Bolyaia

Uniwersytet Babeșa i Bolyaia (, ) – rumuńska uczelnia publiczna znajdująca się w Klużu-Napoce.
Historia.
Pierwszą uczelnią w Klużu było kolegium jezuickie, założone 12 maja 1581 przez Stefana Batorego. Pierwszym rektorem kolegium był Jakub Wujek. Działalność seminarium zostało przerwane w 1607, kiedy to jezuici zostali wygnani z Siedmiogrodu.
Działalność szkolnictwa jezuickiego została wznowiona w 1698. Powstała wówczas akademia nazywana "Collegium Claudiopolitanum " (lub "Academia Claudiopolitana"), na której po łacinie i grece nauczano logiki, retoryki, teologii, filozofii, nauk przyrodniczych, matematyki i prawa.
W 1753 cesarzowa Maria Teresa Habsburg podniosła uczelnię do rangi kolegium uniwersyteckiego. W 1773, po kasacie zakonu jezuitów, uczelnia została przejęta przez zakon pijarów. W 1780 w skład uczelni wchodziły cztery wydziały: Wydział Filozofii (z zakładami logiki i metafizyki, fizyki, matematyki, geometrii i historii), Wydział Praw, Wydział Medycyny i Wydział Teologii. W 1784, w ramach reformy szkolnictwa prowadzonej przez cesarza Józefa II, akademię przekształcono w Królewskie Liceum Akademickie ("Lyceum Regium Academicum").
Po utworzeniu Austro-Węgier cesarz Franciszek Józef I zadecydował o utworzeniu nowej uczelni węgierskojęzycznej. Węgierski Uniwersytet Królewski w Klużu został utworzony 12 października 1872. W jego skład wchodziły:
Rektorem uczelni został ekonomista Áron Berde. Wśród wykładowców byli także Lipót Fejér, Alfréd Haar, Frigyes Riesz i Sámuel Brassai. W 1881 cesarz zatwierdził dokumenty nadające uczelni jego imię i uczelnia funkcjonowała jako Uniwersytet Franciszka Józefa.
W 1919, po zakończeniu I wojny światowej, Siedmiogród został przyłączony do Rumunii. 1 października 1919 król Rumunii Ferdynand I podpisał dekret o przekształceniu Królewskiego Węgierskiego Uniwersytetu Franciszka Józefa w uniwersytet rumuński. Węgierska kadra uczelni przeniosła się do Budapesztu, gdzie Uniwersytet Franciszka Józefa działał przez dwa lata, po czym został przeniesiony do Segedynu (gdzie obecnie funkcjonuje jako Uniwersytet Segedyński). Nowa uczelnia składała się z czterech wydziałów: Wydziału Prawa, Wydziału Medycyny, Wydziału Nauk Ścisłych oraz Wydziału Filozofii i Literatury. Pierwszym rektorem został Sextil Puşcariu. W 1927 uczelni nadano imię króla Ferdynanda; jako Uniwersytet Króla Ferdynanda funkcjonowała do 1948.
W 1940, decyzją podjętą przez drugi arbitraż wiedeński, znaczna część Siedmiogrodu została ponownie przyłączona do Węgier. Uniwersytet Króla Ferdynanda podzielono: Wydział Nauk Ścisłych przeniesiono do Timișoary, a pozostałe jednostki do Sybina. Do Klużu ponownie przeniesiono Uniwersytet Segedyński. Zmiany te wycofano po zakończeniu II wojny światowej; w 1945 Uniwersytet Króla Ferdynanda wrócił do Klużu. Równocześnie w tym mieście utworzono węgierskojęzyczny Uniwersytet Bolyaiów (nazwa upamiętniała wówczas dwóch węgierskich matematyków Farkasa Bolyaia i jego syna Jánosa).
W 1948 nazwę Uniwersytetu Króla Ferdynanda zmieniono na Uniwersytet Babeșa, honorując Victora Babeșa. Przeprowadzono restrukturyzację: Wydział Medycyny został wydzielony i przekształcony w niezależną instytucję, Instytut Medyczno-Farmaceutyczny, który w 1992 przekształcono w Uniwersytet Medyczny i Farmaceutyczny Iuliu Hațieganu. Filia Instytutu w Târgu Mureș później stała się Uniwersytetem Medycznym i Farmaceutycznym.
W 1959 rumuński Uniwersytet Babeșa połączono z węgierskim Uniwersytetem Bolyaiów, tworząc jeden Uniwersytet Babeșa i Bolyaia.

</doc>
<doc id="4220276" url="https://pl.wikipedia.org/wiki?curid=4220276" title="Angara (1917)">
Angara (1917)



</doc>
<doc id="4220286" url="https://pl.wikipedia.org/wiki?curid=4220286" title="Kuźma Koszelew">
Kuźma Koszelew

Kuźma Fiodorowicz Koszelew (ros. Кузьма Фёдорович Кошелев, ur. 1900 we wsi Titowka w guberni mohylewskiej, zm. ?) – radziecki działacz państwowy.
Życiorys.
W latach 1919–1920 służył w białej armii adm. Kołczaka, a 1920–1928 w Armii Czerwonej, 1920–1921 był słuchaczem szkoły wojskowo-politycznej. Od 1922 należał do RKP(b), studiował na Wydziale Historycznym Uniwersytetu Dalekowschodniego, później Wyższej Szkole Partyjnej przy KC WKP(b). W latach 1929–1931 był zastępcą kierownika krasnojarskiego oddziału Głównego Zarządu Północnej Drogi Morskiej przy Radzie Komisarzy Ludowych ZSRR, 1931–1932 kierownikiem spółdzielni spożywców, od kwietnia 1932 do listopada 1933 dyrektorem Syberyjskiego Instytutu Dróg Samochodowych w Omsku, później zastępcą przewodniczącego Komitetu Wykonawczego Rady Miejskiej Omska. W latach 1937–1941 był sekretarzem Komitetu Wykonawczego Omskiej Rady Obwodowej, od 1941 do sierpnia 1944 zastępcą przewodniczącego Komitetu Wykonawczego Omskiej Rady Obwodowej, następnie przewodniczącym Komitetu Wykonawczego Tiumeńskiej Rady Obwodowej. Był odznaczony Orderem Czerwonego Sztandaru (1924) i Orderem Znak Honoru.

</doc>
<doc id="4220290" url="https://pl.wikipedia.org/wiki?curid=4220290" title="AGO Gaming">
AGO Gaming



</doc>
<doc id="4220297" url="https://pl.wikipedia.org/wiki?curid=4220297" title="Brodawnica (owad)">
Brodawnica (owad)

Brodawnica ("Bryodema") – rodzaj owadów prostoskrzydłych z rodziny szarańczowatych.
Krępe owady średnich lub dużych rozmiarów o ziarenkowanym oskórku. Głowa ma krótkie, nitkowate czułki oraz bardzo szerokie, punktowane ciemię, obrzeżone niskimi żeberkami bocznymi. Trójkątne dołki ciemieniowe są słabo zaznaczone lub całkiem nieobecne. Przód krótkiego i szerokiego przedplecza jest walcowaty, tył zaś płaski i trójkątnie wyciągnięty. Powierzchnia przedplecza jest pomarszczona lub pokryta brodawkowymi wyrostkami, o słabo zaznaczonej listewce środkowej, podzielonej 2–3 poprzecznymi bruzdami. Pokrywy (tegminy) są szerokie, u samca sięgające za końce tylnych ud, zaś u samic mniej lub bardziej skrócone, czasem niedochodzące do końca odwłoka. Tylna para skrzydeł jest krótsza od pokryw, przynajmniej na przednim brzegu zaczerniona, a często z ciemnymi opaskami lub całkiem zaciemniona. Żyłki tej pary są naprzemiennie pogrubione.
Rodzaj eurazjatycki, rozsiedlony od Europy po północne Indie, Chiny i Syberię. W Polsce reprezentowany tylko przez brodawnicę brodawkowaną.
Takson ten wprowadzony został w 1853 roku przez F. Fiebera. W 1910 roku W.F. Kirby wyznaczył jego gatunkiem typowym "Oedipoda gebleri". W 1982 roku część gatunków, w tym brodawnica brodawkowana, zostały wydzielone przez Yin X. do nowego rodzaju "Bryodemella".
Według "Orthoptera Spesies File" należą tu 22 opisane gatunki:
Gatunki wydzielone do rodzaju "Bryodemella":

</doc>
<doc id="4220299" url="https://pl.wikipedia.org/wiki?curid=4220299" title="Janiki Wielkie (gmina)">
Janiki Wielkie (gmina)

Janiki Wielkie (1946 jako Hanuszewo, od 1947 "Boreczno") – dawna gmina wiejska istniejąca w latach 1946-1947 w woj. olsztyńskim (dzisiejsze woj. warmińsko-mazurskie). Siedzibą władz gminy były, kolejno, Janiki Wielkie (Hanuszewo) (niem. "Groß Hanswalde") i Boreczno (Śniegwałd) (niem. "Schnellwalde").
Gmina "Hanuszewo" powstała 4 maja 1946 w powiecie morąskim na obszarze okręgu mazurskiego, na terenie tzw. Ziem Odzyskanych. Nie była ona zatem jedną z pierwszych siedmiu gmin utworzonych 30 października 1945 w powiecie morąskim, lecz została wyodrębniona później, ponieważ dotychczasowe gminy były obszarowo zbyt wielkie (ponad 10,000 ha). 28 czerwca 1946 gmina weszła w skład nowo utworzonego woj. olsztyńskiego.
Gminę Janiki Wielkie zniesiono z końcem 1947 roku w związku ze zmianą nazwy jednostki na "gmina Boreczno", od nazwy siedziby gminy.

</doc>
<doc id="4220301" url="https://pl.wikipedia.org/wiki?curid=4220301" title="Chorthippus albomarginatus">
Chorthippus albomarginatus



</doc>
<doc id="4220302" url="https://pl.wikipedia.org/wiki?curid=4220302" title="Biegi narciarskie na Zimowych Igrzyskach Olimpijskich 2018 – bieg indywidualny kobiet">
Biegi narciarskie na Zimowych Igrzyskach Olimpijskich 2018 – bieg indywidualny kobiet

Bieg indywidualny kobiet na Zimowych Igrzyskach Olimpijskich 2018 odbył się 15 lutego na Alpensia Cross-Country Centre w Daegwallyeong-myeon. Zawodniczki miały do przebiegnięcia 10 kilometrów techniką dowolną.
Mistrzynią została Norweżka Ragnhild Haga, druga była Charlotte Kalla ze Szwecji, a brąz wywalczyły ex aequo Norweżka Marit Bjørgen i Finka Krista Pärmäkoski.
W zawodach wzięły udział trzy Polki. Najlepsza była Sylwia Jaśkowiec, która zajęła 24. miejsce, Ewelina Marcisz była 42, a Martyna Galewicz 64.

</doc>
<doc id="4220303" url="https://pl.wikipedia.org/wiki?curid=4220303" title="Chorthippus dorsatus">
Chorthippus dorsatus



</doc>
<doc id="4220304" url="https://pl.wikipedia.org/wiki?curid=4220304" title="Chorthippus eisentrauti">
Chorthippus eisentrauti



</doc>
<doc id="4220305" url="https://pl.wikipedia.org/wiki?curid=4220305" title="Chorthippus mollis">
Chorthippus mollis



</doc>
<doc id="4220307" url="https://pl.wikipedia.org/wiki?curid=4220307" title="Chorthippus vagans">
Chorthippus vagans



</doc>
<doc id="4220308" url="https://pl.wikipedia.org/wiki?curid=4220308" title="Euthystira brachyptera">
Euthystira brachyptera



</doc>
<doc id="4220309" url="https://pl.wikipedia.org/wiki?curid=4220309" title="Gomphocerippus rufus">
Gomphocerippus rufus



</doc>
<doc id="4220310" url="https://pl.wikipedia.org/wiki?curid=4220310" title="Naboczeń">
Naboczeń

Naboczeń ("Mecostethus") – rodzaj owadów prostoskrzydłych z rodziny szarańczowatych.
Owady o średnich rozmiarach ciele. Głowę ich cechuje krótkie i szerokie ciemię o słabo zaznaczonych, trójkątnych dołkach ciemieniowych lub w ogóle tychże dołków pozbawione. Prawie walcowate przedplecze charakteryzują 3 wyraźne bruzdy poprzeczne oraz listewki boczne zastąpione czarnymi pasami. Narząd bębenkowy jest w całości odkryty. Przedpiersie zdobi niewielki wzgórek między odnóżami przednimi. Wiotkie, skórzaste pokrywy jak i tylna para skrzydeł sięgają u obu płci poza wierzchołek odwłoka.
Przedstawiciele występują w krainie palearktycznej od zachodniej Europy po Japonię. W Polsce rodzaj reprezentowany jest przez nabocznia bagiennego.
Takson ten wprowadzony został w 1852 roku przez F. Fiebera W 1910 roku W.F. Kirby wyznaczył jego gatunkiem typowym "Gryllus grossus". Należą tu 3 opisane gatunki:

</doc>
<doc id="4220312" url="https://pl.wikipedia.org/wiki?curid=4220312" title="Myrmeleotettix maculatus">
Myrmeleotettix maculatus



</doc>
<doc id="4220315" url="https://pl.wikipedia.org/wiki?curid=4220315" title="Omocestus haemorrhoidalis">
Omocestus haemorrhoidalis



</doc>
<doc id="4220316" url="https://pl.wikipedia.org/wiki?curid=4220316" title="Omocestus rufipes">
Omocestus rufipes



</doc>
<doc id="4220317" url="https://pl.wikipedia.org/wiki?curid=4220317" title="Castellaneta Marina (przystanek kolejowy)">
Castellaneta Marina (przystanek kolejowy)

Castellaneta Marina (wł. "Stazione di Castellaneta Marina") – przystanek kolejowy w Castellaneta Marina (część gminy Castellaneta), w prowincji Tarent, w regionie Apulia, we Włoszech. Znajduje się na linii Jonica (Reggio Calabria – Tarent). 
Według klasyfikacji RFI ma kategorię "brązową".

</doc>
<doc id="4220318" url="https://pl.wikipedia.org/wiki?curid=4220318" title="Pseudochorthippus montanus">
Pseudochorthippus montanus



</doc>
<doc id="4220319" url="https://pl.wikipedia.org/wiki?curid=4220319" title="Marek Szarffenberg">
Marek Szarffenberg

Marek Szarffenberg (ur. w Lubomierzu, zm. 1545 w Krakowie) – księgarz, wydawca, drukarz i papiernik krakowski, wywodzący się ze Śląska. Senior rodu Szarffenbergów, polskich drukarzy. 
Biografia.
W początkach XVI w. przybył z Lubomierza do Krakowa razem z krewnym Maciejem Szarffenbergiem. W 1506 otrzymał prawa miejskie krakowskie. Przez długi czas zajmował się handlem księgarskim, opłacał nakłady, które drukowane był przez m.in. Jana Hallera, Floriana Unglera i Hieronima Wietora. Współpracował także z drukarnią Johanna Weissenburgera z Norymbergi, gdzie w 1511 wydał dzieło Michała z Wrocławia. W 1514 nabył najstarszą w Krakowie księgarnię.
Początek XVI wieku nie był dla krakowskich drukarzem okresem prosperity. Rynek zdominowany był przez Hallera, który legitymując się królewskim przywilejem utrudniał, a czasami wręcz uniemożliwiał działalność innym drukarzom. Marek razem z innymi drukarzami rozpoczął rywalizację z Hallerem. Był w bliskich kontaktach z Hieronimem Wietorem, pochodzącym również z Lubomierza, z którym był spokrewniony. Często odwiedzał go, podczas jego pobytu w Wiedniu. Prawdopodobnie za jego namową Wietor pozostawił synowi w Wiedniu dobrze prosperującą drukarnię i przeniósł się w 1517 do Krakowa. W tym samym roku Haller zaczął mieć kłopoty finansowe i zrzekł się przywileju. Stworzyło to możliwość nieskrępowanego rozwoju krakowskiego drukarstwa.
Marek Szarffenberg był zręcznym przedsiębiorcą, który utrzymywał rozległe kontakty w wielu częściach Europy. Na handlu książkami i rycinami dorobił się znacznego majątku. Zaliczany jest do największych, po Hallerze, księgarzy krakowskich. Pieniądze były tak znaczne, że zakupił dwie papiernie w Balicach i Prądniku pod Krakowem, założył własny warsztat introligatorski, a dwa lata przed śmiercią, w 1543, drukarnię w mieście. 
Swoich synów, Stanisława i Mikołaja, wykształcił na drukarzy. Pracowali w oficynie ojca, która do 1565 nazywała się Oficyną Dziedziców Marka Szarffenberga. Obaj zostali nobilitowani w 1554 przez cesarza rzymskiego Ferdynanda I Habsburga, co skłoniło ich do zmiany nazwiska na Szarffenberger. Zaczęli też posługiwać się herbowym sygnetem drukarskim. Po śmierci matki, Agnieszki, Stanisław pozostał w domu rodzinnym, przy ul. św. Anny. Tam też prowadził drukarnię i księgarnię do 1584. Mikołaj kupił dom przy ul. Grodzkiej 3 i urządził w nim oficynę, w której wydawał różne druki urzędowe, przywileje, konstytucje i statuty. Córka Anna wyszła za mąż za Marcina Siebeneichera, również drukarza, wnosząc w posagu papiernię w Prądniku Małym. Ich syn Mateusz ożenił się z wdową po Hieronimie Szarffenbergu, synu Macieja Szarffenberga i przejął spuściznę krewnego swego dziadka Marka, z którym przybył do Krakowa w początkach XVI w. 
Ważniejsze wydania.
Marek Szarffenberg pisał w języku łacińskim przedmowy i dedykacje do książek wydanych własnym nakładem. W 1524 ukazał się brewiarz "Breviarium Cracoviense", wspólne dzieło Jana Hallera, Marka Szarffenberga i Hieronima Wietora, jako wyraz współpracy krakowskich drukarzy i księgarzy. 
Jako nakładca drukował w wielu drukarniach:
Drukarnia Marka Szarffenberga.
Własną drukarnię Marek Szarffenberg otworzył około 2 lata przed śmiercią. Wydrukowany został w niej pierwszy utwór Mikołaja Reja, którego data druku jest znana: "Krótka rozprawa między trzema osobami, Panem, Wójtem a Plebanem" w 1543 pod pseudonimem Ambroży Korczbok Rożek. 
Ważniejsze utwory wydrukowane za życia Marka Szarffenberga:
Najważniejszym dziełem drukarni Szarffenbergów jest "Biblia Leopolity", nazywana też "Biblią Szarffenbergowską" lub "Krakowską", będąca pierwszym w całości wydanym w języku polskim przekładem "Biblii". Wydana została w 1561, już po śmierci Marka Szarffenberga. Jej tłumaczenie zostało zlecone przez Marka i jego syna Stanisława. Popularność i szybkie wyczerpanie nakładu spowodowało konieczność wydania kolejnych edycji, co było swoistym precedensem. Dedykowano ją królowi Zygmuntowi II Augustowi. Foliał zdobią 284 drzeworyty obrazujące różne sceny biblijne.

</doc>
<doc id="4220320" url="https://pl.wikipedia.org/wiki?curid=4220320" title="Stenobothrus nigromaculatus">
Stenobothrus nigromaculatus



</doc>
<doc id="4220321" url="https://pl.wikipedia.org/wiki?curid=4220321" title="Tetrix bipunctata">
Tetrix bipunctata



</doc>
<doc id="4220322" url="https://pl.wikipedia.org/wiki?curid=4220322" title="Silvio José Báez Ortega">
Silvio José Báez Ortega

Silvio José Báez Ortega OCD (ur. 28 kwietnia 1958 w Masayi) – nikaraguański duchowny rzymskokatolicki, od 2009 biskup pomocniczy Managui.
Życiorys.
Święcenia kapłańskie przyjął 15 stycznia 1985 w zakonie karmelitów bosych. Przez kilka lat był wykładowcą biblistyki na uczelniach w Kostaryce i Gwatemali. Od 1994 pracował jako wykładowca na rzymskim "Teresianum", a w 2006 został wicerektorem tejże uczelni.
9 kwietnia 2009 został mianowany biskupem pomocniczym Managui ze stolicą tytularną "Zica". Sakry biskupiej udzielił mu 30 maja 2009 abp Leopoldo Brenes.
W 2017 został wybrany sekretarzem generalnym nikaraguańskiej Konferencji Episkopatu.
23 kwietnia 2019 r. na polecenie papieża Franciszka opuścił kraj ze względu na zagrożenie życia ze strony służb rządowych, prześladujących Kościół katolicki. Zgodnie z poleceniem Papieża udał się do Rzymu. Od 9 marca 2020 przebywa w Miami na Florydzie.
W 2023 został pozbawiony obywatelstwa przez nikaraguańskie władze.

</doc>
<doc id="4220323" url="https://pl.wikipedia.org/wiki?curid=4220323" title="Tetrix fuliginosa">
Tetrix fuliginosa



</doc>
<doc id="4220326" url="https://pl.wikipedia.org/wiki?curid=4220326" title="Bernburg-Friedenshall">
Bernburg-Friedenshall

Bernburg-Friedenshall () – przystanek kolejowy w Bernburg (Saale), w kraju związkowym Saksonia-Anhalt, w Niemczech. Znajduje się na linii Köthen – Aschersleben, w dzielnicy Friedenshall. Według DB Station&amp;Service ma kategorię 6.
Położenie.
Przystanek znajduje się w południowo-wschodniej części miasta Bernburg, około czterech kilometrów od centrum miasta. W bezpośrednim sąsiedztwie znajduje się tylko kilka osiedli. Leży na km 17,6 linii Köthen – Aschersleben.

</doc>
<doc id="4220327" url="https://pl.wikipedia.org/wiki?curid=4220327" title="Kormin">
Kormin

Kormin ( "Kormyn") – rzeka na Ukrainie, przepływająca przez rejon kiwerecki i maniwecki obwodu wołyńskiego. Prawy dopływ Styru w dorzeczu Dniepru.
Opis.
Kormin ma 53 km długości, a powierzchnia jego dorzecza wynosi 716 km². Dolina słabo wykształcona. Terasa zalewowa jest podmokła. Spadek rzeki 0,5 m/km. Dopływy – głównie kanały melioracyjne. Wzdłuż rzeki znajduje się wiele lasów (szczególnie w górnym biegu).
Położenie.
Rzeka bierze początek na bagnach na północny zachód od Cumania. Płynie w przez Nizinę Poleską najpierw na północny wschód, później – głównie na północ. Wpada w Styr na północ od wsi Mała Ośnica.

</doc>
<doc id="4220329" url="https://pl.wikipedia.org/wiki?curid=4220329" title="Stauroderus scalaris">
Stauroderus scalaris



</doc>
<doc id="4220332" url="https://pl.wikipedia.org/wiki?curid=4220332" title="Pablo Ervin Schmitz Simon">
Pablo Ervin Schmitz Simon

Pablo Ervin Schmitz Simon (ur. 4 grudnia 1943 w Fond-du-Lac) – amerykański duchowny rzymskokatolicki posługujący w Nikaragui, w latach 2017–2020 biskup Bluefields. 1984 - 1994 biskup pomocniczy Bluefields, 1994 - 2017 wikariusz apostolski tegoż terytorium.

</doc>
<doc id="4220333" url="https://pl.wikipedia.org/wiki?curid=4220333" title="Pistynka">
Pistynka

Pistynka ( "Pistyńka") – rzeka na Ukrainie, na Huculszczyźnie, przepływająca przez rejon kosowski i kołomyjski obwodu iwanofrankiwskiego. Prawy dopływ Prutu w dorzeczu Dunaju.
Opis.
Długość 56 km, powierzchnia dorzecza 661 km². Dolina w górnym biegu U-kształtna, o szerokości od 6-10 do 50 m, do wsi Mykietyńce — V-kształtna. Poniżej dolina trapezokształtna o szerokości 1,2—1,5 km. Szerokość terasy od 20-100 do 650 m. Koryto o średniej głębokości 10-20 m, na niektórych odcinkach do 45 m. Spadek rzeki 18 m/km. Na rzece znajduje się wiele wysp i kilka wodospadów.
Zasilanie mieszane, z przewagą deszczowego. Zamarza się w połowie grudnia, pokrywa lodowa ustępuje w 2. połowie marca. Woda wykorzystywana jest do celów gospodarczych i hodowli ryb.
Położenie.
Bierze początek ze źródeł, na wschodnich zboczach góry Wersalem (1406 m), w Beskidach Pokucko-Bukowińskich. Płynie początkowo głównie na północny wschód, w dolnym biegu na północ. Wpada w Prut naprzeciwko południowej części Kołomyi.
W górnym biegu płynie przez tereny parku Narodowego „Huculszczyzna”.
Główne dopływy.
"Luczka" (lewy), "Brusturka" (prawa).
Osady.
Pistynka przepływa przez takie miejscowości jak: Kosmacz, Prokurawa, Szeszory, Pistyń, Mykietyńce, Spas, Wierbiąż Niżny.
Pistynka w Szeszorach.
Około 9 km długości Pistynki przypada na wieś Szeszory. Geomorfologiczne cechy środowiska przyrodniczego tego terenu doprowadziły do powstania szeregu wodospadów, progów i bystrzyc. Wśród wodospadów największą turystyczną atrakcją mają Duży i Mały Huk. W pobliżu rzeki w Szeszorach istnieje baza turystyczna, a także wiele prywatnych hoteli. Okoliczne góry pokryte są lasami.

</doc>
<doc id="4220334" url="https://pl.wikipedia.org/wiki?curid=4220334" title="Saluggia (przystanek kolejowy)">
Saluggia (przystanek kolejowy)

Saluggia (wł. "Stazione di Saluggia") – przystanek kolejowy w Saluggia, w prowincji Vercelli, w regionie Piemont, we Włoszech. Znajduje się na linii Turyn – Mediolan.
Według klasyfikacji RFI ma kategorię "brązową".

</doc>
<doc id="4220337" url="https://pl.wikipedia.org/wiki?curid=4220337" title="Square One">
Square One

Square One – debiutancki singel południowokoreańskiej grupy Blackpink, wydany 8 sierpnia 2016 roku przez wytwórnię YG Entertainment. W skład singla weszły dwie piosenki: „Whistle” (kor. 휘파람 "Hwiparam") oraz „Boombayah” (kor. 붐바야 "Bumbaya").
3 sierpnia 2016 roku opublikowano zdjęcie jednej z członkiń grupy, Rosé, a także liczbę dni do premiery wydawnictwa. 4 sierpnia ukazało się promocyjne zdjęcie Jennie oraz wspólne zdjęcie całej grupy. 5 sierpnia ukazały się kolejne zdjęcia grupy oraz indywidualne trzeciej członkini, Lisy, a także tytuł jednej z piosenek – „Boombayah”. Następnego dnia YG Entertainment opublikowało kolejne zdjęcia grupy, portret Jisoo oraz tytuł drugiej z piosenek – „Whistle”. 7 sierpnia ukazał się ostatni plakat promocyjny z udziałem wszystkich członkiń grupy. Obie piosenki osiągnęły sukces komercyjny.

</doc>
<doc id="4220338" url="https://pl.wikipedia.org/wiki?curid=4220338" title="Akcja Wiśnicz">
Akcja Wiśnicz

Akcja Wiśnicz – atak Armii Krajowej przeprowadzony 26 lipca 1944 roku na niemieckie więzienie w Nowym Wiśniczu. Jedna z największych akcji polskiego podziemia, w których uwolniono więźniów, przeprowadzonych w czasie niemieckiej okupacji Polski.
Historia.
Pod koniec 1939 roku Niemcy urządzili w dawnym polskim więzieniu karnym w Nowym Wiśniczu pod Bochnią przejściowy obóz filtracyjny, skąd kierowali osadzonych do obozów koncentracyjnych. Załogę stanowiło kilkunastu Niemców, którzy stale mieszkali na terenie więzienia. Pozostawiono także kilkudziesięciu polskich strażników z okolicznych wsi. Dzięki nim Armia Krajowa miała w więzieniu swoich informatorów i przed rozpoczęciem akcji posiadała dokładne plany obiektu, rozkład straży, grafiki służby, rozlokowanie więźniów w celach, a nawet kopie akt personalnych osadzonych.
Według danych uzyskanych 24 lipca od umieszczonych wewnątrz więzienia wywiadowców otrzymano informację o planowanym wywiezieniu osadzonych więźniów politycznych do obozu koncentracyjnego w Auschwitz, które Niemcy zaplanowali na 27 lipca. W związku z tym podjęto decyzję o przeprowadzeniu akcji odbicia więźniów w nocy z 26 na 27 lipca 1944 roku.
Akcja uznawana była za bardzo trudną z powodu umiejscowienia więzienia w niedostępnym, pokarmelickim klasztorze oraz groźnego sąsiedztwa. W odległości 300 metrów od więzienia, w budynku szkoły stacjonowała jednostka 33. Batalionu SS, która była zmotoryzowana oraz dysponowała bronią pancerną. Operacja uznana została za bardzo ryzykowną i żaden inny oddział AK nie chciał się jej podjąć ani wziąć w nim udziału.
Na akcję wyruszył oddział dywersyjny 36 partyzantów AK z I Batalionu 12 Pułku Piechoty Armii Krajowej z Placówki „Łosoś” w Lipnicy Murowanej, dowodzony przez podporucznika Józefa Wieciecha ps. „Tamarow”. Polacy posiadali 2 ręczne karabiny maszynowe, 2 pistolety maszynowe MP, 4 steny, 1 pepeszę, 22 karabiny „Mauser”, 17 pistoletów oraz po 2-5 granatów dla każdego żołnierza.
Przed rozpoczęciem akcji wyznaczony oddział sabotażowy przeciął kable telefoniczne uniemożliwiając wezwanie pomocy. Początkowo planowano rozpoczęcie akcji na godzinę 23.00, ale doszło do godzinnego opóźnienia. Dopiero o 24.00 akowcy stanęli pod główną bramą przebrani w mundury straży więziennej. Bezpośrednio pod bramę wysłano jednego żołnierza, który zmylił strażnika niemieckiego i wykorzystując jego dezorientację sforsował bramę, dzięki czemu partyzanci wtargnęli na wartownię. Tam rozbrojono zaskoczoną załogę: oficera oraz 9 wartowników. Opanowanie budynku odbyło się bez jednego wystrzału. Żołnierze AK związali strażników kładąc ich na podłodze.
Partyzanci przejęli broń oraz amunicję, a także znaleźli klucze do więziennego magazynu broni, który splądrowali. Niektórzy z żołnierzy nieśli po 2-3 karabiny. Liczba sztuk broni była tak duża, że część otrzymali także uwolnieni więźniowie. Zdobyto 3 karabiny maszynowe, 5 automatów MP, 5 karabinów, 12 pistoletów, 21 granatów, amunicję w skrzynkach, kompasy, lornetki, plecaki itp.
Po zdobyciu więzienia otworzono cele uwalniając 128 więźniów politycznych. Więźniów kryminalnych skazanych za pospolite przestępstwa pozostawiono w celach, aby uniemożliwić im dokonywanie przestępstw na wolności, a także, by uniknąć wydania uczestników akcji za pieniądze. Uwolnieni więźniowie zostali wyprowadzeni przez partyzantów do okolicznych lasów, gdzie podzielono ich na grupy i rozlokowano w okolicznych placówkach AK. Część z nich zgłosiła chęć wstąpienia w szeregi Armii Krajowej, co zaaprobował dowódca I Batalionu 12 Pułku Piechoty.
Akcja zakończyła się całkowitym sukcesem – nikt nie zginął, zarówno po polskiej, jak i niemieckiej stronie, a żaden z uwolnionych więźniów nie został schwytany przez Niemców. Dodatkowo uniknięto walki z niemieckimi żołnierzami z sąsiadującej z więzieniem jednostki SS.
Trzy miesiące po akcji 29 października 1944 roku Niemcy przeprowadzili szeroko zakrojoną pacyfikację okolicznych wsi, co uznano za niemiecki odwet na lokalnej ludności za Akcję Wiśnicz. Wzięło w niej udział wojsko, policja oraz kolaborujące z niemieckimi nazistami jednostki „własowców”. Przeprowadzili oni pacyfikację wsi Lipnica Murowana, Lipnica Dolna oraz Lipnica Górna. Ofiarą padli również niektórzy uczestniczący w akcji w Nowym Wiśniczu żołnierze AK. Zastrzeleni zostali wówczas: Józef Burdak „Kruk” i Franciszek Michałek „Raj”. Dodatkowo aresztowano i wysłano do obozów koncentracyjnych: Leona Szczerkowskiego „Lwa”, Zbigniewa Wyrzykowskiego „Maryśkę”, Romana Stokłosę, Szymona Sufczyńskiego „Tłoka”, Juliana Wieciecha „Skrzata”, Tadeusza Wieciecha „Turkota”. Z osadzonych w obozach niemieckich przeżył tylko Julian Wieciech.
Skład osobowy.
Oddział dywersyjny I batalionu 12. pułku piechoty AK w akcji bojowej „Wiśnicz”:
Upamiętnienie.
Na dziedzińcu wiśnickiego więzienia znajduje się pamiątkowa tablica upamiętniająca wydarzenie.

</doc>
<doc id="4220339" url="https://pl.wikipedia.org/wiki?curid=4220339" title="Gare de Munster-Badischhof">
Gare de Munster-Badischhof

Gare de Munster-Badischhof – przystanek kolejowy w miejscowości Gunsbach, w departamencie Górny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est. 
Położenie.
Znajduje się na linii Colmar – Metzeral, na km 17,130 między stacjami Gunsbach - Griesbach i Munster, na wysokości 365 m n.p.m. 

</doc>
<doc id="4220340" url="https://pl.wikipedia.org/wiki?curid=4220340" title="Dmitrij Kriukow">
Dmitrij Kriukow

Dmitrij Nikołajewicz Kriukow (ros. Дмитрий Николаевич Крюков, ur. 2 października 1899 we wsi Charitoncewo w guberni jarosławskiej, zm. 27 listopada 1985 we wsi Ignatjewka w obwodzie moskiewskim) – radziecki działacz państwowy.
Życiorys.
Uczył się w rostowskim technikum rolniczym, 1919-1921 służył w Armii Czerwonej, 1922-1925 był przewodniczącym rady wiejskiej w rodzinnej wsi, a 1929-1930 dyrektorem sowchozu "Batrak" w Iwanowskim Obwodzie Przemysłowym. Od 1925 należał do WKP(b), 1930-1931 był inspektorem-kontrolerem Ludowego Komisariatu Rolnictwa ZSRR, 1932-1935 dyrektorem ussuryjskiej rolniczej stacji doświadczalnej, a od września 1935 do 1937 dyrektorem sachalińskiej rolniczej stacji doświadczalnej. W 1937 został kierownikiem sachalińskiego obwodowego oddziału rolnego, później przewodniczył sachalińskiej obwodowej komisji planowania, w 1940 był zastępcą przewodniczącego, a od maja 1940 do 22 października 1944 przewodniczącym Komitetu Wykonawczego Sachalińskiej Rady Obwodowej. Od października 1944 do września 1945 był zastępcą przewodniczącego Komitetu Wykonawczego Chabarowskiej Rady Krajowej, od 23 września 1945 do kwietnia 1947 kierował Zarządem Cywilnym Południowego Sachalinu przy Radzie Wojennej 2 Frontu Dalekowschodniego, od kwietnia 1947 do 1 marca 1949 był przewodniczącym Komitetu Wykonawczego Sachalińskiej Rady Obwodowej. Od grudnia 1948 do stycznia 1950 był słuchaczem kursów przy KC WKP(b), od stycznia 1950 do stycznia 1960 przewodniczącym Komitetu Wykonawczego Tiumeńskiej Rady Obwodowej, a 1961-1962 inspektorem tego komitetu, następnie przeszedł na emeryturę. Był odznaczony dwoma Orderami Czerwonego Sztandaru Pracy.

</doc>
<doc id="4220341" url="https://pl.wikipedia.org/wiki?curid=4220341" title="Impatiente (1916)">
Impatiente (1916)

Impatiente (później Căpitan Dumitrescu Constantin i Araks) – francuskie awizo z okresu I wojny światowej, a następnie rumuńska kanonierka, jeden z czterech pozyskanych przez Rumunię okrętów typu "Friponne". Jednostka została zwodowana w 1916 roku w stoczni Arsenal de Brest w Breście, a do służby w Marine nationale przyjęto ją w 1917 roku. W styczniu 1920 roku okręt został zakupiony przez Rumunię i wszedł w skład Marynarki Wojennej pod nazwą „Căpitan Dumitrescu Constantin”. 5 września 1944 roku kanonierka została zdobyta przez żołnierzy radzieckich i następnie wcielona do służby w Marynarce Wojennej ZSRR jako „Araks”. Okręt zatonął na minie nieopodal Odessy 10 stycznia 1945 roku, po czym go podniesiono i złomowano.
Projekt i budowa.
Awiza typu "Friponne", początkowo klasyfikowane jako kanonierki do zwalczania okrętów podwodnych, zostały zamówione na podstawie wojennego programu rozbudowy floty francuskiej z 1916 roku. Okręty były w zasadzie identyczne z awizami typu "Ardent", różniąc się głównie rodzajem siłowni – silnikami Diesla w miejsce napędu parowego, dzięki czemu znacznie wzrósł zasięg pływania. Początkowo planowano budowę 13 jednostek, jednak ukończono jedynie osiem. Później klasyfikowane były jako awiza 2. klasy.
„Impatiente” zbudowany został w stoczni Arsenal de Brest. Położenie stępki i wodowanie okrętu odbyło się w 1916 roku, a do służby w Marine nationale wszedł on w 1917 roku.
Dane taktyczno-techniczne.
Okręt był kanonierką przeznaczoną do zwalczania okrętów podwodnych. Długość całkowita kadłuba wynosiła 60,2 metra (57,8 metra między pionami), szerokość 7 metrów i zanurzenie 2,6 metra. Wyporność standardowa wynosiła 375 ton, zaś pełna 443 tony. Okręt napędzany był przez dwa silniki wysokoprężne Sulzer o łącznej mocy 900 KM, poruszające poprzez wały napędowe dwoma śrubami (jednostka nie posiadała komina). Maksymalna prędkość okrętu wynosiła 14,5 węzła. Okręt zabierał 30 ton paliwa, co pozwalało osiągnąć zasięg wynoszący 3000 Mm przy prędkości 10 węzłów (lub 1600 Mm przy 15 węzłach).
Uzbrojenie kanonierki składało się z dwóch pojedynczych dział kalibru 100 mm L/40 M1897 i dwóch zrzutni bomb głębinowych.
Załoga okrętu liczyła 50 oficerów, podoficerów i marynarzy.
Służba.
Kanonierka służyła podczas I wojny światowej na Morzu Śródziemnym i w latach 1916-1918 używana była we francuskich Siłach Patrolowych Tunezji. 22 czerwca 1917 roku „Impatiente” wraz z „Gracieuse” przeprowadziły atak na U-Boota SM U-63. 9 stycznia 1920 roku okręt został zakupiony przez Rumunię (wraz z bliźniaczymi jednostkami „Mignonne”, „Chiffonne” i „Friponne”) i już 15 stycznia wszedł w skład Marynarki Wojennej pod nazwą „Căpitan Dumitrescu Constantin” i oznaczeniem burtowym „Dm”. Jednostka otrzymała imię na cześć oficera rumuńskiej marynarki, poległego podczas I wojny światowej. Na przełomie 1939 i 1940 roku dokonano modernizacji uzbrojenia jednostki: zdemontowano oba działa kal. 100 mm, instalując w zamian dwa pojedyncze działka plot. SK C/30 kal. 37 mm L/80. W 1942 lub 1943 roku obrona przeciwlotnicza okrętu została wzmocniona przez montaż pojedynczego działka C/38 kal. 20 mm L/65, zaś na początku 1944 roku jedno z działek kal. 37 mm zostało zastąpione działem SK C/30 kal. 88 mm L/42. 5 września 1944 roku kanonierka została zdobyta przez żołnierzy radzieckich w Konstancy i następnie wcielona do służby w Marynarce Wojennej ZSRR jako „Araks” (Аракс). 10 stycznia 1945 roku w porcie w Odessie okręt wszedł na minę i zatonął. Dziewięć dni później został podniesiony i następnie złomowany.

</doc>
<doc id="4220344" url="https://pl.wikipedia.org/wiki?curid=4220344" title="Bolzano Ponte d’Adige">
Bolzano Ponte d’Adige

Bolzano Ponte d’Adige (wł. "Stazione di Bolzano Ponte d’Adige", niem: "Bahnhof Bozen Sigmundskron") – stacja kolejowa w Bolzano (niem. "Bozen"), w prowincji Bolzano, w niemieckojęzycznym regionie Trydent-Górna Adyga, we Włoszech. Znajduje się na linii Bolzano – Merano. Stacja obsługuje Ponte d’Adige, w gminie Bolzano i gminę Eppan an der Weinstraße (wł. "Appiano sulla Strada del Vino").
Według klasyfikacji RFI ma kategorię "brązową".

</doc>
<doc id="4220345" url="https://pl.wikipedia.org/wiki?curid=4220345" title="Căpitan Dumitrescu Constantin">
Căpitan Dumitrescu Constantin



</doc>
<doc id="4220347" url="https://pl.wikipedia.org/wiki?curid=4220347" title="Araks (1916)">
Araks (1916)



</doc>
<doc id="4220351" url="https://pl.wikipedia.org/wiki?curid=4220351" title="Sinaai (stacja kolejowa)">
Sinaai (stacja kolejowa)

Sinaai () – stacja kolejowa w Sinaai (część gminy Sint-Niklaas), w prowincji Flandria Wschodnia, w Belgii. Znajduje się na linii 59 Antwerpia - Gandawa. 
Połączenia.
Weekendowe

</doc>
<doc id="4220354" url="https://pl.wikipedia.org/wiki?curid=4220354" title="Bartolome Santos">
Bartolome Santos

Bartolome Gaspar Santos (ur. 1 grudnia 1967 w Santa Maria) – filipiński duchowny katolicki, biskup Iba od 2018.
Życiorys.
Prezbiterat.
Święcenia kapłańskie otrzymał 27 sierpnia 1992 i został inkardynowany do diecezji Malolos. Był m.in. ojcem duchownym i rektorem niższego seminarium w Malolos, wikariuszem biskupim ds. zakonników oraz wikariuszem generalnym diecezji.
Episkopat.
17 lutego 2018 papież Franciszek mianował go biskupem ordynariuszem diecezji Iba. Sakry udzielił mu 30 kwietnia 2018 metropolita Manili - kardynał Luis Antonio Tagle.

</doc>
<doc id="4220355" url="https://pl.wikipedia.org/wiki?curid=4220355" title="Bartolome Gaspar Santos">
Bartolome Gaspar Santos



</doc>
<doc id="4220358" url="https://pl.wikipedia.org/wiki?curid=4220358" title="Aleksandr Moisiejewski">
Aleksandr Moisiejewski

Aleksandr Gawriłowicz Moisiejewski (ros. Александр Гаврилович Моисеевский, ur. 18 października 1902 w mieście Wiernyj), zm. 18 marca 1971 w Moskwie) – radziecki generał major, Bohater Związku Radzieckiego (1945).
Życiorys.
Mieszkał w Tomsku, gdzie skończył dwie klasy gimnazjum, pracował w fabryce, od 1919 służył w Armii Czerwonej. 
Walczył w wojnie domowej w Rosji 1919-1920 i podczas konfliktu o Kolej Wschodniochińską, w 1921 skończył kursy artyleryjskie, a w 1922 kursy doskonalenia kadry dowódczej, w 1924 został członkiem RKP(b). W 1934 ukończył Wojskową Akademię Polityczną im. W.I. Lenina, a w 1940 zaocznie Akademię Wojskową im. Frunzego, od czerwca 1941 brał udział w wojnie z Niemcami kolejno na Froncie Rezerwowym, Zachodnim, Białoruskim i 1 Białoruskim. We wrześniu 1941 objął dowództwo 303 Dywizji Piechoty, w 1941 uczestniczył w walkach pod Smoleńskiem, pod Jelnią i Spas-Diemieńskiem, w 1942 w walkach pod Rżewem i Syczowem, w 1943 w wyzwoleniu Dorogobuża i Smoleńska, w 1944 w forsowaniu Bugu i zajęciu Chełma, forsowaniu Wisły w rejonie Kazimierza Dolnego i uchwyceniu przyczółka, a w 1945 w zajęciu Radomia i Poznania, operacji wiślańsko-odrzańskiej, forsowaniu Odry i operacji berlińskiej. 14 stycznia 1945 na czele dywizji przerwał obronę przeciwnika w rejonie miasteczka Policzna, a 29 stycznia 1945 opanował zachodni sektor Poznania. W 1951 ukończył Wyższe Kursy Akademickie przy Wyższej Akademii Wojskowej, w 1954 został zwolniony do rezerwy w stopniu generała majora. Przez wiele lat pracował w Ministerstwie Obrony ZSRR. W Sławgorodzie ustawiono jego popiersie.

</doc>
<doc id="4220359" url="https://pl.wikipedia.org/wiki?curid=4220359" title="Rajd Argentyny 1991">
Rajd Argentyny 1991

Rajd Argentyny 1991 (11. Rally YPF Argentina) – 11 Rajd Argentyny, rozgrywany w Argentynie w dniach 23-27 lipca. Była to ósma runda Rajdowych Mistrzostw Świata w roku 1991. Rajd został rozegrany na szutrze.
Klasyfikacja po 8 rundach.
Tabele przedstawiają tylko pięć pierwszych miejsc.

</doc>
<doc id="4220362" url="https://pl.wikipedia.org/wiki?curid=4220362" title="Rajd Argentyny 1990">
Rajd Argentyny 1990

Rajd Argentyny 1990 (10. Rally Argentina) – 10 Rajd Argentyny, rozgrywany w Argentynie w dniach 24-28 lipca. Była to siódma ma runda Rajdowych Mistrzostw Świata w roku 1990. Rajd został rozegrany na szutrze.
Klasyfikacja po 7 rundach.
Tabele przedstawiają tylko pięć pierwszych miejsc.

</doc>
<doc id="4220363" url="https://pl.wikipedia.org/wiki?curid=4220363" title="Stefan Krzysztof Wrona">
Stefan Krzysztof Wrona



</doc>
<doc id="4220369" url="https://pl.wikipedia.org/wiki?curid=4220369" title="Chiffonne (1917)">
Chiffonne (1917)

Chiffonne – francuskie awizo z okresu I wojny światowej, a następnie rumuńska kanonierka, jeden z czterech pozyskanych przez Rumunię okrętów typu "Friponne". Jednostka została zwodowana w 1917 roku w stoczni Arsenal de Lorient w Lorient, a do służby w Marine nationale przyjęto ją w 1918 roku. W styczniu 1920 roku okręt został zakupiony przez Rumunię i wszedł w skład Marynarki Wojennej pod nazwą „Locotenent Lepri Remus”. Okręt zatonął na minie u ujścia Dunaju 11 stycznia 1941 roku.
Projekt i budowa.
Awiza typu "Friponne", klasyfikowane początkowo jako kanonierki do zwalczania okrętów podwodnych, zostały zamówione na podstawie wojennego programu rozbudowy floty francuskiej z 1916 roku. Okręty były w zasadzie identyczne z awizami typu "Ardent", różniąc się głównie rodzajem siłowni – silnikami Diesla w miejsce napędu parowego, dzięki czemu znacznie wzrósł zasięg pływania. Początkowo planowano budowę 13 jednostek, jednak ukończono jedynie osiem. Później klasyfikowane były jako awiza 2. klasy.
„Chiffonne” zbudowany został w stoczni Arsenal de Lorient. Stępkę okrętu położono w 1916 roku, został zwodowany w 1917 roku, a do służby w Marine nationale wszedł w 1918 roku.
Dane taktyczno-techniczne.
Okręt był kanonierką przeznaczoną do zwalczania okrętów podwodnych. Długość całkowita kadłuba wynosiła 60,2 metra (57,8 metra między pionami), szerokość 7 metrów i zanurzenie 2,6 metra. Wyporność standardowa wynosiła 375 ton, zaś pełna 443 tony. Okręt napędzany był przez dwa silniki wysokoprężne Sulzer o łącznej mocy 900 KM, poruszające poprzez wały napędowe dwoma śrubami. Maksymalna prędkość okrętu wynosiła 14,5 węzła. Okręt zabierał 30 ton paliwa, co pozwalało osiągnąć zasięg wynoszący 3000 Mm przy prędkości 10 węzłów (lub 1600 Mm przy 15 węzłach).
Uzbrojenie kanonierki składało się z dwóch pojedynczych dział kalibru 100 mm L/40 M1897 i dwóch zrzutni bomb głębinowych.
Załoga okrętu liczyła 50 oficerów, podoficerów i marynarzy.
Służba.
Kanonierka służyła podczas I wojny światowej w latach 1916-1918 we francuskich Siłach Patrolowych Atlantyku. 9 stycznia 1920 roku okręt został zakupiony przez Rumunię (wraz z bliźniaczymi jednostkami „Mignonne”, „Impatiente” i „Friponne”) i już 15 stycznia wszedł w skład Marynarki Wojennej pod nazwą „Locotenent Lepri Remus” i oznaczeniem burtowym „Lp”. Jednostka otrzymała imię na cześć oficera rumuńskiej marynarki, poległego podczas I wojny światowej. Na przełomie 1939 i 1940 roku dokonano modernizacji uzbrojenia jednostki: zdemontowano oba działa kal. 100 mm, instalując w zamian dwa pojedyncze działka plot. SK C/30 kal. 37 mm L/80 oraz przystosowano okręt do przenoszenia min. Okręt zatonął 11 stycznia 1941 roku u ujścia Dunaju po wejściu na rumuńską zagrodę minową, postawioną poprzedniego dnia przez stawiacz min „Aurora”.

</doc>
<doc id="4220372" url="https://pl.wikipedia.org/wiki?curid=4220372" title="Rajd Argentyny 1989">
Rajd Argentyny 1989

Rajd Argentyny 1989 (9. Rally Argentina) – 9 Rajd Argentyny, rozgrywany w Argentynie w dniach 1-5 sierpnia. Była to ósma ma runda Rajdowych Mistrzostw Świata w roku 1989. Rajd został rozegrany na szutrze.
Klasyfikacja po 8 rundach.
Tabele przedstawiają tylko pięć pierwszych miejsc.

</doc>
<doc id="4220374" url="https://pl.wikipedia.org/wiki?curid=4220374" title="Locotenent Lepri Remus">
Locotenent Lepri Remus



</doc>
<doc id="4220375" url="https://pl.wikipedia.org/wiki?curid=4220375" title="Britannic w niebezpieczeństwie">
Britannic w niebezpieczeństwie

„Britannic” w niebezpieczeństwie (org. "Juggernaut") – brytyjski thriller z 1974 w reżyserii Richarda Lestera. 
Opis fabuły.
Z Wielkiej Brytanii do USA wypływa liniowiec „Britannic”. Jego armatorzy otrzymują telefon – pewien maniak, występujący pod pseudonimem „Juggernaut” informuje, że na pokładzie statku znajduje się kilka bomb, których eksplozja w wypadku nie zapłacenia 500 tys. funtów, zatopi statek wraz z 1200 pasażerami. Do rozbrojenia ładunków zostaje wezwany komandor Anthony Fallon – saperski specjalista brytyjskiej marynarki wojennej. Zadanie z którym przychodzi mu się zmierzyć jest jednak czymś zupełnie nowym w jego służbie i wysoce skomplikowanym. Bomby z którymi ma do czynienia na „Britannicu” to techniczne majstersztyki sztuki minerskiej. Podczas prób rozbrojenia ich klasycznymi metodami ginie kilku saperów z zespołu Modena i osób przypadkowych. Gdy wydaje się, że okręt i jego pasażerowie są już straceni, prowadząca intensywne śledztwo policja londyńska wpada na trop emerytowanego pracownika Royal Navy Sidneya Bucklanda – konstruktora bomb. Fallon i Buckland znają się doskonale – ten pierwszy jest byłym uczniem tego drugiego. Komandor podejmuje ostatnią próbę rozbrojenia bomb, usiłując drogą radiową uzyskać do przesłuchiwanego Bucklanda podpowiedź jak zneutralizować ładunki. Ten do końca jednak pragnie dopiąć swego, podając Fallonowi fałszywe wskazówki. Jednak wiedzionemu intuicją Fallonowi, w ostatnich minutach przed eksplozją udaje się unieruchomić zapalniki bomb. 
O filmie.
Inspiracją scenariusza filmu były autentyczne wydarzenia jakie rozegrały się w 1972 roku, kiedy to na skutek fałszywego alarmu bombowego grupa komandosów ze „Special Boat Service” brytyjskiej „Royal Marines” została zrzucona na spadochronach do Morza Północnego u burt liniowca „Queen Elizabeth 2”. 
Zdjęcia do filmu kręcono na pokładzie byłego, wschodnioniemieckiego wycieczkowca „Hamburg”, wyczarterowanego od ZSRR, gdzie od 1974 pływał pod nazwą „Maksim Gorki”. Pozostałe sceny były filmowane w „Pinewood Studios” i w Szpitalu św. Tomasza w Londynie (którego jeden z pokoi posłużył za gabinet z widokiem na Tamizę dyrektora linii żeglugowej). 
Film był wyświetlany w kinach polskich w II-iej połowie lat 70. oraz był emitowany w polskiej telewizji w latach 80. Zyskał sobie bardzo przychylne recenzje krytyków, jako dramat "sensacyjny z prawdziwego zdarzenia".
Obsada aktorska.
i inni.

</doc>
<doc id="4220378" url="https://pl.wikipedia.org/wiki?curid=4220378" title="Rajd Argentyny 1988">
Rajd Argentyny 1988

Rajd Argentyny 1988 (8. Marlboro Rally of Argentina) – 8 Rajd Argentyny, rozgrywany w Argentynie w dniach 2-6 sierpnia. Była to dziewiąta ma runda Rajdowych Mistrzostw Świata w roku 1988. Rajd został rozegrany na szutrze.
Klasyfikacja po 9 rundach.
Tabele przedstawiają tylko pięć pierwszych miejsc.

</doc>
<doc id="4220382" url="https://pl.wikipedia.org/wiki?curid=4220382" title="María Galiana">
María Galiana

María Galiana (ur. 31 maja 1935 w Sewilli) – hiszpańska aktorka filmowa. Przez 40 lat aż do przejścia na emeryturę w 2000 pracowała jako nauczycielka historii sztuki w szkole średniej. Swoją karierę aktorską rozpoczęła dopiero w wieku 50 lat. Laureatka Nagrody Goya dla najlepszej aktorki drugoplanowej za rolę dobrodusznej matki w filmie "Samotne" (1999) Benito Zambrano.

</doc>
<doc id="4220384" url="https://pl.wikipedia.org/wiki?curid=4220384" title="Rajd Argentyny 1987">
Rajd Argentyny 1987

Rajd Argentyny 1987 (7. Marlboro Rally Argentina) – 7 Rajd Argentyny, rozgrywany w Argentynie w dniach 4-8 sierpnia. Była to dziewiąta ma runda Rajdowych Mistrzostw Świata w roku 1987. Rajd został rozegrany na szutrze.
Klasyfikacja po 9 rundach.
Tabele przedstawiają tylko pięć pierwszych miejsc.

</doc>
<doc id="4220385" url="https://pl.wikipedia.org/wiki?curid=4220385" title="Jaime Silva (polityk)">
Jaime Silva (polityk)

Jaime de Jesus Lopes Silva (ur. 21 lutego 1954 w Almeidzie) – portugalski ekonomista, urzędnik państwowy i polityk, w latach 2005–2009 minister rolnictwa, rozwoju wsi i rybołówstwa.
Życiorys.
Absolwent ekonomii w Instituto Superior de Economia w Lizbonie. W latach 1977–1994 był urzędnikiem ministerstwa rolnictwa, zajmował się m.in. problematyką wdrażania w Portugalii wspólnej polityki rolnej. Następnie do 2005 zajmował kierownicze stanowisko w Dyrekcji Generalnej ds. Przedsiębiorstw i Przemysłu w strukturze Komisji Europejskiej. W międzyczasie w latach 2001–2002 był też głównym doradcą w stałym przedstawicielstwie Portugalii przy Unii Europejskiej.
W marcu 2005 objął urząd ministra rolnictwa, rozwoju wsi i rybołówstwa w rządzie José Sócratesa; sprawował go do października 2009.

</doc>
<doc id="4220386" url="https://pl.wikipedia.org/wiki?curid=4220386" title="Hunor Farkas">
Hunor Farkas

Hunor Farkas (ur. 18 września 2001 w Braszowie) – rumuński skoczek narciarski. Uczestnik mistrzostw świata seniorów (2019) oraz juniorów (2017 i 2018), a także zimowego olimpijskiego festiwalu młodzieży Europy (2017). Medalista mistrzostw kraju.
Przebieg kariery.
W oficjalnych zawodach międzynarodowych rozgrywanych przez FIS zadebiutował w lipcu 2014 w Villach, gdzie w konkursach FIS Cup uplasował się na pograniczu siódmej i ósmej dziesiątki. W sierpniu 2015 w zawodach FIS Youth Cup w Hinterzarten zajął 10. lokatę. Pierwsze punkty FIS Cup zdobył na początku października 2016, zajmując w Râșnovie 24. i 28. pozycję.
W lutym 2017 w Park City wystartował w mistrzostwach świata juniorów – w konkursie indywidualnym zajął 50. lokatę, a w konkursie drużynowym był 10. W tym samym miesiącu w Erzurum wziął udział w zimowym olimpijskim festiwalu młodzieży Europy – w rywalizacji indywidualnej zajął 16. miejsce, w konkursie drużynowym 5. pozycję, a w zmaganiach drużyn mieszanych 4. lokatę.
W lipcu 2017, w ramach letniej edycji cyklu, zadebiutował w Pucharze Kontynentalnym, dwukrotnie plasując się na 65. miejscu w konkursach rozgrywanych w Kranju. W lutym 2018 w Kanderstegu po raz drugi w karierze wystąpił w mistrzostwach świata juniorów – w konkursie indywidualnym był 55., w rywalizacji drużynowej zajął 13. lokatę, a w zmaganiach zespołów mieszanych 12. pozycję.
7 lipca 2018 w Villach zdobył pierwsze w karierze punkty FIS Cupu, zajmując w rozegranym tam konkursie 25. pozycję. Tydzień później w Szczyrku po raz pierwszy uplasował się w czołowej „dziesiątce” zawodów tego cyklu, plasując się na 5. miejscu. W lutym 2019 wziął udział w mistrzostwach świata seniorów – na skoczni normalnej indywidualnie odpadł w kwalifikacjach (w tej części rywalizacji był 55.), a w zawodach mikstów zajął z rumuńską kadrą 12. lokatę.
Jest medalistą mistrzostw kraju – latem 2015 zdobył złoty medal na skoczni normalnej i brązowy na obiekcie średnim w rywalizacji indywidualnej, a w 2018 zwyciężył na skoczni średniej. Stawał również na podium konkursów drużynowych.

</doc>
<doc id="4220388" url="https://pl.wikipedia.org/wiki?curid=4220388" title="María Asquerino">
María Asquerino

María Asquerino (ur. 25 listopada 1925 w Madrycie; zm. 27 lutego 2013 tamże) – hiszpańska aktorka filmowa i teatralna. Laureatka Nagrody Goya dla najlepszej aktorki drugoplanowej za rolę w filmie "Morze i czas" (1989) Fernanda Fernána Gómeza.

</doc>
<doc id="4220389" url="https://pl.wikipedia.org/wiki?curid=4220389" title="Plasmopara pusilla">
Plasmopara pusilla

Plasmopara pusilla (de Bary) J. Schröt. – gatunek grzybopodobnych lęgniowców z rodziny wroślikowatych. Grzyb mikroskopijny, pasożyt roślin z rodzaju bodziszek ("Geranium"). U porażonych roślin wywołuje chorobę zwaną mączniakiem rzekomym. 
Systematyka i nazewnictwo.
Pozycja w klasyfikacji według Index Fungorum: "Plasmopara, Peronosporaceae, Peronosporales, Peronosporidae, Peronosporea, Incertae sedis, Oomycota, Chromista".
Po raz pierwszy zdiagnozował go w 1863 r. de Bary nadając mu nazwę "Peronospora pusilla". Obecną, uznaną przez Index Fungorum nazwę nadał mu J. Schröter w 1886 r.
Charakterystyka.
Endobiont, rozwijający się wewnątrz tkanek roślin. Tworzy pomiędzy ich komórkami strzępki z niewielkimi ssawkami pobierające potrzebne mu składniki. Ze strzępek tych wyrastają słabo rozgałęzione sporangiofory. Na ich szczycie znajdują się bezbarwne, mniej więcej okrągłe zarodnie pływkowe z dobrze wykształconymi brodawkami. Przez brodawki te wydostają się zoospory. Lęgnie zbudowane z wielu bezbarwnych warstw. Powstają w nich żółtawe oospory.
Na górnej powierzchni porażonych liści powstają brązowe, kanciaste, ograniczone nerwami plamy, na dolnej natomiast biały, bardzo cienki nalot sporangioforów o wysokości do 140 μm.
Występowanie.
Znane jest występowanie "Plasmopara pusilla" w Europie i na Nowej Zelandii. W Europie jest szeroko rozprzestrzeniony. 
W Polsce opisano jego występowanie na następujących gatunkach: bodziszek kosmaty ("Geranium molle"), bodziszek błotny ("Geranium palustre"), bodziszek okrągłolistny ("Geranium rotundifolium"), bodziszek leśny ("Geranium sylvaticum"). W zagranicznych źródłach podano występowanie "Plasmopara pusilla" także na bodziszku pirenejskim ("Geranium pyrenaica"). W Polsce jest częsty, na bodziszku łąkowym występuje powszechnie.
Gatunki podobne.
Na bodziszku kosmatym ("Geranium molle") występuje jeszcze inny gatunek lęgniowca – "Plasmopara geranii". Odróżnienie go od "Plasmopara pusilla" możliwe jest tylko przez obserwacje mikroskopowe.

</doc>
<doc id="4220390" url="https://pl.wikipedia.org/wiki?curid=4220390" title="Pięć Jezior Fudżi">
Pięć Jezior Fudżi

 – pięć jezior: Yamanaka, Kawaguchi, Sai, Shōji, Motosu, leżących u podnóża północnego zbocza góry Fudżi, w Japonii, w prefekturze Yamanashi. Cały ten obszar należy do Parku Narodowego Fudżi-Hakone-Izu. 
Jeziora zostały sformowane setki lat temu przez lawę, która zablokowała rzeki w trakcie kilku erupcji. Trzy z nich: Sai, Shōji i Motosu, są połączone ze sobą podwodnymi kanałami i utrzymują ten sam poziom wody, 900 m ponad poziom morza. 
Jezioro Yamanaka.
Yamanaka jest największym, ale drugim po Kawaguchi najlepiej rozwiniętym turystycznie: campingi, hotele, kwatery itp. Świetne widoki ogromu wulkanu Fudżi zwłaszcza od strony północnego brzegu. Jezioro jest popularne wśród wielbicieli sportów wodnych i wędkarstwa. Wokół jeziora jest kilka onsenów. 
Jezioro Kawaguchi.
Do jeziora Kawaguchi łatwo dostać się pociągiem, autobusem lub samochodem. Jest to bowiem atrakcyjny teren wypoczynku wakacyjnego i weekendowego. Można tam znaleźć liczne atrakcje turystyczne, szlaki turystyczne, gorące źródła, nietypowe muzea oraz podziwiać Fuji. Najpiękniejszy widok jest z północnego brzegu zwłaszcza w porze kwitnienia wiśni w połowie kwietnia lub w kolorach jesieni w połowie listopada. Jest to również baza do wspinaczki na najwyższy wulkan Japonii. 
Jezioro Sai.
Jezioro Sai jest mniejsze niż Kawaguchi, a tereny wokół niego słabo rozwinięte turystycznie. Otoczone zalesionymi górami i kilkoma miejscami wydzielonymi na obozy campingowe. Z jeziorem od południa sąsiaduje las Aokigahara, las samobójców i tajemniczych zaginięć ludzi. Wokół lasu jest kilka jaskiń. Trzy z nich: Ice Cave, Wind Cave i Bat Cave są dostępne dla turystów.
Jezioro Shōji.
Jest najmniejsze spośród pięciu jezior, 5 km na zachód od Sai. Słabo rozwinięte turystycznie. Wraz z dwoma sąsiadami powstało, gdy lawa płynąca z góry Fudżi podzieliła duże prehistoryczne jezioro na trzy mniejsze. Graniczy z lasem Aokigahara. Oferuje piękne widoki Fudżi, ale pozostaje w dużej mierze niezagospodarowane, z wyjątkiem kilku hoteli wokół północnego brzegu, z których roztacza się wspaniały widok na Fudżi. Wokół jeziora popularne są piesze wędrówki, kemping i wędkarstwo, ale także sporty wodne..
Jezioro Motosu.
Spośród pięciu jezior jest położone najbardziej na zachód. Zostało umieszczone na rewersie banknotu o nominale 1000 jenów (serii E), który pojawił się w obiegu w 2004 roku. Jezioro jest trudno dostępne komunikacją miejską i w dużej mierze niezagospodarowane, z wyjątkiem kilku kempingów wokół jego brzegów. Motosu powstało, gdy erupcja Fudżi rozdzieliła większe prehistoryczne jezioro na trzy mniejsze jeziora w IX wieku. Powstały wtedy trzy jeziora: Motosu, Sai i Shōji.

</doc>
<doc id="4220394" url="https://pl.wikipedia.org/wiki?curid=4220394" title="Juan Abelardo Mata Guevara">
Juan Abelardo Mata Guevara

Juan Abelardo Mata Guevara (ur. 23 czerwca 1946 w Managui) – nikaraguański duchowny rzymskokatolicki, w latach 1990–2021 biskup Esteli.

</doc>
<doc id="4220395" url="https://pl.wikipedia.org/wiki?curid=4220395" title="Franciszek Biesiadecki">
Franciszek Biesiadecki

Franciszek Ksawery Biesiadecki h. Prus (ur. 28 lipca 1869 w Krakowie, zm. 4 lipca 1941 w Konotopie) – właściciel ziemski, bibliofil, kolekcjoner, mecenas ruchu bibliofilskiego w Polsce, zasłużony numizmatyk, poseł na Sejm Krajowy Galicji X kadencji.
Życiorys.
Był synem lekarza patomorfologa, profesora Uniwersytetu Jagiellońskiego Alfreda Biesiadeckiego, i Izy z Meyerów. Miał młodszego brata Józefa, który zginął w 1886 na Czerwonym Wierchu. Ukończył we Lwowie gimnazjum, następnie wydział prawa Uniwersytetu Franciszkańskiego (1891). Po studiach, w latach 1892–1893 pracował w Banku Krajowym, od 1894 zajął się prowadzeniem gospodarstwa w majątku Rohatyn, gdzie posiadał bibliotekę składającą się z 5 tysięcy woluminów z zakresu historii, sztuki i numizmatyki. Księgozbiór uległ zniszczeniu podczas I wojny światowej. Członek i działacz Galicyjskiego Towarzystwa Gospodarskiego, członek jego Komitetu (24 czerwca 1910 – 13 czerwca 1912). Członek Towarzystwa Kółek Rolniczych we Lwowie, prezes jego Zarządu Powiatowego w Rohatyniu (1914). Przed 1914 był właścicielem Firlejowa.
W latach 1910–1911 był posłem do Rady Państwa w Wiedniu. W 1913 został posłem Sejmu Krajowego Galicji X kadencji reprezentując I kurię okręgu Brzeżany. Założyciel, wydawca i redaktor w latach 1917–1922 czasopisma bibliofilskiego „Exlibris”. Był współzałożycielem Towarzystwa Miłośników Książki w Krakowie w 1922, a następnie w 1923 we Lwowie, gdzie w 1925 przejął po Janie Kasprowiczu funkcję prezesa. Był honorowym prezesem I i II Zjazdu Bibliofilów Polskich, członkiem Towarzystwa Numizmatycznego w Krakowie oraz Rycerskiego Zakonu Bibliofilskiego z Kapitułą Orderu Białego Kruka w Krakowie. W 1930 odznaczony Orderem Białego Kruka. W 1931 Towarzystwo Miłośników Książki w Krakowie wybiło na jego cześć złoty medal wręczony mu uroczyście 14 lutego 1932 we Lwowie. Nabył i przekazał do Muzeum Narodowego w Krakowie księgozbiór Antoniego Ryszarda.
Po wybuchu II wojny światowej pozostał we Lwowie. Aresztowany 9 kwietnia 1940, osadzony w więzieniu przy ul. Łąckiego. Następnie wywieziony do Konotopu, gdzie zmarł 4 lipca 1941.
Był dwukrotnie żonaty: po raz pierwszy z Wandą Wereszczyńską, po raz drugi z Anielą Turysiewicz (od 1911).

</doc>
<doc id="4220397" url="https://pl.wikipedia.org/wiki?curid=4220397" title="Corneliu Porumboiu">
Corneliu Porumboiu

Corneliu Porumboiu (ur. 14 września 1975 w Vaslui) – rumuński reżyser i scenarzysta filmowy, przedstawiciel nowej fali kina rumuńskiego.
Życiorys.
W latach 1994-1998 studiował zarządzanie na Academia de Studii Economice, a następnie reżyserię filmową na Narodowym Uniwersytecie Sztuki Teatralnej i Filmowej im. I.L. Caragiale (UNATC) w Bukareszcie, którą ukończył w 2003.
Po zrealizowaniu kilku filmów krótkometrażowych, bardzo dobrze przyjętych na festiwalach w Rumunii i poza jej granicami ("Pe aripile vinului", "Călătorie la oraș", "Visul lui Liviu")), zadebiutował filmem fabularnym "" (2006). Ten wyprodukowany z niezależnych funduszy obraz miał swoją światową premierę na 59. MFF w Cannes. Porumboiu powrócił stamtąd ze Złotą Kamerą za najlepszy debiut reżyserski i nagrodą Label Europa Cinemas. Film cieszył się uznaniem na całym świecie i został nominowany do Europejskich Nagród Filmowych.
Kolejny film Porumboiu, "Policjant, przymiotnik" (2009), został zaprezentowany na 62. MFF w Cannes. Zdobył tam Nagrodę Jury w sekcji "Un Certain Regard" oraz nagrodę FIPRESCI. W tej samej sekcji wyróżniono na 68. MFF w Cannes również film "Skarb" (2015).
Porumboiu zasiadał w jury sekcji "Cinéfondation" na 64. MFF w Cannes (2011).

</doc>
<doc id="4220402" url="https://pl.wikipedia.org/wiki?curid=4220402" title="Isabel Pires de Lima">
Isabel Pires de Lima

Maria Isabel da Silva Pires de Lima (ur. 10 lipca 1952 w Bradze) – portugalska polityk, filolog i nauczyciel akademicki, deputowana do Zgromadzenia Republiki, w latach 2005–2008 minister kultury.
Życiorys.
W 1974 ukończyła filologię romańską na Uniwersytecie w Porto. Na tej samej uczelni w 1987 doktoryzowała się z literatury portugalskiej. Została nauczycielem akademickim na Uniwersytecie w Porto. Autorka około 100 publikacji naukowych z zakresu krytyki literackiej i literaturoznawstwa. W pracy naukowej badała m.in. twórczość pisarza José Marii de Eça de Queirós. Powoływana w skład organów instytucji kulturalnych, m.in. fundacji Fundação Eça de Queiroz i zrzeszenia pisarzy Associação Portuguesa de Escritores, a także w skład redakcji czasopism „Queirosiana” i „Via Atlântica”.
Zaangażowała się w działalność polityczną w ramach Partii Socjalistycznej. Z jej ramienia w 1999, 2002 i 2005 uzyskiwała mandat posłanki do Zgromadzenia Republiki. W marcu 2005 objęła urząd ministra kultury w rządzie José Sócratesa; sprawowała go do stycznia 2008.
Odznaczona Orderem Infanta Henryka II klasy (2010).

</doc>
<doc id="4220403" url="https://pl.wikipedia.org/wiki?curid=4220403" title="International Ultraviolet Explorer">
International Ultraviolet Explorer

International Ultraviolet Explorer (również: "SAS-D", dosł. "Międzynarodowy Badacz Ultrafioletu") – satelita do obserwacji astronomicznych w zakresie ultrafioletu, zbudowany i użytkowany od 1978 wspólnie przez NASA, ESA (wówczas ESRO) i brytyjską Science and Engineering Research Council.
Satelita został ostatecznie wyłączony 30 września 1996 o godzinie 18:42 GMT. Oczekiwany czas pracy wynosił 3 lata, a przepracował 18 lat i 9 miesięcy.
Dzięki satelicie wykonano wiele unikalnych obserwacji, m.in.:
Budowa i działanie.
Za budowę satelity i teleskopu odpowiadało Centrum Lotów Kosmicznych imienia Roberta H. Goddarda. Detektory (kamery telewizyjne Vidicon) dostarczył SERC. ESRO dostarczyło panele ogniw słonecznych i centrum kontroli misji ("VILSPA", koło Madrytu). Amerykanie dysponowali 2/3 czasu obserwacyjnego, a ESRO pozostałą częścią.
Satelita miał masę startową 672 kg. Pracował na orbicie geosynchronicznej.
Głównym instrumentem obserwacyjnym był 45-centymetrowy teleskop w układzie Ritcheya-Chrétiena (światłosiła f/15) dostarczający światła do zespołu spektrograficznego, pracującego w zakresie 115–325 nm. Rozdzielczość spektralna wynosiła 0,01 (do magnitudo 12) lub 0,6 nm (do magnitudo 17). Kamery umożliwiały wielogodzinną, nawet 14-godzinną, integrację obrazu.
Satelita był wykorzystywany również do testów technologii łącznościowych i związanych z obserwacjami meteorologicznymi.
Często prowadził jednoczesne obserwacje z innymi obserwatoriami, jak Kosmiczny Teleskop Hubble’a, ROSAT, Teleskop kosmiczny Comptona czy sondami Voyager.
Od 26 stycznia 1978 do 30 września 1996 zebrał ponad 104 000 widm w ultrafiolecie, które wykorzystano w ponad 2500 prac naukowych.

</doc>
<doc id="4220405" url="https://pl.wikipedia.org/wiki?curid=4220405" title="I Międzynarodowy Konkurs Chopinowski na instrumentach historycznych">
I Międzynarodowy Konkurs Chopinowski na instrumentach historycznych



</doc>
<doc id="4220407" url="https://pl.wikipedia.org/wiki?curid=4220407" title="MVP Miesiąca Polskiej Ligi Koszykówki">
MVP Miesiąca Polskiej Ligi Koszykówki



</doc>
<doc id="4220408" url="https://pl.wikipedia.org/wiki?curid=4220408" title="Most Valuable Player Miesiąca Polskiej Ligi Koszykówki">
Most Valuable Player Miesiąca Polskiej Ligi Koszykówki



</doc>
<doc id="4220412" url="https://pl.wikipedia.org/wiki?curid=4220412" title="Zawodnik Miesiąca Energa Basket Ligi">
Zawodnik Miesiąca Energa Basket Ligi



</doc>
<doc id="4220413" url="https://pl.wikipedia.org/wiki?curid=4220413" title="MVP Miesiąca Energa Basket Ligi">
MVP Miesiąca Energa Basket Ligi



</doc>
<doc id="4220414" url="https://pl.wikipedia.org/wiki?curid=4220414" title="Most Valuable Player Miesiąca Energa Basket Ligi">
Most Valuable Player Miesiąca Energa Basket Ligi



</doc>
<doc id="4220422" url="https://pl.wikipedia.org/wiki?curid=4220422" title="Adriana Bazon">
Adriana Bazon

Adriana Bazon-Chelariu (ur. 5 lipca 1963) – rumuńska wioślarka. Trzykrotna medalistka olimpijska.
Brała udział w trzech igrzyskach (IO 84, IO 88, IO 92), za każdym razem zdobywała srebrne medale w ósemce. Na mistrzostwach świata zdobyła dwa złote medale w 1987 (ósemka i czwórka ze sternikiem) oraz złoto w ósemce w 1989. W 1985, 1986 i 1991 była brązową medalistką tej imprezy w ósemce, w 1989 także w czwórce bez sternika.

</doc>
<doc id="4220423" url="https://pl.wikipedia.org/wiki?curid=4220423" title="Adriana Chelariu-Bazon">
Adriana Chelariu-Bazon



</doc>
<doc id="4220427" url="https://pl.wikipedia.org/wiki?curid=4220427" title="IMSR">
IMSR

Integral Molten Salt Reactor (IMSR) – projekt małego reaktora modułowego wykorzystującego technologię reaktora ze stopioną solą i oparty ściśle na projekcie DMSR (Denatured Molten Salt Reactor) z Oak Ridge National Laboratory, zawiera elementy wykorzystane w projekcie SmAHTR (Small Modular Advanced High Temperature Reactor). IMSR jest opracowywany przez Terrestrial Energy Inc. (TEI) z siedzibą w Oakville, Kanada.
IMSR należy do klasy MSR DMSR i jest reaktorem „palnikowym”, który wykorzystuje paliwo płynne. Płyn z soli fluorowej mieszany z paliwem jądrowym jest równocześnie jego głównym czynnikiem chłodzącym, stanowi także podstawowe chłodziwo reaktora.
Opis projektu.
IMSR to w kompaktowy, szczelny i wymienny reaktor jądrowy (jednostka IMSR Core) i zawiera wszystkie podstawowe elementy reaktora jądrowego, które działają na płynnym stopionym paliwie z soli fluorowej oraz moderator, główne wymienniki ciepła, pompy i pręty wyłączające.
IMSR należy do klasy MSR DMSR. Dlatego wykorzystuje paliwo dominujące uranu z prostym konwertorem (znanym również jako „palnik”) celem cyklu paliwowego. W konstrukcji wykorzystuje się paliwo o niskim poziomie wzbogaconego uranu, podobnie jak w większości działających reaktorów energetycznych. Paliwem IMSR jest tetrafluorek uranu (UF4). To paliwo jest zmieszane z solami nośnika, którymi są również fluorki, takie jak fluorek sodu (NaF), fluorek berylu (BeF2) i/lub fluorek litu (LiF). Te sole nośników zwiększają pojemność cieplną paliwa (chłodziwa) i obniżają temperaturę topnienia paliwa.
Ciekła mieszanina paliwo-chłodziwo jest przepompowywana przez rdzeń reaktora jądrowego, który jest moderowany przez elementy grafitowe, co czyni ten układ termicznym reaktorem neutronowym. Po podgrzaniu rdzenia, pompy przepychają ciekłe paliwo przez wymienniki ciepła umieszczone wewnątrz zbiornika reaktora. Wszystkie główne komponenty, wymienniki ciepła itp. są umieszczone wewnątrz zbiornika reaktora. Zintegrowana architektura reaktora pozwala uniknąć stosowanie zewnętrznych przewodów rurowych dla paliwa, które mogą przeciekać lub pękać.
Przewody zewnętrzne do zbiornika reaktora zawierają dwie dodatkowe pętle solne w szeregu: wtórną, nieradioaktywną sól chłodzącą, a następnie kolejną (trzecią) sól chłodzącą. Te pętle soli działają jako dodatkowe bariery dla radionuklidów i zwiększają pojemność cieplną systemu. Umożliwia to łatwiejszą integrację z końcem radiatora i instalacje wykorzystujące standardowe przemysłowe turbiny parowe.
Jednostka IMSR Core została zaprojektowana do całkowitej wymiany po 7-letnim okresie eksploatacji. Podczas pracy, małe świeże wsady paliwa lub soli są okresowo dodawane do układu reaktora. Ten internetowy proces tankowania nie wymaga mechanicznych maszyn do uzupełniania paliwa wymaganych dla systemów reaktorów na paliwo stałe.
Te cechy konstrukcyjne opierają się na dwóch wcześniejszych projektach stopionej masy z laboratorium Oak Ridge National Laboratory (ORNL) – denaturowanego reaktora ze stopioną solą ORNL (DMSR) z 1980 i chłodzonego solą małego modułowego reaktora wysokotemperaturowego (SmAHTR), projekt z 2010. DMSR wprowadzony do projektu IMSR wykorzystuje stopione paliwo solne i moderator grafitu w uproszczonej konstrukcji konwertera z wykorzystaniem LEU z okresowym uzupełnieniem paliwa LEU. W większości wcześniejszych projektów dotyczących reaktorów ze stopioną solą gromadzono więcej paliwa niż potrzebne było do jego działania. Reaktory konwertorowe lub „palnikowe”, takie jak IMSR i DMSR, mogą również wykorzystywać pluton z obecnego zużytego paliwa jako źródła paliwa do uzupełniania. Nowsza propozycja SMAHTR dotyczyła niewielkiego, modułowego reaktora zasilanego paliwem TRISO chłodzonego stopioną solą.
W 2016 roku firma Terrestrial Energy zgłosiła projekt IMSR do przeglądu w Kanadyjskiej Komisji Bezpieczeństwa Jądrowego. W grudniu 2018 przegląd wszedł w drugą fazę tego procesu.
Terrestrial Energy.
Firma Terrestrial Energy już wcześniej pracowała nad projektem w 3 różnych rozmiarach, wytwarzającym odpowiednio 80 MW, 300 MW i 600 MW mocy cieplnej oraz 33, 141 i 291 MW energii elektrycznej, stosując standardowe przemysłowe turbiny parowe. Niedawne dokumenty publiczne wskazują na konstrukcję termiczną 400MW. Proponowane są standardowe turbiny parowe klasy przemysłowej, możliwa jest także kogeneracja lub skojarzone wytwarzanie ciepła i energii.
Firma Terrestrial Energy twierdzi, że pierwsze komercyjne IMSR będą licencjonowane i będą działać w roku 2020.
Wymienna jednostka rdzenia.
Kiedy ekspozycja moderatora grafitu na strumień neutronów powoduje, że zaczyna się zniekształcać poza dopuszczalne granice, zamiast usuwania i zastępowania moderatora grafitu, cała jednostka IMSR Core jest zastępowana nową. Obejmuje to pompy, silniki pomp, pręty wyłączające, wymienniki ciepła i moderator grafitu, z których wszystkie znajdują się wewnątrz naczynia lub są bezpośrednio do niego przymocowane. Aby ułatwić wymianę, konstrukcja wykorzystuje dwa silosy reaktora w obudowie reaktora, jeden działający i jeden nieczynny z pustym, zużytym modułem rdzeniowym w trybie chłodzenia. Po 7 latach pracy jednostka rdzenia zostaje zamknięta i schładza się, aby umożliwić rozpad krótkotrwałych nuklidów promieniotwórczych. Po tym okresie schładzania zużyta jednostka rdzenia zostaje wyjęta i wymieniona.
Jednocześnie nowa jednostka rdzenia jest instalowana i aktywowana w drugim silosie. Wiąże się to z podłączeniem do wtórnego (chłodziwa) rurociągu solnego, umieszczeniem głowicy zabezpieczającej i tarczą biologiczną oraz załadowaniem świeżej soli paliwowej. Głowica zabezpieczająca zapewnia podwójną obudowę (pierwsza to zamknięte naczynie reaktora) i nowa jednostka centralna może teraz rozpocząć swój 7-letni cykl działania.
Dostawca IMSR gromadzi zapieczętowane, zużyte jednostki IMSR Core i zbiorniki soli z wypalonym paliwem w silosach odpowiedniej klasy. Ten tryb operacyjny zmniejsza niepewność w odniesieniu do długiego okresu użytkowania materiałów i wyposażenia, zastępując je nowymi co eliminuje narastanie problemów związanych z wiekiem urządzenia, takich jak pełzanie lub korozja.
Tankowanie online.
IMSR wykorzystuje tankowanie online. Podczas pracy małe partie soli świeżej paliwa są okresowo dodawane do układu reaktora. Ponieważ reaktor wykorzystuje płynne paliwo cyrkulacyjne, proces ten nie wymaga skomplikowanych maszyn do mechanicznego uzupełniania paliwa. Naczynie reaktora nigdy nie jest otwierane, dzięki czemu zapewnia czyste środowisko pracy. Przez 7 lat paliwo nie jest usuwane z reaktora co różni je od reaktorów na paliwo stałe w których trzeba usuwać paliwo, aby zrobić miejsce na jakiekolwiek nowe zespoły paliwowe.
Bezpieczeństwo.
Reaktory jądrowe mają trzy podstawowe wymogi bezpieczeństwa:
Kontrola.
Reaktory jądrowe wymagają kontroli nad krytyczną reakcją łańcuchową. W związku z tym projekt musi zapewniać dokładną kontrolę szybkości reakcji rdzenia i musi umożliwiać niezawodne wyłączanie w razie potrzeby. Podczas rutynowych operacji IMSR opiera się na wewnętrznej stabilności kontroli reaktywności i nie ma prętów kontrolnych. To zachowanie jest znane jako ujemne sprzężenie zwrotne mocy – reaktor jest samostabilizujący się pod względem mocy i temperatury i jest scharakteryzowany jako reaktor obciążeniowy. Moc reaktora jest kontrolowana przez ilość ciepła usuwanego z reaktora. Zwiększone odprowadzanie ciepła powoduje spadek temperatury soli paliwa, co powoduje zwiększoną reaktywność, a to z kolei zwiększa moc. Odwrotnie, redukcja usuwania ciepła najpierw zwiększy temperaturę reaktora, obniżając reaktywność, a następnie zmniejsza moc reaktora. Jeśli całe odprowadzone ciepła zostanie utracone, moc reaktora spadnie do bardzo niskiego poziomu.
Jako urządzenie zapasowe (i metoda zatrzymania do konserwacji), IMSR wykorzystuje pręty wyłączające wypełnione absorberem neutronowym. Podobnie jak w przypadku innych reaktorów ze stopioną solą, reaktor można również wyłączyć poprzez odprowadzenie soli paliwowej z jednostki rdzeniowej do zbiorników magazynowych.
Chłodzenie.
Reaktor jądrowy jest systemem energii cieplnej – wytwarza ciepło, transportuje je i ostatecznie przekształca w ruch w silniku cieplnym, w tym przypadku w turbinie parowej. Takie systemy wymagają, aby ciepło było usuwane, transportowane i przekształcane w tym samym tempie, w jakim zostało wygenerowane.
Zasadniczą kwestią dla reaktorów jądrowych jest to, że nawet po zatrzymaniu procesu rozszczepiania jądra atomowego ciepło generowane jest na znacznym poziomie przez rozpad promieniotwórczy produktów rozszczepienia na wiele dni, a nawet miesięcy. Jest to znane jako rozpad ciepła i jest głównym motorem napędowym chłodzenia reaktorów jądrowych i musi zostać usunięte. W przypadku konwencjonalnych reaktorów lekkiej wody we wszystkich przewidywalnych okolicznościach przepływ wody chłodzącej musi być stale kontynuowany. W przeciwnym razie może dojść do uszkodzenia i stapiania (stałego) paliwa. Reaktory lekkiej wody pracują z lotnym czynnikiem chłodzącym, wymagającym działania pod wysokim ciśnieniem i rozprężania w sytuacjach awaryjnych.
IMSR zamiast tego wykorzystuje płynne paliwo pod niskim ciśnieniem. W IMSR nie występuje doprowadzanie chłodziwa do reaktora lub rozprężaniu reaktora. Chłodzenie IMSR jest pasywne. Ciepło w sposób ciągły rozprasza się z jednostki rdzenia. Podczas normalnej pracy strata ciepła jest zmniejszana przez umiarkowaną temperaturę zbiornika reaktora podczas normalnej pracy, w połączeniu ze stojącym powietrzem pomiędzy jednostką rdzeniową a naczyniem ochronnym, co pozwala wykorzystać promiennik ciepła. Promieniowanie ciepła jest silną funkcją temperatury i jakikolwiek wzrost temperatury rdzenia szybko zwiększy straty ciepła. Po wyłączeniu pierwotnych pomp solnych reaktor pasywnie obniża moc do bardzo małego poziomu. Może on nadal nagrzewać się powoli przez małe, ale stałe ciepło rozpadu, jak opisano wcześniej. Ze względu na dużą pojemność cieplną grafitu i soli, nagrzewanie jest powolne. Powolne nagrzewanie powoli zwiększa utratę ciepła promieniowania cieplnego, a następnie utratę ciepła z samego naczynia strażniczego do powietrza zewnętrznego. Niskociśnieniowy przepływ azotu przez naturalną konwekcję na zewnątrz zbiornika strażniczego, transportujący ciepło do dachu budynku reaktora metalowego. Ten dach zapewnia wymaganą pasywną utratę ciepła, działając jak gigantyczny grzejnik zewnętrzny. W wyniku tego utraty ciepła są zwiększane, podczas gdy ciepło zaniku naturalnie spada osiągając równowagę, w której temperatury osiągają najwyższą wartość, a następnie spadają. Dynamika cieplna i bezwładność całego układu jednostki rdzenia w silosie zamykającym wystarcza do pochłonięcia i rozproszenia ciepła rozpadu. W perspektywie długoterminowej, gdy rozpad ciepła rozproszy się prawie całkowicie, a instalacja nie zostanie odzyskana, reaktor zwiększy moc do poziomu strat ciepła IRVACS i pozostanie na tym niskim poziomie mocy (i normalnej) przez czas nieokreślony
Stopione sole są doskonałymi płynami przenoszącymi ciepło, o objętościowej pojemności cieplnej jak woda i dobrym przewodnictwie cieplnym.
Ograniczenie.
Wszystkie reaktory ze stopioną solą mają cechy, które przyczyniają się do bezpieczeństwa zamknięcia. Dotyczą one głównie właściwości samej soli. Sole są chemicznie obojętne. Nie palą się i nie są palne. Sole mają niską lotność (wysoka temperatura wrzenia około 1400 °C), pozwalając na niskie ciśnienie robocze rdzenia i pętli chłodzenia. Zapewnia to duży margines powyżej normalnej temperatury roboczej około 600 do 700 °C. Umożliwia to pracę przy niskich ciśnieniach bez ryzyka wrzenia chłodziwa / paliwa.
Wysoka stabilność chemiczna soli wyklucza energetyczne reakcje chemiczne, takie jak wytwarzanie i detonację gazu wodorowego i spalanie sodu, które mogą stanowić wyzwanie dla projektu. Sól fluorkowa reaguje z wieloma produktami rozszczepienia tworząc chemicznie stabilne, nielotne fluorki, takie jak fluorek cezu. Podobnie większość innych produktów rozszczepienia wysokiego ryzyka, takich jak jod, rozpuszcza się w soli paliwowej, tworząc sole jodkowe.
IMSR ma również wiele fizycznych barier ograniczających. Używa zamkniętej, zintegrowanej jednostki reaktora i jednostka ta jest otoczona przez naczynie strażnicze po swojej stronie i na dnie, otoczone gazoszczelnym stalowym i betonowym silosem. Jednostka rdzenia jest pokryta od góry stalową obudową bezpieczeństwa, która jest sama pokryta grubymi okrągłymi płytami stalowo-betonowymi. Płyty służą jako osłona przed promieniowaniem i zapewniają ochronę przed zagrożeniami zewnętrznymi, takimi jak wybuchy lub przebicie samolotu. Budynek reaktora zapewnia dodatkową warstwę ochronną przed takimi zagrożeniami zewnętrznymi, a także kontrolowaną strefą ograniczoną przez filtrowanie powietrza.
Większość reaktorów ze stopioną solą wykorzystuje grawitacyjny zbiornik spustowy jako awaryjny zbiornik magazynowy na sól stopionego paliwa. IMSR celowo unika tego zbiornika spustowego. Konstrukcja IMSR jest prostsza i eliminuje linię drenażu oraz towarzyszące mu ryzyko z penetracji statków o niskim poziomie. Rezultatem jest bardziej zwarta, solidna konstrukcja z mniejszą liczbą części i kilkoma scenariuszami awarii.
Ekonomia.
W ekonomice reaktorów jądrowych dominuje koszt kapitału, koszt budowy i finansowania budowy obiektu. Koszty paliwa i eksploatacji są stosunkowo niskie.
Ze względu na dominację kosztów kapitałowych, większość reaktorów jądrowych dąży do obniżenia kosztów 1 Wata energii przez zwiększenie całkowitej mocy wyjściowej systemu reaktora. Jednak często prowadzi to do bardzo dużych projektów, którymi trudno jest zarządzać i standaryzować.
Terrestrial Energy jest za innym podejściem, aby stworzyć bardziej zwarty, bardziej wydajny system reaktorów.
System bezpieczeństwa.
Duża część kosztów związanych z reaktorami jądrowymi wiąże się z bezpieczeństwem oraz wynikającymi z niego wymaganiami jakościowymi i regulacyjnymi, które mogą prowadzić do wzrostu kosztów. Podejście IMSR polega raczej na wewnętrznych i pasywnych funkcjach bezpieczeństwa, niż skomplikowanych aktywnych systemach, potencjalnie obniżających koszty w tym ważnym obszarze, przy jednoczesnym zwiększeniu profilu bezpieczeństwa.
Do kontroli wykorzystuje się regulację mocy reaktora przez reaktywne sprzężenie zwrotne, a nie układ sterowania reaktora z aktywnie pozycjonującymi prętami kontrolnymi.
Do chłodzenia, ciągły, pasywny system chłodzenia oparty na stratach ciepła, umożliwiający usuwanie ciepła z wysokiej jakości.
W przypadku obudowy, właściwości soli zapewniają kluczową różnicę dla reaktorów chłodzonych wodą. Sole mają niskie ciśnienia pary i wysokie temperatury wrzenia i są chemicznie stabilne. Wysokie ciśnienia i zagrożenia wodorowe są w ten sposób eliminowane z konstrukcji obudowy ograniczającej, zmniejszając wymaganą objętość obudowy, ciśnienie obliczeniowe i towarzyszące koszty. Wysoka retencja soli cezu redukuje dostępny termin źródłowy w wypadku, dodatkowo zmniejszając podstawowy profil ryzyka.
Skuteczność.
Najważniejszym czynnikiem wpływającym na ekonomiczność elektrowni jądrowej wytwarzającej energię elektryczną jest sprawność konwersji ciepła na energię elektryczną. Wynika to z faktu, że wielkość przychodów generowanych z elektrowni jądrowej o danej mocy cieplnej reaktora jest proporcjonalna do wydajności konwersji mocy, co znaczy ile ciepła jest faktycznie przetwarzane na energię elektryczną doprowadzoną do sieci. Reaktory ciśnieniowe i wrzące mają stosunkowo niską wydajność, zwykle około 32–34%. Wyższa temperatura soli w IMSR zapewnia gorętsze, przegrzane wytwarzanej pary, co daje wydajność w zakresie 45–48%. Z tego powodu IMSR wytwarza około 1,4 razy więcej energii elektrycznej na jednostkę produkcji reaktora, co powoduje 40% wzrost produkcji energii elektrycznej (i przychodów).
Sprawność jądrowa jest mniej ważna dla gospodarki, ponieważ koszty paliwa w obiekcie jądrowym są niskie i zazwyczaj jest to około 0,15 do 0,3 centa na kWh, w zależności od cen uranu. Oprócz samego paliwa uranowego wykorzystanie wzbogacania zwiększa również koszt cyklu paliwowego. Wydajność nuklearna IMSR jest porównywalna do reaktora lekkowodnego, z mniejszym spalaniem paliwa, ale również niższym wymogiem średniego wzbogacania.
Modułowość.
Kluczowy czynnik kosztowy ma charakter wykorzystywanego sprzętu. Standaryzowane, wyprodukowane komponenty są tańsze niż specjalistyczne, a nawet niestandardowe komponenty. Kompaktowy rdzeń stanowi podstawę modułowości systemu IMSR. Jednostki centralne są identyczne i wystarczająco małe, aby można je było wyprodukować w kontrolowanym środowisku fabrycznym.
Ciśnienie reaktora.
Wysokie ciśnienie jest czynnikiem zwiększającym koszty dla każdego elementu, ponieważ zwiększa zarówno wymagania jakościowe, jak i wymagania materiałowe (grubość). Duże, wysokociśnieniowe komponenty wymagają skomplikowanych spawów i odkuwek o ograniczonej dostępności. Typowe ciśnienie robocze dla PWR wynosi ponad 150 atmosfer. Ze względu na niską prężność par i wysoką temperaturę wrzenia soli, jednostka Core działa przy ciśnieniu atmosferycznym lub bliskim ciśnieniu atmosferycznemu (innym niż kilka atmosfer ciśnienia od ciężaru hydrostatycznego soli), pomimo wyższej temperatury roboczej. Skutkuje to lżejszymi, cieńszymi komponentami, które są łatwiejsze do wytworzenia i modularyzacji.
Inne rynki.
Istnieją różne zastosowania nieelektryczne, które mają duże zapotrzebowanie rynku na energię jak formowanie parowe, produkcja papieru i masy celulozowej, produkcja chemikaliów i tworzyw sztucznych itd. Reaktory na wodę lekką są mniej odpowiednie dla większości z tych rynków ze względu na niską temperaturę roboczą wynoszącą około 300 °C i duży rozmiar reaktorów. Mniejszy rozmiar IMSR i wyższa temperatura pracy (około 700 °C) mogą potencjalnie otworzyć nowe rynki w tych zastosowaniach ciepła procesowego. Ponadto potencjalnie atrakcyjna jest również kogeneracja, produkcja energii cieplnej i elektrycznej.

</doc>
<doc id="4220429" url="https://pl.wikipedia.org/wiki?curid=4220429" title="Skáli">
Skáli



</doc>
<doc id="4220434" url="https://pl.wikipedia.org/wiki?curid=4220434" title="Kuchibiru ni Be My Baby">
Kuchibiru ni Be My Baby

 – czterdziesty drugi singel japońskiego zespołu AKB48, wydany w Japonii 9 grudnia 2015 roku przez You! Be Cool.
Singel został wydany w dziewięciu edycjach: czterech regularnych i czterech limitowanych (Type A, Type B, Type C, Type D) oraz „teatralnej” (CD). Osiągnął 1 pozycję w rankingu Oricon i pozostał na liście przez 72 tygodnie, sprzedał się w nakładzie egzemplarzy. Singel zdobył status płyty Milion.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4220454" url="https://pl.wikipedia.org/wiki?curid=4220454" title="Erick Davis">
Erick Davis



</doc>
<doc id="4220458" url="https://pl.wikipedia.org/wiki?curid=4220458" title="Leonid Gorieglad">
Leonid Gorieglad

Leonid Iwanowicz Gorieglad (ros. Леонид Иванович Горегляд, ur. w Aszchabadzie, zm. 12 lipca 1986 w Moskwie) – radziecki generał major lotnictwa, Bohater Związku Radzieckiego (1948).
Życiorys.
Urodził się w rodzinie kolejarza. Ukończył rabfak (fakultet robotniczy) i aeroklub w Woroneżu, pracował jako elektromonter, w styczniu 1934 został powołany do Armii Czerwonej, skończył wojskową lotniczą szkołę pilotów w Orenburgu. Od 1939 należał do WKP(b). Uczestniczył w wojnie z Finlandią, wykonując 30 lotów bojowych, w czerwcu 1941 ukończył Wojskowo-Powietrzną Akademię Inżynieryjną, od października 1941 brał udział w wojnie z Niemcami. Walczył kolejno na Froncie Południowym, Woroneskim, Południowo-Zachodnim, 1 i 2 Ukraińskim, w październiku 1941 został szefem sztabu 101 Dywizji Lotnictwa Myśliwskiego, w lutym-marcu 1943 i ponownie od października do grudnia 1943 był zastępcą dowódcy 205 Dywizji Lotnictwa Myśliwskiego, w grudniu 1943 został p.o. dowódcy 304 Dywizji Lotnictwa Myśliwskiego, od czerwca do sierpnia 1944 był zastępcą dowódcy 9 Gwardyjskiej Dywizji Lotnictwa Myśliwskiego, następnie dowódcą 205 Dywizji Lotnictwa Myśliwskiego w stopniu podpułkownika. Wykonał 132 loty bojowe i stoczył 53 walki powietrzne, w których strącił osobiście 15 i w grupie 6 samolotów wroga. W 1950 ukończył Wyższą Akademię Wojskową, od 1961 pracował w Generalnej Inspekcji Sił Powietrznych, w 1976 zwolniono go do rezerwy w stopniu generała majora lotnictwa.
Odznaczenia.
I inne.

</doc>
<doc id="4220460" url="https://pl.wikipedia.org/wiki?curid=4220460" title="João Domingos Bomtempo">
João Domingos Bomtempo

João Domingos Bomtempo (ur. 28 grudnia 1775 w Lizbonie, zm. 18 sierpnia 1842 tamże) – portugalski kompozytor i pianista. 
Życiorys.
Jego ojciec, Francisco Saveiro Bomtempo, był z pochodzenia Włochem i zatrudniony był jako oboista w portugalskiej orkiestrze dworskiej. Młody João Domingos uczył się muzyki u boku ojca, następnie w 1801 roku wyjechał na studia do Paryża, gdzie wydał drukiem swoje pierwsze kompozycje. Podczas pobytu w stolicy Francji związał się z kręgiem przebywających na emigracji portugalskich liberałów i stał się zwolennikiem konstytucjonalizmu. W 1810 roku wyjechał do Londynu, gdzie udzielał lekcji gry na fortepianie i wstąpił do loży masońskiej. W 1815 roku powrócił na krótko do Lizbony, którą już rok później musiał jednak opuścić z powodów politycznych. Wrócił na stałe do Portugalii w 1820 roku. W 1822 roku założył w Lizbonie towarzystwo filharmoniczne. W okresie absolutystycznych rządów króla Michała I (1828–1834) ukrywał się na terenie rosyjskiego konsulatu. Powrócił do działalności publicznej po upadku władcy. Zatrudniony na dworze królewskim jako nauczyciel królowej Marii II, został udekorowany komandorią Orderu Chrystusa. W 1835 roku otrzymał posadę dyrektora nowo utworzonego konserwatorium królewskiego. Pochowany został na lizbońskim Cemitério dos Prazeres.
Był pierwszym portugalskim kompozytorem tworzącym muzykę symfoniczną. Utwory Bomtempo utrzymane są w stylistyce klasycznej, z wyraźnymi wpływami twórczości Clementiego oraz J.B. Cramera. Skomponował 2 symfonie, 6 koncertów fortepianowych, liczne sonaty oraz inne utwory na fortepian, kantaty, utwory religijne (w tym requiem), a także operę "Alessandro in Efeso". W 1816 roku wydał w Londynie pracę teoretyczną "Elementos de música de methodo de tocar piano forte".

</doc>
<doc id="4220469" url="https://pl.wikipedia.org/wiki?curid=4220469" title="Ernst Gottlieb Baron">
Ernst Gottlieb Baron

Ernst Gottlieb Baron (ur. 17 lutego 1696 we Wrocławiu, zm. 12 kwietnia 1760 w Berlinie) – niemiecki kompozytor okresu baroku, lutniarz.
Życiorys.
Studiował prawo i filozofię w Lipsku. Działał jako lutnista w licznych miastach niemieckich: Jenie, Norymberdze, Gocie, Eisenach, Rheinsbergu i ostatecznie od 1737 roku w Berlinie, gdzie zmarł. Pisał utwory na lutnię solo i na zespoły kameralne z udziałem lutni, wykazujące silny wpływ francuskiego stylu galant. Jest autorem dwóch ważnych prac teoretyczno-estetycznych: "Historisch-theoretische und practische Untersuchung des Instruments der Lauten" (Norymberga 1727) oraz "Abriss einer Abhandlung von der Melodie" (Berlin 1765).

</doc>
<doc id="4220470" url="https://pl.wikipedia.org/wiki?curid=4220470" title="Plasmopara geranii">
Plasmopara geranii

Plasmopara geranii (Peck) Berl. &amp; De Toni – gatunek grzybopodobnych lęgniowców z rodziny wroślikowatych. Grzyb mikroskopijny, pasożyt roślin z rodzaju bodziszek ("Geranium"). U porażonych roślin wywołuje chorobę zwaną mączniakiem rzekomym. 
Systematyka i nazewnictwo.
Pozycja w klasyfikacji według Index Fungorum: "Plasmopara, Peronosporaceae, Peronosporales, Peronosporidae, Peronosporea, Incertae sedis, Oomycota, Chromista".
Po raz pierwszy zdiagnozował go w 1863 r. Charles Horton Peck nadając mu nazwę "Peronospora geranii". Obecną, uznaną przez Index Fungorum nazwę nadali mu Augusto Napoleone Berlese i Giovanni Battista de Toni w 1888 r.
Synonimy:
Charakterystyka.
Endobiont, rozwijający się wewnątrz tkanek roślin. Tworzy pomiędzy ich komórkami strzępki z niewielkimi ssawkami pobierające potrzebne mu składniki. Ze strzępek tych wyrastają słabo rozgałęzione sporangiofory. Na ich szczycie znajdują się bezbarwne, mniej więcej okrągłe zarodnie pływkowe z dobrze wykształconymi brodawkami. Przez brodawki te wydostają się zoospory. Lęgnie zbudowane z wielu bezbarwnych warstw. Powstają w nich żółtawe oospory.
Występowanie.
W Polsce do 2003 r. podano jedno tylko stanowisko tego gatunku na bodziszku kosmatym "Geranium molle" (Słowiński Park Narodowy, 1999 r.). Na bodziszkach występują jeszcze inne gatunki "Plasmopara". W Polsce na kilku gatunkach tych roślin dość często występuje "Plasmopara pusilla". Rozróżnienie "P. geranii" i "P. pusilla" możliwe jest tylko przez mikroskop.

</doc>
<doc id="4220475" url="https://pl.wikipedia.org/wiki?curid=4220475" title="Iosif Żygariew">
Iosif Żygariew

Iosif Siemionowicz Żygariew (; ur. we wsi Pawłowka w obwodzie smoleńskim, zm. 29 listopada 1983 w Mińsku) – radziecki generał porucznik artylerii, Bohater Związku Radzieckiego (1945).
Życiorys.
Urodził się w rodzinie chłopskiej. Miał wykształcenie niepełne średnie, pracował jako kierownik czytelni, od 1928 służył w Armii Czerwonej, w 1930 przyjęto go do WKP(b). W 1932 ukończył moskiewską szkołę artylerii, a w 1941 kursy doskonalenia kadry dowódczej, od lipca 1941 uczestniczył w wojnie z Niemcami w składzie brygady artylerii 47 Armii, 1944–1945 walczył na 1 Froncie Białoruskim w stopniu pułkownika jako dowódca brygady. We wrześniu 1944 brał udział w walkach w rejonie Magnuszewa i Puław oraz w zajęciu przez Armię Czerwoną Pragi, a w kwietniu 1945 w operacji berlińskiej i m.in. zajęciu Wriezen. 
11 lipca 1945 otrzymał stopień generała majora artylerii, w 1954 ukończył Wyższe Kursy Akademickie przy Wojskowej Akademii Artylerii, w 1964 został zwolniony do rezerwy w stopniu generała porucznika artylerii. 
Został pochowany na Cmentarzu Wschodnim w Mińsku.

</doc>
<doc id="4220479" url="https://pl.wikipedia.org/wiki?curid=4220479" title="Zawodniczka Miesiąca Polskiej Ligi Koszykówki Kobiet">
Zawodniczka Miesiąca Polskiej Ligi Koszykówki Kobiet

Zawodniczka Miesiąca Polskiej Ligi Koszykówki Kobiet – cykliczna, przyznawana co miesiąc, nagroda dla najlepszej zawodniczki Polskiej Ligi Koszykówki Kobiet w poszczególnych miesiącach sezonu zasadniczego.
Zestawienie nagrodzonych.
pogrubienie – oznacza rekord w danej kategorii statystycznej pośród wszystkich nagrodzonych

</doc>
<doc id="4220488" url="https://pl.wikipedia.org/wiki?curid=4220488" title="MVP Miesiąca Polskiej Ligi Koszykówki Kobiet">
MVP Miesiąca Polskiej Ligi Koszykówki Kobiet



</doc>
<doc id="4220491" url="https://pl.wikipedia.org/wiki?curid=4220491" title="Most Valuable Player Miesiąca Polskiej Ligi Koszykówki Kobiet">
Most Valuable Player Miesiąca Polskiej Ligi Koszykówki Kobiet



</doc>
<doc id="4220492" url="https://pl.wikipedia.org/wiki?curid=4220492" title="Zawodniczka Miesiąca Energa Basket Ligi Kobiet">
Zawodniczka Miesiąca Energa Basket Ligi Kobiet



</doc>
<doc id="4220493" url="https://pl.wikipedia.org/wiki?curid=4220493" title="MVP Miesiąca Energa Basket Ligi Kobiet">
MVP Miesiąca Energa Basket Ligi Kobiet



</doc>
<doc id="4220494" url="https://pl.wikipedia.org/wiki?curid=4220494" title="Most Valuable Player Miesiąca Energa Basket Ligi Kobiet">
Most Valuable Player Miesiąca Energa Basket Ligi Kobiet



</doc>
<doc id="4220495" url="https://pl.wikipedia.org/wiki?curid=4220495" title="Zawodniczka Miesiąca PLKK">
Zawodniczka Miesiąca PLKK



</doc>
<doc id="4220496" url="https://pl.wikipedia.org/wiki?curid=4220496" title="Clarias magur">
Clarias magur

Clarias magur – gatunek ryby sumokształtnej z rodziny długowąsowatych (Clariidae).
Zasięg występowania.
"Clarias magur" pierwotnie występował w Bangladeszu, Indiach (Arunachal Pradesh, Assam, Bihar, Chandigarh, Chattisgarh, Darjiling, Delhi, Haryana, Himachal Pradesh, Jharkand, Madhya Pradesh, Manipur, Meghalaya, Mizoram, Nagaland, Sikkim, Tripura, Uttaranchal, Uttar Pradesh, Bengal Zachodni); Nepalu. Obecnie gatunek ten powszechnie występuje w Brahmaputra w północnych i północno-wschodnich Indiach, Nepalu, Bhutanie i Bangladeszu.
Morfologia.
"Clarias magur" jest to oddychająca powietrzem ryba, która posiada dodatkowy organ oddechowy, rozgałęziony, znajdujący się w pobliżu skrzeli. Głowa tej ryby jest duża a pysk ścięty po stronie brzusznej. Z ośmiu wąsów dwa są znacznie bardziej skomplikowane i dłuższe, a reszta ma podobną budowę. Obecny w pobliżu otworu gębowego pierwszy cienki promień płetwy piersiowej został zmodyfikowany w ostry kolec obronny. Płetwy miednicy po stronie brzusznej są blisko płetw piersiowych. Są one wsparta przez miękkie drobne promienie. Płetwa grzbietowa jest bardzo duża, rozciąga się wzdłuż środkowej linii grzbietowej całego obszaru tułowia i ogona. Wsparta jest przez niezliczone miękkie promienie płetwy. Płetwa analna występuje wzdłuż środkowej linii brzusznej obszaru ogona. Wsparta jest przez liczne miękkie promienie płetwy.Płetwa ogonowa jest półkolista i występuje na końcowym odcinku ogona.
"Clarias magur" osiąga dojrzałość w pierwszych latach życia i zwykle pojawia się od kwietnia do sierpnia zarówno w wodach otwartych, jak i zamkniętych. W południowo-wschodniej Azji zwykle pojawia się w porze deszczowej, kiedy rzeki wznoszą się, a ryby są w stanie wykopywać gniazda w zatopionych brzegach i groblach zalanych pól ryżowych. Rozmnaża się w płytkich wodach przybrzeżnych, w stawach, rowach i naturalnych zagłębieniach oraz zalanych polach ryżowych podczas monsunu letniego i pory deszczowej. Osiąga maksymalną długość 35 cm i masę 250 g. Jest to gatunek denny, wszystkożerny. Są aktywne głównie w nocy i ich pokarm stanowią głównie larwy owadów, jaja ryb, ryby i okazjonalnie materiał roślinny. Może żyć z wody przez dłuższy czas i poruszać się na krótkich dystansach. To dość odporna ryba.
Znaczenie gospodarcze.
"Clarias magur" jest rybą, która cieszy się dużym popytem i przyciąga uwagę rolników ze względu na wysoką wartość rynkową w Indiach i Bangladeszu. Gatunek ten jest bardzo popularny w Bangladeszu ze względu na stosowanie mięsa tej ryby jako ważnej część diety dla dzieci i matek karmiących, pacjentów w okresie rekonwalescencji. Ponadto gatunek może być utrzymywany przy życiu przez długi czas nawet wtedy, kiedy przechowuje się go w pojemniku na wodę, nie dając pożywienia. Ryba ta jest wysoko ceniona ze względu na dużą zawartość białka (15,0%), niską zawartość tłuszczu (1,0%) i wysoką zawartość żelaza (710 mg/100g tkanki).
Metoda hodowli jest łatwa. "Clarias magur" może przetrwać w niesprzyjających warunkach, w zanieczyszczonej wodzie o niskiej zawartości tlenu. Jest odporny na choroby,
W przypadku prawidłowego prowadzenia hodowli, ryby mogą być sprzedawane na wczesnym etapie (6–8 miesięcy) Praktyka kulturowa w Tajlandii polega na zbieraniu ręcznie od 2000 do 15 000 jednotygodniowych narybków, które są następnie transportowane do stawów żłobkowych.
Populacja tego gatunku spada na całym obszarze występowania z powodu wysychania mokradeł oraz zanieczyszczenia pestycydami terenów ryżowych. Spadek populacji o ponad 50% w ciągu ostatnich kilku lat i przewidywany spadek w tym samym lub nieco wyższym tempie w całym zakresie gatunków sprawia, że kwalifikuje się on do kategorii "zagrożone wyginięciem".

</doc>
<doc id="4220497" url="https://pl.wikipedia.org/wiki?curid=4220497" title="Zawodniczka Miesiąca EBLK">
Zawodniczka Miesiąca EBLK



</doc>
<doc id="4220499" url="https://pl.wikipedia.org/wiki?curid=4220499" title="Ana Benaki-Psaruda">
Ana Benaki-Psaruda

Ana Benaki-Psaruda, grec. Άννα Μπενάκη-Ψαρούδα (ur. 12 grudnia 1934 w Atenach) – grecka polityk, prawniczka i nauczyciel akademicki, długoletnia parlamentarzystka, była minister, w latach 2004–2007 przewodnicząca Parlamentu Hellenów.
Życiorys.
Ukończyła studia prawnicze na Uniwersytecie Narodowym im. Kapodistriasa w Atenach. Doktoryzowała się w zakresie prawa karnego na Uniwersytecie Fryderyka Wilhelma w Bonn. Praktykowała w zawodzie adwokata. Została też profesorem prawa karnego na macierzystej uczelni. W 2010 uzyskała członkostwo w Akademii Ateńskiej.
Zaangażowała się w działalność polityczną w ramach Nowej Demokracji. W 1981 po raz pierwszy uzyskała mandat posłanki do Parlamentu Hellenów z listy państwowej ND. Z powodzeniem ubiegała się o reelekcję w okręgu Ateny A w wyborach w 1985, czerwcu 1989, listopadzie 1989, 1990, 1993, 1996, 2000, 2004 i 2007, wykonując obowiązki deputowanej do 2009. Była wiceministrem edukacji (1989) i wiceministrem kultury (1990–1991). Dwukrotnie sprawowała urząd ministra kultury (w lipcu 1989 i od sierpnia 1991 do grudnia 1991). Od grudnia 1992 do września 1993 pełniła funkcję ministra sprawiedliwości. W latach 2000–2004 była wiceprzewodniczącą, a od marca 2004 do września 2007 zajmowała stanowisko przewodniczącej Parlamentu Hellenów.

</doc>
<doc id="4220500" url="https://pl.wikipedia.org/wiki?curid=4220500" title="MVP Miesiąca PLKK">
MVP Miesiąca PLKK



</doc>
<doc id="4220501" url="https://pl.wikipedia.org/wiki?curid=4220501" title="Linia kolejowa Könnern – Rothenburg">
Linia kolejowa Könnern – Rothenburg

Linia kolejowa Könnern – Rothenburg – nieczynna jednotorowa i niezelektryfikowana lokalna linia kolejowa w kraju związkowym Saksonia-Anhalt, w Niemczech. Łączył miejscowości Könnern i Rothenburg.

</doc>
<doc id="4220502" url="https://pl.wikipedia.org/wiki?curid=4220502" title="MVP Miesiąca EBLK">
MVP Miesiąca EBLK



</doc>
<doc id="4220504" url="https://pl.wikipedia.org/wiki?curid=4220504" title="Piotr Kosienko">
Piotr Kosienko

Piotr Iwanowicz Kosienko (ros. Пётр Иванович Косенко, ur. we wsi Wielikomichajłowka w obwodzie biełgorodzkim, zm. 22 kwietnia 1973 w Moskwie) – radziecki generał porucznik artylerii, Bohater Związku Radzieckiego (31 maja 1945).
Życiorys.
Urodził się w rodzinie chłopskiej. Miał wykształcenie niepełne średnie. Od marca 1919 służył w Armii Czerwonej, uczestniczył w wojnie domowej, później ukończył szkołę artylerii w Charkowie i następnie w Odessie. Był dowódcą plutonu, szefem łączności baterii, pomocnikiem dowódcy baterii i dowódcą dywizjonu, w 1933 skończył akademickie kursy doskonalenia kadry dowódczej i został pomocnikiem dowódcy pułku artylerii, w 1938 ukończył Akademię Wojskową im. Frunzego. Następnie został skierowany na Daleki Wschód, gdzie 1939-1941 był szefem artylerii 30 Korpusu Zmechanizowanego, w 1941 ukończył kursy wyższej kadry dowódczej przy Wojskowej Akademii Sztabu Generalnego. Od grudnia 1941 brał udział w wojnie z Niemcami jako szef artylerii i zastępca dowódcy 1 Armii Uderzeniowej na Froncie Zachodnim i potem Północno-Zachodnim, walczył w bitwie pod Moskwą i pod Diemiańskiem, w maju 1942 objął dowództwo 1 Dywizji Artylerii na Froncie Woroneskim, uczestniczył w operacji woroszyłowgradzko-woroneskiej, był dwukrotnie ranny. Od listopada 1942 do stycznia 1944 był dowódcą artylerii – zastępcą dowódcy 60 Armii na Froncie Woroneskim, później na Froncie Centralnym, brał udział m.in. w bitwie pod Kurskiem i bitwie o Dniepr, od stycznia 1944 do końca wojny dowodził artylerią 5 Armii Uderzeniowej na 1 i 1 Froncie Ukraińskim, potem 1 Froncie Białoruskim, uczestniczył w operacji jassko-kiszyniowskiej i wiślańsko-odrzańskiej, m.in. w zajmowaniu Kostrzyna. Wiosną 1945 brał udział w operacji berlińskiej, później dowodził artylerią 8 Armii Gwardii w Grupie Wojsk Radzieckich w Niemczech (od 11 lipca 1945 w stopniu generała porucznika artylerii), w 1949 objął dowództwo artylerii armii powietrznodesantowej, od maja 1953 do czerwca 1960 pełnił funkcję dowódcy artylerii Wojsk Powietrznodesantowych, następnie zakończył służbę wojskową.
Odznaczenia.
I medale ZSRR oraz trzy ordery i trzy medale zagraniczne.

</doc>
<doc id="4220506" url="https://pl.wikipedia.org/wiki?curid=4220506" title="Claternae">
Claternae

Claternae (łac. "Dioecesis Claternensis") – stolica historycznej diecezji w Italii erygowanej w III wieku, a skasowanej w wieku VI.
Współczesne miasto Ozzano dell’Emilia w prowincji Bologna we Włoszech. Obecnie katolickie biskupstwo tytularne ustanowione w 1966 przez papieża Pawła VI.

</doc>
<doc id="4220513" url="https://pl.wikipedia.org/wiki?curid=4220513" title="Skarb (film 2015)">
Skarb (film 2015)

Skarb (rum. "Comoara") – rumuński film z 2015 roku w reżyserii Corneliu Porumboiu. Komediodramat o różnicy między tym, jak postrzegamy samych siebie, a jak postrzegają nas inni.
Fabuła.
33-letni Costi wiedzie skromne i spokojne życie z żoną i dzieckiem. Jego ulubioną porą dnia są wieczory, kiedy może czytać bajki swojemu sześcioletniemu synkowi. Ich ulubioną opowieścią jest historia Robin Hooda. Syn często wyobraża sobie ojca jako wielkiego bohatera, który zawsze staje w obronie słabszych. Nieoczekiwana wizyta sąsiada oraz złożona przez niego propozycja odnalezienia ukrytego przed laty skarbu wystawia na próbę relację ojca i syna. 

</doc>
<doc id="4220527" url="https://pl.wikipedia.org/wiki?curid=4220527" title="Liga rokytnicka">
Liga rokytnicka



</doc>
<doc id="4220529" url="https://pl.wikipedia.org/wiki?curid=4220529" title="Jorge Solórzano Pérez">
Jorge Solórzano Pérez

Jorge Solórzano Pérez (ur. 23 marca 1961 w San Andrés de la Palanca) – nikaraguański duchowny rzymskokatolicki, od 2010 biskup Granady. 2000 - 2005 biskup pomocniczy Managui, 2005 - 2010 biskup Matagalpy.

</doc>
<doc id="4220534" url="https://pl.wikipedia.org/wiki?curid=4220534" title="Iwan Buzyckow">
Iwan Buzyckow

Iwan Dmitrijewicz Buzyckow (ros. Иван Дмитриевич Бузыцков, ur. we wsi Niżnieje Sanczelejewo w obwodzie samarskim, zm. 12 lipca 1978 w Dniepropietrowsku) – radziecki pułkownik, Bohater Związku Radzieckiego (1941).
Życiorys.
Urodził się w rodzinie chłopskiej. Skończył 7 klas, pracował jako kombajnista, od 1938 służył w Wojskach Pogranicznych NKWD ZSRR, w 1939 ukończył szkołę młodszych dowódców, od 1942 należał do WKP(b). W momencie ataku Niemiec na ZSRR jako młodszy sierżant służył na placówce granicznej w Mołdawskiej SRR, od początku wojny brał udział w walkach na granicy państwowej ZSRR, początkowo na moście na rzece Prut. Został siedmiokrotnie ranny i ewakuowany do szpitala w Armawirze, w uznaniu odwagi i zasług bojowych mianowano go młodszym porucznikiem oraz nadano tytuł Bohatera Związku Radzieckiego. W 1942 walczył na Froncie Północno-Kaukaskim, w 1945 ukończył kursy przy Akademii Wojskowej im. Frunzego, po czym został dowódcą batalionu wojsk NKWD, później służył w MWD ZSRR. Potem pracował w ukraińskiej republikańskiej organizacji towarzystwa sportowego "Dynamo" w Kijowie. W 1954 otrzymał stopień pułkownika.
Odznaczenia.
I medale.

</doc>
<doc id="4220535" url="https://pl.wikipedia.org/wiki?curid=4220535" title="Morten Andreas Strøksnes">
Morten Andreas Strøksnes

Morten Andreas Strøksnes (urodził się 30 listopada 1965 w Kirkenes) - norweski historyk idei, dziennikarz, fotograf i autor. 
Po studiach w Oslo i Cambridge Strøksnes rozpoczął pracę w Morgenbladet, gdzie pracował jako redaktor/dziennikarz do 2004. Pisał reportaże, szkice, portrety i recenzje w większości dużych norweskich gazet i czasopism, stale współpracował ze Stavanger Aftenblad/Bergens Tidende/Nordlys i Adresseavisen.

</doc>
<doc id="4220537" url="https://pl.wikipedia.org/wiki?curid=4220537" title="Lizzy Yarnold">
Lizzy Yarnold



</doc>
<doc id="4220539" url="https://pl.wikipedia.org/wiki?curid=4220539" title="Dom Parsons">
Dom Parsons



</doc>
<doc id="4220542" url="https://pl.wikipedia.org/wiki?curid=4220542" title="Swarmandal">
Swarmandal

Swarmandal (, także harfa indyjska; potocznie surmandal) – indyjska odmiana cytry, służąca głównie do akompaniamentu w wokalnej muzyce hindustańskiej. Składa się zazwyczaj z około 30 strun i drewnianego pudła. Mimo iż należy do najstarszych instrumentów Indii, jest powszechnie uważana za instrument mniej ważny od innych i drugorzędny. Nazwa cytry pochodzi od słów „nuty” i „grupa” ("swara" i "mandal"), co związane jest z charakterystyczną techniką wykonawczą, polegającą na graniu dużej ilości nut w odstępach. Istnieje elektroniczna wersja instrumentu („digital Swarmandal”)
Budowa i strój.
Harfa indyjska posiada od 21 do 36 strun; są one rozciągnięte od prawej do lewej strony drewnianego pudełka o wymiarach 24-30 na 12-15 na kilku prostokątnych stroikach. Nie istnieje stały i ustalony strój instrumentu - muzyk dostosowuje go, a także inne parametry w zależności od swoich potrzeb, a przy wybraniu nowej ragi instrument trzeba stroić od nowa.
Technika gry.
Na harfie indyjskiej gra się jak na zwykłej cytrze, przy pomocy młoteczków, lub jak na harfie, pociągając struny przy ich końcach bądź przesuwając po nich palcem.
Śpiewając i grając jednocześnie, umieszcza się instrument w jednej z dwóch pozycji:
Wykorzystanie.
Harfy indyjskiej używa się do akompaniamentu w wokalnej muzyce hindustańskiej, często kobiecego śpiewu, przy pomocy burdonu; zwykle gra na niej pierwszy śpiewak. Instrument docenił też zespół The Beatles: użyto go m.in. w piosenkach „Strawberry Fields Forever”, „Within You Without You” oraz „Lucy in the Sky with Diamonds”.

</doc>
<doc id="4220543" url="https://pl.wikipedia.org/wiki?curid=4220543" title="Ai Iijima">
Ai Iijima

, właśc. (ur. 31 października 1972 w Kōtō, zm. 24 grudnia 2008 w Shibuya, Tokio, Japonia) – japońska aktorka AV (filmów pornograficznych) i wokalistka.
Życiorys.
Iijima zdobyła popularność w latach 90. jako gwiazda porno. Zagrała w ponad 100 filmach. W 1993 roku rozpoczęła karierę muzyczną. Wycofała się z branży filmów pornograficznych w 1994 roku.
W 2000 roku, została opublikowana autobiograficzna powieść „Platonic Sex”, która stała się bestsellerem i na jej podstawie powstał film oraz serial telewizyjny. Ale stała się jeszcze bardziej znana, gdy z sukcesem przeniosła się z branży porno do branży telewizyjnej.
W 2006 r. Iijima powiedziała, że z jej zdrowiem nie jest najlepiej z powodu choroby nerek i innych problemów. W marcu 2007 roku ogłosiła swoją emeryturę, mówiąc: „Nie da się przetrwać (w przemyśle rozrywkowym), jeśli nie mogę osiągnąć mojego celu i marzyć, i nie mogę dalej próbować”. Jako główny powód jej emerytury wymieniła problemy zdrowotne.
24 grudnia 2008 r. Iijima została znaleziona martwa w swoim mieszkaniu w Tokio, nie żyła od około siedmiu dni. W lutym 2009 r. policja ogłosiła, że badanie patologiczne wykazało, że zmarła na zapalenie płuc. Policja wykluczyła samobójstwo lub morderstwo.

</doc>
<doc id="4220544" url="https://pl.wikipedia.org/wiki?curid=4220544" title="Sticherus">
Sticherus

Sticherus – rodzaj paproci z rodziny glejcheniowatych ("Gleicheniaceae"). Zalicza się do niego około 87–95 gatunków, występujących głównie w strefie równikowej oraz na półkuli południowej. Największe zróżnicowanie gatunków jest w tropikach Ameryki Południowej i Środkowej, gdzie występują 54 gatunki. W Afryce rośnie kilka gatunków, w Malezji – 16 (do Chin na północy sięga już tylko jeden), 9 na wyspach Oceanii w strefie tropikalnej, 6 w Australii i Nowej Zelandii, 5 w Chile.

</doc>
<doc id="4220545" url="https://pl.wikipedia.org/wiki?curid=4220545" title="Nikołaj Stolarow (lotnik)">
Nikołaj Stolarow (lotnik)

Nikołaj Gieorgijewicz Stolarow (ros. Николай Георгиевич Столяров, ur. 22 maja 1922 w Kazaniu, zm. 23 lutego 1993 w Moskwie) – radziecki lotnik wojskowy, dwukrotny Bohater Związku Radzieckiego (1944 i 1945).
Życiorys.
Urodził się w rodzinie robotniczej. Skończył 10 klas i aeroklub w Kazaniu, od 1941 służył w Armii Czerwonej, ukończył Swierdłowską Szkołę Wojskowo-Lotniczą, od grudnia 1942 uczestniczył w wojnie z Niemcami. W 1944 przyjęto go do WKP(b). Był lotnikiem pułku lotnictwa szturmowego, potem dowódcą klucza w 667 pułku lotnictwa szturmowego 292 Dywizji Lotnictwa Szturmowego 1 Korpusu Lotnictwa Szturmowego 5 Armii Powietrznej Frontu Kalinińskiego, później Woroneskiego, Stepowego i 2 Ukraińskiego, później zastępcą dowódcy i dowódcą eskadry i nawigatorem (szturmanem) 141 gwardyjskiego pułku lotnictwa szturmowego 3 Gwardyjskiej Dywizji Lotnictwa Szturmowego 1 Gwardyjskiego Korpusu Lotnictwa Szturmowego 2 Armii Powietrznej 1 Frontu Ukraińskiego. Brał udział m.in. w operacji korsuń-szewczenkowskiej, lwowsko-sandomierskiej, berlińskiej i praskiej. Do kwietnia 1945 wykonał 185 lotów bojowych, szturmując obiekty przeciwnika, oraz zestrzeliwując 8 samolotów wroga. W 1946 ukończył wyższą oficerską szkołę nawigatorów w Połtawie, a w 1954 Akademię Wojskowo-Powietrzną, był nawigatorem i zastępcą dowódcy pułku lotniczego, w 1956 został zwolniony do rezerwy w stopniu podpułkownika, w 1975 został pułkownikiem rezerwy.
Odznaczenia.
I medale.

</doc>
<doc id="4220546" url="https://pl.wikipedia.org/wiki?curid=4220546" title="Błagowest Sendow">
Błagowest Sendow

Błagowest Christow Sendow, bułg. Благовест Христов Сендов (ur. 8 lutego 1932 w Asenowgradzie, zm. 19 stycznia 2020) – bułgarski matematyk, nauczyciel akademicki i polityk, rektor Uniwersytetu Sofijskiego im. św. Klemensa z Ochrydy (1973–1979), prezes Bułgarskiej Akademii Nauk (1988–1991), poseł do Zgromadzenia Narodowego czterech kadencji i jego przewodniczący (1995–1997).
Życiorys.
W 1956 ukończył studia matematyczne na Uniwersytecie Sofijskim im. św. Klemensa z Ochrydy. Na tym samym uniwersytecie w 1964 został kandydatem nauk. Doktoryzował się w 1967 w Instytucie Matematycznym im. Władimira A. Stiekłowa w Moskwie. W latach 1956–1958 pracował jako nauczyciel matematyki. Następnie został wykładowcą akademickim macierzystej uczelni. Pełne stanowisko profesorskie objął w 1968. W pracy naukowej specjalizował się w zagadnieniach związanych z analizą numeryczną. W latach 1970–1973 był dziekanem wydziału matematyki, następnie do 1979 rektorem uniwersytetu. Od 1974 członek korespondent, a od 1981 członek zwyczajny Bułgarskiej Akademii Nauk. W latach 1980–1988 pełnił funkcję wiceprzewodniczącego, a następnie do 1991 przewodniczącego tej instytucji. Został członkiem zagranicznym Narodowej Akademii Nauk Ukrainy (1998) i Serbskiej Akademii Nauk i Sztuk (2000).
W okresie komunistycznym zasiadał w parlamencie (1976–1989). Po przemianach politycznych związał się z Bułgarską Partią Socjalistyczną. W 1992 kandydował w pierwszych bezpośrednich wyborach prezydenckich, zajmując w pierwszej turze czwarte miejsce z wynikiem 2,2% głosów. W 1991 uzyskał mandat posła do Zgromadzenia Narodowego w demokratycznych wyborach, z powodzeniem ubiegał się o reelekcję w 1994, 1997 i 2001. W latach 1995–1997 pełnił funkcję przewodniczącego bułgarskiego parlamentu, następnie do 2000 był wiceprzewodniczącym Zgromadzenia Narodowego. Od 2002 do 2009 zajmował stanowisko ambasadora Bułgarii w Japonii.

</doc>
<doc id="4220548" url="https://pl.wikipedia.org/wiki?curid=4220548" title="Kabewiak Prudnik">
Kabewiak Prudnik

WKS Kabewiak Prudnik – polski wojskowy klub piłkarski z siedzibą w Prudniku. Powstały w 1954, rozwiązany w 1966. Klub występował też pod nazwami Gwardia Prudnik, KBW Prudnik i KS Prudnik.
Historia.
Kabewiak Prudnik powstał w 1954. Jego właścicielem był 15 Pułk KBW Ziemi Opolskiej, stacjonujący w Prudniku. W sekcji przeważnie grali żołnierze, którzy mieli wcześniejsze doświadczenie piłkarskie. Lokalnym rywalem Kabewiaka była Pogoń Prudnik. W latach 1959 i 1960 klub zajął drugie miejsce w mistrzostwach KBW.
Kabewiak z początku nie posiadał własnego stadionu, treningi były prowadzone na placu ćwiczeń, placu apelowym lub hali sportowej w koszarach. W 1959 major Herman Dukler – szef sztabu pułku, przy aktywnym wsparciu dowódcy pułku podpułkownika Kazimierza Baranowskiego, postanowił na terenie koszar wybudować boisko sportowe. Na kierownika budowy wyznaczono szefa saperów pułku – majora Czesława Kujawę. Prace budowlane trwały do lata 1960 roku. Inauguracyjny mecz pomiędzy Kabewiakiem i Pogonią Prudnik zakończył się wygraną gospodarzy.
W 1959 Kabewiak Prudnik zajął I miejsce w II grupie opolskiej Klasy A, dzięki czemu awansował do ligi okręgowej. Na trzecim poziomie ligowym grał przez sześć sezonów. W sezonie 1964/1965 zdobył ostatnie miejsce w grupie i spadł do Klasy A. Decyzją Ministra Obrony Narodowej, w 1966 kluby sportowe działające przy poszczególnych jednostkach zostały rozwiązane. Część zawodników Kabewiaka przeszła do Pogoni Prudnik, a część odeszła do rezerwy.

</doc>
<doc id="4220557" url="https://pl.wikipedia.org/wiki?curid=4220557" title="Michaił Stiepaniszczew">
Michaił Stiepaniszczew

Michaił Tichonowicz Stiepaniszczew (ros. Михаил Тихонович Степанищев, ur. we wsi Kolesowa w powiecie jeleckim w guberni orłowskiej (obecnie w obwodzie lipieckim), zm. 8 września 1946 w Białoruskiej SRR) – radziecki lotnik wojskowy, dwukrotny Bohater Związku Radzieckiego (1944 i 1945).
Życiorys.
Pracował w kołchozie, od 1930 mieszkał w obwodzie donieckim, w 1932 skończył szkołę w Kadijewce, pracował w kopalni i w fabryce w Woroszyłowgradzie, gdzie w 1937 ukończył aeroklub. Od grudnia 1937 służył w Armii Czerwonej, w 1938 skończył wojskową lotniczą szkołę pilotów w Woroszyłowgradzie, służył w pułku lotnictwa bombowego na Dalekim Wschodzie i w Odeskim Okręgu Wojskowym. Brał udział w wojnie z Niemcami jako lotnik pułku lotnictwa bombowego i pułku lotnictwa szturmowego na Froncie Południowym i Południowo-Zachodnim, w czerwcu 1942 w rejonie Barwienkowa został kontuzjowany, po wyleczeniu skierowano go na szkolenie. W marcu 1943 został dowódcą klucza, później zastępcą dowódcy i dowódcą eskadry, nawigatorem i zastępcą dowódcy 76 gwardyjskiego pułku lotnictwa szturmowego, walczył na Froncie Południowym, 4 Ukraińskim i 3 Białoruskim, uczestniczył w operacji donbaskiej, melitopolskiej, krymskiej, mińskiej, wileńskiej, memelskiej, wschodniopruskiej, królewieckiej i zemlandzkiej. W 1944 otrzymał stopień majora. Wykonał 234 loty bojowe bombowcem Su-2 i samolotem szturmowym Ił-2, zadając przeciwnikowi duże straty w sile żywej i technice. Po wojnie był nawigatorem 76 gwardyjskiego pułku lotnictwa szturmowego w Białoruskim Okręgu Wojskowym. Zastrzelił się. Został pochowany w Baranowiczach.
Odznaczenia.
I medale.

</doc>
<doc id="4220559" url="https://pl.wikipedia.org/wiki?curid=4220559" title="Cumae (stolica tytularna)">
Cumae (stolica tytularna)

Cumae (łac. "Dioecesis Cumanus") – stolica historycznej diecezji w Italii erygowanej w V wieku, a włączonej w roku 1207 w skład diecezji Pozzuoli.
Starożytne miasto Cumae znajduje się w pobliżu współczesnego Pozzuoli w prowincji Neapol we Włoszech. Obecnie katolickie biskupstwo tytularne ustanowione w 1970 przez papieża Pawła VI.

</doc>
<doc id="4220561" url="https://pl.wikipedia.org/wiki?curid=4220561" title="John-Henry Krueger">
John-Henry Krueger

John-Henry Krueger (ur. 27 marca 1995 w Pittsburghu) – amerykański łyżwiarz szybki specjalizujący się w short tracku, reprezentujący Stany Zjednoczone i Węgry. Dwukrotny medalista olimpijski.
Rozpoczął jazdę na łyżwach w 2000, w wieku 5 lat. Wycofał się z amerykańskich eliminacji na igrzyska w Soczi w 2014 z powodu zachorowania na świńską grypę. Jako reprezentant Stanów Zjednoczonych wziął udział w igrzyskach w Pjongczangu, na których zdobył srebrny medal.
Dwa miesiące po igrzyskach w Pjongczangu ogłosił zmianę reprezentacji na Węgry. Głównym powodem zmiany barw były powody finansowe i lepsze wsparcie sportowców na Węgrzech. Krueger już od lat był także w konflikcie z amerykańską federacją łyżwiarską.
W Pekinie w 2022 zdobył dla Węgier brązowy medal.

</doc>
<doc id="4220563" url="https://pl.wikipedia.org/wiki?curid=4220563" title="Julia Aleksandra Fiedorczuk-Glinecka">
Julia Aleksandra Fiedorczuk-Glinecka



</doc>
<doc id="4220565" url="https://pl.wikipedia.org/wiki?curid=4220565" title="Dolia">
Dolia

Dolia (łac. "Diecesis Doliensis") – stolica historycznej diecezji w Italii erygowanej około w roku 1002, a włączonej w roku 1419 w skład archidiecezji Cagliari. 
Współcześnie miejscowość Dolianova znajduje się w prowincji Cagliari na Sardynii. Obecnie katolickie biskupstwo tytularne ustanowione w 1968 przez papieża Pawła VI.

</doc>
<doc id="4220568" url="https://pl.wikipedia.org/wiki?curid=4220568" title="Fiolet azowy">
Fiolet azowy



</doc>
<doc id="4220570" url="https://pl.wikipedia.org/wiki?curid=4220570" title="Wielka Brytania na Zimowych Igrzyskach Olimpijskich 2018">
Wielka Brytania na Zimowych Igrzyskach Olimpijskich 2018

Wielka Brytania na Zimowych Igrzyskach Olimpijskich 2018 – kadra sportowców z Wielkiej Brytanii uczestniczących w XXIII Zimowych Igrzyskach Olimpijskich w 2018 roku w Pjongczangu. Liczyła 58 zawodników startujących w 11 dyscyplinach.
Na chorążego reprezentacji w trakcie ceremonii otwarcia została wybrana skeletonistka i mistrzyni olimpijska Lizzy Yarnold.
Pierwszy medal dla reprezentacji – brąz – zdobył 16 lutego właśnie w zawodach skeletonu Dominic Parsons. Następnego dnia złoto zdobyła chorąży Lizzy Yarnold, broniąc tytułu z igrzysk w Soczi, a brąz w tej samej konkurencji przypadł jej rodaczce Laurze Deas. Również 17 lutego pierwszy w historii medal dla Wielkiej Brytanii w narciarstwie zdobyła narciarka akrobatyczna Isabel Atkin w zawodach slopestyle.
Sportowcy.
Liczba sportowców startujących w poszczególnych dyscyplinach:
Wielka Brytania nie miała reprezentacji w turniejach hokeja, ani w konkursach łyżwiarstwa szybkiego na długim torze, skoków narciarskich czy kombinacji norweskiej.
Skład kadry.
Biathlon.
Kobiety
Biegi narciarskie.
Mężczyźni
Kobiety
Short track.
Mężczyźni
Kobiety

</doc>
<doc id="4220571" url="https://pl.wikipedia.org/wiki?curid=4220571" title="Grigorij Siwkow">
Grigorij Siwkow

Grigorij Flegontowicz Siwkow (ros. Григорий Флегонтович Сивков, ur. 10 lutego 1921 we wsi Martynowo w guberni permskiej (obecnie w Kraju Permskim), zm. 20 listopada 2009 w Moskwie) – radziecki lotnik wojskowy, generał major lotnictwa, dwukrotny Bohater Związku Radzieckiego (1944 i 1945).
Życiorys.
W 1939 ukończył technikum lotnicze i aeroklub w Permie, pracował jako technik w zakładzie lotniczym, od grudnia 1939 służył w Armii Czerwonej, w 1940 skończył wojskową lotniczą szkołę pilotów w Mołotowie (obecnie Perm). Był lotnikiem w Kijowskim Specjalnym Okręgu Wojskowym, od grudnia 1941 uczestniczył w wojnie z Niemcami jako lotnik pułku lotnictwa bombowego, a od maja 1942 do maja 2945 kolejno dowódca klucza, zastępca dowódcy i dowódca eskadry i nawigator (szturman) 210 pułku lotnictwa szturmowego. Od grudnia 1941 do lipca 1942 walczył na Froncie Południowym, w lipcu-sierpniu 1942 Północno-Kaukaskim, od sierpnia 1942 do stycznia 1943 w składzie Północnej Grupy Wojsk Frontu Zakaukaskiego, od stycznia do listopada 1943 ponownie Północno-Kaukaskim, od listopada 1943 do maja 1943 w składzie Samodzielnej Armii Nadmorskiej, a od lipca 1944 do maja 1945 na 3 Froncie Ukraińskim. Brał udział w walkach w Donbasie, bitwie o Charków, bitwie o Kaukaz, operacji noworosyjsko-tamańskiej, krymskiej, jassko-kiszyniowskiej, belgradzkiej, budapesztańskiej i wiedeńskiej. 24 czerwca 1942 został ranny. Wykonał 247 lotów bojowych, atakując siłę żywą i technikę wojskową wroga. Po wojnie był nawigatorem pułku lotnictwa szturmowego w Centralnej Grupie Wojsk w Austrii, w 1952 ukończył Wojskowo-Powietrzną Akademię Inżynieryjną im. Żukowskiego i został lotnikiem doświadczalnym w Naukowo-Badawczym Instytucie Sił Powietrznych, w 1956 ukończył adiunkturę Wojskowo-Powietrznej Akademii Inżynieryjnej im. Żukowskiego, której następnie został wykładowcą i kierownikiem laboratorium. W 1975 został generałem majorem inżynierem, a w 1984 generałem majorem lotnictwa, w styczniu 1986 został zwolniony do rezerwy. W 1973 otrzymał honorowe obywatelstwo Permu. Pochowano go na Cmentarzu Nowodziewiczym.
Odznaczenia.
I medale ZSRR oraz medale zagraniczne.

</doc>
<doc id="4220575" url="https://pl.wikipedia.org/wiki?curid=4220575" title="Egnazia Appula">
Egnazia Appula

Egnazia Appula (łac. "Dioecesis Egnatinus in Apulia") – stolica historycznej diecezji w Italii erygowanej w IV wieku, a włączonej w 575 w skład diecezji Brindisi.
Współczesne miasto Fasano znajduje się w prowincji Brindisi we Włoszech. Obecnie katolickie biskupstwo tytularne ustanowione w 2004 przez papieża Jana Pawła II.

</doc>
<doc id="4220576" url="https://pl.wikipedia.org/wiki?curid=4220576" title="Dubai Tennis Championships 2018 (kobiety)">
Dubai Tennis Championships 2018 (kobiety)

Dubai Tennis Championships 2018 – tenisowy turniej WTA kategorii WTA Premier Series rangi WTA Premier w sezonie 2018 z cyklu Dubai Tennis Championships rozgrywany w dniach 19–25 lutego 2018 roku w Dubaju na kortach twardych o puli nagród wynoszącej 733 900 dolarów amerykańskich.

</doc>
<doc id="4220577" url="https://pl.wikipedia.org/wiki?curid=4220577" title="Plasmopara halstedii">
Plasmopara halstedii

Plasmopara halstedii (Farl.) Berl. &amp; De Toni – gatunek grzybopodobnych lęgniowców z rodziny wroślikowatych. Grzyb mikroskopijny, pasożyt roślin zaliczanych do rodzaju słonecznik ("Helianthus"), ale także wielu innych gatunków z rodziny astrowatych ("Asteraceae"). U słoneczników wywołuje chorobę zwaną mączniakiem rzekomym słonecznika. W Polsce ma status organizmu kwarantannowego.
Systematyka i nazewnictwo.
Pozycja w klasyfikacji według Index Fungorum: "Plasmopara, Peronosporaceae, Peronosporales, Peronosporidae, Peronosporea, Incertae sedis, Oomycota, Chromista".
Po raz pierwszy zdiagnozował go w 1883 r. William Gilson Farlow nadając mu nazwę "Peronospora halstedii ". Obecną, uznaną przez Index Fungorum nazwę nadali mu Augusto Napoleone Berlese i Giovanni Battista de Toni w 1888 r.
Synonimy:
Morfologia i rozwój.
Endobiont, rozwijający się wewnątrz tkanek roślin. Tworzy pomiędzy ich komórkami hialinowe, bezprzegrodowe strzępki o średnicy 6-20 µm, często nabrzmiałe i nieregularne. Ze strzępek tych wyrastają ssawki o średnicy 5–10 µm wrastające do komórek żywiciela i pobierające z nich potrzebne mu składniki. Ze strzępek patogenu na dolnej powierzchni liści (tylko wyjątkowo zdarza się to na górnej) wyrastają sporangiofory. Mają długość 300–450 (750) µm, średnicę 7–14 µm, kształt odwrotnie stożkowaty i są w szczytowej części drzewkowato, monopodialnie rozgałęzione. Odgałęzienia te tworzą 7–8 okółków, a w miejscu odgałęzień sporangiofory są zgrubiałe. Na każdym odgałęzieniu tworzy się jeszcze 2–5 wtórnych odgałęzień o długości 40–86 µm. Na każdej ze szczytowych gałązek znajdują się 3–5 wyrostków o długości 8–15 µm. Zoosporangia o kształcie od jajowatego do elipsoidalnego, długości 18–30 µm i szerokości 14–20 µm. Mają brodawkę. Powstaje w nich 20 dwuwiciowych, nerkowatych pływek. Maczugowate plemnie mają rozmiar około 12 × 30 µm i powstają na innych gałązkach strzępek, niż zoosporangia. Kuliste i hialinowe lęgnie mają średnicę 30–40 µm. Patogen ma zdolność tworzenia oospor we wszystkich częściach porażonej rośliny, szczególnie w korzeniach i liściach. Kuliste, żółtobrązowe oospory mają średnicę (15) –23 (–30) µm i ścianę o grubości 3 µm. Rozwijają się z nich zoosporangia.
Oospory mogą przetrwać w glebie do 10 lat.
Występowanie.
" Plasmopara halstedii" występuje we wszystkich rejonach, w których uprawiany jest słonecznik. Znany jest na wszystkich (poza Antarktydą) kontynentach świata. Występuje we wszystkich krajach Europy. Pasożytuje na różnych gatunkach słonecznika, zarówno dziko rosnących, jak i uprawianych, ale także na wielu innych gatunkach roślin z rodziny astrowatych. Do tej pory opisano jego występowanie na ponad 100 gatunkach zaliczanych do różnych rodzajów tej rodziny.

</doc>
<doc id="4220579" url="https://pl.wikipedia.org/wiki?curid=4220579" title="Miejsca spoczynku władców Czech">
Miejsca spoczynku władców Czech

Miejsca spoczynku władców Czech:

</doc>
<doc id="4220581" url="https://pl.wikipedia.org/wiki?curid=4220581" title="Basznia Fiedieracija">
Basznia Fiedieracija



</doc>
<doc id="4220583" url="https://pl.wikipedia.org/wiki?curid=4220583" title="WrestleMania X">
WrestleMania X

WrestleMania X – dziesiąta gala wrestlingu z cyklu WrestleMania, wyprodukowana przez federację World Wrestling Federation. Odbyła się 20 marca 1994 w Madison Square Garden w Nowym Jorku. Nadawana była na żywo w systemie pay-per-view oraz na zamkniętych pokazach.
Na kartę wydarzenia składało się dziesięć walk, z czego jedna nie została wyemitowana (był to tzw. dark match). W centrum uwagi znalazło się WWF World Heavyweight Championship, które podczas gali bronione było dwukrotnie przez Yokozunę. W pierwszej walce pretendent Lex Luger został zdyskwalifikowany. W walce wieczoru Bret Hart pokonał Yokozunę, zdobywając mistrzostwo.
WrestleMania X była pierwszą galą cyklu zorganizowaną bez udziału Hulka Hogana, uważanego do tej pory za największą gwiazdę federacji. Podczas gali swój ostatni transmitowany występ dla WWF odbył Randy Savage.
Gala spotkała się z pozytywnymi opiniami krytyków. Najczęściej pochwałom podlegały walka Breta Harta z Owenem Hartem oraz Ladder match o WWF Intercontinental Championship Razora Ramona i Shawna Michaelsa. Drugie z wymienionych starć otrzymało maksymalne pięć gwiazdek magazynu "Wrestling Observer" Dave’a Meltzera, jak również miano "Najlepszej Walki" roku 1994.
Produkcja.
Przygotowania.
Cykl WrestleMania rozpoczął się wraz z pierwszą galą, 31 marca 1985. WrestleMania X miała być dziesiątym, jubileuszowym wydarzeniem z cyklu. W celu uczczenia okrągłej rocznicy, WWF zadecydowało o zorganizowaniu gali w nowojorskim Madison Square Garden, gdzie odbyła się WrestleMania I. Bilety na wydarzenie szybko zostały wyprzedane, dlatego WWF zorganizowało ekskluzywny pokaz gali w Paramount Theatre dla fanów, którzy nie mogli już zakupić miejsc w Madison Square Garden. W arenie zorganizowano też konwent "WrestleMania X FanFest", będący odpowiednikiem późniejszych WrestleMania Axxess. W promocji gali pomagał udział celebrytów, m.in. Little Richarda, Jennie Garth, Rhondy Shear, Donniego Wahlberga czy Burta Reynoldsa.
WrestleMania X była pierwszą galą z cyklu organizowaną bez udziału Hulka Hogana, który opuścił WWF w 1993 roku. W czasie produkcji i przygotowań do wydarzenia federacja przechodziła zmiany w rosterze, które zapoczątkowały tzw. New Generation Erę (pl. "Erę Nowego Pokolenia"). Z powodu kontuzji z występów musieli zrezygnować Ludvig Borga i The Undertaker.
WrestleMania X oferowała walki profesjonalnego wrestlingu z udziałem różnych wrestlerów z zaplanowanych przez bookerów rywalizacji i storyline’ów. Wrestlerzy byli przedstawieni jako heele (negatywni, źli zawodnicy i najczęściej wrogowie publiki) i face’owie (pozytywni, dobrzy i najczęściej ulubieńcy publiki), którzy rywalizują pomiędzy sobą w seriach walk mających w budować napięcie. Punktem kulminacyjnym rywalizacji są walki na galach pay-per-view lub serie pojedynków.
Rywalizacje.
„Macho Man” Randy Savage vs. Crush.
Rywalizacja „Macho Mana” Randy’ego Savage’a z Crushem toczyła się wokół zniszczonej przyjaźni zawodników. 12 lipca 1993, na "Monday Night Raw", Crush zmierzył się z Yokozuną o WWF World Heavyweight Championship; mistrz wygrał starcie po wykonaniu Banzai Dropu. Po zakończeniu walki Yokozuna kontynuował atak na przeciwniku, dopóki reszta rosteru WWF, i ostatecznie Randy Savage, nie przybiegła Crushowi na ratunek. Po incydencie Crush nie pojawił się w programach telewizyjnych WWF aż do 18 października 1993, kiedy wygłosił promo u boku Yokozuny i Mr. Fujiego. W przemówieniu skrytykował Savage’a, twierdząc, że jako przyjaciel Randy powinien był szybciej przybiec z pomocą. Po ogłoszeniu, że odwraca się od Savage’a i całych Stanów Zjednoczonych, Crush z pomocą Yokozuny zaatakował Macho Mana; bójkę między wrestlerami przerwała dopiero interwencja sędziów. 8 listopada, podczas "Raw", Savage opuścił stolik komentatorski tylko po to, by zaatakować rywala. Tydzień później został zawieszony przez Prezesa WWF Jacka Tunneya. Rywalizacja nasiliła się podczas Survivor Series, kiedy Savage i Crush zaczęli interweniować w swoje walki, doprowadzając do eliminacji z Surivior Series matchów, w których uczestniczyli. Spór kontynuowany był przez kolejne miesiące, a w lutym 1994 ogłoszono, że zawodnicy zmierzą się ze sobą w Falls Count Anywhere matchu.
Bret Hart vs. Owen Hart.
Rywalizacja między Bretem a Owenem Hartami rozpoczęła się na Survivor Series w listopadzie 1993. Bracia walczyli po tej samej stronie podczas Survivor Series matchu; podczas walki Bret przypadkowo doprowadził do eliminacji brata. Po zakończeniu starcia Owen skonfrontował się z Bretem, a w kolejnych tygodniach domagał się pojedynku; Bret jednak nie zgadzał się na walkę. Storyline doprowadził do zejścia się braci w starciu drużynowym przeciwko The Quebecers na Royal Rumble. Jednakże, podczas tej walki Bret doznał kontuzji, co zmusiło sędziego do przedwczesnego zakończenia starcia. Wściekły Owen zaatakował brata, przechodząc heel turn i wznawiając rywalizację.
Razor Ramon vs. Shawn Michaels.
Feud między Razorem Ramonem a Shawnem Michaelsem rozpoczął się jesienią 1993. Jack Tunney ogłosił wówczas, że zawiesza WWF Intercontinental Championship, ponieważ Shawn Michaels bronił mistrzostwa zbyt rzadko. Ramon zdobył tytuł wygrywając Battle Royal podczas "Raw" z 4 października 1993. Michaels jednakże wciąż uznawał siebie za mistrza, ignorując wygraną Ramona i pojawiając się na galach WWF z repliką pasa mistrzowskiego. W ramach zemsty, Michaels zainterweniował w walkę Ramona z Irwinem R. Schysterem na Royal Rumble, niemal doprowadzając do utraty tytułu przez rywala.
Rywalizacja o WWF World Heavyweight Championship.
Spory o WWF World Heavyweight Championship obejmowały trzech zawodników: mistrza Yokozunę oraz pretendentów Lexa Lugera i Breta Harta. Rywalizacja między Lugerem a Yokozuną rozpoczęła się już w lipcu 1993. Menedżer Yokozuny, Mr. Fuji, rzucił wyzwanie wykonania bodyslamu na ważącym niemal 300 kg Yokozunie. Próby miały odbywać się 4 lipca 1993, podczas „Yokozuna Bodyslam Challenge’u” na pokładzie lotniskowca USS "Intrepid". Jedynym sportowcem, któremu udało się podnieść Yokozunę okazał się Luger. Zawodnicy zmierzyli się w pojedynku wrestlerskim na SummerSlam; Luger wygrał walkę przez wyliczenie pozaringowe, przez co nie zdobył mistrzostwa.
Aby zdobyć szansę walki rewanżowej z Yokozuną, Luger wziął udział w Royal Rumble matchu na gali Royal Rumble w styczniu 1994. W wygraniu walki przeszkodzić mu mieli zatrudnieni przez Mr. Fujiego The Great Kabuki i Genichiro Tenryu, jednak ich próby wyeliminowania Lugera zakończyły się porażką. Ostatnimi dwoma zawodnikami przetrwałymi w walce zostali Luger oraz Bret Hart. Starcie zakończyło się w kontrowersyjny sposób – zawodnicy wyeliminowali się nawzajem w tym samym momencie, stając się współzwycięzcami Royal Rumble. Jack Tunney ogłosił, że obaj zawodnicy otrzymają szansę zdobycia WWF World Heavyweight Championship na WrestleManii, lecz będą musieli też wziąć udział w jeszcze jednej walce podczas gali. 31 stycznia 1994 dokonano rzutu monetą, który miał rozstrzygnąć który z wrestlerów zawalczy z Yokozuną pierwszy. Rzut monetą wygrał Luger, Hart natomiast miał zmierzyć się w walce wieczoru WrestleManii ze zwycięzcą pojedynku Luger-Yokozuna.
Przebieg gali.
WrestleManię X komentowali Vince McMahon i powracający do WWF Jerry Lawler. Wywiady zza kulis przeprowadzał Todd Pettengill, natomiast obowiązki konferansjerskie pełnili Howard Finkel i Bill Dunn. Przed galą odbyło się półgodzinne "Countdown Show" (odpowiednik późniejszych paneli pre-show), prowadzili je Todd Pettengill i Johnny Polo. Na widowni gali pojawił się aktor-parodysta, udający prezydenta Billa Clintona.
Przed rozpoczęciem transmisji pay-per-view fani zgromadzeni na widowni mogli zobaczyć starcie drużynowe między The Heavenly Bodies (Jimmym Del Rayem i Tomem Prichardem) a The Bushwhackers (Butchem i Lukiem); zwycięzcami okazali się ci pierwsi. Fragmenty walki pokazywane były podczas "Countdown Show".
Główne show.
Wedle tradycji WrestleManię rozpoczęła pieśń „America the Beautiful”, tym razem w wykonaniu Little Richarda i chóru gospel.
Openerem gali było starcie między Owenem a Bretem Hartami. Starcie rozpoczęło się wyrównanym pokazem technicznego wrestlingu; Owen próbował sprowokować brata, policzkując go i wycofując się z walki, lecz starszy z braci nie dał się wytrącić z równowagi. Ostatecznie to Owen zdobył przewagę, wykorzystując camel clutch, supleksy oraz piledriver. Bret wyrównał spotkanie, po czym spróbował wyskoczyć ponad górną liną na stojącego poza ringiem przeciwnika; lądując upadł na kolano i odniósł kontuzję. Owen wykorzystał słabość rywala, wykonując figure-four leglock oraz "Sharpshooter". Bret skontrował dźwignię, po czym wykonał własny "Sharpshooter". Po akcji w narożniku próbował przypiąć Owena z zaskoczenia, lecz młodszy Hart zablokował ruch i sam przypiął brata.
Sy Sperling, prezes Hair Club for Men, firmy fryzjerskiej zajmującej się przeszczepami włosów dla mężczyzn, pojawił się w ringu przed rozpoczęciem kolejnej walki. Przedstawił fanom swojego najnowszego klienta, konferansjera Howarda Finkela; Finkel wszedł do ringu w tupecie i ogłosił uczestników kolejnego starcia. Bam Bam Bigelow i Luna Vachon zmierzyli się z klaunami Dinkiem i Doinkiem. Według zasad, przeciwko Doinkowi mógł walczyć tylko Bigelow, a przeciwko Dinkowi – wyłącznie Luna Vachon. Walkę rozpoczęli Bigelow i Doink, wkrótce jednak klaun zmienił się z partnerem. Po kilku nieudanych próbach, Vachon w końcu udało się złapać Dinka; kopnęła karła i zamierzała wykonać na nim moonsault, lecz Dink w porę uniknął ataku. Nastąpiła kolejna zmiana partnerów, Doink wykonał DDT na Bigelowie, lecz ten wkrótce odzyskał przewagę. Zaatakował diving headbuttem i przypiął klauna. Po zakończeniu walki Bigelow i Vachon zaatakowali Dinka.
Kolejnym starciem był Falls Count Anywhere match między Randym Savage’em a Crushem. Według ustalonych zasad, przypięty na zewnątrz wrestler musiał znaleźć się z powrotem w ringu w przeciągu 60 sekund, w przeciwnym razie przegrałby walkę. Savage próbował zaatakować Crusha przed rozpoczęciem walki, ten jednak uniknął ataku. W trakcie pojedynku Crush kontuzjował przeciwnika, a następnie rzucił nim w barykadę i zdobył pierwszy pinfall. W drodze do ringu Savage został zaatakowany przez Mr. Fujiego, lecz zdołał powrócić do kwadratowego pierścienia na czas. Crush chciał rzucić solą w oczy przeciwnika, lecz Savage skontrował atak i sam użył soli we własnym ataku. „Macho Man” wykonał diving elbow drop i wyrzucił przeciwnika poza liny. Crush zdołał wrócić do ringu dzięki pomocy swojego menedżera. Savage i Crush zaczęli walczyć na zewnątrz, ostatecznie przenosząc bójkę na zaplecze. Savage zdobył przypięcie, a następnie przywiązał nogi oponenta do krążka linowego. Zawieszony do góry nogami Crush nie mógł wrócić do ringu, zwycięzcą walki został więc Randy Savage.
Alundra Blayze broniła WWF Women’s Championship w pojedynku przeciwko Leilani Kai. Blayze rozpoczęła starcie leg sweepem i dwoma sunset flipami; Kai odpowiedziała powerslamem i supleksem. Po trzech minutach walki Blayze przypięła Kai, uprzednio wykonując na niej german suplex.
W kolejnej walce pretendenci Men on a Mission (Mabel i Mo) zawalczyli o WWF World Tag Team Championship, należące do The Quebecers (Jacques’a i Pierre’a). Mistrzowie zaatakowali rywali przed rozpoczęciem walki, ci jednak zdołali wyrównać spotkanie. The Quebecers często używali ruchów drużynowych celem wyrównania walki z dwoma olbrzymami. Men on a Mission zdobyli przewagę, co zmusiło menedżera mistrzów, Johnny’ego Polo, do wyciągnięcia swoich podopiecznych z ringu. Pretendenci wygrali walkę poprzez wyliczenie pozaringowe.
Pierwszym starciem o WWF World Heavyweight Championship był pojedynek między mistrzem Yokozuną a pretendentem Lexem Lugerem. Sędzią specjalnym tej walki był Mr. Perfect, w roli konferansjera obsadzono Donniego Wahlberga, natomiast w gong rozpoczynający walkę uderzyła Rhonda Shear. Po potyczce słownej między zawodnikami Luger wyrzucił Yokozunę z ringu. Po powrocie między liny mistrz rozebrał piankową część jednego z narożników, po czym użył nerve clawu i belly-to-belly supleksu, by osłabić przeciwnika. Próbował uderzyć głową Lugera w odsłoniętą metalową część narożnika, lecz ten skontrował ruch i ostatecznie to głowa Yokozuny wylądowała w narożniku. Luger znokautował mistrza, atakując go przedramieniem z rozbiegu. Menedżerowie Yokozuny, Mr. Fuji oraz Jim Cornette, zaczęli odwracać uwagę pretendenta. Luger wciągnął ich do ringu i zaatakował ich, po czym spróbował przypiąć Yokozunę. Sędzia specjalny zajęty był jednak pobitymi menedżerami; wściekły Luger popchnął Perfecta, a ten w odpowiedzi zdyskwalifikował pretendenta i wyszedł z ringu.
Adam Bomb i jego menedżer Harvey Wippleman weszli do ringu przed rozpoczęciem kolejnej walki. Wippleman skrytykował nową fryzurę Howarda Finkela i lekko poturbował konferansjera, wyrywając kieszeń jego garnituru. Przeciwnik Bomba, Earthquake, zaatakował rywala od tyłu, wykonał swój finisher i przypiął go, wygrywając walkę w zaledwie 35 sekund.
Na potrzeby Ladder matchu między Razorem Ramonem a Shawnem Michaelsem, ponad ringiem zawieszono oba pasy mistrzowskie należące do zawodników. Ramon rozpoczął walkę, wykonując chokeslam na Michaelsie; ten odpowiedział neckbreakerem i wyrzuceniem przeciwnika z ringu w stronę Diesla – swojego osobistego ochroniarza. Diesel zaatakował Ramona, co zmusiło sędziego Earla Hebnera do wyrzucenia olbrzyma z okolic ringu na zaplecze. Ramon odsłonił maty na podłodze i próbował wykonać "Razor’s Edge", ostatecznie jednak sam padł ofiarą ataku. Podczas gdy Ramon odzyskiwał siły na betonowej podłodze, Michaels wrzucił drabinę do ringu. Próbował wspiąć się po pasy, lecz został powstrzymany przez rywala. Michaels ustawił drabinę w rogu kwadratowego pierścienia, wspiął się na kilka stopni i wykonał słynny splash na Ramonie. Oficjalny mistrz zdołał wyrównać spotkanie; obaj zawodnicy kilkukrotnie próbowali dosięgnąć pasów. Pod koniec walki, Michaels ponownie wspiął się na drabinę, lecz został zrzucony przez przeciwnika. Michaels upadł na liny i zaplątał się w nich, pozwalając Ramonowi na zdjęcie pasów i wygranie miana niekwestionowanego mistrza interkontynentalnego.
Następne w karcie gali miało być dziesięcioosobowe starcie drużynowe, lecz te nie odbyło się z powodu ograniczonego czasu emisji. Bob Holly, jeden z uczestników walki, wyjawił, że oficjele federacji kilkukrotnie próbowali zmusić Michaelsa i Ramona do wcześniejszego zakończenia Ladder matchu, lecz ci całkowicie zignorowali polecenia i kontynuowali walkę. Wymusiło to wycofanie starcia drużynowego z karty. Według improwizowanego scenariusza, walka nie odbyła się, ponieważ drużyna heeli nie potrafiła zdecydować, który z jej członków otrzyma miano kapitana.
Walka wieczoru.
Walką wieczoru WrestleManii X było drugie starcie o WWF World Heavyweight Championship, tym razem między Yokozuną a Bretem Hartem. Sędzią specjalnym pojedynku był „Rowdy” Roddy Piper. Burt Reynolds służył jako konferansjer, natomiast obsługę gongu powierzono w ręce Jennie Garth. Yokozuna zaatakował Harta przed rozpoczęciem walki, lecz pretendent zdołał uniknąć jednego z ciosów i powalił Yokozunę. Jim Cornette próbował odwrócić uwagę Pipera, a ten w odpowiedzi zrzucił menedżera z krawędzi ringu. Yokozuna wykonał leg drop, lecz chwilę później Hart uniknął "Avalanche". Yokozuna wkrótce odzyskał prowadzenie; próbował zaatakować Banzai Dropem, jednak utracił równowagę i upadł na matę. Hart wykorzystał okazję i szybko przypiął Yokozunę, wygrywając mistrzostwo.
Galę zakończyło świętowanie Harta w ringu w towarzystwie face’ów federacji: Lexa Lugera, Roddy’ego Pipera, Razora Ramona, Tatanki, 1-2-3 Kida, Sparky Plugga oraz Randy’ego Savage’a. W celebracji nowego mistrz udział brali także Burt Reynolds, Rhonda Shear, Donnie Wahlberg, Gorilla Monsoon oraz Vince McMahon. Owen Hart wyszedł zza kulis, lecz jedynie obrzucił brata gniewnym spojrzeniem, po czym z powrotem udał się do szatni.
Odbiór gali.
Na widowni gali zasiadło około 19 tys. fanów. Oglądalność w systemie pay-per-view wyniosła rating 1.68, co stanowiło spadek w porównaniu z poprzednią edycją WrestleManii. Gala spotkała się z pozytywnymi opiniami krytyków.
Rob McNew, redaktor serwisu o tematyce sportowej, "411mania.com", przyznał gali 9 punktów w skali dziesięciopunktowej. Stwierdził, że „choć WrestleMania X nie jest uznawana za szczególnie istotną w historii cyklu z powodu ciężkiego okresu dla federacji, to wciąż skopała tyłki”. McNew ocenił walki systemem pięciogwiazdkowym; najwyższe oceny otrzymały od niego walka między braćmi Hart (maksymalne 5 gwiazdek) oraz Ladder match (4¾ gwiazdki), pozostałe walki otrzymały oceny w granicach jednej i dwóch gwiazdek. Redaktor zakończył recenzję stwierdzeniem, że jego zdaniem WrestleMania X mieści się w rankingu pięciu najlepszych gal z cyklu.
Średnia ocen przyznanych przez "Wrestling Observer Newsletter" Dave’a Meltzera wyniosła 2,44 gwiazdki. Walki zostały ocenione w systemie pięciogwiazdkowym; najlepszą notę otrzymał Ladder match – starcie otrzymało maksymalne pięć gwiazdek. Opener gali otrzymał 4¾ gwiazdki, a za najgorszą walkę WrestleManii X uznano starcie między Lexem Lugerem a Yokozuną – przyznano jej zaledwie pół gwiazdki.
Ladder match Razora Ramona z Shawnem Michaelsem otrzymał miano "Najlepszej Walki" roku 1994, przyznawanego corocznie przez czytelników "Wrestling Observer Newsletter", jak również miano "Walki Roku" od czasopisma Pro Wrestling Illustrated.
Wyniki walk.
Wyniki walk na podstawie źródła:.

</doc>
<doc id="4220588" url="https://pl.wikipedia.org/wiki?curid=4220588" title="Chimerarachne">
Chimerarachne

Chimerarachne – rodzaj wymarłych, kredowych pajęczaków żyjących ok. 100 mln lat temu. Odkryto i opisano na podstawie gatunku "Chimerarachne yingi" pochodzącego z birmańskiego bursztynu (2017 r.) i wyróżniającego się cechami morfologicznymi typowymi dla pająków oraz biczowatym telsonem charakterystycznym dla "Uraraneida".

</doc>
<doc id="4220591" url="https://pl.wikipedia.org/wiki?curid=4220591" title="Zachar Slusarenko">
Zachar Slusarenko

Zachar Karpowicz Slusarenko (; ur. w Zmijiwie, zm. 6 kwietnia 1987 w Kijowie) – radziecki generał-lejtnant wojsk pancernych, dwukrotny Bohater Związku Radzieckiego (1944 i 1945).
Życiorys.
Urodził się w wielodzietnej ukraińskiej rodzinie chłopskiej. Od 1909 mieszkał z rodziną w Merefie, gdzie skończył 6 klas szkoły miejskiej, później pracował jako robotnik rolny i fabryczny, m.in. pomocnik maszynisty i maszynista w elektrowni.
Od 1929 należał do partii komunistycznej, od 1932 służył w Armii Czerwonej, w 1934 ukończył szkołę wojsk pancernych w Orle i został dowódcą czołgu w Charkowskim Okręgu Wojskowym, a w listopadzie 1935 dowódcą plutonu czołgów w szkole pułkowej. Od kwietnia 1936 był szefem sztabu batalionu w Kijowskim Okręgu Wojskowym, we wrześniu 1939 brał udział w zajmowaniu przez ZSRR zachodniej Ukrainy, czyli agresji na Polskę, później dowodził batalionem czołgów w Złoczowie. Od 22 czerwca 1941 walczył w wojnie z Niemcami, początkowo pod Brodami, później pod Berdyczowem i Humaniem na Froncie Południowo-Zachodnim, później uczestniczył w walkach na Froncie Briańskim i ponownie Południowo-Zachodnim.
W maju 1942 został zastępcą dowódcy 168 Brygady Pancernej na Froncie Południowo-Zachodnim, potem Stalingradzkim, od października 1942 do lutego 1944 dowodził pułkiem czołgów na Froncie Leningradzkim, w lutym 1944 objął dowództwo 56 Brygady Pancernej Gwardii 7 Korpusu Pancernego Gwardii 3 Armii Pancernej Gwardii na 1 Froncie Ukraińskim. Brał udział w operacji lwowsko-sandomierskiej, m.in. forsowaniu Wisły w rejonie Staszowa i uchwyceniu strategicznie ważnego przyczółka nad Wisłą na południe od Sandomierza, później uczestniczył w operacji wiślańsko-odrzańskiej, dolnośląskiej, górnośląskiej, berlińskiej i praskiej. Był sześciokrotnie ranny.
Po wojnie służył w Centralnej Grupie Wojsk, w 1947–1948 był zastępcą dowódcy dywizji zmechanizowanej w Kijowskim Okręgu Wojskowym, w 1949 ukończył kursy doskonalenia kadry oficerskiej, w 1950–1956 dowodził 3 Dywizją Pancerną w Nadmorskim Okręgu Wojskowym. W 1957 ukończył Wyższe Kursy Akademickie przy Wojskowej Akademii Sztabu Generalnego i został dowódcą 10 Korpusu Armijnego w Uralskim Okręgu Wojskowym, od września 1960 do sierpnia 1965 był zastępcą dowódcy i szefem Zarządu Przysposobienia Bojowego Północnej Grupy Wojsk stacjonującej w Polsce, następnie zakończył służbę wojskową.
Opublikował książkę pt. "Ostatni wystrzał" (wyd. pol. 1981).

</doc>
<doc id="4220592" url="https://pl.wikipedia.org/wiki?curid=4220592" title="Delray Beach Open 2018">
Delray Beach Open 2018

Delray Beach Open 2018 – tenisowy turniej ATP kategorii ATP World Tour 250 w sezonie 2018 z cyklu Delray Beach Open rozgrywany w dniach 19–25 lutego 2018 roku w Delray Beach na kortach twardych o puli nagród wynoszącej 622 675 dolarów amerykańskich.

</doc>
<doc id="4220593" url="https://pl.wikipedia.org/wiki?curid=4220593" title="Monaster Hîncu">
Monaster Hîncu

Monaster Hîncu (zapisywany także w nowej ortografii jako "Hâncu", ros. Монастырь Хынку) – prawosławny żeński klasztor w pobliżu miejscowości Bursuc, 55 km na północny zachód od Kiszyniowa, w jurysdykcji eparchii Ungheni i Nisporeni Mołdawskiego Kościoła Prawosławnego.
Historia.
Klasztor został ufundowany najprawdopodobniej przez mołdawskiego bojara Mihalcea Hâncu jako żeński skit. W 1715 r. hospodar mołdawski Mikołaj Mavrocordat podporządkował go jurysdykcji Patriarchatu Aleksandryjskiego, jednak w roku następnym nowy hospodar Michał Racoviță anulował tę decyzję. Wskutek najazdów tatarskich żeński klasztor popadł w ruinę, jego cerkiew została spalona. W 1757 r. mniszki ostatecznie opuściły to miejsce. Pod koniec następnej dekady Lupul Hâncu poprosił mnicha Warłaama z męskiego klasztoru Vărzărești o to, by ten odbudował skit i odnowił wspólnotę, jako męską, a sam wydzielił na ten cel fundusze. Mnisi odbudowali skit w latach 1780–1782, natomiast w 1784, gdy Warłaam był już ihumenem nowej wspólnoty, powstał nowy budynek mieszkalny dla mnichów oraz cerkiew Zaśnięcia Matki Bożej. W 1802 r. ihumen Ezechiel odbudował w kompleksie klasztornym drugą cerkiew, a do starszej wstawił nowy ikonostas. 
W 1817 r. wspólnota monastyczna składała się wyłącznie z mnichów pochodzenia mołdawskiego, dwa lata później odnotowano w niej także trzech Rosjan. W latach 1820–1822 w klasztorze wprowadzony został ustrój cenobityczny. Monaster utrzymywał kontakty z klasztorami góry Athos oraz innymi klasztorami prawosławnymi w Mołdawii. W 1835 r. na jego terenie zbudowano nową murowaną cerkiew. Sześć lat później drewnianą cerkiew Zaśnięcia Matki Bożej również zastąpiono murowaną świątynią pod tym samym wezwaniem.
W XIX w. monaster Hîncu stał się jednym z najsłynniejszych ośrodków życia mniszego w regionie. Od 1884 r. mnisi zajmowali się prowadzeniem sierocińca i szkoły.
Po II wojnie światowej klasztor został zamknięty, podobnie niemal wszystkie monastery na terenie Mołdawskiej SRR. Po 1991 r. został zwrócony Cerkwi i w 1993 r. remontowany. Monaster został restytuowany jako żeński. Mniszki zajmują się m.in. prowadzeniem domu dziecka.
Główną świątynią monasteru jest sobór Świętych Piotra i Pawła, z górną cerkwią pod tym samym wezwaniem oraz bocznymi ołtarzami pw. ikony Matki Bożej „Ukój Mój Smutek” i św. Bazylego.

</doc>
<doc id="4220594" url="https://pl.wikipedia.org/wiki?curid=4220594" title="Monastyr Cernica">
Monastyr Cernica

Monastyr Cernica (rum: "Mănăstirea Cernica") – klasztor prawosławny w Rumunii położony w miejscowości Pantelimon, w okręgu Ilfov, w pobliżu granicy z Cernicą. Klasztor Cernica jako całość znajduje się na liście zabytków w Rumunii, posiadającej kod klasyfikacji LMI IF-II-a-B-15300. 
Został zbudowany w 1608 roku za panowania Radu Șerbana i został ufundowany przez Michała Walecznego. W kompleksie zabudowań monasteru znajdują się trzy cerkwie oraz trzy kaplice.

</doc>
<doc id="4220595" url="https://pl.wikipedia.org/wiki?curid=4220595" title="Eisernes Kreuz">
Eisernes Kreuz



</doc>
<doc id="4220602" url="https://pl.wikipedia.org/wiki?curid=4220602" title="Aleix García">
Aleix García

Aleix García Serrano (ur. 28 czerwca 1997 w Ulldeconie) – hiszpański piłkarz występujący na pozycji pomocnika w hiszpańskim klubie SD Eibar.

</doc>
<doc id="4220603" url="https://pl.wikipedia.org/wiki?curid=4220603" title="Iwan Stepanienko">
Iwan Stepanienko

Iwan Nikiforowicz Stepanienko (ros. Иван Никифорович Степаненко, ukr. Іван Никифорович Степаненко, ur. 13 kwietnia 1920 we wsi Niechajki w obwodzie czerkaskim, zm. 31 maja 2007 w Czerkasach) – radziecki lotnik wojskowy, generał major lotnictwa ZSRR, generał porucznik Sił Zbrojnych Ukrainy, dwukrotny Bohater Związku Radzieckiego (1944 i 1945).
Życiorys.
Był narodowości ukraińskiej. Skończył 7 klas szkoły, pracował jako ślusarz w Dnieprodzierżyńsku, gdzie w 1940 ukończył aeroklub. Od 1940 służył w Armii Czerwonej, w 1941 skończył Kaczyńską Wyższą Wojskową Szkołę Lotniczą dla Pilotów, był lotnikiem w Odeskim Okręgu Wojskowym. Od czerwca 1941 do maja 1945 uczestniczył w wojnie z Niemcami jako lotnik, dowódca klucza, zastępca dowódcy i dowódca eskadry 4 pułku lotnictwa myśliwskiego, brał udział w bitwie pod Stalingradem, walkach na Kubaniu i bitwie pod Kurskiem, później w walkach na Białorusi i w krajach bałtyckich. Walczył na Froncie Południowym, Stalingradzkim, Północno-Kaukaskim, Briańskim, 2 Nadbałtyckim i Leningradzkim. Wykonał 414 lotów bojowych i stoczył 118 walk powietrznych, w których strącił osobiście 33 i w grupie 9 samolotów wroga. Był dwukrotnie ranny. W 1949 ukończył Akademię Wojskową im. Frunzego, a w 1957 Wyższą Akademię Wojskową im. Woroszyłowa, w 1958 otrzymał stopień generała majora lotnictwa ZSRR, w 1976 został zwolniony do rezerwy. W 1999 nadano mu stopień generała porucznika Sił Zbrojnych Ukrainy. Mieszkał we Lwowie, później w Czerkasach.
Odznaczenia.
I medale.

</doc>
<doc id="4220604" url="https://pl.wikipedia.org/wiki?curid=4220604" title="Pyrozja">
Pyrozja

Pyrozja ("Pyrrosia") – rodzaj roślin należący do rodziny paprotkowatych. Zalicza się do niego ok. 60 gatunków występujących głównie w Azji Południowo-Wschodniej. Na północy zasięg rodzaju obejmuje środkowe Chiny i Japonię. Na wschodzie zasięg sięga po wyspę Henderson na Pacyfiku i Nową Zelandię (jeden gatunek). Na zachodzie – w Afryce i na Madagaskarze rośnie 5 gatunków. Niektóre gatunki (zwłaszcza "P. lingua" i "P. shrareri") stosowane są w ludowej medycynie azjatyckiej jako lecznicze (przy chorobach układu oddechowego i moczowego). Liczne gatunki uprawiane są ze względu na oryginalny pokrój. 
Systematyka.
Rodzaj "Pyrrosia" należy do podrodziny "Platycerioideae" w obrębie rodziny paprotkowatych ("Polypodiaceae"). Stanowi w obrębie podrodziny grupę siostrzaną dla rodzaju płaskla "Platycerium".

</doc>
<doc id="4220606" url="https://pl.wikipedia.org/wiki?curid=4220606" title="Kościół św. Zofii w Sułkowicach">
Kościół św. Zofii w Sułkowicach

Kościół świętej Zofii – rzymskokatolicki kościół filialny należący do parafii Najświętszego Serca Pana Jezusa w Sułkowicach. Jest jedynym rejestrowanym zabytkiem miasta.
Jest to niewielka świątynia wzniesiona w 1627 roku dzięki fundacji starosty lanckorońskiego Jana Zebrzydowskiego. Została odbudowana praktycznie od podstaw w 1825 roku i wyremontowana została w 1968 roku. We wnętrzu znajduje się ołtarz św. Zofii w stylu późnobarokowym, a także drewniane drzwi z końca XVII wieku, które zostały przeniesione ze starej świątyni parafialnej. Na drzwiach znajduje się specjalnie wyrzeźbione wgłębienie, nazywane „stopką Matki Boskiej”. Ławki w świątyni podarowane zostały w 1978 roku przez bazylikę Ofiarowania Najświętszej Maryi Panny w Wadowicach.

</doc>
<doc id="4220609" url="https://pl.wikipedia.org/wiki?curid=4220609" title="Romanian Masters 2018">
Romanian Masters 2018

Romanian Masters 2018 – nierankingowy turniej snookerowy w sezonie 2017/2018. Turniej ten rozegrany został w dniach 14-18 marca 2018 roku.
Nagrody.
Pieniężne.
Zwycięzca: € 50 000
II miejsce: € 25 000
Półfinalista: € 12 500
Ćwierćfinalista: € 10 000 
Runda 1: € 7500 
Pula nagród: € 200 000

</doc>
<doc id="4220612" url="https://pl.wikipedia.org/wiki?curid=4220612" title="Plasmopara helianthi">
Plasmopara helianthi



</doc>
<doc id="4220613" url="https://pl.wikipedia.org/wiki?curid=4220613" title="Rajd Argentyny 1986">
Rajd Argentyny 1986

Rajd Argentyny 1986 (6. Marlboro Rally Argentina) – 6 Rajd Argentyny, rozgrywany w Argentynie w dniach 6-9 sierpnia. Była to ósma ma runda Rajdowych Mistrzostw Świata w roku 1986. Rajd został rozegrany na szutrze.
Klasyfikacja po 8 rundach.
Tabele przedstawiają tylko pięć pierwszych miejsc.

</doc>
<doc id="4220614" url="https://pl.wikipedia.org/wiki?curid=4220614" title="Lydia Hiernickel">
Lydia Hiernickel

Lydia Hiernickel (ur. 23 grudnia 1996 w Schwanden) – szwajcarska biegaczka narciarska, zawodniczka klubu Gardes Frontiere.
Kariera.
Po raz pierwszy na arenie międzynarodowej pojawiła się w 26 lutego 2011 roku, podczas zawodów juniorskich w szwajcarskiej miejscowości Einsiedeln, gdzie uplasowała się na 14. pozycji na dystansie 5 km stylem klasycznym ze startu masowego.
W Pucharze Świata zadebiutowała 24 stycznia 2016 podczas zawodów PŚ w czeskim Novym Měscie, gdzie wystąpiła w sztafecie razem z Nathalie von Siebenthal, Nadine Fähndrich i Heidi Widmer. Sztafeta ostatecznie zajęła 8. miejsce ze stratą +2:58,7 minut do zwycięskiej sztafety Norwegii, która wygrała pościg z czasem 50:17,2 min. Indywidualnie zadebiutowała 10 grudnia 2017 w Davos na dystansie 10 km stylem dowolnym, gdzie uplasowała się na 64. pozycji. Pucharowych punktów jeszcze nie zdobyła.

</doc>
<doc id="4220615" url="https://pl.wikipedia.org/wiki?curid=4220615" title="Maria Wołyńska">
Maria Wołyńska

Maria Wołyńska (ur. 1927, zm. 2004) – polska artystka fotograf. Członkini Związku Polskich Artystów Fotografików. Prezes Zarządu Okręgu Wielkopolskiego ZPAF. Członkini Poznańskiego Towarzystwa Fotograficznego.
Życiorys.
Maria Wołyńska związana z poznańskim środowiskiem fotograficznym – mieszkała i pracowała w Poznaniu. Od 1964 roku należała do Poznańskiego Towarzystwa Fotograficznego, gdzie pełniła funkcję wiceprezesa Zarządu PTF. Jest autorką i współautorką wielu wystaw fotograficznych; indywidualnych (siedmiu) oraz zbiorowych (kilkudziesięciu) – krajowych i międzynarodowych. Była współorganizatorką i kuratorką sześciu wystaw fotograficznych innych artystów. W 1970 roku Maria Wołyńska została przyjęta w poczet członków Związku Polskich Artystów Fotografików, gdzie od 1996 roku pełniła funkcję prezesa Zarządu Okręgu Wielkopolskiego ZPAF. W Zarządzie Głównym ZPAF pełniła funkcję wiceprezesa ds. artystycznych oraz była członkiem Komisji Artystycznej ZG ZPAF. W 1998 roku została laureatką zespołowej "Nagrody Artystycznej Miasta Poznania". 
W 2006 roku fotografie Marii Wołyńskiej (powstałe w latach 1960–2001) zaprezentowano na jej pośmiertnej wystawie retrospektywnej w poznańskiej "Galerii Miejskiej Arsenał".

</doc>
<doc id="4220617" url="https://pl.wikipedia.org/wiki?curid=4220617" title="Open 13 2018">
Open 13 2018

Open 13 2018, właśc. Open 13 Provence 2018 – tenisowy turniej ATP kategorii ATP World Tour 250 w sezonie 2018 z cyklu Open 13 rozgrywany w dniach 19–25 lutego 2018 roku w Marsylii na kortach twardych w hali o puli nagród wynoszącej 718 810 euro.

</doc>
<doc id="4220625" url="https://pl.wikipedia.org/wiki?curid=4220625" title="Rajd Argentyny 1985">
Rajd Argentyny 1985

Rajd Argentyny 1985 (5. Rally Argentina) – 5 Rajd Argentyny, rozgrywany w Argentynie w dniach 30 lipca-3 sierpnia. Była to ósma ma runda Rajdowych Mistrzostw Świata w roku 1985. Rajd został rozegrany na szutrze.
Klasyfikacja po 8 rundach.
Tabele przedstawiają tylko pięć pierwszych miejsc.

</doc>
<doc id="4220630" url="https://pl.wikipedia.org/wiki?curid=4220630" title="Rajd Argentyny 1984">
Rajd Argentyny 1984

Rajd Argentyny 1984 (4. Marlboro Rally of Argentina YPF) – 4 Rajd Argentyny, rozgrywany w Argentynie w dniach 27 lipca-1 sierpnia. Była to ósma ma runda Rajdowych Mistrzostw Świata w roku 1984. Rajd został rozegrany na szutrze.
Klasyfikacja po 8 rundach.
Tabele przedstawiają tylko pięć pierwszych miejsc.

</doc>
<doc id="4220636" url="https://pl.wikipedia.org/wiki?curid=4220636" title="Willem van Eelen">
Willem van Eelen

Willem Frederik van Eelen (ur. 4 lipca 1923 r., zm. 24 lutego 2015 r. w Amsterdamie) – holenderski lekarz i psycholog, pionier komórkowej hodowli mięsa.
Życiorys.
Urodzony 4 lipca 1923 r. w holenderskiej Indonezji jako syn lekarza. W wieku 17 lat zaciągnął się do holenderskiego wojska i został pojmany przez Japończyków w czasie II wojny światowej. W obozie jenieckim cierpiał głód i był świadkiem okrutnego traktowania zwierząt. Po wyzwoleniu obozu przez Aliantów wyjechał do Holandii, by studiować medycynę i psychologię na Uniwersytecie Amsterdamskim. W latach 1940. zapragnął hodować mięso bez udziału zwierząt. Na ten pomysł wpadł, gdy czytał teksty dotyczące technologii konserwacji mięsa.
Mimo że przez większość kariery pracował w podmiotach leczniczych, nie porzucił idei hodowli mięsa, m.in. w latach 1950. i 1960. badał wzrost komórek . Przez ponad 50 lat van Eelen prowadził badania nad produkcją mięsa "in vitro". Pomimo że nie był pierwszym pomysłodawcą tej idei, jego wieloletnie wysiłki pozwoliły nad jej realizację w skali laboratoryjnej w ciągu następnych kilkudziesięciu lat. W 1981 r. zostały odkryte komórki macierzyste, a już w 1999 r. van Eelen uzyskał w USA międzynarodowy patent na przemysłową produkcję mięsa z wykorzystaniem hodowli komórkowych. W tej technologii komórki mięśniowe są umieszczane w kolagenowym szkielecie zanurzonym w roztworze odżywiającym i pobudzane do podziałów.
W 2000 r. van Eelen stworzył konsorcjum holenderskich badaczy i firm branży spożywczej, a dzięki jego staraniom rząd Holandii sfinansował badania nad hodowlą komórkową mięsa. Badania trwające od 2005 do 2009 r. nie toczyły się dla van Eelena dość szybko, niemniej pozwoliły na szereg odkryć i rozwój techniki, a także przyczyniły się pośrednio do prezentacji przez Marka Posta "laboratoryjnego hamburgera" w 2013 roku.
Zmarł 24 lutego 2015 r. w Amsterdamie i został pochowany w Noordwijk.

</doc>
<doc id="4220637" url="https://pl.wikipedia.org/wiki?curid=4220637" title="Neko Jump">
Neko Jump

Neko Jump – tajski duet pop, w skład którego wchodzą bliźniaczki.

</doc>
<doc id="4220638" url="https://pl.wikipedia.org/wiki?curid=4220638" title="Rajd Argentyny 1983">
Rajd Argentyny 1983

Rajd Argentyny 1983 (3. Marlboro Rally Argentina) – 3 Rajd Argentyny, rozgrywany w Argentynie w dniach 2-6 sierpnia. Była to ósma ma runda Rajdowych Mistrzostw Świata w roku 1983. Rajd został rozegrany na szutrze.
Klasyfikacja po 8 rundach.
Tabele przedstawiają tylko pięć pierwszych miejsc.

</doc>
<doc id="4220642" url="https://pl.wikipedia.org/wiki?curid=4220642" title="Jaume Traserra Cunillera">
Jaume Traserra Cunillera

Jaume Traserra Cunillera (ur. 11 lipca 1934 w Granollers, zm. 25 stycznia 2019 tamże) – hiszpański duchowny katolicki, biskup diecezji Solsona w latach 2001–2010.
Życiorys.
Wstąpił do seminarium duchownego w Barcelonie. Studiował także w Rzymie na Papieskim Uniwersytecie Gregoriańskim, gdzie uzyskał tytuł licencjacki z filozofii (1955) oraz teologii (1959), a po święceniach także tytuł doktora prawa kanonicznego. Ponadto otrzymał tytuł licencjata w dziedzinie filozofii i literatury na Uniwersytecie Barcelońskim (1967).
Święcenia kapłańskie przyjął 19 marca 1959 i został inkardynowany do archidiecezji barcelońskiej. Był m.in. profesorem miejscowego niższego seminarium (1961–1962),
notariuszem sądu kościelnego (1962–1972), profesorem prawa kanonicznego na wydziale teologii w
Barcelonie (1972–1993), sekretarzem arcybiskupa (1972–1987), sędzią kościelnego trybunału (1973–1993), kanonikiem kapituły katedralnej oraz wikariuszem generalnym archidiecezji (1987–1993).
Episkopat.
9 czerwca 1993 został mianowany przez papieża Jana Pawła II biskupem pomocniczym archidiecezji barcelońskiej ze stolicą tytularną "Selemselae". Sakry biskupiej udzielił mu 5 września tegoż roku ówczesny metropolita Barcelony, abp Ricardo María Carles Gordó. W tym samym roku został członkiem Komisji ds. Dziedzictwa Kulturowego Konferencji Episkopatu Hiszpanii. Działał w niej do 2011.
28 lipca 2001 papież mianował go biskupem diecezjalnym Solsony.
3 listopada 2010 przeszedł na emeryturę. 

</doc>
<doc id="4220644" url="https://pl.wikipedia.org/wiki?curid=4220644" title="Kaki Bukit (stacja metra)">
Kaki Bukit (stacja metra)

Kaki Bukit – podziemna stacja Mass Rapid Transit (MRT) w Singapurze, która jest częścią Downtown Line. Została otwarta 21 października 2017. Stacja znajduje się w Bedok, wzdłuż Kaki Bukit Avenue 1, w pobliżu skrzyżowania z Jalan Damai.

</doc>
<doc id="4220646" url="https://pl.wikipedia.org/wiki?curid=4220646" title="Bedok North">
Bedok North

Bedok North – podziemna stacja Mass Rapid Transit (MRT) w Singapurze, która jest częścią Downtown Line. Została otwarta 21 października 2017. Stacja znajduje się w Bedok, na Bedok North Road.

</doc>
<doc id="4220647" url="https://pl.wikipedia.org/wiki?curid=4220647" title="Maksymilian Altmann">
Maksymilian Altmann

Maksymilian Altmann wł. Julius Max Altmann (ur. 11 września 1888 w Poznaniu, zm. 5 lutego 1932 tamże) – polsko-niemiecki działacz socjalistyczny i związkowy, radny miasta Poznania w latach 1926-1929 z ramienia PPS.
Życiorys.
Urodził się w Poznaniu, w polsko-niemieckiej rodzinie. Jego ojcem był Hermann Altmann, a matką Pelagia Michnikowska. Maksymilian Altmann pracował jako ślusarz w zakładach kolejowych. Przez krótki czas należał do SPD. W 1918 roku, przed wybuchem powstania wielkopolskiego był członkiem poznańskiej Rady robotniczo-żołnierskiej. W 1920 r. jako jeden z przywódców robotniczych brał udział w strajku kolejarzy przed zamkiem cesarskim. Pełnił także funkcję prezesa oddziału Związku Zawodowego Kolejarzy w Poznaniu. Był także członkiem Zarządu Głównego Związku Zawodowego Kolejarzy oraz członkiem Zarządu Kas Emerytalnych byłego zaboru pruskiego.
W 1925 roku wystartował w wyborach do Rady Miasta Poznania z komitetu PPS. W tych wyborach nie wystartował komitet mniejszości niemieckiej, która w dużej części zdecydowała się poprzeć kandydatów socjalistycznych. Prasa niemiecka prasa zachęcała do głosowania na Altmanna. Był członkiem Rady Miasta w kadencji 1926-1930.
Zmarł w 1932 roku w wyniku udaru. W jego pogrzebie wzięło udział ok. 2000 osób. Pogrzeb miał charakter manifestacji Polskiej Partii Socjalistycznej.
Życie prywatne.
Jego żoną była Stanisława Cycmaniak, z którą miał córkę Marię.

</doc>
<doc id="4220649" url="https://pl.wikipedia.org/wiki?curid=4220649" title="Rajd Argentyny 1980">
Rajd Argentyny 1980

Rajd Argentyny 1980 (2. Rally Codasur Ultra Movil YPF) – 2 Rajd Argentyny, rozgrywany w Argentynie w dniach 19-24 lipca. Była to szósta runda Rajdowych Mistrzostw Świata w roku 1980. Rajd został rozegrany na szutrze.

</doc>
<doc id="4220651" url="https://pl.wikipedia.org/wiki?curid=4220651" title="Abisynia (powiat kościerski)">
Abisynia (powiat kościerski)



</doc>
<doc id="4220652" url="https://pl.wikipedia.org/wiki?curid=4220652" title="Mark Post">
Mark Post

Mark Post (ur. 20 lipca 1957) – holenderski lekarz, profesor Uniwersytetu w Maastricht, zajmuje się m.in. komórkową hodowlą mięsa.
Życiorys.
Urodzony 20 lipca 1957. Studia medyczne ukończył na Uniwersytecie w Utrechcie w 1982, a doktorat na tej samej uczelni uzyskał siedem lat później. Został profesorem uniwersytetu w Maastricht.
W 2000 Willem van Eelen stworzył konsorcjum holenderskich badaczy i firm branży spożywczej do badań nad hodowlą komórkową mięsa, a rząd Holandii sfinansował badania. Badania trwające od 2005 do 2009 r. pozwoliły na szereg odkryć i rozwój techniki, a także przyczyniły się pośrednio do prezentacji przez Marka Posta "laboratoryjnego hamburgera" w 2013 roku, co było efektem trzyletniego projektu badawczego sfinansowanego przez Sergeya Brina, jednego z twórców Google. W celu komercjalizacji opracowanej technologii Post założył startup Mosa Meat, którego celem jest stworzenie tańszego procesu produkcji i budowa zakładu pilotażowego, który ma wypuścić finalny produkt na rynek w 2021 roku.

</doc>
<doc id="4220659" url="https://pl.wikipedia.org/wiki?curid=4220659" title="Storożewoj">
Storożewoj

„Storożewoj” – nazwa noszona na przestrzeni dziejów przez okręty rosyjskiej (radzieckiej) marynarki wojennej:

</doc>
<doc id="4220665" url="https://pl.wikipedia.org/wiki?curid=4220665" title="Bedok Reservoir (stacja metra)">
Bedok Reservoir (stacja metra)

Bedok Reservoir – podziemna stacja Mass Rapid Transit (MRT) w Singapurze, która jest częścią Downtown Line. Została otwarta 21 października 2017. Stacja znajduje się w Bedok, na Bedok Reservoir Road.

</doc>
<doc id="4220666" url="https://pl.wikipedia.org/wiki?curid=4220666" title="Tampines West">
Tampines West

Tampines West – podziemna stacja Mass Rapid Transit (MRT) w Singapurze, która jest częścią Downtown Line. Została otwarta 21 października 2017. Stacja znajduje się w Tampines, na Tampines Avenue 4.

</doc>
<doc id="4220669" url="https://pl.wikipedia.org/wiki?curid=4220669" title="Tejksobaktyna">
Tejksobaktyna

Tejksobaktyna – organiczny związek chemiczny, antybiotyk niszczący komórki Gram-dodatnie bakteryjne przez przyłączanie się do prekursorów związków tworzących ścianę komórkową: lipidu II (prekursora mureiny) oraz lipidu III (prekursora kwasu tejchojowego), wyizolowany z bakterii glebowej "Elephtheria terrae".

</doc>
<doc id="4220672" url="https://pl.wikipedia.org/wiki?curid=4220672" title="Czesława Mentlewicz">
Czesława Mentlewicz

Czesława Mentlewicz, z d. Pacia (ur. 2 stycznia 1956 w Olkuszu, zm. 15 lutego 2018 tamże) – polska biegaczka, specjalizująca się w biegach biegach długodystansowych i biegach ulicznych, wielokrotna medalistka mistrzostw Polski, reprezentantka Polski.
Kariera sportowa.
Była zawodniczką Kłosa Olkusz.
Na mistrzostwach Polski seniorów zdobyła 7 medali, w tym jeden złoty – w biegu półmaratońskim w 1993, dwa srebrne – na 10 000 metrów w 1984, w biegu na 20 km w 1984, cztery brązowe – w biegu na 5000 metrów w 1984, w biegu na 20 km w 1989, w biegu maratońskim w 1990 oraz w biegu przełajowym na 4 km w 1983.
Reprezentowała Polskę na zawodach Pucharu świata w maratonie w 1985 (75?. miejsce, z czasem 3:05,09), zawodach Pucharu Europy w maratonie w 1985 (28. miejsce, z czasem 2:50:12) oraz mistrzostwach świata w biegu górskim w 1995 (54. miejsce).
Rekordy życiowe:
Zmarła 15 lutego 2018 roku, została pochowana 17 lutego 2018 w grobowcu rodzinnym na cmentarzu w Olkuszu. 

</doc>
<doc id="4220674" url="https://pl.wikipedia.org/wiki?curid=4220674" title="Pielgrzym (poemat)">
Pielgrzym (poemat)

Pielgrzym – poemat Zofii Reutt-Witkowskiej, opublikowany w 1925 w Warszawie nakładem oficyny Gebethnera i Wolffa. Utwór został napisany oktawą, czyli strofą ośmiowersową rymowaną abababcc, złożoną z wersów jedenastozgłoskowych. Bohaterem jest król Polski Bolesław Śmiały. Podtytuł "Legenda Ossjaku" nawiązuje do piętnastowiecznych pogłosek, jakoby król, wygnany z Polski po męczeństwie św. Stanisława, pokutował za swoją zbrodnię w klasztorze w Osjaku w Karyntii i został tam pochowany.
&lt;poem&gt;
Ileż to razy na brokacie łąki,
W ametystowe haftowanej dzwonki,
Piliśmy szczęście... Już ciała osłonki
Pierzchamy trwożnie... Wtem, na skrzydła moje
Kładnie się twardych rąk kamiennych dwoje...
&lt;/poem&gt;

</doc>
<doc id="4220676" url="https://pl.wikipedia.org/wiki?curid=4220676" title="Wzgórza Radomickie">
Wzgórza Radomickie

Wzgórza Radomickie (332.267) – małe pasmo górskie w Polsce w Sudetach Zachodnich, w południowo-zachodniej Polsce, w województwie dolnośląskim. Według podziału fizycznogeograficznego Jerzego Kondrackiego mikroregion leżący w południowo-wschodniej części mezoregionu Pogórza Izerskiego.
Opis.
Wzgórza Radomickie to niewielkie pasmo górskie złożone ze wzniesień nieprzekraczających 500 m n.p.m. o powierzchni około 120 km², położone w dorzeczu Bobru i jego dopływów w południowo-wschodniej części Pogórza Izerskiego. Pasmo ciągnie się na długości około 30 km, o przebiegu NE – SE od miejscowości Lubań na północnym zachodzie do okolic Pilichowic na południowym wschodzie; maksymalna szerokość pasma 4,1 km. Pasmo podzielone jest na kilka części dolinami potoków. Od południowego zachodu graniczy z Obniżeniem Lubomierskim i Wzniesieniami Radoniowskimi, od których oddzielone są Maciejowickim Potokiem, od południowego wschodu z Górami Kaczawskimi, a od północnego wschodu z Wzniesieniami Gradowickimi. Część północno-zachodnia ma charakter grzbietu z kulminacją Wiatraczna (436 m n.p.m.). Wzgórza tworzy ciąg łagodnych, kopulastych wzniesień o różnorodnej morfologii, urozmaicone dolinami o charakterze wciosowym i przełomowym. Teren ten jest niezwykle atrakcyjny krajobrazowo, a jego walory estetyczne podnoszą dobrze zachowane kompleksy leśne.
Krajobraz.
Krajobraz niskich gór, wyżyn i wysoczyzn, silnie rozciętych przez potoki i systemy ich bocznych dolinek. Szczyty kopulaste z wyraźnym podkreśleniem zboczy. Większość obszaru zajmują łąki i pola uprawne. Krajobraz częściowo przeobrażony, pierwotny niskogórski charakter krajobrazu w większości został zachowany.
Budowa geologiczna.
Wzgórza powstały na oderwanym i wypiętrzonym fragmencie Masywu Czeskiego. Należą do jednej wielkiej struktury geologicznej Sudetów zwanej niecką północnosudecką. Niecka ta, obejmująca przeważający obszar pogórzy, została uformowana w schyłkowej fazie waryscyjskich ruchów górotwórczych w karbonie i do okresu górnej kredy wypełniała się osadami morskimi i lądowymi oraz utworami wulkanicznymi. Zajmują północno-zachodni fragment niecki śródsudeckiej.
Wzgórza Radomickie zbudowane są z granitognejsów, zlepieńców permskich i fyllitów z udziałem kwarcytów. Pod względem budowy podłoża wzgórza położona są w części południowej w obrębie krystaliniku karkonosko-izerskiego zbudowanego z prekambryjskich gnejsów słojowych i oczkowych, trzeciorzędowych bazaltów oraz z granitognejsów izerskich oraz metamorfiku kaczawskiego.
Wzniesienia w okolicy Radomic charakteryzują się urozmaiconą budową geologiczną. Większa część wzniesień położona jest na sylurskich łupkach serycytowo-muskowitowo-chlorytowo-kwarcowych z grafitem, przeciętych żyłą łupków chlorytowo-serycytowych z fyllitami i soczewkami zieleńców z wczesnego paleozoiku. Na północnym wschodzie występują mułowce i piaskowce z dolnego permu, a na południowym zachodzie laminowane i oczkowe granitognejsy z wczesnego paleozoiku.
Na obszarze wzgórz stwierdzono występowanie wielu minerałów takich jak: złoto rodzime, arsenopiryt, piryt, pirotyn, chalkopiryt, chalkozyn, galena, goethyt, hematyt, kowelin, kwarc, malachit, markasyt, sfaleryt, syderyt, tennantyt, tenoryt i tetraedryt.
Klimat.
Obszar wzgórz, zaliczany jest do sudeckiej krainy klimatycznej w zasięgu regionu termicznego – Kotliny Jeleniogórskiej. Panujące warunki klimatyczne są zbliżone do terenów sąsiednich. Średnie roczne temperatury mieszczą się w przedziale od 7,5 do 8,5 °C. Najzimniejszym miesiącem jest styczeń, a najcieplejszym lipiec. Największe opady obserwuje się w lipcu, zaś najsuchszym miesiącem jest luty. Okres wegetacyjny ma zróżnicowaną długość w zależności od wysokości terenu trwa w tym rejonie 180-190 dni. Ilość opadów przypadająca na okres wegetacyjny wynosi średnio ok. 555 mm a ich maksimum przypada na miesiąc lipiec. Najobfitsze opady śniegu przypadają na miesiąc styczeń. Na terenie wzgórz przeważają wiatry z kierunku południowego i południowo-zachodniego, następnie z kierunku zachodniego i północno-zachodniego. Wiatry z kierunku południowego i południowo-zachodniego, w chłodnych porach roku występują jako fazy, przynoszące ze sobą ciepłe i suche masy powietrza, które na wiosnę powodują szybkie topnienie śniegu, co bywa przyczyna lokalnych powodzi i podtopień. Procent zachmurzenia w roku wynosi ok. 60%, a ilość dni słonecznych około 40%.
Wody.
Wzgórza należą w całości do zlewni Bobru i zlewiska Morza Bałtyckiego. Główną rzeka odwadniają wzgórza jest Bóbr, którego dopływy zbierają wody z obszaru wzgórz. Potoki odwadniające wzgórza przebijają się do ujść przez wzgórza dolinami. Doliny potoków wchodzących do doliny Bobru są niezwykle wąskie i głębokie.Głównymi ciekami przebiegającymi równolegle do osi wzgórz są rzeki: Kwisa i Bóbr. Ponadto sieć rzeczną tworzą potoki: Jamna, Srebrna, Kwilica i dopływy Płóczki, które przecinają wzgórza w poprzek.
Flora i fauna.
Roślinność obszaru wzgórz należy do piętra pogórza. Wskaźnik lesistości kształtuje się na średnim poziomie. Znaczna część powierzchni wzgórz zajęta jest przez zbiorowiska pól uprawnych, pastwisk i łąk o niskim zróżnicowaniu gatunkowym, co powoduje, że flora jest znacznie uboższa niż umożliwiałyby to panujące na tym terenie warunki siedliskowe. Największe powierzchnie leśne występują w obrębach Rząsin i Gradówka. Większe i zwarte kompleksy leśne przylegające do gruntów rolnych występują w otoczeniu wsi: Wolbromów, Rząsiny, na pozostałym obszarze lasy i zadrzewienia występują w postaci licznych, niewielkich kompleksów porozdzielanych gruntami rolnymi i zainwestowanymi.
Partie Wzgórz Radomickich porastają lasy świerkowe i świerkowo-bukowe, miejscami z domieszką brzozy, modrzewia i innych gatunków. Świat zwierzęcy nie różni się specjalnie od innych części Sudetów. Z większych zwierząt mają tu swoje siedliska: jeleń, sarna i dzik. Z mniejszych ssaków można spotkać], lisa, łasicę, wiewiórkę. W zróżnicowanym dla Sudetów świecie ptaków, na terenie wzgórz występuje: jarząbek, włochatka, pluszcz, krzyżodziób świerkowy, kilka gatunków jastrzębi.
Środowisko naturalne i jego ochrona.
Południowa część wzgórz leży na obszarze Parku Krajobrazowego Doliny Bobru oraz specjalnego obszaru ochrony siedlisk Natura 2000 Ostoja nad Bobrem PLH020054.Na terenie wzgórz występują skupiska roślinności górskiej objęte prawną ochroną. Na uwagą zasługują: oset górski – dziewięćsił bezłodygowy, wawrzynek wilczełyko, liczne storczyki, goryczki, pierwiosnki, lilia złotogłów oraz kilka gatunków traw.
Komunikacja.
Wzniesienia położone są w dalszej odległości od głównych szlaków komunikacyjnych. Lokalne drogi przebiegające przez wzgórza łączą z ważniejszymi szlakami komunikacyjnymi: na północ i wschód do drogi wojewódzkiej nr 297 (odpowiednio Pławna Dolna i Wojciechów), na południe i zachód do drogi krajowej nr 30 (odpowiednio Chmieleń i Radoniów), a na północny zachód do drogi wojewódzkiej nr 364 (Ubocze).
Miejscowości.
Golejów, Radomice, Klecza, Łupki, Nagórze, Rząsiny, Wolbromów, Gradówek, Radostów Średni, Radostów Górny
Wzniesienia.
Gniazdo (444), Wietrznik (481), Dzwonnica (408), Dziewicza (382), Góra Kaczmarka (452), Kurki (393), Misiura (466), Łoszak (427), Opałek (428), Zgorzelisko (445), Kołodziej (453), Mielęcicka Góra (467), Polna (479), Góra Zamkowa (384), Modrak (399), Skalnik (485), Chmiel (385), Masłowiec (438)
Osadnictwo.
Początki osadnictwa na terenie wzgórz sięgają wczesnego średniowiecza, osadnictwo głównie rozwijało się w dolnych biegach rzek i miało związek z istnieniem źródeł wód termalnych i pokładów złota, świadczą o tym znalezione na obszarze wzgórz monety z czasów Cesarstwa Konstantyna.
Historia.
W czasie wojny siedmioletniej o Śląsk na zboczach wzniesienia Kołodziej mieścił się główny obóz króla pruskiego Fryderyka II.
Turystyka.
Przez wzniesienia prowadzą Szlaki turystyczne:

</doc>
<doc id="4220684" url="https://pl.wikipedia.org/wiki?curid=4220684" title="Carlos Enrique Herrera Gutiérrez">
Carlos Enrique Herrera Gutiérrez

Carlos Enrique Herrera Gutiérrez OFM (ur. 21 grudnia 1948 w Managui) – nikaraguański duchowny rzymskokatolicki, od 2005 biskup Jinotega.
Życiorys.
Święcenia kapłańskie przyjął 10 stycznia 1982 w zakonie franciszkanów. Był m.in. dyrektorem zakonnych kolegiów w Juigalpie i Matagalpie, proboszczem zakonnych parafii oraz wikariuszem generalnym diecezji Matagalpa.
10 maja 2005 papież Benedykt XVI mianował go biskupem diecezji Jinotega. Sakry biskupiej udzielił mu 24 czerwca 2005 abp Leopoldo Brenes.

</doc>
<doc id="4220691" url="https://pl.wikipedia.org/wiki?curid=4220691" title="Worona (dopływ Bystrzycy)">
Worona (dopływ Bystrzycy)

Worona () — rzeka na Ukrainie, w granicach rejonu nadwórniańskiego, kołomyjskiego i tyśmienickiego obwodu iwanofrankiwskiego. Prawy dopływ Bystrzycy Nadwórniańskiej w dorzeczu Dniestru.
Opis.
Długość rzeki 81 km, powierzchnia dorzecza 699 km². Szerokość doliny od 40 m do 1 km. Spadek rzeki 3,86 m/km. Na rzece znajduje się wiele progów i bystrzyc.
Koryto.
Worona bierze swój początek na południowy wschód od miasta Nadwórna. Płynie głównie na północny wschód, poniżej wsi Ottynia skręca na północ, a od miasta Tyśmienica płynie na północny zachód. Wpada do Bystrzycy Nadwórniańskiej w pobliżu wsi Podłuże i Wołczyniec, u podnóża Wzgórza Wołczynieckiego (kilka kilometrów przed połączeniem z Bystrzycą Sołotwińską, czyli miejscem, od którego mówi się już o rzece Bystrzycy).
Dopływy.
Największe dopływy: 

</doc>
<doc id="4220696" url="https://pl.wikipedia.org/wiki?curid=4220696" title="Cupar">
Cupar

Cupar (gael. "Cùbar", scots "Cupar") – miasto we wschodniej Szkocji, w hrabstwie Fife, położone nad rzeką Eden. W 2011 roku liczyło 9339 mieszkańców.
W XIII wieku Cupar stało się ośrodkiem administracyjnym hrabstwa Fife. Funkcję tę pełniło nieprzerwanie do 1974 roku, gdy władze hrabstwa przeniesione zostały do Glenrothes. Prawa miejskie uzyskało w 1356 roku. W mieście znajdował się zamek, niezachowany do czasów obecnych.
Miasto rozwinęło się głównie dzięki handlowi wełną, zwierzętami i zbożem. Współcześnie w mieście funkcjonuje przemysł drukarski, spożywczy, chemiczny i meblarski
W Cupar znajduje się stacja kolejowa na linii z Dundee do Edynburga.

</doc>
<doc id="4220697" url="https://pl.wikipedia.org/wiki?curid=4220697" title="César Bosco Vivas Robelo">
César Bosco Vivas Robelo

César Bosco Vivas Robelo (ur. 14 listopada 1941 w Masaya, zm. 23 czerwca 2020 w Managui) – nikaraguański duchowny rzymskokatolicki, w latach 1991–2019 biskup León en Nicaragua.

</doc>
<doc id="4220701" url="https://pl.wikipedia.org/wiki?curid=4220701" title="Open 13 Provence 2018">
Open 13 Provence 2018



</doc>
<doc id="4220703" url="https://pl.wikipedia.org/wiki?curid=4220703" title="Przedsiębiorstwo Komunikacji Samochodowej w Ostrołęce (w likwidacji)">
Przedsiębiorstwo Komunikacji Samochodowej w Ostrołęce (w likwidacji)



</doc>
<doc id="4220706" url="https://pl.wikipedia.org/wiki?curid=4220706" title="Rafał Miłaszewski">
Rafał Miłaszewski

Rafał Miłaszewski (ur. 23 lipca 1942) – polski inżynier i ekonomista, profesor nauk ekonomicznych, profesor zwyczajny Uniwersytetu Kardynała Stefana Wyszyńskiego w Warszawie, Politechniki Białostockiej i Wyższej Szkoły Ekologii i Zarządzania w Warszawie, specjalista w zakresie ekonomii środowiska i zasobów naturalnych.
Życiorys.
Kuzyn Stanisława Miłaszewskiego. W 1966 ukończył w Politechnice Warszawskiej studia na kierunku inżynieria sanitarna. Tam też na Wydziale Inżynierii Sanitarnej i Wodnej w 1980 otrzymał stopień naukowy doktora nauk technicznych. W 1996 na podstawie dorobku naukowego oraz rozprawy pt. "Zastosowanie modeli decyzyjnych w programowaniu inwestycji ochrony wód" uzyskał na Wydziale Gospodarki Narodowej Akademii Ekonomicznej im. Oskara Langego we Wrocławiu stopień doktora habilitowanego nauk ekonomicznych w dyscyplinie ekonomia specjalność ekonomika ochrony środowiska. W 2006 prezydent RP nadał mu tytuł naukowy profesora nauk ekonomicznych.
Został profesorem zwyczajnym Politechniki Białostockiej (Wydział Budownictwa i Inżynierii Środowiska), Uniwersytetu Kardynała Stefana Wyszyńskiego w Warszawie (Wydział Biologii i Nauk o Środowisku) oraz Wyższej Szkoły Ekologii i Zarządzania w Warszawie (Wydział Inżynierii i Zarządzania).

</doc>
<doc id="4220720" url="https://pl.wikipedia.org/wiki?curid=4220720" title="Otto Separy">
Otto Separy

Otto Separy (ur. 5 sierpnia 1957 w Kubila) – papuański duchowny rzymskokatolicki, od 2019 biskup Bereiny.
Życiorys.
Święcenia kapłańskie przyjął 17 czerwca 1991 i został inkardynowany do diecezji Wewak. Pracował przede wszystkim jako duszpasterz parafialny, zaś w latach 2001-2007 był także kanclerzem kurii diecezjalnej.
2 lipca 2007 został mianowany biskupem pomocniczym Aitape ze stolicą tytularną "Pupiana". Sakry biskupiej udzielił mu 30 października 2007 ówczesny biskup Aitape, Austen Robin Crapp. 9 czerwca 2009 został ogłoszony następcą bp. Crappa na urzędzie ordynariusza Aitape.
16 lipca 2019 otrzymał nominację na biskupa Bereiny, zaś 25 września 2019 kanonicznie objął urząd.
2 lipca 2020 został wybrany wiceprzewodniczącym Konferencji Episkopatu Papui-Nowej Gwinei i Wysp Salomona.
Bibliografia.
 

</doc>
<doc id="4220722" url="https://pl.wikipedia.org/wiki?curid=4220722" title="Alone Together (serial telewizyjny)">
Alone Together (serial telewizyjny)

Alone Together – amerykański serial telewizyjny (komedia) wyprodukowany przez The Lonely Island, którego pomysłodawcami są Benji Aflalo, Esther Povitsky oraz Eben Russell. Serial był emitowany od 3 stycznia 2018 roku do 29 sierpnia 2018 roku przez Freeform.
Na początku listopada 2018 roku, stacja Freeform ogłosiła zakończenie produkcji serialu po dwóch sezonach
Serial opowiada o dziwnej przyjaźni Esther i Benji, którzy muszą odnaleźć się w Los Angeles.
Produkcja.
Na początku lipca 2016 roku stacja Freeform zamówiła pilotowy odcinek serialu, w którym główne role zagrają: Esther Povitsky i Benji Aflalo.
16 grudnia 2016 roku stacja zamówiła pierwszy sezon.
19 października 2017 roku stacja Freeform przedłużyła serial o drugi sezon.

</doc>
<doc id="4220723" url="https://pl.wikipedia.org/wiki?curid=4220723" title="Doina Șnep-Bălan">
Doina Șnep-Bălan

Doina Liliana Șnep-Bălan (ur. 10 grudnia 1963) – rumuńska wioślarka. Wielokrotna medalistka olimpijska.
Brała udział w trzech igrzyskach (IO 84, IO 88, IO 92), za każdym razem zdobywała srebrne medale w ósemce. W 1988 zajęła również trzecie miejsce w czwórce ze sternikiem. Na mistrzostwach świata zdobyła złoto w czwórce ze sternikiem w 1986 oraz dwa złote medale w 1990 (ósemka i czwórka bez sternika). W 1989 zdobyła srebro w dwójce bez sternika. W 1985 i 1991 była brązową medalistką tej imprezy w ósemce.
Medalistami olimpijskimi w wioślarstwie byli także jej siostra Anișoara Dobre-Bălan i mąż Ioan Șnep. 

</doc>
<doc id="4220726" url="https://pl.wikipedia.org/wiki?curid=4220726" title="Ercole Bernabei">
Ercole Bernabei

Ercole Bernabei (ur. ok. 1622 w Capraroli, zm. 4 lub 5 grudnia 1687 w Monachium) – włoski kompozytor okresu baroku, organista.
Uczeń Orazio Benevolego. Od 1653 do 1665 roku pełnił funkcję organisty w rzymskim kościele św. Ludwika Króla Francji. W latach 1665–1667 był kapelmistrzem w bazylice św. Jana na Lateranie, po czym do 1672 roku piastował to samo stanowisko w kościele św. Ludwika Króla Francji. Jednocześnie działał w kilku różnych kościołach na terenie Rzymu, m.in. od 1665 roku był organistą w kościele San Marcello al Corso. Po śmierci Benevoliego w 1672 roku objął posadę kapelmistrza w watykańskiej Cappella Giulia. W 1674 roku na zaproszenie elektora bawarskiego Ferdynanda Marii przeniósł się do Monachium, gdzie aż do śmierci pełnił funkcję kapelmistrza orkiestry dworskiej.
Spośród jego dzieł drukiem ogłoszono jedynie "Concerto madrigalesco" na trzy głosy i basso continuo oraz pośmiertnie "Sacrae modulationes" na pięć głosów, dwoje skrzypiec i basso continuo. W rękopisie pozostały natomiast kantaty i kilka utworów religijnych. Napisał ponadto pięć oper, z których zachowały się tylko libretta do dwóch ostatnich.

</doc>
<doc id="4220728" url="https://pl.wikipedia.org/wiki?curid=4220728" title="Doina Liliana Snep-Bălan">
Doina Liliana Snep-Bălan



</doc>
<doc id="4220729" url="https://pl.wikipedia.org/wiki?curid=4220729" title="Doina Snep-Balan">
Doina Snep-Balan



</doc>
<doc id="4220733" url="https://pl.wikipedia.org/wiki?curid=4220733" title="Doina Bălan">
Doina Bălan



</doc>
<doc id="4220734" url="https://pl.wikipedia.org/wiki?curid=4220734" title="Kamienica Pod Złotym Pokojem we Wrocławiu">
Kamienica Pod Złotym Pokojem we Wrocławiu

Kamienica Pod Złotym Pokojem – kamienica na wrocławskim Rynku, na północnej pierzei rynku, zwanej "Targiem Łakoci". 
Historia kamienicy i jej architektura.
Ślady pierwszej murowanej zabudowy pochodzą z okresu późnośredniowiecznego. W części piwnicznej zachowały się pozostałości pozwalające na wytyczenie planu średniowiecznego dwutraktowego domu. We frontowej części znajdowała się sień o szerokości większej niż połowa domu a obok drugie pomieszczenie. W trakcie tylnym, węższa sień prowadziła na podwórze a z boku znajdował się handlowy kantor. Pomiędzy sienią frontową a kantorem znajdowały się schody na wyższą kondygnację. Pod koniec XV wieku kamienica należała do karczmarza Andreasa Böhme
W pierwszej połowie XVI wieku kamienica miała już trzy kondygnacje i dwukondygnacyjny szczyt. Do budynku prowadziły dwa wejścia od strony frontowej. W trzeciej dekadzie XVIII wieku (od 1726 roku) właścicielką kamienicy była Anna Rosina Rudolphin, która przebudowała kamienicę nadając jej barokową fasadę o czterech osiach okiennych i trzykondygnacyjny szczyt zakończony rozerwanym naczółkiem z ustawiona pośrodku wazą. W późniejszym okresie naczółek został usunięty, a w jego miejsce wykonano prosty gzyms. W 1874 roku budynek ponownie poddano gruntownej przebudowie; kamienica została podniesiona do pięciu kondygnacji i zamknięta płaskim dachem. Ówczesnym właścicielem kamienicy był H. Neddermann. 
Na przełomie XIX i XX wieku w kamienicy "Pod Złotym Pokojem" znajdowała się winiarnia "Paul Wuitek". W latach trzydziestych XX wieku w kamienicy funkcjonowała restauracja "Stahlhelmheims". 
Po 1945 roku.
W wyniku działań wojennych kamienica uległa całkowitemu zniszczeniu. Została odbudowana w 1955 roku według projektu Jacka Cydzika nawiązującego do dawnego barokowego kształtu budynku, ale nie odtworzono szczegółów architektonicznych oraz pierwotnego wyglądu zwieńczenia szczytu. W kolejnych latach wejście do kamienicy w zewnętrznej osi wschodniej zlikwidowano, wstawiając w jego miejsce otwór okienny z kamienną opaską (wejście do pomieszczeń parterowych umieszczono od strony kamienicy nr 56)
Obecna kamienica to czterokondygnacyjny budynek z dwukondygnacyjnym szczytem ozdobionym spływami wolutowymi, dwutraktowa, z czteroosiową fasadą ujętą pilastrami wielkiego porządku. W latach 2008-2010 w prawej osi ponownie wybito wejście do pomieszczeń parterowych.

</doc>
<doc id="4220737" url="https://pl.wikipedia.org/wiki?curid=4220737" title="Bernard Unabali">
Bernard Unabali

Bernard Unabali (ur. 5 maja 1957 w Bolioko, zm. 10 sierpnia 2019 w Manili) – papuański duchowny rzymskokatolicki, w latach 2009–2019 biskup Bougainville.
Życiorys.
Święcenia kapłańskie przyjął 14 grudnia 1985. Inkardynowany do diecezji Bougainville, był m.in. wykładowcą diecezjalnego seminarium, wikariuszem generalnym oraz dyrektorem kilku diecezjalnych organizacji.
1 czerwca 2006 został mianowany biskupem pomocniczym Bougainville ze stolicą tytularną "Cuicul". Sakry biskupiej udzielił mu 6 września 2006 ówczesny biskup Bougainville, Henk Kronenberg.
15 grudnia 2009 ogłoszono jego nominację na następcę bp. Kronenberga na stolicy w Bougainville.
Zmarł w szpitalu w Manili 10 sierpnia 2019.

</doc>
<doc id="4220738" url="https://pl.wikipedia.org/wiki?curid=4220738" title="Mihnea Spulber">
Mihnea Spulber

Mihnea Alexandru Spulber (ur. 11 grudnia 2000 w Braszowie) – rumuński skoczek narciarski. Uczestnik mistrzostw świata seniorów (2021), juniorów (2016–2019) oraz zimowego olimpijskiego festiwalu młodzieży Europy (2017). Trzeci zawodnik Pucharu Karpat w sezonie 2016/2017. Medalista mistrzostw kraju.
Jego ojcem jest Florin Spulber – skoczek narciarski, a następnie trener reprezentacji Rumunii w tej dyscyplinie sportu.
Przebieg kariery.
W oficjalnych zawodach międzynarodowych rozgrywanych przez FIS zadebiutował w lutym 2014 w Râșnovie, gdzie w konkursach FIS Cup dwukrotnie uplasował się na 27. miejscu, zdobywając tym samym punkty do klasyfikacji generalnej tego cyklu.
W lutym 2016 w Râșnovie po raz pierwszy wystąpił w mistrzostwach świata juniorów – w konkursie indywidualnym był 58., a w rywalizacji drużynowej zajął 9. lokatę. 30 września 2016 w tym samym miejscu zajął drugie miejsce w zawodach Pucharu Karpat, zaś w klasyfikacji generalnej tego cyklu ukończył sezon 2016/2017 na 3. pozycji.
W lutym 2017 w Park City wystartował w mistrzostwach świata juniorów – w konkursie indywidualnym zajął 52. lokatę, a w konkursie drużynowym był 10. W tym samym miesiącu w Erzurum wziął udział w zimowym olimpijskim festiwalu młodzieży Europy – w rywalizacji indywidualnej zajął 18. miejsce, w konkursie drużynowym 5. pozycję, a w zmaganiach drużyn mieszanych 4. lokatę.
W lutym 2018 w Kanderstegu po raz trzeci w karierze wystąpił w mistrzostwach świata juniorów – w konkursie indywidualnym był 60., a w rywalizacji drużynowej zajął 13. lokatę. Rok później w zawodach tej samej rangi w Lahti był indywidualnie 58. W lipcu 2019 w Szczuczyńsku zdobył debiutanckie punkty FIS Cupu za zajęcie 26. lokaty w konkursie tego cyklu, po czym w tym samym miejscu, w ramach letniej edycji cyklu, zadebiutował w Pucharze Kontynentalnym, plasując się dwukrotnie w czwartej dziesiątce.
W lutym 2021 w Oberstdorfie wystąpił na mistrzostwach świata seniorów – odpadł w kwalifikacjach do obu konkursów indywidualnych, a w rywalizacji drużynowej zajął z rumuńską kadrą 12. lokatę. W grudniu 2021 w Zhangjiakou zdobył pierwsze w karierze punkty Pucharu Kontynentalnego, plasując się na 22. pozycji. W sierpniu 2022 zadebiutował w Letnim Grand Prix, zajmując 29. lokatę w Râșnovie. 4 listopada 2022 w Wiśle po raz pierwszy wystąpił w kwalifikacjach do zawodów Pucharu Świata. 10 grudnia 2022 zadebiutował w drużynowym konkursie cyklu, zajmując 10. miejsce w zawodach drużyn mieszanych w Titisee-Neustadt, a 15 stycznia 2023 w Zakopanem po raz pierwszy wystąpił w zawodach indywidualnych, zajmując 43. pozycję.
Jest medalistą mistrzostw Rumunii – latem 2014 zdobył srebrny medal w konkursie drużyn mieszanych, w 2018 indywidualnie zdobył srebrny medal na skoczni średniej i brązowy na normalnej, a w drużynie męskiej wywalczył złoto, w 2019 był indywidualnie drugi na skoczni średniej i normalnej, a także w rywalizacji drużynowej oraz pierwszy w konkursie drużyn mieszanych, zimą 2020 zdobył złoty medal w rywalizacji drużynowej, a także brąz w zmaganiach zespołów mieszanych, latem 2020 zwyciężył w konkursie drużynowym i zajął 2. miejsce w rywalizacji drużyn mieszanych, a w 2021 zdobył złote medale w konkursach drużynowych na skoczni średniej i normalnej.

</doc>
<doc id="4220739" url="https://pl.wikipedia.org/wiki?curid=4220739" title="Aleksandyr Jordanow">
Aleksandyr Jordanow

Aleksandyr Jordanow Aleksandrow, bułg. Александър Йорданов Александров (ur. 13 lutego 1952 w Warnie) – bułgarski polityk, historyk literatury, krytyk literacki i dyplomata, w latach 1992–1994 przewodniczący Zgromadzenia Narodowego, poseł do Parlamentu Europejskiego IX kadencji.
Życiorys.
Ukończył filologię bułgarską w wyższym instytucie pedagogicznym w Szumenie. Został pracownikiem naukowym w instytucie literackim przy Bułgarskiej Akademii Nauk, w 1986 uzyskał stopień kandydata nauk. Od 1990 był redaktorem naczelnym periodyku „Wek 21”. W okresie przemian politycznych dołączył do Partii Radykalno-Demokratycznej (RDP), a wraz z nią do Związku Sił Demokratycznych (SDS). Był wiceprzewodniczącym RDP, w 1993 objął funkcję przewodniczącego partii, kierował nią do 1998. Zajmował też stanowiska wiceprzewodniczącego SDS i przewodniczącego frakcji poselskiej związku.
W 1990 uzyskał mandat deputowanego do konstytuanty, a w 1991 posła do Zgromadzenia Narodowego 36. kadencji. W latach 1992–1994 sprawował urząd przewodniczącego bułgarskiego parlamentu. W 1994 i 1997 był ponownie wybierany do Zgromadzenia Narodowego. 1998 objął stanowisko ambasadora w Polsce, od 1999 akredytowany również w krajach bałtyckich. W 2001 został ambasadorem w Macedonii, funkcję tę pełnił do 2005.
Powrócił później do działalności naukowej na stanowisku docenta w instytucie literackim przy BAN. Od 2007 ponownie przez pewien czas zasiadał we władzach SDS. W 2013 został redaktorem naczelnym tygodnika polityczno-kulturalnego „Demokracija”. W 2019, kandydując z listy partii GERB w ramach zawartego porozumienia ze swoim ugrupowaniem, uzyskał mandat posła do Parlamentu Europejskiego IX kadencji.

</doc>
<doc id="4220740" url="https://pl.wikipedia.org/wiki?curid=4220740" title="Parafia św. Marcina Biskupa w Lipowej">
Parafia św. Marcina Biskupa w Lipowej

Parafia św. Marcina Biskupa – rzymskokatolicka parafia w miejscowości Lipowa (powiat brzeski, województwo opolskie). Parafia należy do dekanatu Grodków w diecezji opolskiej. Prowadzona przez Zgromadzenie Księży Misjonarzy św. Wincentego a Paulo.
Historia parafii.
Parafia powstała w XIII wieku. Od 2020 proboszczem parafii jest ks. Zbigniew Goźliński CM. 
Liczebność i zasięg parafii.
Parafię zamieszkuje 1110 mieszkańców, zasięgiem duszpasterskim obejmuje ona miejscowości:
Wspólnoty parafialne.
"Źródło": 

</doc>
<doc id="4220744" url="https://pl.wikipedia.org/wiki?curid=4220744" title="Miejsca spoczynku władców Węgier">
Miejsca spoczynku władców Węgier

Miejsca spoczynku władców Węgier:
Miejsca spoczynku władców Siedmiogrodu.
"Księstwo Siedmiogrodu powstało w 1570 z przekształcenia Wschodniego Królestwa Węgier i istniało do 1711."

</doc>
<doc id="4220750" url="https://pl.wikipedia.org/wiki?curid=4220750" title="Anișoara Dobre-Bălan">
Anișoara Dobre-Bălan

Anișoara Dobre-Bălan (ur. 1 lipca 1966) – rumuńska wioślarka. Dwukrotna medalistka olimpijska.
Brała udział w dwóch igrzyskach (IO 88, IO 92), na obu zdobywała medale w czwórce podwójnej. W 1988 Rumunki zajęły trzecie miejsce, cztery lata później były drugie. Na mistrzostwach świata zdobyła złoto w ósemce w 1989. W czwórce podwójnej w 1986 zdobywała srebro, w 1985 i 1991 brąz. Srebrny medal zdobyła również w dwójce podwójnej w 1991 W 1985 i 1991 była brązową medalistką tej imprezy w ósemce.
Medalistką olimpijską w wioślarstwie była także jej siostra Doina Șnep-Bălan. 

</doc>
<doc id="4220752" url="https://pl.wikipedia.org/wiki?curid=4220752" title="Anişoara Bălan-Dobre">
Anişoara Bălan-Dobre



</doc>
<doc id="4220754" url="https://pl.wikipedia.org/wiki?curid=4220754" title="Anisoara Balan-Dobre">
Anisoara Balan-Dobre



</doc>
<doc id="4220755" url="https://pl.wikipedia.org/wiki?curid=4220755" title="Anișoara Bălan">
Anișoara Bălan



</doc>
<doc id="4220756" url="https://pl.wikipedia.org/wiki?curid=4220756" title="William Fey">
William Fey

William Regis Fey OFMCap. (ur. 6 listopada 1942 w Pittsburghu, zm. 19 stycznia 2021 tamże) – amerykański duchowny rzymskokatolicki, w latach 2010–2019 biskup Kimbe.
Życiorys.
Święcenia kapłańskie przyjął 19 października 1968 w zakonie kapucynów. Po studiach w Wielkiej Brytanii był wykładowcą na kilku amerykańskich uczelniach, zaś od 1987 był misjonarzem w Papui-Nowej Gwinei. Przez wiele lat pracował w Bomanie, zaś w latach 2007-2010 był przełożonym papuańskich kapucynów.
8 czerwca 2010 został prekonizowany biskupem Kimbe. Sakry biskupiej udzielił mu 9 października 2010 abp Karl Hesse.
18 października 2019 przeszedł na emeryturę.
Zmarł 19 stycznia 2021 na COVID-19.

</doc>
<doc id="4220763" url="https://pl.wikipedia.org/wiki?curid=4220763" title="Christian Blouin">
Christian Blouin

Christian Conrad Blouin CMM (ur. 1 listopada 1941 w Saint-Sébastien, zm. 12 stycznia 2019 w Lae) – kanadyjski duchowny rzymskokatolicki posługujący w Papui-Nowej Gwinei, w latach 2007–2018 biskup Lae.
Życiorys.
Święcenia kapłańskie przyjął 22 sierpnia 1963 w zgromadzeniu Misjonarzy z Mariannhill. Przez 22 lata pracował w kolegium w Sherbrooke. W 1985 wyjechał do Papui-Nowej Gwinei i przez wiele lat był proboszczem kilku parafii w diecezji Lae. W latach 1992-1998 pełnił ponadto funkcję prowincjała, zaś w 2005 został dyrektorem domu dla postulantów zakonnych.
15 stycznia 2007 został mianowany biskupem Lae. Sakry biskupiej udzielił mu 5 maja 2007 jego poprzednik, bp Henry Anthony van Lieshout. 10 października 2018 przeszedł na emeryturę.
Zmarł w Lae 12 stycznia 2019.

</doc>
<doc id="4220769" url="https://pl.wikipedia.org/wiki?curid=4220769" title="Stierieguszczij">
Stierieguszczij

„Stierieguszczij” – nazwa noszona na przestrzeni dziejów przez okręty rosyjskiej (radzieckiej) marynarki wojennej:

</doc>
<doc id="4220776" url="https://pl.wikipedia.org/wiki?curid=4220776" title="Halowe Mistrzostwa Polski Seniorów w Lekkoatletyce 2018">
Halowe Mistrzostwa Polski Seniorów w Lekkoatletyce 2018

62. Halowe Mistrzostwa Polski Seniorów w Lekkoatletyce – zawody lekkoatletyczne, które odbyły się 17 i 18 lutego 2018 w Arenie Toruń.
Po raz pierwszy w historii halowych mistrzostw Polski w programie zawodów znalazła się sztafeta mieszana 4 × 400 metrów.

</doc>
<doc id="4220777" url="https://pl.wikipedia.org/wiki?curid=4220777" title="Ioan Șnep">
Ioan Șnep

Ioan Gabor Șnep (ur. 12 lipca 1966) – rumuński wioślarz. Srebrny medalista olimpijski z Seulu.
Brał udział w dwóch igrzyskach (IO 88, IO 92). W 1988 zdobył srebro w czwórce ze sternikiem, a wspólnie z nim płynęli Dimitrie Popescu, Vasile Tomoiagă, Valentin Robu i sternik Ladislau Lovrenschi. Na mistrzostwach świata zdobył srebro w 1989 w dwójce ze sternikiem, w 1991 srebro w czwórce ze sternikiem.
Medalistką olimpijską w wioślarstwie była także jego żona Doina Șnep-Bălan. 

</doc>
<doc id="4220778" url="https://pl.wikipedia.org/wiki?curid=4220778" title="Ioan Snep">
Ioan Snep



</doc>
<doc id="4220781" url="https://pl.wikipedia.org/wiki?curid=4220781" title="Stierieguszczyj">
Stierieguszczyj



</doc>
<doc id="4220782" url="https://pl.wikipedia.org/wiki?curid=4220782" title="Stierieguszczyj (1902)">
Stierieguszczyj (1902)



</doc>
<doc id="4220786" url="https://pl.wikipedia.org/wiki?curid=4220786" title="Cándido Cárdenas">
Cándido Cárdenas

Cándido Cárdenas Villalba (ur. 3 października 1941 w Supucia) – paragwajski duchowny rzymskokatolicki, w latach 1998–2018 biskup Benjamín Aceval.

</doc>
<doc id="4220787" url="https://pl.wikipedia.org/wiki?curid=4220787" title="Elisabeta Lipa-Oleniuc">
Elisabeta Lipa-Oleniuc



</doc>
<doc id="4220788" url="https://pl.wikipedia.org/wiki?curid=4220788" title="Veronica Cochela-Cogeanu">
Veronica Cochela-Cogeanu



</doc>
<doc id="4220794" url="https://pl.wikipedia.org/wiki?curid=4220794" title="Veronica Cogeanu-Cochelea">
Veronica Cogeanu-Cochelea



</doc>
<doc id="4220795" url="https://pl.wikipedia.org/wiki?curid=4220795" title="Elisabeta Oleniuc-Lipă">
Elisabeta Oleniuc-Lipă



</doc>
<doc id="4220796" url="https://pl.wikipedia.org/wiki?curid=4220796" title="Anişoara Dobre-Bălan">
Anişoara Dobre-Bălan



</doc>
<doc id="4220803" url="https://pl.wikipedia.org/wiki?curid=4220803" title="Elisabeta Lipa">
Elisabeta Lipa



</doc>
<doc id="4220811" url="https://pl.wikipedia.org/wiki?curid=4220811" title="Elizabeth Alice Hawkins-Whitshed">
Elizabeth Alice Hawkins-Whitshed

Elizabeth Alice Hawkins-Whitshed, później Elizabeth Le Blond, znana też jako Mrs. Aubrey Le Blond (ur. 1860 lub 1861 w Dublinie, zm. 24 lipca 1934) – brytyjska alpinistka, pisarka, fotograficzka. Pierwsza kobieta, która prowadziła grupy wspinaczkowe bez przewodnika. Założycielka i pierwsza prezeska brytyjskiego Kobiecego Klubu Alpejskiego – pierwszej kobiecej organizacji wspinaczkowej na świecie. Odbyła ponad setkę wspinaczek, zarówno zimą, jak i latem. Autorka filmów krótkometrażowych o zimowych sportach.
Życiorys.
Wychowywała się głównie w Irlandii. W 1879 r. wyszła za Freda Burnaby'ego, żołnierza i autora ogromnie popularnych relacji podróżniczych, m.in. "A Ride to Khiva: Travels and Adventures in Central Asia" oraz "On Horseback Through Asia Minor". W niecałe 2 lata po ślubie Elizabeth, za radą lekarzy, zaczęła podróżować w poszukiwaniu kurortu, w którym mogłaby wyleczyć gruźlicę, na którą, jak twierdziła, chorowała. W ten sposób zamieszkała w Szwajcarii. W 1881 r. w Chamonix-Mont-Blanc po raz pierwszy zetknęła się z alpinizmem i uległa fascynacji tą dziedziną sportu. Dwa tygodnie później, wraz z koleżanką, spróbowała swojej pierwszej wspinaczki. Choć nieodpowiednio ubrane, w butach na wysokich obcasach, dotarły do Grands Mulets (a więc na 2/3 wysokości Mont Blanc). Od tego czasu wspinaczka stała się jej pasją. Jak twierdziła, aktywność fizyczna pomagała jej łagodzić objawy choroby. W 1882 r. wspięła się na Grandes Jorasses i Mont Blanc. W 1883 r. napisała książkę "Wysokie Alpy zimą". W 1885 r. jej mąż zginął w bitwie pod Abu-Klea. Jako wdowa odbyła podróż rowerową z Wielkiej Brytanii do Włoch.
Jej drugim mężem został J.F Main, lekarz. Po ślubie Elizabeth odbyła podróż do Chin. W 1886 r. wydała kolejną książkę – "Life and Towers of Silence". W 1892 r. ponownie owdowiała. Nadal zajmowała się wspinaczką. Od 1895 r. wspinała się głównie w Norwegii. W 1900 r. wyszła za Aubreya Le Blonda. W tym samym roku wraz z Evelyn McDonnell wspięła się na Piz Palü.
Jej pasja przysporzyła jej sławy, ale bywała też obiektem krytyki, zarówno ze strony rodziny, jak i opinii publicznej – zachował się list, który ciotka Elizabeth napisała do jej matki, skarżąc się, że alpinistka gorszy cały Londyn. Alpinistka rozpoczynała wspinaczkę ubrana w spódnicę nałożoną na spodnie i zdejmowała ją dopiero na dużych wysokościach, podróżowała też w kobiecym towarzystwie tak długo, jak to było możliwe. Le Blond przyznawała, że ta pasja jest niebezpieczna, jednak podkreślała, że to nie płeć osoby, która się wspina jest źródłem niebezpieczeństwa. Mimo wszystko spotykała się z chłodnym przyjęciem w środowisku alpinistów – brytyjski Klub Alpejski niechętnie uznawał kobiece osiągnięcia. W 1907 r. Le Blond założyła więc Kobiecy Klub Alpejski, pierwszą na świecie kobiecą organizację wspinaczkową. Została jej pierwszą prezeską i rolę tę pełniła aż do swojej śmierci w 1934 r.
W 1912 r. wraz z mężem udała się w podróż po Japonii, Korei, Chinach i Rosji. Po wybuchu I wojny światowej pracowała jako pielęgniarka we francuskim Czerwonym Krzyżu, następnie zajmowała się zbieraniem funduszy dla British Ambulance Committee. Zszokowana wojennym okrucieństwem, podejmowała działania na rzecz pokoju i francusko-brytyjskiej przyjaźni.
Oprócz wspinaczki zajmowała się także pisarstwem. Publikowała książki o wspinaczce i podróżach, podjęła się też tłumaczenia listów swojej pra-pra-prababki Charlotte Sophie, hrabiny Bentnick. Jej pasją była też fotografia – od pierwszych wypraw nosiła ze sobą aparat fotograficzny i, mimo trudnych warunków, dokumentowała lokacje. Zdjęcia wykorzystywała jako ilustracje swoich książek lub wykładów. W latach 1899–1900 w Sankt Moritz wykonała serię 10 filmów, przedstawiających sporty zimowe – filmów tych nie znamy, zachowały się wzmianki o nich w katalogach.
Zmarła 27 lipca 1934 r. Pochowano ją na londyńskim cmentarzu londyńskim cmentarzu Brompton.

</doc>
<doc id="4220813" url="https://pl.wikipedia.org/wiki?curid=4220813" title="Maciej Łubieński">
Maciej Łubieński



</doc>
<doc id="4220815" url="https://pl.wikipedia.org/wiki?curid=4220815" title="Georgette Mosbacher">
Georgette Mosbacher

Georgette Paulsin Mosbacher z domu Paulsin (ur. 16 stycznia 1947 w Highland) – amerykańska bizneswoman i polityk Partii Republikańskiej, ambasador Stanów Zjednoczonych w Polsce w latach 2018–2021.
Życiorys.
Urodzona 16 stycznia 1947 w Highland, jako Georgette Paulsin. Po śmierci ojca, który zginął w wypadku samochodowym w 1959 roku i powrocie matki do pracy, dwunastoletnia Georgette opiekowała się młodszym rodzeństwem. Od wczesnych lat pracowała i oszczędzała, a następnie podjęła studia na Uniwersytecie Indiany, które ukończyła w 1969 r.
Po studiach założyła przedsiębiorstwo kosmetyczne, a po jego upadku podjęła pracę dla Fabergé i wyszła za mąż za szefa przedsiębiorstwa. W 1987 r. kupiła podupadający koncern kosmetyczny "La Prairie" i przeprowadziła jego udaną restrukturyzację, a po czterech latach sprzedała go niemieckiemu koncernowi Beiersdorf. W 1992 założyła przedsiębiorstwo Georgette Mosbacher Enterprises, zajmujące się doradztwem marketingowym i została jego szefem. W następnych latach kierowała działalnością przedsiębiorstwa kosmetycznego Borghese.
Od lat 60. związana z Partią Republikańską, zasiadała we władzach partii, odpowiadając za finanse. Jest także jej sponsorką i promotorką młodych, aspirujących działaczy. Była pierwszą kobietą przewodzącą stowarzyszeniu republikańskich gubernatorów. W 2016 prezydent Barack Obama powołał ją do Komisji Doradców ds. Dyplomacji.
13 lutego 2018 Biały Dom ogłosił jej nominację na stanowisko ambasadora w Polsce w miejsce ustępującego Paula W. Jonesa, a 12 lipca Senat Stanów Zjednoczonych zatwierdził jej wybór. 27 sierpnia 2018 w polskim Ministerstwie Spraw Zagranicznych złożyła kopię listów uwierzytelniających, a oryginał przekazała 6 września na ręce prezydenta Andrzeja Dudy.
Tygodnik „Wprost” przyznał jej tytuł Człowieka Roku 2019 "za zwieńczone sukcesem starania o zniesienie wiz do USA, będące krokiem milowym w relacjach polsko-amerykańskich, i likwidację ostatniego reliktu zimnej wojny". 25 grudnia 2020 roku, w związku z wygraną wyborów prezydenckich w USA przez Joe Bidena, złożyła rezygnację z funkcji ambasadora w Polsce (ze skutkiem na dzień 20 stycznia 2021).
W lutym 2021 roku została współprzewodniczącą Rady ds. Trójmorza w amerykańskim think-tanku .
Życie prywatne.
Do 1977 była zamężna z inwestorem Robertem Muirem. Następnie, w 1979, związała się z przedsiębiorcą George’em Barriem, ale małżeństwo było nieudane i po roku para znalazła się w separacji, a po kolejnym roku, w 1981, nastąpił rozwód. Od 1985 do 1998 była żoną Roberta Mosbachera, prezesa Mosbacher Energy i późniejszego sekretarza handlu w gabinecie George’a H.W. Busha. Z każdym ze swoich mężów rozwiodła się.
Przez wiele lat przyjaźniła się z późniejszym prezydentem Donaldem Trumpem.
Rzeczniczka Departamentu Stanu USA Heather Nauert powiedziała publicznie 27 listopada 2018, że Georgette Mosbacher ma polskie pochodzenie ("Polish descent"). Polscy dziennikarze zwrócili uwagę, że jest to prawdopodobnie błąd i chodziło tutaj o słowackie pochodzenie rodziców Mosbacher.

</doc>
<doc id="4220816" url="https://pl.wikipedia.org/wiki?curid=4220816" title="Park Zbigniewa Załuskiego w Bydgoszczy">
Park Zbigniewa Załuskiego w Bydgoszczy



</doc>
<doc id="4220827" url="https://pl.wikipedia.org/wiki?curid=4220827" title="Faxiang">
Faxiang

Faxiang – (Cechy Dharm; chin. 法相 pinyin Fǎxiàng; kor. 법상 Beopsang; jap. Hossō ; wiet. Pháp tương) – chińska szkoła buddyjska (chin. zong 宗) będąca odpowiednikiem czittamatry. Była także nazywana Szkołą Idealistyczną (chin. 唯識宗 pinyin "wéishí zōng", pol. Tylko Świadomość; kor. 유식종 yusik jong; jap. yuishikigyō; wiet. duy thức tông). Powstała około VII wieku w Chinach, zastępując wcześniejszą szkołę – 攝論 "shelun".
Historia szkoły.
Szkoła ta oparta była na pismach dwóch braci – Asangi i Wasubandhu, którzy działali w IV lub V wieku. Asanga napisał bardzo ważny tekst dla istnienia szkoły zatytułowany "Mahāyānasaṃgraha" (Kompendium mahajany). Ten tekst stał się podstawą istnienia szkoły Trzech Traktatów – "sanlun". Został on przetłumaczony w 3 zwojach przez Paramarthę w 563 r. (chin. Shedacheng lun). Ten tekst został jeszcze dwukrotnie przetłumaczony w Chinach. W 531 r. dokonał tego w Luoyangu Buddhaśānta; tłumaczenie liczyło 2 zwoje. Trzecim tłumaczeniem był przekład dokonany w klasztorze Cien pomiędzy 14 stycznia 649 r. a 31 lipca tego samego roku przez Xuanzanga, składający się z 3 zwojów i zatytułowany "Shedacheng lunben".
Na początku VI w. podczas tłumaczenia komentarza Wasubandhu do "Daśabhumikastropadeśa" (skr. "Daśabhūmikasūtropadeśa", pol. "Sutra dziesięciu etapów") przez Bodhiruciego i Ratnamatiego, doszło między nimi do rozłamu, gdyż nie mogli uzgodnić stanowisk odnośnie do pewnych zagadnień interpretacyjnych. Bodhiruci optował za bardziej ortodoksyjnym rozumieniem w stylu jogaczary, natomiast Ratnamati preferował bardziej hybrydową ideologię jogaczary-tathatagarbhy. Główna różnica polegała na tym, iż pierwsze podejście podkreślało usuwanie przeszkód w umyśle, a drugie podkreślało ontologicznie czystą naturę, która jaśnieje, gdy tylko zanieczyszczenia zostaną usunięte. Ich spór miał długotrwały wpływ na buddyzm chiński. Interpretacja Bodhiruciego pozwoliła na powstanie chińskiej szkoły buddyjskiej zwanej "północną dilun", a zwolennicy Ratnamatiego założyli "południową dilun". Spór ten zaostrzył się w połowie VI wieku, gdy indyjski tłumacz Paramartha (skr. Paramārtha) wprowadził do Chin jeszcze inną wersję jogaczary zgodną z ideologią tathagatagarbhy, która wprowadziła do rzeczywistego świata dziewiątą świadomość ("amalawidźniana", pol. czysta świadomość), która pojawia się wraz z oświeceniem. Szkoła trzymała się tych poglądów wbrew indyjskim tekstom. Kluczowym tekstem nowej szkoły nazwanej "shelun" stała się "Mahajanasangraha" (skt. "Mahāyānasaṃgraha") Asangi. 
Sam Xuanzang jeszcze przed podróżą do Indii studiował doktrynę wyrażoną w "Mahāyānasaṃgraha", jednak ponieważ opinie nauczycieli bardzo się różniły, postanowił w 629 r. udać się do Indii i opanować prawdziwą interpretację doktryny. Na wielkim uniwersytecie w Nalandzie studiował u takich nauczycieli jak Śilabhadra, który był uczniem Dharmapali. Dharmapala był z kolei uczniem Dignagi, który studiował pod kierunkiem samego Wasubandhu. Powrócił do Chin w 645 r. przynosząc z sobą ponad sześćset tekstów. 
Szkołę faxiang stworzył Xuanzang przy pomocy swojego głównego ucznia – Kuiji (632–682).
Po powrocie do Chin Xuanzang podjął się wysiłku przetłumaczenia przywiezionych z sobą najważniejszych tekstów idealistycznych. Jego uczeń Kuiji usystematyzował nauki szkoły w dwóch ważnych tekstach:
Inne ważne teksty tej szkoły, to:
Szkoła ta rozwijała się dochodząc do apogeum w połowie istnienia dynastii Tang (618–907). Jednak po śmierci Xuanzanga i Kuiji zaczęła powoli upadać. Zasadniczo szkoła nie przetrwała wielkich prześladowań buddyzmu w 845 r. Prawdopodobnie do jej schyłku przyczyniła się także opinia myślicieli szkoły huayan, którzy w swojej pięciostopniowej klasyfikacji nauk Buddy umieścili "weishi" zaledwie jeden stopień wyżej niż hinajanę, lecz niżej od takich szkół jak tiantai, chan i huayan.
W XIX w. Yang Wenhui rozpoczął wzrost zainteresowania filozofią tej szkoły. Później jej filozofia wywarła duży wpływ na Taixu, jednej z największych postaci XX-wiecznego ożywienia buddyjskiego w Chinach. Dokonał ważnych reinterpretacji idei szkół "jogaczary", "huayan" i "tiantai". Do ożywienia nauk szkół doktrynalnych w dużym stopniu przyczyniły się odkrycia tekstów w Dunhuangu. Wykłady na temat komentarzy do nauk dharmalakszany (jogaczary) prowadził Deyi. 
W 1919 r. otworzono Chiński Instytut Metafizyczny (chiń. "Zhina Neixue Yuan"), który w 1921 r. zaoferował kursy uniwersyteckie (chiń. "daxue zhuanke") i zmienił nazwę na Uniwersytet Dharmalakszany (chiń. "Faxiang Daxue") w 1925 r. Zapisywać się mogli tylko absolwenci szkół średnich.
Ożywienie szkoły dharmalakszany było prowadzone głównie przez intelektualistów, takich jak Yang Wenhui, a przyczyniło się także do tego odzyskanie tekstów znalezionych w Japonii.
Były także próby połączenia filozofii dharmalakszany z neokonfucjanizmem, co propagował Xiong Shili. 
Takie szkoły jak "jogaczara", "awatamsaka" i "tiantai" często łączyły się i występowały pod ogólną nazwą „szkół doktrynalnych” (chiń. "jiaomen").
Szkoła została przeniesiona do Korei, gdzie stała się znana pod nazwą beopsang. W Korei szkoła ta przetrwała do panowania antybuddyjskiej dynastii Joseon. Do Japonii przeniósł ją mnich Dōshō, a później jeszcze kilku innych mnichów. Nosi nazwę hossō i zasadniczo przetrwała do dnia dzisiejszego.
Doktryna.
Jednym z głównych tematów poruszanych w dziele Asangi była "alajawidźniana" czyli świadomość (sans. widźniana) magazynująca (sans. alaja), której zadaniem jest przechowywanie wszelkich idei odbijanych w umyśle i ich koordynowanie. Jest to zatem magazyn, w którym wszystkie czyste i zanieczyszczone idee są łączone lub mieszane między sobą. Gdy te idee schodzą do codziennego świata przejawiają siebie w fenomenalnym istnieniu. Magazyn jest w samym centrum, podczas gdy świat przejawiony w procesie ideacji tworzy środowisko. Z doskonałego oświecenia Buddy czyste produkty ideacji oczyszczają zanieczyszczone partie z magazynu ideacji i prowadzą je do stanu prawdy, w którym nie ma rozróżnienia pomiędzy przedmiotem a podmiotem.
Główna idea szkoły "faxiang" została zaczerpnięta z fragmentu z dzieła Wasubandhu "idam sarvam vijñaptimātrakam" (Cały ten świat jest tylko ideacją). Czyli cały zewnętrzny świat jest tylko produktem naszej świadomości, a więc świat zewnętrzny nie istnieje, a wewnętrzna ideacja prezentuje to, co widzimy, jakby to był zewnętrzny świat. 
Teoria umysłu.
Ponieważ umysł zajmuje bardzo ważną rolę w doktrynie tej szkoły, był podmiotem drobiazgowych analiz. Myśliciele tej tradycji podzielili go na osiem, całkowicie oddzielnych, świadomości. Według nich podział jest następujący:
Świadomość magazynująca jest składnicą, w której są magazynowane „nasiona” (skr. bījā) czyli skutki karmy działającej od niemającego początku czasu. Dlatego inną jej nazwą były także "vipākavijñāna" – świadomość karmicznej spłaty, oraz "sarvabījākavijñāna" – świadomość wszystkich nasion. Każdy czyn i myśl generuje rodzaj „odcisku” czy też wrażenia, będący rodzajem duchowej energii, która jest przechowywana w "alaji". Ta energia pozostaje tam nawet po zaniknięciu myśli i zaprzestaniu działania, czyli w bardzo szerokim znaczeniu może być kojarzona z pamięcią. Te wrażenia (odciski) oczekują w "alaji" na dogodne warunki, aby się ujawnić. Sama "alaja" nie posiada aktywnej energii i nigdy nie działa sama z siebie, jest jak lustro lub gładka powierzchnia oceanu, które „oczekują” na jakiś czynnik, który je zakłóci. Tym czynnikiem jest "manas", umysł świadomości siebie lub ośrodek myślenia. Gdy "alaja" jest zakłócona przez "manas", wtedy owe nasiona (wrażenia, odciski) zgromadzone w "alaji", budzą się ze swojego uśpionego stanu i stają się odpowiedzialne za narodziny poszczególnych obiektów – dobrych, złych lub neutralnych. Można ten proces nazwać procesem indywidualizacji.
"Manas" jest, inaczej mówiąc, umysłem rozróżniającym. Jego czynności rozróżniające są możliwe jedynie w "alaji", ale sama "alaja" jest całkowicie neutralna i nie jest świadoma siebie. Z tego powodu jest zależna od "manasu". "Manas" jest wolą, nieustannie potwierdzający siebie poprzez wpływanie na czynności umysłowe. Rozwija on świadomość ja, co powoduje powstanie dualizmu podmiotu i przedmiotu. Tworzy ten dualizm z jedności "alaji".
W swoich rozróżniających działaniach "manas" zawsze pracuje w połączeniu z umysłem ("manowidźnianą") i pięcioma zmysłami. Gdy "manas" tworzy dualizm podmiotu i przedmiotu, wtedy zmysły zaczynają działać automatycznie; cały system jest wprawiony w ruch, a za tym idzie ciąg postrzegania, poznania i osądu.
Zmysły nie mają inteligencji poza swoim polem działania i to, czego doświadczają jest przenoszone do "manasu" bez jakiejkolwiek interpretacji. "Manas" zbiera wszelkie przesłane informacje, przesiewa i aranżuje je, a następnie odsyła z powrotem do sfery zmysłów. W tym samym czasie "manas" jest połączony z "alają". Odciski czy też nasiona działań i myśli popełnione przez podmiot są przekazywane do "alaji" przez "manas", i są one dodawane do magazynu nasion już w nim przechowywanych. "Alaja" jest więc nieustannie uzupełniana nowymi nasionami. Uważa się, że system jest w ciągłych zmianach, z nasionami wpływającymi na zewnętrzne przejawianie się, a te przejawiania się dodają nowe nasiona czy też odciski do "alaji". Zostało to wyrażone w ulubionym przez tę szkołę cytacie: 
W tym sensie "manas" jest łącznikiem pomiędzy "alają" a sześcioma zmysłami i jest czynnikiem, który wprowadza cały system w ruch. Dzięki wprowadzeniu idei ego jest on także odpowiedzialny za następstwa pożądań, namiętności, ignorancji, wiary w świat zewnętrzny itd. W takiej sytuacji "alaja" zostaje zanieczyszczona przez "manas" i sześć świadomości. Mimo tego "alaja" nie traci swojej tożsamości i czystości – jest po prostu tylko zabrudzona. Konieczna jest wtedy zmiana działania "manasu". Jest to możliwe, gdyż "manas" nie jest ślepą wolą – jest inteligentny i zdolny do oświecenia. Zadaniem jest uczynienie, aby "manas" zaczął działać właściwie, a wtedy przestanie tworzyć rozróżnienia i będzie przekazywał "alaji" tylko dobre nasiona. "Manas" jest zatem trzpieniem, wokół którego obraca się cała buddyjska dyscyplina. W tej dyscyplinie leży siła mogąca oświecić "manas". Można to uczynić poprzez osiągnięcie "pradźni", czyli doskonałej mądrości, która jest prawdą poza dualizmami. W tym stanie świat zewnętrzny zostaje ujawniony jako iluzoryczny, a prawdziwa natura dharm jest całkowicie zrozumiana. "Alaja" zostaje przekroczona, a autentyczna takość czyli "tahata", która jest poza przypadkowymi relacjami i która jest opisywana jako harmonia noumenu i fenomenu, zostaje teraz urzeczywistniona. Takość zawsze pozostaje w stanie nieruchomym i jest personalna, czysta i błogosławiona. A także wieczna, stała i absolutna. Jest „wielką normą”, czyli oświeceniem. Gdy osiągnięty zostaje ten stan, wtedy "manas" nie będzie już więcej myślał w wyrażeniach podmiotu i przedmiotu oraz będzie przekazywał "alaji" tylko dobre nasiona, co ją ponownie oczyści.
Zasadniczo powyższa teoria umysłu została przyjęta przez inne szkoły mahajany.
Weishi a mahajana.
W dziele Xuanzanga "Cheng weishi lun" autor poświęcił sporo miejsca opracowaniu teorii nasion, które przechowywane są w "alaji". Zostały one opisane jako te ze skalaniami i te bez skalań. Odczuwające istoty posiadają oba te rodzaje nasion. Z powodu działania nieczystych nasion istoty przebywają w "sansarze", ale z powodu działania niezanieczyszczonych nasion – uciekają z "sansary" do nirwany. Jednak – w przeciwieństwie do innych szkół mahajany – szkoła "weishi" utrzymywała, że nie wszystkie istoty posiadają nieskalane nasiona, a zatem nie wszystkie istoty są zdolne osiągnąć stan Buddy. 
Trzy prawdy.
Szkoła madhjamiki stworzyła teorię dwu prawd – na poziomie uwarunkowanym i na poziomie absolutnym. Natomiast szkoła "faxiang", która również zajmowała się tym problemem, stworzyła teorię trzech prawd lub trzech natur – "triswabhava" (skr. trisvabhāva)
Ponieważ pojęcie „własnej natury” jest "per se" ideą parikalpiczną, która zakłada istnienie „jaźni”, więc muszą być wyeliminowane. Zatem te trzy natury/prawdy są właściwie trzema „nie własnymi naturami/prawdami” (skr. "tri-niḥsvabhāva"). "Parikalpita" jest pozbawiona własnej natury, gdyż jest "ex definitio" nieprawdziwa, nierzeczywista. Również i "paratantra" nie ma własnej natury, gdyż jej zależność wyklucza "naturę ja". "Pariniśpanna" jogaczary, jest właściwie odpowiednikiem madhjamicznej "siunjaty" (pustki), więc oznacza brak we wszystkim własnej natury, jest antytezą własnej natury. Zatem te trzy własne natury, są ostatecznie rozumiane jako trzy „nie własne natury”.

</doc>
<doc id="4220829" url="https://pl.wikipedia.org/wiki?curid=4220829" title="Trzy po trzy - Numery z kwatery">
Trzy po trzy - Numery z kwatery



</doc>
<doc id="4220842" url="https://pl.wikipedia.org/wiki?curid=4220842" title="Strymba (rzeka)">
Strymba (rzeka)

Strymba () — rzeka na Ukrainie, przepływająca przez rejon nadwórniański i tyśmienicki obwodu iwanofrankiwskiego. Lewy dopływ Worony w dorzeczu Dniestru.
Opis.
Strymba ma 44 km długości, a powierzchnia jej dorzecza wynosi 130 km². Dolina rzeczna jest niesymetryczna, z wysokimi prawymi i łagodnymy lewymi stokami. Spadek rzeki 4 m/km. W dolnym biegu znajdują się stawy.
Położenie.
Powstaje z połączenia potoków "Wełykiej Strymby" i "Małej Strymby", na południe od miasta Nadwórna, a na wschód od wsi Strymba. Początki potoków znajdują się na południowo-wschodnich stokach Gorganów, w międzyrzeczu Prutu i Bystrzycy Nadwórniańskiej. Strymba płynie przez Kotlinę Stanisławowską głównie na północny wschód, wpada w Woronę na południowy wschód od miasta Tyśmienica.
Największy dopływ: Uniawa (lewy).

</doc>
<doc id="4220853" url="https://pl.wikipedia.org/wiki?curid=4220853" title="Elizabeth Le Blond">
Elizabeth Le Blond



</doc>
<doc id="4220861" url="https://pl.wikipedia.org/wiki?curid=4220861" title="Dubai Duty Free Tennis Championships 2018">
Dubai Duty Free Tennis Championships 2018



</doc>
<doc id="4220873" url="https://pl.wikipedia.org/wiki?curid=4220873" title="Juan Bautista Gavilán">
Juan Bautista Gavilán

Juan Bautista Gavilán Velásquez (ur. 24 czerwca 1951 w Eusebio Ayala) – paragwajski duchowny rzymskokatolicki, od 2001 biskup Coronel Oviedo.
Życiorys.
Święcenia kapłańskie otrzymał 18 grudnia 1974 i został inkardynowany do diecezji Caacupé. Pełnił funkcje m.in. przewodniczącego diecezjalnej komisji ds. katechizacji, rektora miejscowego niższego seminarium, a także wikariusza biskupiego ds. duszpasterskich.
Episkopat.
5 marca 1994 papież Jan Paweł II mianował go biskupem diecezji Concepción en Paraguay. Sakry biskupiej udzielił mu 8 maja 1994 ówczesny nuncjusz apostolski w Paragwaju, abp José Sebastián Laboa Gallego.
18 grudnia 2001 został przeniesiony na stolicę biskupią Coronel Oviedo.

</doc>
<doc id="4220874" url="https://pl.wikipedia.org/wiki?curid=4220874" title="Ulica Ratuszowa w Warszawie">
Ulica Ratuszowa w Warszawie

Ulica Ratuszowa – ulica w dzielnicy Praga-Północ w Warszawie.
Opis.
Nazwa ulicy nawiązuje do lokalizacji ratusza dawnej Pragi. Biegła do jej rynku, przy którym znajdował się ratusz.
Na wysokości ulicy Ratuszowej zlokalizowany był most Zygmunta Augusta. 
Zabudowa ulicy została zniszczona w wyniku budowy fortyfikacji napoleońskich; w 1811 roku ocalała jedynie wybroniona przez ludność kaplica Loretańska.
Po 1918 roku ulica została przedłużona od ulicy Jagiellońskiej do ulicy 11 listopada. W 1934 roku pod numerem 11 rozpoczął działalność Państwowy Instytut Telekomunikacyjny, reaktywowany po II wojnie światowej jako Instytut Tele- i Radiotechniczny.
W marcu 1945 u wylotu ulicy oddano do użytku most pontonowy na Wiśle, przeniesiony w następnym miesiącu na Saską Kępę. 
W latach 1949−1952 między ulicami: Ratuszową, Targową, Świętych Cyryla i Metodego i Jagiellońską powstało osiedle Praga I zaprojektowane przez Szymona i Helenę Syrkusów.

</doc>
<doc id="4220875" url="https://pl.wikipedia.org/wiki?curid=4220875" title="Fritz Rimrott">
Fritz Rimrott

Fritz Rimrott (ur. 20 września 1849 w Aschersleben, zm. 14 września 1923 w Wernigerode) – inżynier mechanik, konstruktor lokomotyw, menadzer kolejowy, m.in. prezes Dyrekcji Kolei w Gdańsku (1908-1920).
Życiorys.
Po ukończeniu Szkoły Realnej w Aschersleben, uczęszczał do Szkoły Handlowej w Halberstadt a następnie studiował budowę maszyn na Królewskiej Akademii Przemysłowej w Berlinie ("Königlichen Gewerbe-Akademie"). Po jej ukończeniu podjął pracę na kolei. W 1875 zdał egzamin państwowy i uzyskał tytuł inżyniera mechanika ("Maschinenbauführer") w służbie Prusko-Heskiego Zarządu Kolei Państwowych ("Preußisch-Hessische Staatseisenbahnvervaltung"). W 1881, w trakcie prac do drugiego egzaminu państwowego wynalazł jeden z typów lokomotywy parowej tzw. lokomotywę Rimrotta-Malleta ("Rimrott-Mallet Locomotive"), którą opracował wkrótce po Mallecie, jedenakże niezależnie od niego. W latach 1904-1906 był pracownikiem Dyrekcji Kolei w Berlinie ("Eisenbahndirektion Berlin"), następnie utworzonego zarządu kolei, gdzie zajmował się pracami projektowymi taboru jak i jego zakupem. Kilkakrotnie powierzano mu obowiązki prezesa kolejowych dyrekcji okręgowych - w Królewcu ("Eisenbahndirektion Königsberg/Pr.") (1907-1908), i w Gdańsku ("Eisenbahndirektion Danzig") (1908-1920), skąd w 1920 odszedł na emeryturę. Uhonorowano jego dorobek na Wyższej Szkole Technicznej w Gdańsku ("Technischen Hochschule Danzig") nadając mu tytuł dr inż. h.c. (Dr.-Ing. E.h.). Od 1921 był członkiem zarządu Niemieckiego Towarzystwa Maszyn Technicznych ("Deutsche Maschinentechnische Gesellschaft").

</doc>
<doc id="4220876" url="https://pl.wikipedia.org/wiki?curid=4220876" title="Józef Kozłowski (1910-1949)">
Józef Kozłowski (1910-1949)



</doc>
<doc id="4220878" url="https://pl.wikipedia.org/wiki?curid=4220878" title="Józef Kozłowski (1892-1940)">
Józef Kozłowski (1892-1940)



</doc>
<doc id="4220879" url="https://pl.wikipedia.org/wiki?curid=4220879" title="Adam Wolniewicz">
Adam Wolniewicz

Adam Wolniewicz (ur. 18 marca 1993 w Rudzie Śląskiej) – polski piłkarz grający na pozycji obrońcy. Zawodnik Górnika Zabrze.
Życiorys.
Jest wychowankiem Gwiazdy Ruda Śląska i Górnika Zabrze. W sezonach 2011/2012 i 2012/2013 występował w Młodej Ekstraklasie. 28 lutego 2013 został wypożyczony do końca roku do ROW 1964 Rybnik. W sezonie 2014/2015 ponownie przebywał na wypożyczeniu w tym klubie.
W Ekstraklasie zadebiutował 15 lipca 2017 w wygranym 3:1 meczu z Legią Warszawa. Grał w nim przez pełne 90 minut.

</doc>
<doc id="4220880" url="https://pl.wikipedia.org/wiki?curid=4220880" title="Trolejbusy w Weimarze">
Trolejbusy w Weimarze

Trolejbusy w Weimarze (niem. "Oberleitungsbus Weimar") – system przewozów trolejbusowych funkcjonujący w latach 1948–1993 w Weimarze w Niemczech.
Historia.
Uruchomienie.
Po likwidacji weimarskiej sieci tramwajowej w 1937 r., pojawiły się plany wprowadzenia w mieście komunikacji trolejbusowej. Realizacja projektu uległa jednak znacznym opóźnieniom, przede wszystkim z powodu II wojny światowej. Po zakończeniu wojny wznowiono prace nad uruchomieniem trolejbusów w Weimarze. Mimo niekorzystnej sytuacji gospodarczej i politycznej przedsiębiorstwo „Kommunales Wirtschafts-Unternehmen (KWU) der Stadt Weimar” zdołało uruchomić pierwszą linię 2 lutego 1948 r.
Linia o długości 6,85 km przebiegała z północy na południe: łączyła Ehringsdorf przez Goetheplatz z dworcem kolejowym w Weimarze i dalej z podstacją zasilającą. Trolejbusy kursowały co 30 minut. W 1951 r. przewoźnik zmienił nazwę na „VEB (K) Städtischer Verkehr Weimar”. 3 grudnia 1953 r. linię trolejbusową przedłużono od podstacji do Schöndorfu, zastępując linię autobusową nr 1 obsługującą ten odcinek od 3 lipca 1950 r. Wraz z wydłużeniem trasy linii zwiększono częstotliwość kursowania do 15 minut.
5 marca 1951 r. linię autobusową nr 2 na odcinku Goetheplatz – Bodelschwinghstraße zastąpiła nowa linia trolejbusowa. Linię tę przedłużono 28 marca 1957 r. o 0,6 km od Berkaer Bahnhof do Damaschkestraße, przy której wzniesiono zajezdnię trolejbusową. Wcześniej trolejbusy garażowano w dawnej zajezdni tramwajowej w dzielnicy Kirschberg.
Kryzys.
11 stycznia 1966 r. linię trolejbusową nr 2 zastąpiły autobusy, natomiast częstotliwość kursowania linii nr 1 zwiększono w 1971 r. do 5 minut. Oprócz jednej linii trolejbusowej w Weimarze działało jeszcze 5 linii autobusowych. 1 stycznia 1972 r. przedsiębiorstwo „VEB Kraftverkehr Weimar”, odpowiedzialne za obsługę połączeń podmiejskich, przejęło zarządzanie również liniami miejskimi.
W następnych latach kolejne części miasta były ze sobą połączone jedynie liniami autobusowymi; także linię trolejbusową nr 1 obsługiwały przez pewien czas autobusy.
Ponowny rozwój.
Na skutek wzrostu cen ropy w latach 80. XX wieku wzrosła atrakcyjność sieci trolejbusowej, gdyż węgiel brunatny wykorzystywany do produkcji energii elektrycznej uzyskiwano z miejscowych złóż. Od 2 września 1985 r. trolejbusy kursowały na linii o długości 3,1 km z dworca do Damaschkestraße. 1 marca 1990 r. sieć trakcyjna pojawiła się na odcinku od Erfurter/Fuldaer Straße do Weimar West (2,2 km). Tak powstała nowa linia trolejbusowa nr 71 o długości 7,8 km, łącząca Weimar West przez Goetheplatz z Schöndorfem.
Na początku 1991 r. obsługę sieci trolejbusowej przejęła spółka „Verkehrsbetrieb Weimar GmbH (VBW)”. W następnych latach zrezygnowano z planów rozbudowy systemu trolejbusowego i wprowadzenia do eksploatacji duobusów. 4 lutego 1991 r. linię nr 8 zastąpiono linią autobusową nr 2, a 19 maja 1992 r. linię nr 71 skrócono do dworca kolejowego i ograniczono jej kursowanie do dni roboczych.
Likwidacja sieci.
2 kwietnia 1993 r. był ostatnim dniem kursowania weimarskich trolejbusów. Ikarusy 280T o numerach 204, 217 i 218 sprzedano w 1996 r. do Timișoary, gdzie eksploatowano je jeszcze do 2008 r.
Tabor trolejbusowy.
W 1948 r. wprowadzono do eksploatacji trolejbusy Henschel/SSW, natomiast w latach 50. XX wieku do Weimaru dostarczono trolejbusy typu Škody 8Tr oraz LOWA/WERDAU. W latach 60. XX wieku zakupiono Škody 9Tr, natomiast w latach 1982–1983 miasto otrzymało trolejbusy typu Škoda 14Tr. Ostatnimi trolejbusami kursującymi w Weimarze były Ikarusy 280T, które po likwidacji sieci sprzedano do rosyjskiego Czelabińska i rumuńskiej Timișoary.

</doc>
<doc id="4220881" url="https://pl.wikipedia.org/wiki?curid=4220881" title="Joaquín Robledo">
Joaquín Robledo

Joaquín Hermes Robledo Romero (ur. 24 września 1950 w Asuncion) – paragwajski duchowny rzymskokatolicki, od 2015 biskup San Lorenzo.
Życiorys.
Święcenia prezbiteratu otrzymał 25 grudnia 1975 i został inkardynowany do archidiecezji Asunción. Pracował m.in. jako duszpasterz parafialny oraz jako rektor niższego seminarium w Asunción. Po utworzeniu w 2000 diecezji San Lorenzo został włączony do duchowieństwa tejże diecezji i otrzymał nominację na jej wikariusza generalnego.
1 lipca 2009 został prekonizowany biskupem koadiutorem diecezji Carapeguá. Sakry biskupiej udzielił mu 30 sierpnia 2009 abp Pastor Cuquejo. 10 lipca 2010 objął funkcję biskupa diecezjalnego.
4 lipca 2015 otrzymał nominację na biskupa San Lorenzo.
Bibliografia.
 

</doc>
<doc id="4220882" url="https://pl.wikipedia.org/wiki?curid=4220882" title="Viersen (miasto)">
Viersen (miasto)



</doc>
<doc id="4220886" url="https://pl.wikipedia.org/wiki?curid=4220886" title="Pierre Jubinville">
Pierre Jubinville

Pierre Laurent Jubinville CSSp (ur. 5 sierpnia 1960 w Ottawie) – kanadyjski duchowny rzymskokatolicki posługujący w Paragwaju, od 2013 biskup San Pedro, od 2018 wiceprzewodniczący Konferencji Episkopatu Paragwaju.
Życiorys.
Święcenia prezbiteratu przyjął 17 września 1988 w zakonie duchaczy. Po święceniach studiował nauki religijne w Paryżu, a w 1990 został skierowany do pracy duszpasterskiej na terenie Meksyku. W 1991 został przeniesiony do Paragwaju i przez kilka lat pracował w zakonnych parafiach. W latach 1999-2010 był wychowawcą postulantów w Asunción, a przez kolejne dwa lata kierował duchackim klasztorem w tymże mieście. W 2012 został pierwszym asystentem generalnym duchaczy.
6 listopada 2013 został mianowany biskupem San Pedro. Sakry biskupiej udzielił mu 21 grudnia 2013 biskup polowy Paragwaju, Adalberto Martínez.
W 2018 został wybrany wiceprzewodniczącym paragwajskiej Konferencji Episkopatu.

</doc>
<doc id="4220890" url="https://pl.wikipedia.org/wiki?curid=4220890" title="Nagroda Gopo">
Nagroda Gopo

Nagroda Gopo (rum. "Premiile Gopo") – rumuńska nagroda filmowa przyznawana od 2007 roku w ramach corocznych ceremonii przez Rumuńskie Stowarzyszenie Promocji Filmów. 
Historia.
Nagroda Gopo została ufundowana przez Rumuńskie Stowarzyszenie Promocji Filmów (APFR) w 2007 i nazwana na cześć rumuńskiego reżysera filmowego, grafika i animatora Iona Popescu-Gopo. Statuetką jest rzeźba autorstwa rumuńskiego artysty Adriana Ilfoveanu przedstawiająca Gopo's Little Man (Omulețul lui Gopo), głównego bohatera filmów animowanych Gopo. Nagroda Gopo przyznawana jest za osiągnięcia filmowe w Rumunii a także najlepszy europejski film dystrybuowany w Rumunii.
APFR została założona w 2001 w celu wspierania młodych twórców filmowych i profesjonalistów filmowych, rozpowszechniania i promowania europejskich wartości, ale także tworzenia nowej generacji widzów kina XXI wieku. Wśród najbardziej znanych wydarzeń organizowanych przez stowarzyszenie wymienić można: Międzynarodowy Festiwal Filmowy Transilvania, Nagrody Gopo, TIFF Caravan/Operation Kino, Białe Noce Filmów Rumuńskich oraz EducaTIFF - program edukacyjny dla dzieci i młodzieży.

</doc>
<doc id="4220894" url="https://pl.wikipedia.org/wiki?curid=4220894" title="Prince Arthur (poemat)">
Prince Arthur (poemat)

Prince Arthur – poemat epicki siedemnastowiecznego angielskiego poety Richarda Blackmore’a, opublikowany w 1695. Utwór składa się z dziesięciu ksiąg. Został napisany wierszem parzyście rymowanym. W 1696 został wznowiony. W 1714 opublikowany był po raz kolejny. W zmienionym wydaniu z 1697 został poszerzony do dwunastu ksiąg.
&lt;poem&gt;
Celestial Muse, Instruct me how to sing
The generous Pity of the British King,
Who mov'd by Gallia's crys, and Heav'n's Command,
Sustain'd excessive toyl by Sea and Land,
The Gallic Christian's Freedom to restore,
And save Neustrasia's Realm from Clotar's power.
&lt;/poem&gt;
Poemat jest jednym z czterech wielkich dzieł epickich poety. Kolejne to "King Arthur" (1697), "Eliza" (1705) i "Alfred" (1723). 
W 1696 John Dennis wydał traktat krytyczny poświęcony poematowi Blackmore’a. Samuel Johnson określił książkę Dennisa jako "more tedious and disgusting than the work which he condemns".

</doc>
<doc id="4220895" url="https://pl.wikipedia.org/wiki?curid=4220895" title="Cmentarz Radotínski (ul. Otínská)">
Cmentarz Radotínski (ul. Otínská)

Cmentarz Radotínski "(czes. Radotínský hřbitov)" – cmentarz położony w stolicy Czech w dzielnicy Praga 5 (Radotín) u zbiegu ulic Otínskiej i Na Výšince.
Historia.
Cmentarz powstał w 1984 jako miejsce pochówków urnowych na skraju Wielkiego Lasu Radotínskiego powyżej dzielnicy domów jednorodzinnych w starej części Radotína. Pochowana jest tutaj m.in. malarka i konserwatorka sztuki Milena Hofmeisterova. 

</doc>
<doc id="4220896" url="https://pl.wikipedia.org/wiki?curid=4220896" title="Adalberto Martínez">
Adalberto Martínez

Adalberto Martínez Flores (ur. 8 lipca 1951 w Asuncion) – paragwajski duchowny rzymskokatolicki, arcybiskup metropolita Asunción od 2022, przewodniczący Konferencji Episkopatu Paragwaju, kardynał od 2022.
Życiorys.
Święcenia kapłańskie przyjął 24 sierpnia 1985. Początkowo pracował w amerykańskiej diecezji Saint Thomas, gdzie pomagał w formacji seminarzystów. W 1993 powrócił do Paragwaju i został inkardynowany do archidiecezji Asunción. Był m.in. sekretarzem generalnym diecezjalnego synodu, asystentem kościelnym miejscowego Radia Caritas oraz duszpasterzem młodzieży.
Episkopat.
14 sierpnia 1997 został mianowany przez papieża Jana Pawła II biskupem pomocniczym archidiecezji Asunción i biskupem tytularnym "Tatilti". Sakry biskupiej udzielił mu 8 listopada tegoż roku ówczesny ordynariusz tejże archidiecezji, abp Felipe Santiago Benitez Avalos.
18 maja 2000 został prekonizowany pierwszym biskupem San Lorenzo, zaś 19 lutego 2007 został przeniesiony na stolicę biskupią San Pedro. W 2011 został wybrany sekretarzem generalnym Konferencji Episkopatu Paragwaju (funkcję tę pełnił do 2015).
14 marca 2012 papież Benedykt XVI mianował go ordynariuszem polowym Paragwaju.
23 czerwca 2018 papież Franciszek mianował go ordynariuszem diecezji Villarrica del Espíritu Santo.
17 lutego 2022 został mianowany arcybiskupem metropolitą Asunción.
9 listopada 2018 został wybrany przewodniczącym Konferencji Episkopatu Paragwaju.
29 maja 2022 podczas modlitwy Regina Coeli papież Franciszek ogłosił jego nominację kardynalską. 27 sierpnia Flores został kreowany kardynałem prezbiterem i otrzymał kościół tytularny San Giovanni a Porta Latina.

</doc>
<doc id="4220899" url="https://pl.wikipedia.org/wiki?curid=4220899" title="Gabriel Escobar">
Gabriel Escobar

Gabriel Narciso Escobar Ayala SDB (ur. 18 czerwca 1971 w Asuncion) – paragwajski duchowny rzymskokatolicki, od 2013 wikariusz apostolski Chaco Paraguayo.
Życiorys.
Święcenia kapłańskie przyjął 10 lutego 2001 w zakonie salezjanów. Pracował w placówkach zakonnych w Concepción i Asunción, był także m.in. kapelanem wojskowym oraz delegatem inspektorii ds. duszpasterstwa młodzieży.
18 czerwca 2013 papież Franciszek prekonizował go wikariuszem apostolskim Chaco Paraguayo i nadał mu biskupstwo tytularne "Media". Sakry biskupiej udzielił mu 3 sierpnia 2013 abp Edmundo Valenzuela.

</doc>
<doc id="4220901" url="https://pl.wikipedia.org/wiki?curid=4220901" title="Philipp Max">
Philipp Max

Philipp Max (ur. 30 września 1993 w Viersen) – niemiecki piłkarz grający na pozycji obrońcy w niemieckim klubie Eintracht Frankfurt, do którego jest wypożyczony z PSV Eindhoven.
Życiorys.
Kariera klubowa.
W czasach juniorskich trenował w SC Baldham, TSV 1860 Monachium, Bayernie Monachium i FC Schalke 04. W 2012 roku dołączył do drużyny rezerw tego ostatniego. Pod koniec sezonu 2013/2014 zadebiutował w Bundeslidze w barwach pierwszego zespołu. Miało to miejsce 25 marca 2014 w zremisowanym 0:0 meczu z Borussią Dortmund. Zagrał w nim od 90. minuty, zmieniając Juliana Draxlera.
1 lipca 2014 został piłkarzem Karlsruher SC. Kwota transferu wyniosła około 750 tysięcy euro. W sezonie 2014/2015 zagrał w 23 meczach w 2. Bundeslidze. 4 sierpnia 2015 został sprzedany za 3,8 miliona euro do FC Augsburg. 2 września 2020 odszedł za 8 milionów euro do holenderskiego PSV Eindhoven.
Kariera reprezentacyjna.
W 2016 roku został powołany do kadry do lat 23 na Igrzyska Olimpijskie w Rio de Janeiro. Wraz z nią świętował zdobycie srebrnego medalu olimpijskiego po porażce w finale z Brazylią.
Życie prywatne.
Jest synem Martina Maxa, piłkarza polskiego pochodzenia.

</doc>
<doc id="4220902" url="https://pl.wikipedia.org/wiki?curid=4220902" title="Miejsca spoczynku władców Serbii">
Miejsca spoczynku władców Serbii

Miejsca spoczynku władców Serbii:

</doc>
<doc id="4220905" url="https://pl.wikipedia.org/wiki?curid=4220905" title="Cmentarz Radotínski (Na Pískách)">
Cmentarz Radotínski (Na Pískách)

Cmentarz Radotínski () – cmentarz położony w stolicy Czech w dzielnicy Praga 5 (Radotín) przy ulicy Zderazskiej.
Historia.
Cmentarz powstał w 1984 jako nowe miejsce grzebalne dla pochówków tradycyjnych na skraju Wielkiego Lasu Radotínskiego, który jest częścią obszaru chronionego krajobrazu Czeski Kras w centralnej części dzielnicy Radotín. Północno-zachodnia granica cmentarza jest również granicą administracyjną miasta. 

</doc>
<doc id="4220906" url="https://pl.wikipedia.org/wiki?curid=4220906" title="Lucio Alfert">
Lucio Alfert

Ludger (Lucio) Alfert (ur. 18 listopada 1941 w Heek) – niemiecki duchowny rzymskokatolicki posługujący w Paragwaju, w latach 1986–2022 wikariusz apostolski Pilcomayo.

</doc>
<doc id="4220919" url="https://pl.wikipedia.org/wiki?curid=4220919" title="Adriano Tomasi">
Adriano Tomasi

Adriano Tomasi Travaglia OFM (ur. 1 listopada 1939 w Gardolo di Mezzo-Meano) – włoski duchowny rzymskokatolicki posługujący w Peru, w latach 2002-2019 biskup pomocniczy Limy.
Życiorys.
Święcenia kapłańskie otrzymał 28 czerwca 1964 w zakonie franciszkanów. Po roku studiów w kraju został wysłany do Hongkongu, zaś w 1968 przybył do Peru i podjął pracę w chińskim Kolegium Jana XXIII działającym w stolicy. Pełnił w nim funkcje m.in. wicerektora, rektora oraz promotora.
Episkopat.
16 lutego 2002 został mianowany biskupem pomocniczym archidiecezji Lima ze stolicą tytularną "Obbi". Sakry biskupiej udzielił mu 7 kwietnia tegoż roku kardynał Juan Luis Cipriani Thorne.
13 kwietnia 2019 papież Franciszek przyjął jego rezygnacje z zajmowanego stanowiska. 

</doc>
<doc id="4220921" url="https://pl.wikipedia.org/wiki?curid=4220921" title="Maksymalne pozaodsetkowe koszty kredytu">
Maksymalne pozaodsetkowe koszty kredytu

Maksymalne pozaodsetkowe koszty kredytu (MPKK) – suma wszystkich opłat i prowizji, jakie mogą zostać naliczone przez instytucje finansowe udzielające pożyczek. Koszty takiej pożyczki spłaconej w terminie nie mogą przekroczyć (z wyjątkiem ustawowych odsetek) wysokości górnego limitu określonego wzorem. 

</doc>
<doc id="4220922" url="https://pl.wikipedia.org/wiki?curid=4220922" title="Cmentarz Radotínski">
Cmentarz Radotínski

Cmentarz Radotínski "(czes. Radotínský hřbitov)" – cmentarz położony w stolicy Czech w dzielnicy Praga 5 (Radotín) przy ulicy Nad Berounkou.
Historia.
Cmentarz powstał w miejsce zlikwidowanego cmentarza przy kościele śś. Piotra i Pawła i został konsekrowany 6 czerwca 1881. Kościół i cmentarz łączy 120-metrowa ścieżka wiodąca brzegiem rzeki Berounki, starsza część znajduje się w górę rzeki, nowa poświęcona w 1929 znajduje się na południowy wschód od niej. W nowej części pierwsze pochówki miały miejsce w 1936, w 1940 część tę powiększono. W latach 60. XX wieku wybudowano kolumbaria, mimo to dwadzieścia lat później miejsca grzebalne zostały wyczerpane i podjęto wówczas decyzję o założeniu dwóch nowych cmentarzy tj. urnowy przy Otínskiej i dla pochówków tradycyjnych Na Pískách.

</doc>
<doc id="4220926" url="https://pl.wikipedia.org/wiki?curid=4220926" title="Pedro Barreto">
Pedro Barreto

Pedro Ricardo Barreto Jimeno SJ (ur. 12 lutego 1944 w Limie) – peruwiański duchowny rzymskokatolicki, jezuita, wikariusz apostolski Jaén en Peru o San Francisco Javier w latach 2002–2004, arcybiskup metropolita Huancayo od 2004, kardynał prezbiter od 2018.
Życiorys.
Młodość i prezbiterat.
W 1961 wstąpił do nowicjatu księży jezuitów. W latach 1967-1972 studiował na jezuickim wydziale
filozoficznym w Alcalá de Henares, a następnie studiował teologię na wydziale teologicznym w Limie.
Święcenia kapłańskie otrzymał 18 grudnia 1971, zaś śluby wieczyste złożył 3 października 1976. W latach 1976-1982 był przełożonym jezuickiej wspólnoty w Tacna oraz ojcem duchownym miejscowego zakonnego kolegium. W 1982 został mistrzem junioratu i prowincjalnym duszpasterzem ds. powołań. W latach 1992-1995 był przełożonym wspólnoty w Ayacucho, zaś w 1996 powrócił do Tacny i kierował tamtejszym konwentem zakonnym.
Episkopat.
21 listopada 2001 został mianowany wikariuszem apostolskim Jaén en Peru o San Francisco Javier i biskupem tytularnym "Acufidy". Sakry biskupiej udzielił mu 1 stycznia 2002 jego poprzednik, bp José María Izuzquiza Herranz, zaś 6 stycznia tegoż roku objął rządy w wikariacie.
17 lipca 2004 został prekonizowany arcybiskupem metropolitą Huancayo. Ingres odbył się 5 września tegoż roku.
20 maja 2018 podczas modlitwy Regina Coeli papież Franciszek ogłosił, że mianował go kardynałem. Jego kreacja kardynalska odbyła się na konsystorzu 28 czerwca 2018.

</doc>
<doc id="4220928" url="https://pl.wikipedia.org/wiki?curid=4220928" title="Ernie Davis">
Ernie Davis

Ernie Davis (ur. 14 grudnia 1939, zm. 18 maja 1963) – pierwszy czarnoskóry zawodnik futbolu amerykańskiego, który w 1961 roku zdobył Puchar Heismana.
Davis studiował na Uniwersytecie w Syracuse, gdzie grał w drużynie futbolowej. Jako najlepszy ze wszystkich zawodników grających w lidze akademickiej był powołany do ligi zawodowej.  W grudniu 1962 został przyjęty do profesjonalnej drużyny futbolowej Washington Redskins. Wkrótce zainteresował się nim klub Cleveland Browns, gdzie otrzymał koszulkę z numerem 45.
Latem 1962 u Davisa zdiagnozowano białaczkę i zmarł na nią w niecały rok później w wieku 23 lat, nie grając w ani jednym meczu w lidze zawodowej. Był uważany za jednego z lepszych zawodników i przyjęto go do College Football Hall of Fame w 1979. Jego życiorys stał się tematem filmu „"The Express”" Universal Pictures 2008, który był oparty na książce pod tytułem „"Ernie Davis: The Elmira Express”" napisanej przez Roberta C. Gallaghera.
Wczesne lata życia.
Davis urodził się w New Salem w stanie Pensylwania. Jego ojciec zginął w wypadku tuż po jego urodzeniu, a jego matka, Avis Marie Davis Fleming, nie była w stanie wychowywać go sama. W wieku 14 miesięcy, opiekowali się nim jego dziadkowie ze strony matki, Willie i Elizabeth Davis, w Uniontown w stanie Pensylwania. W wieku 12 lat, zamieszkał z matką i ojczymem w mieście Elmira w stanie Nowy Jork, gdzie uczęszczał do szkoły podstawowej i wykazywał szczególne zdolności grając w baseball, koszykówkę i futbol amerykański. Następnie uczęszczał do szkoły średniej Elmira Free Academy, gdzie został wyróżniony za wybitne osiągnięcia w sporcie. W ostatniej klasie szkoły średniej, był rekrutowany przez wiele uczelni wyższych do akademickich drużyn sportowych. Wybrał Uniwersytet w Syracuse po tym jak został przekonany przez jego idola z dzieciństwa, Jim Brown, absolwenta tego właśnie uniwersytetu, wybitnego zawodnika futbola amerykańskiego.
Czasy studenckie.
Davis grał w futbol amerykański w drużynie Bena Schwartzwaldera na Uniwersytecie w Syracuse w latach 1959–1961, dwukrotnie zdobywając nagrody za swoje osiągnięcia na boisku. Jako student drugiego roku, Davis poprowadził zespół Syracuse do zdobycia tytułu mistrzowskiego. W trakcie sezonu, rozegrali 11 spotkań nie przegrywając żadnego z nich. W finale w 1960 pokonali zespół Texas Longhorns z wynikiem 23-14. Davis został uznany za najlepszego zawodnika w tym meczu finałowym. W tym samym sezonie redaktor sportowy piszący dla Elmira Star-Gazette Al Mallette nadał Davisowi przydomek, „Elmira Express”.   W 1960, będąc na trzecim roku studiów, pobił kolejne rekordy na boisku: średnio zdobywał około 8 metrów kiedy podano mu piłkę, z wynikiem 877 jardów był trzecim zawodnikiem grającym w ataku w całym kraju. Jego zespół z Syracuse w 1960 skończył z wynikiem 7 wygranych i 2 przegranych meczów. Na czwartym roku studiów, w 1961, jego zespół ponownie wywalczył tytuł mistrza, wygrywając z Miami Hurricanes 15-14 w Liberty Bowl, rozegrane na boisku Franklin Field w Filadelfii.
Davis doświadczył dyskryminacji rasowej, kiedy był w Ameryce południowej podczas Cotton Bowl w Dallas w stanie Texas. Jocelyn Selim pisze, że podczas bankietu po meczu w 1960 Davis otrzymał informację, że może przyjąć nagrody, ale następnie będzie musiał opuścić lokal. Davis i jego czarnoskórzy koledzy z drużyny mogli tylko skończyć jeść danie główne natomiast po przyniesieniu deseru ktoś z obsługi dyskretnie podszedł do nich i wyprosił ich z lokalu. Kiedy trzej czarnoskórzy zawodnicy udali się do wyjścia, a reszta białych zawodników zauważyła co się wydarzyło, również chcieli opuścić przyjęcie, ale powiedziano im że spowoduje to tylko jeszcze większy problem, więc zostali.
Davis był pierwszym czarnoskórym sportowcem który otrzymał nagrodę Heisman Trophy (najwyższa indywidualna nagroda w akademickim futbolu amerykańskim), a także zdobył nagrodę Walter Camp Memorial Trophy po swoim sezonie na Uniwersytecie w Syracuse w 1961. Kiedy prezydent Stanów Zjednoczonych, John F. Kennedy, dowiedział się o sukcesach Davisa, zaprosił go na spotkanie z nim gdy otrzymywał puchar w Nowym Jorku. Później 3 lutego 1963, kiedy świętowano osiągnięcia Davisa w Elmira, Prezydent Kennedy wysłał telegram, czytając: "Mało który sportowiec zasługuje na takie uznanie. Twoja postawa na boisku i poza nim pokazuje współzawodnictwo, fair play, i patriotyzm w najlepszym wydaniu. Naród przyznał ci najwyższe nagrody za twoje sportowe osiągnięcia. To dla mnie zaszczyt przedstawiać ciebie dziś wieczorem jako wybitnego Amerykanina i jako cenny przykład pochodzący z młodego pokolenia.  Chyle przed tobą czoło."Grając w zespole uniwersyteckim w Syracuse, Davis nosił ten sam numer, 44, jak legendarny poprzednik Jim Brown. 12 listopada 2005 Uniwersytet w Syracuse uroczyście zdecydował się nigdy więcej nie używać tego numeru. Był to hołd złożony wybitnym sportowcom Ernie Davis i Jim Brown. Wygrywając Puchar Heismana, Ernie Davis przekonał Floyd Little aby grał w drużynie futbolowej w Uniwersytecie Syracuse zamiast w Notre Dame. Studiując na Uniwersytecie w Syracuse, Davis grał także w koszykówkę w przez jeden sezon, od 1960 do 1961. Uniwersytet w Syracuse, aby uhonorować wszystkich zawodników, którzy grali z numerem 44, otrzymał zgodę od amerykańskiej poczty, aby zmienić kod pocztowy na 13244.
Uczęszczając do Uniwersytetu w Syracuse, Davis był członkiem Bractwa Sigma Alpha Mu, znanego w całym kraju jako organizacja żydowska. Davis był pierwszym czarnoskórym członkiem tej organizacji w Ameryce.
Profesjonalna kariera futbolowa.
W 1962 Ernie Davis został przyjęty do Washington Redskins. Później przeszedł do Cleveland Browns. Również zespół Buffalo Bills z American Football League był nim zainteresowany.
Założyciel i właściciel Redskins, George Preston Marshall, który słynął ze swoich rasistowskich przekonań, preferował tylko białych zawodników w zespole Redskins, mimo że inne zespoły już od dawna chętnie przyjmowały czarnoskórych zawodników. Marshall przyznał, że jego niechęć do przyjmowania czarnoskórych graczy do drużyny była próbą przypodobania się kibicom z Południa (Redskins byli od dawna najbardziej wysuniętym na Południe zespołem w lidze). Przyjęcie Ernie Davis do zespołu Redskins nastąpiło, dopiero gdy Stewart Udall wystosował do Marshalla ultimatum: przyjąć czarnoskórego gracza przed rozpoczęciem sezonu 1962, w przeciwnym wypadku wycofa się on z 30-letniej umowy na dzierżawę Redskins stadionu DC (obecnie stadion imienia Roberta F. Kennedy’ego). Stadion był własnością miasta, a zarząd miasta Waszyngton od dawna był prawnie uznawany jako oddział rządu federalnego (ta zależność wynikała z tego, że Konstytucja daje Kongresowi władzę nad stolicą). Mimo tego, Marshall, jako zagorzały rasista, dalej nie chciał przyjąć czarnoskórego gracza, więc pozostawił decyzję menedżerowi i trenerowi. Bill McPeak wybrał Davisa. Jednak Ernie Davis odmówił gry dla Redskins i zażądał transferu do innej drużyny. Umowa z Cleveland Browns została opracowana przez trenera Browns, Paula Browna, bez wiedzy i zgody właściciela Art Modell. Była to standardowa procedura postępowania w Cleveland Browns od ich powstania w 1946. Brown pełnił funkcje menedżera zespołu i cieszył się wolną ręką w sprawach związanych z futbolem. Kiedy umowa z Davisem nie doszła do skutku, Redskins powołał w jego miejsce dwóch zawodników z Cleveland Browns, byli nimi Bobby Mitchell i Leroy Jackson. Davis postanowił udać się do Cleveland Browns, gdzie mieszkał i trenował ze swoim kolegą z klasy, John Brown, a Jim Brown, którego podziwiał, również grał w tym zespole.
Davis podpisał trzyletni kontrakt w wysokości 200 000 USD z Cleveland Browns pod koniec grudnia 1961 w San Francisco. Był to najbardziej lukratywny kontrakt dla początkującego zawodnika w historii NFL.
Marzenia Cleveland Browns związane z grą Davisa z Jimem Brownem w jednym zespole niestety się nie spełniły z powodu zdiagnozowania u Davisa białaczki. Spór pomiędzy trenerami Brownem a Modellem pogłębił się, gdy lekarze powołani przez Modella stwierdzili, że stan zdrowia Davisa jest na tyle dobry, że może grać. Natomiast drugi trener Brown miał odmienne zdanie w tej kwestii. Mimo tego że białaczka Davisa była w stadium remisji, Brown czuł, że pozwolenie mu na grę zmniejszyłoby morale zespołu. To przyczyniło się to do decyzji Modella, właściciela klubu, o zastąpieniu Browna innym trenerem przed sezonem 1963.
Davis miał zgodę na branie udziału w treningach zespołu i pomagał Brownowi przygotować strategie gry, ale nie miał zgody na branie udziału w meczach. Jego jedyne pojawienie się na Cleveland Stadium było podczas meczu przedsezonowego 18 sierpnia, w którym wbiegł na boisko pod światłem reflektora. Po jego śmierci, Cleveland Browns wycofali jego numer 45, jako hołd dla jego osoby.
Śmierć.
Przygotowując się do meczu „All-Star College” przeciwko Green Bay Packers w Chicago w lecie 1962, Davis obudził się z opuchniętą szyją i znalazł się w szpitalu z podejrzeniem świnki lub mononukleozy. Jednak później został on zdiagnozowany z ostrą białaczką i rozpoczął leczenie. Davis był leczony w szpitalu Johns Hopkins w Baltimore, gdzie dzięki leczeniu farmakologicznemu postęp został spowolniony, jednak choroba była nieuleczalna i Ernie Davis zmarł w wieku 23 lat w Cleveland Lakeside Hospital 18 maja 1963.
Kongres Stanów Zjednoczonych uczcił Davisa. W trakcie pogrzebu w rodzinnym mieście Elmira w stanie Nowy Jork, 10000 ludzi wysłuchało listu od prezydenta Kennedy’ego. Davis został pochowany na cmentarzu Woodlawn w mieście Elmira. Jego pomnik upamiętniający stoi teraz przed szkołą nazwaną jego imieniem, „Ernie Davis Academy”. Inna statuła Davisa stoi na kampusie Uniwersytetu w Syracuse. Davis został wybrany do „College Football Hall of Fame” jesienią 2008, co zbiegło się z premierą filmu biograficznego pod tytułem „"The Express”" i rozpoczęciem budowy Ernie Davis Hall na Uniwersytecie w Syracuse.
"The Express".
Film biograficzny „"The Express”" w reżyserii Gary’ego Fledera i oparty na książce pod tytułem „"The Elmira Express: the Story of Ernie Davis”" autorstwa Roberta C. Gallaghera ukazał się 10 października 2008. Rob Brown gra Davisa, a Dennis Quaid przedstawia trenera Erniego Davisa z Syracuse University, Bena Schwartzwaldera.
W 2011 zespoły sportowe rywalizujących ze sobą wcześniej szkół średnich o nazwach Southside High School i Elmira Free Academy połączyły się razem i przyjęły nazwę “Elmira Express”, na cześć Erniego Davisa.
"Wideo".
Skrót życiorysu Erniego Davisa można znaleźć na linku:

</doc>
<doc id="4220945" url="https://pl.wikipedia.org/wiki?curid=4220945" title="Gorod Stolic">
Gorod Stolic



</doc>
<doc id="4220948" url="https://pl.wikipedia.org/wiki?curid=4220948" title="Hasan Hasan Ahmad Muhammad">
Hasan Hasan Ahmad Muhammad

Hasan Hasan Ahmad Muhammad (arab. حسن حسن أحمد محمد; ur. 3 lutego 1999) – egipski zapaśnik walczący w stylu klasycznym. Zajął piąte miejsce na mistrzostwach świata w 2018. Złoty medalista mistrzostw Afryki w 2018. Triumfator mistrzostw arabskich w 2018. Drugi na MŚ juniorów w 2018 i trzeci w 2017. Mistrz Afryki juniorów w 2017 i 2018 i 2019 roku.

</doc>
<doc id="4220950" url="https://pl.wikipedia.org/wiki?curid=4220950" title="Basznia na Nabiereżnoj">
Basznia na Nabiereżnoj



</doc>
<doc id="4220955" url="https://pl.wikipedia.org/wiki?curid=4220955" title="Dżamal Marzuk Aszur Marzuk">
Dżamal Marzuk Aszur Marzuk

Dżamal Marzuk Aszur Marzuk (arab. جمال مرزوق عاشور مرزوق; ur. 11 stycznia 1998) – egipski zapaśnik walczący w stylu klasycznym. Srebrny medalista mistrzostw Afryki w 2018. Złoty medalista mistrzostw arabskich w 2018. Mistrz Afryki juniorów w 2018 i kadetów w 2015 roku.

</doc>
<doc id="4220958" url="https://pl.wikipedia.org/wiki?curid=4220958" title="Green (film 2011)">
Green (film 2011)

Green – amerykański film z 2011 w reżyserii Sophi Takal.
Fabuła.
Para nowojorczyków, Genevieve i Sebastian, przeprowadza się na wieś, gdzie nawiązuje znajomość z miejscową dziewczyną Robin. W wiejskim, sielankowym klimacie rodzi się zazdrość, poczucie niepewności i nieuchronności. 

</doc>
<doc id="4220959" url="https://pl.wikipedia.org/wiki?curid=4220959" title="Muhammad Ihab Muhammad Dahab Chalil">
Muhammad Ihab Muhammad Dahab Chalil

Muhammad Ihab Muhammad Dahab Chalil (arab. محمد إيهاب محمد دهب خليل; ur. 6 czerwca 1998) – egipski zapaśnik walczący w stylu klasycznym. Wicemistrz igrzysk afrykańskich w 2019. Złoty medalista mistrzostw Afryki w 2022; srebrny w 2019 i brązowy w 2018. Wygrał mistrzostwa arabskie w 2022. Mistrz Afryki juniorów w 2018 i Afryki kadetów w 2015 roku.

</doc>
<doc id="4220962" url="https://pl.wikipedia.org/wiki?curid=4220962" title="Ahmad Hasan Ali Mahmud Ahmad">
Ahmad Hasan Ali Mahmud Ahmad

Ahmad Hasan Ali Mahmud Ahmad (arab. أحمد حسن علي محمود أحمد; ur. 1 listopada 1997) – egipski zapaśnik walczący w stylu klasycznym. Mistrz Afryki w 2018 i 2019. Brązowy medalista igrzysk śródziemnomorskich w 2018. Mistrz Afryki juniorów w 2016 i 2017. Złoty medalista mistrzostw arabskich w 2018. Trzeci na igrzyskach młodzieży w 2014 roku.

</doc>
<doc id="4220965" url="https://pl.wikipedia.org/wiki?curid=4220965" title="Fathi Muhammad Abd ar-Rahman Ali">
Fathi Muhammad Abd ar-Rahman Ali

Fathi Muhammad Abd ar-Rahman Ali (arab. فتحي محمد عبدالرحمن عبدالرحمن; ur. 13 marca 1999) – egipski zapaśnik walczący w stylu klasycznym. Brązowy medalista mistrzostw Afryki w 2018. Mistrz Afryki juniorów w 2018 i kadetów w 2015 i 2016 roku.

</doc>
<doc id="4220968" url="https://pl.wikipedia.org/wiki?curid=4220968" title="Husam Muhammad Mustafa Mirghani">
Husam Muhammad Mustafa Mirghani

Husam Muhammad Mustafa Mirghani (arab. حسام محمد مصطفى مرغني; ur. 14 marca 1993) – egipski zapaśnik walczący w obu stylach. Zajął dwudzieste miejsce na mistrzostwach świata w 2019. Triumfator igrzysk afrykańskich w 2019. Złoty medalista mistrzostw Afryki w 2018 i srebrny w 2019. Jedenasty na igrzyskach wojskowych w 2019. Brązowy medalista igrzysk śródziemnomorskich w 2018. Złoty medalista mistrzostw arabskich w 2019. Mistrz Afryki juniorów w 2011 i 2013 roku.

</doc>
<doc id="4220971" url="https://pl.wikipedia.org/wiki?curid=4220971" title="Jusuf Ahmad Hamdi Ali Isa">
Jusuf Ahmad Hamdi Ali Isa

Jusuf Ahmad Hamdi Ali Isa (arab. يوسف أحمد حمدي علي عيسى; ur. 29 grudnia 1999) – egipski zapaśnik walczący w stylu klasycznym. Srebrny medalista mistrzostw Afryki w 2018. Mistrz Afryki juniorów w 2016 i 2018 roku.

</doc>
<doc id="4220972" url="https://pl.wikipedia.org/wiki?curid=4220972" title="Dia Еwtimowa">
Dia Еwtimowa



</doc>
<doc id="4220974" url="https://pl.wikipedia.org/wiki?curid=4220974" title="Dżamal Abd an-Nasir Hanafi Muhammad">
Dżamal Abd an-Nasir Hanafi Muhammad

Dżamal Abd an-Nasir Hanafi Muhammad (arab. جمال عبدالناصر حنفي محمد; ur. 24 lutego 1999) – egipski zapaśnik walczący w stylu wolnym. Brązowy medalista igrzysk afrykańskich w 2019. Mistrz Afryki w 2022 i trzeci w 2018 i 2019 i 2020. Zajął piąte miejsce na igrzyskach śródziemnomorskich w 2022. Złoty medalista mistrzostw arabskich w 2018 i 2021; drugi w 2019. Mistrz Afryki juniorów w 2018 i kadetów w 2014 i 2015 roku.

</doc>
<doc id="4220975" url="https://pl.wikipedia.org/wiki?curid=4220975" title="Chalid Umar Zaki Muhammad Abd Allah">
Chalid Umar Zaki Muhammad Abd Allah

Chalid Umar Zaki Muhammad Abd Allah (arab. خالد عمر زكي محمد عبدالله; ur. 17 lutego 1996) – egipski zapaśnik walczący w stylu wolnym. Zajął siedemnaste miejsce na mistrzostwach świata w 2019. Złoty medalista igrzysk afrykańskich w 2019, a także mistrzostw Afryki w 2018 i 2019. Siódmy na igrzyskach wojskowych w 2019. Mistrz arabski w 2018 i 2021. Mistrz Afryki juniorów w 2015 i 2016 roku.

</doc>
<doc id="4220982" url="https://pl.wikipedia.org/wiki?curid=4220982" title="Raziaszczij">
Raziaszczij

„Raziaszczij” – nazwa noszona na przestrzeni dziejów przez okręty rosyjskiej (radzieckiej) marynarki wojennej:

</doc>
<doc id="4220983" url="https://pl.wikipedia.org/wiki?curid=4220983" title="Rastoropnyj">
Rastoropnyj

„Rastoropnyj” – nazwa noszona na przestrzeni dziejów przez okręty rosyjskiej (radzieckiej) marynarki wojennej:

</doc>
<doc id="4220984" url="https://pl.wikipedia.org/wiki?curid=4220984" title="Silnyj">
Silnyj

„Silnyj” – nazwa noszona na przestrzeni dziejów przez okręty rosyjskiej (radzieckiej) marynarki wojennej:

</doc>
<doc id="4220985" url="https://pl.wikipedia.org/wiki?curid=4220985" title="Skoryj">
Skoryj

„Skoryj” – nazwa noszona na przestrzeni dziejów przez okręty rosyjskiej (radzieckiej) marynarki wojennej:

</doc>
<doc id="4220988" url="https://pl.wikipedia.org/wiki?curid=4220988" title="Strojnyj">
Strojnyj

„Strojnyj” – nazwa noszona na przestrzeni dziejów przez okręty rosyjskiej (radzieckiej) marynarki wojennej:

</doc>
<doc id="4220990" url="https://pl.wikipedia.org/wiki?curid=4220990" title="Statnyj">
Statnyj

„Statnyj” – nazwa noszona na przestrzeni dziejów przez okręty rosyjskiej (radzieckiej) marynarki wojennej:

</doc>
<doc id="4220992" url="https://pl.wikipedia.org/wiki?curid=4220992" title="Benoît Alowonou">
Benoît Alowonou

Benoît Comlan Messan Alowonou (ur. 5 marca 1949 w Tsévié) – togijski duchowny katolicki, biskup diecezji Kpalimé od 2001, przewodniczący Konferencji Episkopatu Togo od 2012.
Życiorys.
Święcenia kapłańskie przyjął 28 lipca 1984 i został inkardynowany do archidiecezji Lomé. Był m.in. profesorem i ojcem duchownym miejscowego niższego seminarium (1984-1991), wikariuszem parafii katedralnej (1994-1995), wikariuszem generalnym archidiecezji i dziekanem okręgu Lomé (1995-1996) oraz profesorem w Wyższym Seminarium Duchownym w Lomé (2001).
Episkopat.
4 lipca 2001 został mianowany przez papieża Jana Pawła II biskupem diecezji Kpalimé. Sakry biskupiej udzielił mu 29 września tegoż roku ówczesny metropolita Lome, abp Philippe Fanoko Kossi Kpodzro.
W czerwcu 2012 został wybrany przewodniczącym Konferencji Episkopatu Togo. 

</doc>
<doc id="4220996" url="https://pl.wikipedia.org/wiki?curid=4220996" title="Oghenekaro Etebo">
Oghenekaro Etebo

Etebo Peter Oghenekaro (ur. 9 listopada 1995 w Lagos) – nigeryjski piłkarz występujący na pozycji napastnika w hiszpańskim klubie UD Las Palmas, do którego jest wypożyczony z CD Feirense. Wychowanek Warri Wolves.

</doc>
<doc id="4220997" url="https://pl.wikipedia.org/wiki?curid=4220997" title="Mączniak rzekomy słonecznika">
Mączniak rzekomy słonecznika

Mączniak rzekomy słonecznika (ang. "downy mildew of sunflower") – choroba słoneczników ("Helianthus") wywołana przez "Plasmopara halstedii". Jest to organizm grzybopodobny zaliczany do lęgniowców. Jest on pasożytem bezwzględnym, a wywołana przez niego choroba należy do grupy chorób zwanych mączniakami rzekomymi.
Objawy.
Są różnorodne i zależą od kilku czynników: okresu rozwojowego, w którym roślina została zainfekowana, odmiany, warunków środowiska (a szczególnie temperatury i wilgotności), typu infekcji (miejscowa lub systemiczna). Przy dużej wilgotności powietrza dochodzi często do infekcji systemicznej, podczas której patogen z liści przerasta poprzez ich ogonki do łodygi. Następuje wówczas zahamowanie wzrostu rośliny i plamistość liści. Jasnozielone plamy na liściach powstają wzdłuż jego głównych nerwów i na całej powierzchni liści. Pojawia się na nich chloroza, liście zwijają się, stają się grube i sztywne. W okresie dużej wilgotności powietrza (deszcze) na dolnej powierzchni liści pod chlorotycznymi plamami powstaje biały nalot złożony ze sporangioforów i zoosporangiów. Powstają w nich zarodniki zwane pływkami. W wyniku zahamowania rozwoju następuje na łodydze skracanie międzywęźli, wskutek czego słoneczniki często przybierają wygląd podobny do kapusty, a ich kwiatostan jest zredukowany i rośnie pionowo (nie zwisa). System korzeniowy również jest słabo rozwinięty, a na powierzchni korzeni powstają ciemnobrązowe plamy. Nasiona z porażonych roślin słabo kiełkują. Czasami obserwuje się również inne zmiany; miękisz łodygi lub jej rdzeń ulegają przebarwieniu, liście skręcają się, a u podstawy łodygi tworzą się guzy.
Czasami infekcja może nastąpić w liścieniu lub hipokotylu. Wówczas podczas wilgotnej pogody biały nalot zarodników tworzy się już na liścieniach siewek oraz u podstawy łodygi. Czasami występuje tylko miejscowa infekcja liści, skutkująca powstawaniem na nich drobnych, jasnozielonych, kanciastych plamistości ograniczonych nerwami liścia.
Objawy porażenia przez "Plasmopara halstedii" są dość charakterystyczne, jednak czasami można je pomylić z objawami zatruć spowodowanych przez herbicydy. Porażone kwiatostany nieco przypominają także objawy spowodowane przez "Pustula tragopogonis", ale ten patogen powoduje na górnej powierzchni liści powstawanie dużych pęcherzy.
Ochrona.
Bardzo dobrym rozwiązaniem jest uprawianie odmian odpornych na mączniaka rzekomego. Jednak patogen ten tworzy wciąż nowe szczepy i sposób ten jest niewystarczający. W miarę, jak patogen tworzy nowe szczepy, należy wprowadzać do uprawy wciąż nowe odmiany. Odbywa się swoisty wyścig między stacjami hodowli nowych odmian a patogenem. Płodozmian bardzo ważny przy innych chorobach słonecznika, w przypadku mączniaka rzekomego odgrywa minimalną tylko rolę. Jego oospory mogą bowiem w glebie przetrwać do 10 lat. Zaprawianie nasion skutecznie zwalcza większość szczepów, jednak powstały już szczepy odporne na najczęściej używane do tego celu fungicydy, takie, jak metalaksyl i mefanoxam. Jak dotąd skuteczna jest jeszcze azoksystrobina, być może w przyszłości wprowadzone zostaną także nowe fungicydy.
W przypadku systemicznego porażenia opryskiwanie roślin fungicydami okazało się nieskuteczne. Przy infekcji miejscowej opryskiwania nie stosuje się – straty ekonomiczne w tym przypadku są tak niewielkie, że opryskiwanie jest ekonomicznie nieopłacalne. Zaleca się usuwanie z okolic plantacji roślin, które są żywicielami "Plasmopara halstedii".
Patogen może rozprzestrzeniać się przez wiatr i nasiona, głównym jednak źródłem infekcji jest gleba. Na polu, w którym wystąpiła silna infekcja mączniaka rzekomego słonecznika, w następnych latach nie można uprawiać słoneczników.

</doc>
<doc id="4220998" url="https://pl.wikipedia.org/wiki?curid=4220998" title="SMS Basilisk (1902)">
SMS Basilisk (1902)

Basilisk – austro-węgierski stawiacz min z początku XX wieku i okresu I wojny światowej, późniejszy rumuński Aurora z okresu Ii wojny światowej. Jednostka została zwodowana 28 listopada 1902 roku w stoczni Marco U. Martinolich w Malim Lošinju, a do służby w Kaiserliche und Königliche Kriegsmarine przyjęto ją w lutym 1903 roku. W wyniku podziału floty po upadku Austro-Węgier jednostkę przyznano Francji, gdzie otrzymała nazwę „Aurore”. W 1922 roku okręt został zakupiony przez Rumunię i wszedł w skład Królewskiej Marynarki Rumuńskiej pod nazwą „Aurora”. W 1927 roku jednostka została sprzedana liniom żeglugowym Societatea Romana Dunareana. Odkupiony w 1937 roku i wyremontowany, od 1939 roku okręt został ponownie przyjęty do służby w rumuńskiej marynarce i wziął udział w II wojnie światowej. 28 czerwca 1941 roku „Aurora” została ciężko uszkodzona przez radzieckie samoloty i ostatecznie zniszczona w kolejnym nalocie 15 lipca 1941 roku.
Projekt i budowa.
„Basilisk” zbudowany został w stoczni Marco U. Martinolich w Malim Lošinju, założonej przez Marka Umile Martinolićia w 1850 i rozwiniętej przez jego syna Nikolę. Stępkę okrętu położono w 1901 roku, został zwodowany 28 listopada 1902 roku, a do służby w Kaiserliche und Königliche Kriegsmarine wszedł 21 lutego 1903 roku.
Dane taktyczno-techniczne.
Okręt był niewielkim stawiaczem min. Długość całkowita kadłuba wynosiła 49,1 metra (46 metrów między pionami), szerokość 7,9 metra i zanurzenie 1,5 metra (maksymalne 2,2 metra). Wyporność normalna wynosiła 314 ton. Okręt napędzany był przez maszynę parową potrójnego rozprężania o mocy 550 KM, do której parę dostarczał jeden kocioł cylindryczny opalany węglem. Jednośrubowy układ napędowy pozwalał osiągnąć prędkość 11 węzłów.
Uzbrojenie okrętu składało się z dwóch pojedynczych dział SFK L/44 kalibru 47 mm i dwóch pojedynczych karabinów maszynowych kalibru 8 mm. Jednostka mogła zabrać na pokład ładunek 145 min morskich.
Załoga okrętu liczyła 40 oficerów, podoficerów i marynarzy.
Służba.
„Basilisk” był we flocie austro-węgierskiej jednym z czterech stawiaczy min. Z powodu rozpadu monarchii habsburskiej 1 listopada 1918 roku na jednostce opuszczono po raz ostatni banderę KuKK. W wyniku podziału floty austro-węgierskiej okręt został przyznany Francji. Jednostka została przebazowana do Francji w 1919 lub 1920 roku i otrzymała nazwę „Aurore”. 
W 1922 roku okręt został zakupiony przez Rumunię i wszedł w skład Marynarki Wojennej pod nazwą „Aurora”. Jednostka służyła do 1927 roku, kiedy została sprzedana linom żeglugowym Societatea Romana Dunareana. W 1937 roku marynarka odkupiła statek i w stoczni w Gałaczu został on wyremontowany i ponownie przystosowany do pełnienia funkcji pomocniczego stawiacza min. 
W 1939 roku okręt został ponownie przyjęty do służby w Forțele Navale Române i wziął udział w II wojnie światowej, a jego uzbrojenie stanowił podwójnie sprzężony wkm kal. 13,2 mm L/76 i 40 min. 10 stycznia 1941 roku okręt postawił zagrodę minową zabezpieczającą dostęp do Suliny, na której następnego dnia zatonęła rumuńska kanonierka „Locotenent Lepri Remus”. 28 czerwca 1941 roku „Aurora” została ciężko uszkodzona przez radzieckie samoloty nieopodal Suliny. Okręt próbowano naprawić na miejscu, jednak 15 lipca 1941 roku został ostatecznie zniszczony w kolejnym nalocie radzieckiego lotnictwa.

</doc>
<doc id="4220999" url="https://pl.wikipedia.org/wiki?curid=4220999" title="Aurore (1902)">
Aurore (1902)



</doc>
<doc id="4221002" url="https://pl.wikipedia.org/wiki?curid=4221002" title="Aurora (1902)">
Aurora (1902)



</doc>
<doc id="4221004" url="https://pl.wikipedia.org/wiki?curid=4221004" title="SMS Salamander">
SMS Salamander

SMS „Salamander” – nazwa noszona na przestrzeni dziejów przez 4 okręty:

</doc>
<doc id="4221008" url="https://pl.wikipedia.org/wiki?curid=4221008" title="Kazimierz Nowak (prawnik)">
Kazimierz Nowak (prawnik)

Kazimierz Nowak (ur. 15 stycznia 1915, zm. 4 grudnia 1994)) – polski prawnik, profesor nauk prawnych, nauczyciel akademicki Uniwersytetu Śląskiego, specjalista w zakresie prawa konstytucyjnego.
Życiorys.
Absolwent Uniwersytetu Jagiellońskiego (1946). Członek PPR (1943-1948) i PZPR (od 1948). Kierownik Wydziału Propagandy Komitetu Wojewódzkiego PPR w Krakowie (1946-1947). Członek Wojewódzkiej Rady Narodowej w Krakowie (1947-1949). Członek ZBoWiD. W 1949 zyskał stopień naukowy doktora, a w 1958 stopień doktora habilitowanego. W 1970 nadano mu tytuł naukowy profesora nauk prawnych. Był wykładowcą na Wydziale Prawa Uniwersytetu Jagiellońskiego (1947-1963), na Wydziale Prawa Uniwersytetu Mikołaja Kopernika w Toruniu (1963-1968) oraz na Wydziale Prawa i Administracji Uniwersytetu Śląskiego (1968-1979). Pod jego kierunkiem w 1972 stopień naukowy doktora uzyskał Marcin Kudej.

</doc>
<doc id="4221011" url="https://pl.wikipedia.org/wiki?curid=4221011" title="Capraiuscola ebneri">
Capraiuscola ebneri



</doc>
<doc id="4221014" url="https://pl.wikipedia.org/wiki?curid=4221014" title="Andriej Lenickij">
Andriej Lenickij

Andriej Lenickij (; ur. 14 maja 1991 w Charkowie) – ukraiński piosenkarz i kompozytor.
Życiorys.
W latach nauki w szkole nr. 21 uczęszczał na zajęcia z sambo. Swój debiut muzyczny zaliczył podczas studiów na Charkowskim Uniwersytecie Samochodowym, dając pierwsze amatorskie występy. W tym czasie zaczął pisać swoje pierwsze piosenki. W styczniu 2011 roku umieścił w Internecie swój debiutancki teledysk do piosenki „Adranalin”. W tym czasie wziął udział w projekcie wspierającym sieroty „Nadieżda jest” (ros. Надежда есть), w którym zajął pierwsze miejsce z piosenką „Polubi”. Utwór niedługo później trafił do lokalnych rozgłośni radiowych.
W 2013 roku wydał swój debiutancki album studyjny, zatytułowany po prostu "Andriej Lenickij". Płyta promowana była m.in. przez singiel „Lubi menia”. 18 września 2015 roku wydał drugi album studyjny, zatytułowany "Budu twoim", na którym znalazły się m.in. single „Nikogda” i tytułowy „Budu twoim”.
11 listopada 2017 roku premierę miał jego trzeci album studyjny, zatytułowany "Podari mnie lubow".

</doc>
<doc id="4221015" url="https://pl.wikipedia.org/wiki?curid=4221015" title="Gryllus bimaculatus">
Gryllus bimaculatus



</doc>
<doc id="4221016" url="https://pl.wikipedia.org/wiki?curid=4221016" title="Metrioptera bicolor">
Metrioptera bicolor



</doc>
<doc id="4221017" url="https://pl.wikipedia.org/wiki?curid=4221017" title="Thomas Baltzar">
Thomas Baltzar

Thomas Baltzar, także "Balthazar" lub "Balshar" (ur. 1630 lub 1631 w Lubece, zm. 24 lipca 1663 w Londynie) – niemiecki kompozytor i skrzypek okresu baroku, osiadły i tworzący w Anglii.
Życiorys.
Pochodził z rodziny muzyków. Przypuszczalnie kształcił się u Gregora Zubera i Franza Tundera. W latach 1653–1655 zatrudniony był jako skrzypek na dworze szwedzkiej królowej Krystyny. W 1655 roku wyjechał do Anglii, gdzie osiadł na stałe. Występował z licznymi koncertami, a w 1656 roku wziął także udział w premierowym wykonaniu opery Williama Davenanta "The Siege of Rhodes". W 1661 roku został powołany przez króla Karola II na kierownika i pierwszego skrzypka prywatnej orkiestry królewskiej. Zgodnie z obserwacją współczesnych Baltzar nadużywał alkoholu, co przyczyniło się do jego przedwczesnej śmierci.
Baltzar podziwiany był przez swoich współczesnych jako genialny skrzypek. Wprowadził do Anglii niemieckie techniki gry na skrzypcach, zwłaszcza w wielodźwiękach, dzięki czemu instrument ten zaczął odgrywać czołowe miejsce na scenach angielskich. Większość utworów Baltzara pozostała w rękopisach, znajdujących się w zbiorach Biblioteki Bodlejańskiej i Christ Church Library w Oksfordzie. Jedynie 4 kompozycje zamieszczono pośmiertnie w 1685 roku w zbiorze Johna Playforda "The Division Violin".

</doc>
<doc id="4221020" url="https://pl.wikipedia.org/wiki?curid=4221020" title="Gaute Heivoll">
Gaute Heivoll

Gaute Heivoll (ur. 13 marca 1978 w Finsland) – norweski pisarz.
Życiorys.
Gaute Heivoll urodził się i wychował w Finsland, wsi znajdującej się ok. 35 km od Kristiansand. Studiował prawo na uniwersytecie w Oslo, psychologię na uniwersytecie w Bergen i ukończył studium pisarskie w Szkole Wyższej w Telemark. Przez jakiś czas pracował jako nauczyciel.
Zadebiutował w 2002 roku zbiorem opowiadań "Liten dansende gutt", następnie wydał "Omars siste dager" w 2003 roku. Dziewiąta książka Heivolla, powieść" Zanim spłonę", została przetłumaczona na ponad 20 języków, w tym niemiecki, polski, szwedzki, duński, francuski, angielski, serbski, rosyjski, hebrajski, rosyjski i włoski.

</doc>
<doc id="4221021" url="https://pl.wikipedia.org/wiki?curid=4221021" title="Sebastian Samuelsson">
Sebastian Samuelsson

Sebastian Samuelsson (ur. 28 marca 1997 w Katrineholm) – szwedzki biathlonista, dwukrotny medalista olimpijski i wielokrotny medalista mistrzostw świata.
Kariera.
Pierwsze sukcesy w karierze osiągnął w 2015 roku, zdobywając złoty medal w biegu pościgowym i srebrny w sprincie podczas olimpijskiego festiwalu młodzieży Europy w Vorarlbergu. Na rozgrywanych rok później mistrzostwach świata juniorów w Cheile Grădiştei w tych samych konkurencjach zajął odpowiednio piąte i szóste miejsce. 
W zawodach Pucharu Świata zadebiutował 3 grudnia 2016 roku w Östersund, zajmując 19. miejsce w sprincie. Tym samym już w swoim debiucie zdobył pierwsze punkty. Na podium zawodów tego cyklu po raz pierwszy stanął 11 stycznia 2019 roku w Oberhofie, kończąc rywalizację w sprincie na trzeciej pozycji. W zawodach tych wyprzedzili go jedynie Rosjanin Aleksandr Łoginow i Johannes Thingnes Bø z Norwegii. 
W 2018 roku wystąpił na igrzyskach olimpijskich w Pjongczangu, gdzie zdobył dwa medale. Najpierw zajął drugie miejsce w biegu pościgowym, plasując się między Francuzem Martinem Fourcade'em i Niemcem Benediktem Dollem. Do biegu tego przystąpił z czternastego miejsca, które zajął w sprincie. Następnie wspólnie z Peppe Femlingiem, Jesperem Nelinem i Fredrikiem Lindströmem zwyciężył w sztafecie. Był to pierwszy w historii złoty medal dla Szwecji w tej konkurencji. Zajął tam też między innymi czwarte miejsce w biegu indywidualnym, przegrywając walkę o podium z Austriakiem Dominikiem Landertingerem o 14,9 sekundy. 
Na rozgrywanych rok później mistrzostwach świata w Östersund razem z Hanną Öberg zdobył brązowy medal w pojedynczej sztafecie mieszanej. Na tej samej imprezie zajął też czwarte miejsce w biegu indywidualnym, tym razem w walce o brązowy medal lepszy był Norweg Tarjei Bø. Podczas mistrzostw świata w Pokljuce w 2021 roku zdobył cztery medale. Najpierw razem z Martinem Ponsiluomą, Linn Persson i Hanną Öberg zajął trzecie miejsce w sztafecie mieszanej. Cztery dni później był drugi w biegu pościgowym, przegrywając tylko z Francuzem Émilienem Jacquelinem. Następnie, razem z Hanną Öberg, był trzeci w pojedynczej sztafecie mieszanej, a ponadto zdboył też srebrny medal w sztafecie mężczyzn.

</doc>
<doc id="4221024" url="https://pl.wikipedia.org/wiki?curid=4221024" title="Francja na Zimowych Igrzyskach Olimpijskich 2018">
Francja na Zimowych Igrzyskach Olimpijskich 2018

Francja na Zimowych Igrzyskach Olimpijskich 2018 – reprezentacja sportowców z Francji uczestniczących w XXIII Zimowych Igrzyskach Olimpijskich w 2018 roku w Pjongczangu. 
W kadrze znalazło się 106 zawodników – 63 mężczyzn i 43 kobiety. Reprezentanci Francji wystąpili w 11 dyscyplinach sportowych. Nie wystawili żadnego reprezentanta w saneczkarstwie, skeletonie oraz turniejach w hokeju na lodzie i curlingu.
Chorążym reprezentacji Francji podczas ceremonii otwarcia igrzysk był Martin Fourcade, a podczas ceremonii zamknięcia – Gabriella Papadakis i Guillaume Cizeron. Podczas ceremonii otwarcia reprezentacja weszła na stadion jako 85., a podczas ceremonii zamknięcia jako 86. w kolejności, w obu przypadkach pomiędzy ekipami z Portoryka i Macedonii.
Był to 23. start reprezentacji Francji na zimowych igrzyskach olimpijskich. Reprezentacja startuje nieprzerwanie we wszystkich zimowych igrzyskach od początku ich rozgrywania. Francuzi zdobyli w Pjongczangu 15 medali olimpijskich – 5 złotych, 4 srebrne i 6 brązowych. Dało im to dziewiąte miejsce w klasyfikacji medalowej igrzysk. Po raz pierwszy Francuzi wywalczyli pięć złotych medali podczas jednej edycji zimowych igrzysk olimpijskich.
Najbardziej utytułowanym francuskim zawodnikiem został biathlonista Martin Fourcade, który zdobył trzy złote medale. Zwyciężył również w indywidualnej klasyfikacji multimedalistów igrzysk w Pjongczangu, "ex aequo" z norweskim biegaczem Johannesem Høsflotem Klæbo. Dzięki zdobytym w 2018 roku medalom Fourcarde powiększył swój łączny dorobek medalowy do pięciu złotych i dwóch srebrnych medali, co uczyniło go najbardziej utytułowanym reprezentantem Francji w historii startów tego kraju w igrzyskach olimpijskich, wliczając w to letnie i zimowe edycje imprezy.
Statystyki według dyscyplin.
Francuzi wzięli udział w zawodach w 11 dyscyplinach sportowych. Najliczniejszą reprezentację, liczącą 22 osoby, stanowili narciarze alpejscy.

</doc>
<doc id="4221026" url="https://pl.wikipedia.org/wiki?curid=4221026" title="Gilberto Gómez González">
Gilberto Gómez González

Gilberto Gómez González (ur. 12 lutego 1952 w Albeos) – hiszpański duchowny rzymskokatolicki posługujący w Peru, od 2009 biskup Abancay.
Życiorys.
Święcenia kapłańskie przyjął 14 września 1975 i został inkardynowany do diecezsji Tui-Vigo. Przez dziesięć lat pracował w miejscowym niższym seminarium, po czym wyjechał na misje do Peru i rozpoczął pracę duszpasterską w diecezji Abancay. W latach 1986-1992 był rektorem niższego seminarium w Abancay, zaś w latach 1992-2001 był wicerektorem i rektorem wyższego seminarium w tymże mieście.
Episkopat.
22 grudnia 2001 papież Jan Paweł II mianował bo biskupem pomocniczym Abancay i biskupem tytularnym "Mozotcori". Sakry biskupiej udzielił mu 16 marca 2002 ówczesny ordynariusz tejże diecezji, bp Isidro Sala Ribera.
20 czerwca 2009 został mianowany następcą bp. Ribeiry na stolicy w Abancay.

</doc>
<doc id="4221030" url="https://pl.wikipedia.org/wiki?curid=4221030" title="Mike O’Hearn">
Mike O’Hearn

Mike O’Hearn, właśc. Patrick Michael ’Hearn (ur. 26 stycznia 1969 w Kirkland) – amerykański kulturysta, trener osobisty, model fitness, aktor i trójboista pochodzenia irlandzkiego.
Życiorys.
Wczesne lata.
Urodził się i dorastał w Kirkland w stanie Waszyngton jako jeden z dziewięciorga rodzeństwa. Miał trzech starszych braci, cztery starsze siostry i młodszą siostrą. W wieku 7 lat rozpoczął treningi kulturystyki, naśladując ojca i trzech starszych braci. Jako 13 latek trenował sztuki walki. Mając 14 lat po raz pierwszy startował w zawodach kulturystycznych, wygrywając Teenage Washington State.
Kariera.
Wystąpił na okładkach ponad 500 magazynów, co czyni go jedyną osobą w historii, która pojawiała się częściej na okładkach magazynów kulturystycznych niż Arnold Schwarzenegger czy Lou Ferrigno. Był siedmiokrotnie wybierany modelem fitness roku. Czterokrotnie zdobywał tytuł Mr. Natural Universe.
Były mistrz stanu Kalifornia i Washington w judo i taekwondo. Czterokrotnie zwyciężał też w stanowych zawodach trójbojowych.
Od września 1989 do maja 1996 pojawił się jako gladiator Thor w programie NBC "American Gladiators". W 1999 roku gościł w programie Columbia TriStar Domestic Television "Battle Dome". W 2008 roku wystąpił jako gladiator Tytan w programie NBC "American Gladiators". Jest założycielem Power Bodybuilding, programu treningowego, który koncentruje się na rozwoju siły i hipertrofii wraz z estetyką.
Grał w takich filmach jak "Ze śmiercią jej do twarzy" ("Death Becomes Her", 1992) z Meryl Streep i Goldie Hawn, "Barbarian" (2003) jako Kane z Martinem Kove, "Keeper of Time" (2003) jako Bullrock oraz filmie krótkometrażowym "World's Finest" (2004) jako Clark Kent/Superman z Niną Kaczorowski. W 2005 i 14 marca 2008 roku wystąpił jako Luke w operze mydlanej NBC "Dni naszego życia" ("Days of Our Lives").
4 lutego 2009 pojawił się jako zawodnik w klatce Al 'Monster' Molina w serialu NBC "Nieustraszony" ("Knight Rider"). W 2011 wystąpił gościnnie jako Luke, awatar Mac'a (Rob McElhenney) w siódmym sezonie sitcomu FX "U nas w Filadelfii" ("It's Always Sunny in Philadelphia"). Był obecny w reklamie Comcast Xfinity „Ripped” (2012) z Emanuelem Borrią, Kali Muscle, Tiną Chandler i Silvio Kerstenem.
W 2012 został wpisany do International Hall of Fame.
W 2016 zagrał postać Hulka w "Epic Rap Battles of History" z Caitlyn Jenner.
Był żonaty z amerykańską trenerką personalną, modelką fitness i byłą wrestlerką World Championship Wrestling Melindą Midajah McCullum.

</doc>
<doc id="4221034" url="https://pl.wikipedia.org/wiki?curid=4221034" title="Sieczna (rzeka)">
Sieczna (rzeka)

Sieczna ( "Sicznia") — rzeka na Ukrainie, przepływająca przez rejon mościski obwodu lwowskiego. Lewy dopływ Wiszni w dorzecze Wisły.
Opis.
Długość 25 km, powierzchnia dorzecza 247 km². Spadek rzeki 3,4 m/km. Dno głównie muliste. Na rzece istnieją stawy (największy nieopodal wsi Krukienice).
Położenie.
Sieczna bierze początek w lesie na północny wschód od wsi Werchiwci. Płynie najpierw na północny wschód, w Krukienicach skręca na północny zachód, potem na północ. Wpada w Wisznię na północno-wschodnim skraju wsi Hodynie.
Źródła Siecznej znajdują się na północnych stokach Wielkiego Europejskiego Działu Wodnego. Rzeka przepływa przez Płaskowyż Sańsko-Dniestrzański.
Największe dopływy: Troszanka (lewy); Sikonycia (prawy).
Nad Styczną znajduje się miasto Mościska.

</doc>
<doc id="4221039" url="https://pl.wikipedia.org/wiki?curid=4221039" title="Michel Durafour">
Michel Durafour

Michel Durafour (ur. 11 kwietnia 1920 w Saint-Étienne, zm. 27 lipca 2017 tamże) – francuski polityk, pisarz, dziennikarz i samorządowiec, parlamentarzysta, w latach 1974–1976 i 1988–1991 minister.
Życiorys.
Ukończył "Lycée de Saint-Étienne" oraz studia prawnicze na Uniwersytecie Paryskim, kształcił się także w "École libre des sciences politiques". W latach 1944–1946 był urzędnikiem ministerstwa informacji. Później zajmował się dziennikarstwem i pisarstwem. Publikował m.in. powieści szpiegowskie, kryminalne i thrillery, w działalności literackiej używał pseudonimów "Pierre Jardin", "Cécil Viborg" i "Rémi Sibel".
Jako polityk był związany z francuskim nurtem radykalnym, działał w Partii Radykalnej i później we współtworzonej przez to ugrupowanie federacyjnej Unii na rzecz Demokracji Francuskiej. W Senacie w latach 80. należał do związanej z radykałami frakcji "Gauche démocratique".
W latach 1947–1965 był zastępcą mera Saint-Étienne, następnie do 1977 sprawował urząd mera tej miejscowości. W latach 1949–1955 i 1967–1979 wchodził w skład rady generalnej departamentu Loara. Od 1974 do 1997 zasiadał w radzie regionu Rodan-Alpy, w latach 1980–1981 pełnił funkcję jej przewodniczącego.
Był członkiem obu izb francuskiego parlamentu. W 1967, 1968, 1973 i 1978 uzyskiwał mandat posła do Zgromadzenia Narodowego III, IV, V i VI kadencji z Loary. W latach 1965–1967 i 1983–1988 wchodził w skład Senatu.
Obejmował stanowiska rządowe w gabinetach, którymi kierowali gaullista Jacques Chirac, centrysta Raymond Barre i socjalista Michel Rocard. Był ministrem pracy (od maja 1974 do sierpnia 1976), ministrem delegowanym przy premierze do spraw gospodarki, finansów i budżetu (od sierpnia 1976 do marca 1977), ministrem służb publicznych i reformy administracyjnej (od maja 1988 do maja 1991) oraz ministrem stanu (od lutego 1989 do maja 1991).

</doc>
<doc id="4221040" url="https://pl.wikipedia.org/wiki?curid=4221040" title="Naoko Iijima">
Naoko Iijima

 – japońska aktorka, modelka oraz piosenkarka. Wraz z Naoko Amihamą należały do duetu W-Nao.

</doc>
<doc id="4221045" url="https://pl.wikipedia.org/wiki?curid=4221045" title="Karolina Drozdowska">
Karolina Drozdowska

Karolina Drozdowska (ur. 12 marca 1985) – polska tłumaczka z języka norweskiego, doktor literaturoznawstwa, adiunkt Uniwersytetu Gdańskiego. W pracy naukowej zajmuje się dramatem norweskim, w szczególności twórczością Jensa Bjørneboe.
W 2013 wygrała konkurs NORLA (Centrum Norweskiej Literatury za Granicą) na felieton dla tłumaczy literatury norweskiej na świecie.

</doc>
<doc id="4221047" url="https://pl.wikipedia.org/wiki?curid=4221047" title="Pierre Arpaillange">
Pierre Arpaillange

Pierre Arpaillange (ur. 13 marca 1924 w Carlux, zm. 11 stycznia 2017 w Cannes) – francuski prawnik, prokurator generalny przy Sądzie Kasacyjnym (1984–1988), minister sprawiedliwości (1988–1990) i prezes Trybunału Obrachunkowego (1990–1993).
Życiorys.
Ukończył szkołę średnią w Périgueux. W okresie II wojny światowej od 1943 działał w ruchu oporu, od 1944 uczestniczył w akcjach zbrojnych. Po demobilizacji został absolwentem prawa, studiował na uniwersytetach w Tuluzie i Paryżu. W 1949 dołączył do francuskiego wymiaru sprawiedliwości. Był zastępcą sędziego w Orleanie i Paryżu, zastępcą prokuratora w Meaux i Wersalu, urzędnikiem Sądu Kasacyjnego w dziale dokumentacji i badań oraz sekretarzem generalnym urzędu prokuratora generalnego. W latach 60. przeszedł do pracy w ministerstwie sprawiedliwości, był dyrektorem gabinetu trzech ministrów, a od 1968 do 1974 dyrektorem departamentu spraw karnych i ułaskawień. W 1974 został radcą w izbie pracy Sądu Kasacyjnego.
W 1981 objął stanowisko prokuratora generalnego przy sądzie apelacyjnym w Paryżu, a w 1984 powierzono mu urząd prokuratora generalnego przy Sądzie Kasacyjnym. Od maja 1988 do października 1990 pełnił funkcję ministra sprawiedliwości w dwóch gabinetach Michela Rocarda. Następnie do 1993 był prezesem Trybunału Obrachunkowego.
Odznaczony Legią Honorową klasy III (1983) i II (1990).

</doc>
<doc id="4221049" url="https://pl.wikipedia.org/wiki?curid=4221049" title="Jan Celichowski">
Jan Celichowski

Jan Stefan Celichowski (ur. 3 sierpnia 1960) – polski neurofizjolog, doktor habilitowany nauk biologicznych, profesor zwyczajny Akademii Wychowania Fizycznego im. Eugeniusza Piaseckiego w Poznaniu.
Życiorys.
Syn architekta poznańskiego Bogdana Celichowskiego. Ukończył studia zootechniki na Akademii Rolniczej w Poznaniu (1983). W 2001 uzyskał tytuł profesora zwyczajnego nauk biologicznych, nauczyciel akademicki, kierownik Zakładu Neurobiologii w AWF w Poznaniu. Prorektor ds. Nauki na kadencję 2016–2020.
Członek Komitetu Neurobiologii Polskiej Akademii Nauk, prezes Polskiego Towarzystwa Badań Układu Nerwowego, członek Poznańskiego Towarzystwa Przyjaciół Nauk (PTPN), wiceprezes Fundacji Poznań-Ille-et-Vilaine, członek International Brain Research Organization, European College of Sport Siences. Pomysłodawca i współtwórca międzywydziałowego kierunku studiów Neurobiologia w Poznaniu.
Jego zainteresowania badawcze koncentrują się wokół neurofizjologii, jednostek ruchowych, receptorów mięśniowych i sterowania ruchem.

</doc>
<doc id="4221050" url="https://pl.wikipedia.org/wiki?curid=4221050" title="Bernard Acht">
Bernard Acht

Bernard Acht (ur. 10 czerwca 1910 we Lwowie, zm. 6 grudnia 1963) – oficer Wojska Polskiego, magister praw, adwokat, długoletni pracownik Ministerstwa Spraw Zagranicznych, filatelista.
Życiorys.
Urodził się 10 czerwca 1910 we Lwowie, w rodzinie Mariana.
Na stopień podporucznika został mianowany ze starszeństwem z 1 stycznia 1931 i 175. lokatą w korpusie oficerów rezerwy artylerii. W 1934 posiadał przydział w rezerwie do 27 Pułku Artylerii Lekkiej we Włodzimierzu Wołyńskim. W czasie kampanii wrześniowej był oficerem 2 baterii 30 Pułku Artylerii Lekkiej. W Rogowie koło Skierniewic dostał się do niemieckiej niewoli. Przebywał w oflagach: II A Prenzlau i II E Neubrandenburg (od 25 lutego 1941). 
W stopniu majora formalnie od 10 maja 1947 do 15 maja 1948 był szefem placówki Polskiej Misji Wojskowej Badania Niemieckich Zbrodni Wojennych w Norymberdze, udzielał wsparcia przy oskarżeniach podczas procesów przed Amerykańskim Trybunałem Wojskowym w Norymberdze. Następnie od 1 lipca 1948 był zatrudniony w Dziale Prawnym w Wydziale Konsularnym Polskiej Misji Wojskowej w Berlinie. Poczynił starania, wskutek których przekazano do Polski „Dziennik” Hansa Franka. W 1958 był radcą w Departamencie Prawno-Traktatowym Ministerstwa Spraw Zagranicznych. Był filatelistą, działał w Polskim Związku Filatelistów, był współzałożycielem oraz aktywistą Koła nr 1 Oddziału Warszawskiego PZF. Zmarł 6 grudnia 1963. Został pochowany na Cmentarzu Wojskowym na Powązkach w Warszawie (kwatera 12B-9-5).
Był żonaty z Haliną, która w czasie wojny mieszkała w Śródborowie przy ul. Fredry.

</doc>
<doc id="4221051" url="https://pl.wikipedia.org/wiki?curid=4221051" title="Jacques Pelletier">
Jacques Pelletier

Jacques Pelletier (ur. 1 sierpnia 1929 w Villers-en-Prayères, zm. 3 września 2007 w Paryżu) – francuski polityk, rolnik i samorządowiec, wieloletni członek Senatu, minister współpracy na rzecz rozwoju (1988–1991).
Życiorys.
Ukończył Lycée Janson-de-Sailly, studiował w École supérieure d’agriculture d’Angers. Zawodowo zajął się rolnictwem. W 1955 stanął na czele zrzeszenia młodych rolników departamentu Aisne. W 1956 został wiceprzewodniczącym ogólnokrajowej organizacji młodych rolników CNJA. W 1953 objął stanowisko mera swojej rodzinnej miejscowości, zajmował je nieprzerwanie do czasu swojej śmierci. Od 1958 do 2004 był członkiem rady generalnej Aisne, w latach 1964–1979 pełnił funkcję przewodniczącego tego gremium.
W okresach 1966–1978, 1980–1988, 1989 i 1998–2007 wykonywał mandat senatora. W latach 1982–1988 przewodniczył senackiej frakcji "Gauche démocratique". Od końca lat 90. działał w grupie RDSE, skupiającej senatorów związanych z historycznym nurtem radykalnym (od 2001 jako jej przewodniczący). Od 2001 pełnił również funkcję wiceprzewodniczącego Partii Radykalnej.
Był również członkiem francuskich rządów. W kwietniu 1978 Raymond Barre powierzył mu stanowisko sekretarza stanu do spraw edukacji, zajmował je do maja 1981. Od maja 1988 do maja 1991 był ministrem współpracy na rzecz rozwoju w obu gabinetach Michela Rocarda. W latach 1992–1998 sprawował urząd francuskiego rzecznika praw obywatelskiej ("médiateur de la République").
Odznaczony Legią Honorową V klasy (1996).

</doc>
<doc id="4221059" url="https://pl.wikipedia.org/wiki?curid=4221059" title="Wasilij Sieńko">
Wasilij Sieńko

Wasilij Wasiljewicz Sieńko (ros. Василий Васильевич Сенько, ur. 15 października 1921 w Semeniwce, zm. 5 czerwca 1984 w Tambowie) – radziecki lotnik wojskowy narodowości ukraińskiej, pułkownik, dwukrotny Bohater Związku Radzieckiego (1943 i 1945).
Życiorys.
Urodził się w rodzinie chłopskiej. W 1940 ukończył Instytut Nauczycielski w Nowozybkowie i został nauczycielem chemii i biologii w szkole średniej w obwodzie briańskim. Od grudnia 1940 służył w Armii Czerwonej, w 1941 skończył wojskową lotniczą szkołę pilotów, od listopada 1941 uczestniczył w wojnie z Niemcami, walczył na Froncie Wołchowskim i Leningradzkim, we wrześniu 1942 został nawigatorem (szturmanem) załogi 752 pułku lotniczego 24 Dywizji Lotnictwa Dalekiego Zasięgu na Froncie Stalingradzkim. Od 1943 należał do WKP(b). Brał udział w bitwie pod Stalingradem, operacji biełgorodzko-charkowskiej, orłowskiej, dniepropietrowskiej, leningradzko-nowogrodzkiej, krymskiej, mińskiej, brzesko-lubelskiej i budapesztańskiej. Od 1943 był nawigatorem klucza 10 gwardyjskiego pułku lotniczego 3 Gwardyjskiej Dywizji Lotniczej 3 Gwardyjskiego Korpusu Lotniczego 18 Armii Powietrznej, brał udział w walkach w Polsce, na Węgrzech, w Prusach Wschodnich i w zasadniczej części Niemczech. Do końca wojny wykonał 430 lotów bojowych, bombardując obiekty na głębokich tyłach wroga. Po wojnie do 1947 był nawigatorem eskadry 226 pułku lotnictwa bombowego w Połtawie, w 1952 ukończył Akademię Wojskowo-Powietrzną, od 1960 wykładał w wyższej wojskowej lotniczej szkole pilotów w Tambowie, w 1977 został zwolniony do rezerwy w stopniu pułkownika. Był jednym nawigatorem Sił Powietrznych ZSRR, który dwukrotnie otrzymał tytuł Bohatera Związku Radzieckiego. W Semeniwce ustawiono jego popiersie i nazwano ulicę jego imieniem, jego popiersie ustawiono również w Czernihowie.
Odznaczenia.
I inne.

</doc>
<doc id="4221060" url="https://pl.wikipedia.org/wiki?curid=4221060" title="Wilhelm Czarnocki">
Wilhelm Czarnocki

Wilhelm Czesław Czarnocki h. Lis (ur. 20 października 1886 w Stańkawie, zm. 3 czerwca 1963 w Gdańsku) – patomorfolog, rektor Akademii Lekarskiej w Gdańsku w latach 1948–1953.
Życiorys.
Pochodził z rodziny ziemiańskiej. Po ukończeniu w 1904 klasycznego gimnazjum w Żytomierzu rozpoczął studia na Wydziale Lekarskim Uniwersytetu Warszawskiego, skąd został wyrzucono go za udział w "zamieszkach studenckich", zorganizowanych przez młodzież akademicką prowadzącą walkę o polską szkołę. W jesieni 1905 wstąpił na Wydział Lekarski Uniwersytetu Jagiellońskiego Dyplom lekarza i tytuł doktora wszechnauk lekarskich otrzymał w Krakowie w 1913, dyplom nostryfikował w Kijowie w 1914. 
W sierpniu 1914 został wcielony do armii rosyjskiej, skąd zwolniono go w maju 1918. 15 stycznia 1919 rozpoczął pracę w Zakładzie Anatomii Patologicznej Uniwersytetu Warszawskiego. W marcu 1919 powołano go do służby w Wojsku Polskim. 
Zakończenie działań wojennych pozwoliło mu na powrót do warszawskiego zakładu w marcu 1921. Pracował jako starszy asystent, a od 1925 jako adiunkt pod kierownictwem Józefa Hornowskiego, a później Ludwika Paszkiewicza. 8 stycznia 1924 został zatwierdzony w stopniu majora ze starszeństwem z 1 czerwca 1919 i 428. lokatą w korpusie oficerów rezerwy sanitarnych, grupa lekarzy. Posiadał wówczas przydział w rezerwie do 1 Batalionu Sanitarnego w Warszawie. W kwietniu 1927 został zwolniony od obowiązku służby wojskowej. Habilitowł się w lutym 1928 na podstawie rozprawy "Badania nad ostrym zanikiem wątroby, ze szczególnym uwzględnieniem tworzenia się tzw. kanalików wrzekomych". W latach 1928–1934 był prezesem Naczelnej Izby Lekarskiej, w latach 1931–1933 Komisarzem Ubezpieczeń Społecznych. W maju 1939 został powołany przez Wydział Lekarski Uniwersytetu Stefana Batorego w Wilnie jako profesor nadzwyczajny na stanowisko kierownika Katedry i Zakładu Anatomii Patologicznej. Wybuch II wojny światowej uniemożliwił mu objęcie tego stanowiska, pozostał więc w Warszawie. W latach 1940–1942 pełnił obowiązki prosektora Szpitala św. Stanisława, a w latach 1941–1944 był dyrektorem Szpitala Dzieciątka Jezus w Warszawie. W czasie powstania warszawskiego niósł pomoc lekarską powstańcom. W grudniu 1945 został mianowany profesorem zwyczajnym, a Rada Wydziału Lekarskiego ówczesnej Akademii Lekarskiej w Gdańsku powierzyła mu kierownictwo Katedry i Zakładu Anatomii Patologicznej. Od 1 stycznia 1946 do 31 sierpnia 1948 był prorektorem, a od września 1948 do 31 marca 1953 rektorem Akademii Medycznej w Gdańsku. 
Zmarł 3 czerwca 1963. Spoczął 5 czerwca 1963 na Cmentarzu Srebrzysko w Gdańsku (rejon IX, kwatera profesorów, grób 146).

</doc>
<doc id="4221070" url="https://pl.wikipedia.org/wiki?curid=4221070" title="Samuel Girard">
Samuel Girard

Samuel Girard (ur. 26 czerwca 1996 w Ferland-et-Boilleau) – kanadyjski łyżwiarz startujący w short tracku. Złoty medalista XXIII Zimowych Igrzysk Olimpijskich w konkurencji na 1000 m, wielokrotny medalista mistrzostw świata.
W marcu 2016 roku podczas mistrzostw świata w Seulu zdobył srebro w konkurencji 1000 metrów oraz w sztafecie w reprezentacji Kanady. Z kolei w marcu 2017 roku na MŚ w Rotterdamie zdobył trzecie miejsce w klasyfikacji generalnej i srebro w biegu na 1500 metrów. 
Podczas zawodów short tracku na Zimowych Igrzyskach Olimpijskich 2018 17 lutego zdobył złoty medal w wyścigu na 1000 metrów (w finałowym biegu, do którym doszło do kraksy, wyprzedził Amerykanina Johna-Henry'ego Kruegera i Koreańczyka Seo Yi-rę. Wcześniej w finałowym biegu na 1500 m był czwarty.

</doc>
<doc id="4221078" url="https://pl.wikipedia.org/wiki?curid=4221078" title="Biawena">
Biawena

Biawena – zakład włókienniczy funkcjonujący w latach 1970–2009 na terenie miasta Biała Podlaska. Składał się w istocie z 2 przedsiębiorstw:
W najlepszym okresie zakład produkował 5 mln metrów tkanin rocznie, podczas gdy w 2013 już tylko ok. 150 tys. metrów.
W 2009 roku stał się firmą prywatną, działającą w rodzinnej Grupie Kapitałowej „SAS Jaworscy” Spółka Jawna. Produkowane są w nim tkaniny wełniane, wełnopodobne i czesankowe. Zakład świadczy również usługi w rodzaju barwienia, przędzenia, tkania oraz wykańczania tkanin. Zatrudnia około 70 osób.

</doc>
<doc id="4221083" url="https://pl.wikipedia.org/wiki?curid=4221083" title="Zenon Nowak (ujednoznacznienie)">
Zenon Nowak (ujednoznacznienie)



</doc>
<doc id="4221084" url="https://pl.wikipedia.org/wiki?curid=4221084" title="Zenon Nowak (polityk)">
Zenon Nowak (polityk)



</doc>
<doc id="4221086" url="https://pl.wikipedia.org/wiki?curid=4221086" title="Piotr Paliński">
Piotr Paliński

Piotr Paliński (ur. 17 sierpnia 1853 w Fordonie – obecnie dzielnica Bydgoszczy, zm. 26 lutego 1950 w Wągrowcu) – nauczyciel, redaktor, dziennikarz, pisarz, publicysta, krajoznawca, działacz narodowy, regionalista. Pseudonimy i kryptonimy: Janek znad Wisły, Ojciec Bogumił, Bogumił Tłomaczyński, Bogumił Znajomy, Gaweł Wrazinos.
Życiorys.
1870-1873 uczęszczał do seminarium nauczycielskiego w Kcyni, następnie był nauczycielem w szkole w Barcinie. W 1877 roku przeniesiony do szkoły katolickiej w Linowcu. W 1878 uzyskał nominacje nauczyciela stałego, od 1883 uczył w Strzelinie. W latach 1874-1883 publikował w "Gazecie Górnośląskiej", w następnych latach także w "Gońcu Wielkopolskim", "Oświacie", "Warcie", "Niedzieli". W 1887 założył w Strzelinie pismo "Nadgoplanin"; w ramach tytułu pojawiały się dodatki: "Matka Chrześcijańska" oraz "Nasza Gazetka" (dla dzieci). W swoich publikacjach zachęcał do czytania i pisania po polsku. W 1889 został przeniesiony do szkoły w Rupienicy, gdzie publikował w "Straży Polskiej". W 1892 założył Stowarzyszenie Katolickich Nauczycieli Wielkiego Księstwa Poznańskiego z siedzibą w Bydgoszczy, od 1893 do 1895 był jego prezesem. W 1895 Palińskiemu wytoczono proces za przetłumaczenie z języka niemieckiego powieści "Diabeł w szkole" (J. E. K. Bischoff). Paliński złożył dymisję z funkcji prezesa Stowarzyszenia, nie chcąc narażać organizacji, zwłaszcza, że we wstępie książki znajdowały się krytyczne uwagi wobec pruskiego systemu szkolnego. Wyrok sądowy pozbawił go praw wykonywania zawodu nauczyciela. Paliński w swoim życiu 25 razy stawał przed sądem, zarzuty dotyczyły głównie jego działalności publicystycznej.
Pracował jako redaktor "Gazety Bydgoskiej", od 1900 roku redagował "Pałuczanina". W latach 1900-1904 w Gnieźnie współpracował z pismem "Lech". W Gnieźnie dał się poznać jako działacz narodowy. Następnie przeniósł się do Gdańska, gdzie w latach 1904-1905 objął redakcję "Gazety Gdańskiej". Za "przestępstwa prasowe" został osadzony w gdańskim więzieniu. Również tutaj prowadził działalność patriotyczno-narodową. W 1906 został p.o. redaktora "Dziennika Berlińskiego".
W 1906 wyemigrował z rodziną do Westfalii, gdzie do 1908 pracował w Zjednoczeniu Zawodowym Polskim w Bochum. W Westfalii brał czynny udział w stowarzyszeniach polonijnych. Kierował towarzystwem śpiewaczym, był prezesem "Świętojózafacia". Współpracował z pismami: "Śmiech", "Zgoda", "Osa", "Goniec". Rozpoczął pracę nad encyklopedią "Wiedza ludzka", której wydawanie zostało wstrzymane po drugim zeszycie. W końcu władze pruskie uznały działalność Palińskiego na terenie Westfalii za niebezpieczną i zmusiły go do opuszczenia Bochum, jednocześnie nie wydając zgody na osiedlenie się w granicach cesarstwa. Po wydaleniu go z Bochum przeniósł się do Holandii (1911-1919), gdzie pracował m.in. jako kierownik polskiego oddziału firmy ogrodniczej. Tutaj opublikował tekst na temat roślin, który został zauważony m.in. przez Henryka Sienkiewicza. W Holandii związał się z organizacjami chrześcijańskimi oraz polonijnymi. W czasie I wojny światowej prowadził nauczanie i pomógł założyć Ognisko Polskie w Rotterdamie. Kronikę wojenną opisał w 19 tomach, które przekazał do Archiwum Ministerstwa Spraw Wojskowych.
W 1919 roku objął stanowisko profesora w Państwowym Seminarium Nauczycielskim Męskim w Koźminie, wykładał także w towarzystwach oświatowych. W 1922 roku został przeniesiony do Rawicza, gdzie redagował "Dziennik Rawicki", był także radcą miejskim, założył tamtejszy chór. Na emeryturę przeszedł w 1928 roku i przeniósł się do Wągrowca. W Wągrowcu między 1928 a 1933 był prezesem Stronnictwa Narodowego, z ramienia którego bez skutku kandydował do Senatu. W 1933 obdarzony został tytułem honorowego prezesa Stronnictwa. Współpracował z "Gazetą Wągrowiecką", "Piastem".
Okupację spędził na terenie Wągrowca. Pod koniec życia popadł w trudną sytuację materialną. Zmarł w 1950 roku w Wągrowcu, gdzie został pochowany na cmentarzu komunalnym (sektor III, rząd 5).
Swoją działalność Piotr Paliński prowadził w czasie najostrzejszej kampanii Kulturkampfu. Spędził 8 miesięcy w więzieniach oraz był wielokrotnie zwalniany z zajmowanego w danym czasie stanowiska oraz pozbawiany możliwości podjęcia innej pracy w zawodzie.
Uhonorowany został licznymi odznaczeniami i nagrodami, m.in.: Krzyżem Niepodległości oraz orderem Polonia Restituta, Medalem Powstańców i Wojaków, Medalem Rodła. Jego imię nosi jedna z ulic Wągrowca oraz tamtejsza Biblioteka Pedagogiczna. Również w Bydgoszczy istnieje ulica Palińskiego. Na domu w którym mieszkał w latach 1928-1950 (Wągrowiec, ul. Opacka 3) wmurowano pamiątkową tablicę.
Na temat Piotra Palińskiego powstały książki i artykuły, między innymi publikacja Marii Baar ("Piotr Paliński. Nauczyciel, redaktor, pisarz", Poznań 2006). 27 lutego 2020 roku w 70. rocznicę śmierci Palińskiego, w Bibliotece Pedagogicznej w Wągrowcu pokazano specjalną wystawę dokumentującą jego życie i pracę.
Wybrane publikacje.
– "Kosynierzy" (Poznań 1896),
– "Prawidła przyzwoitości dla kochanych dziateczek" (Strzelno 1888),
– "Estetyka popularna, czyli prawidła grzeczności i przyzwoitości dla wszystkich stanów, a mianowicie dla kochanego ludu polskiego" (Poznań 1897),
– "Wiec obywateli Polaków-Katolików w Gnieźnie 23 września 1900 roku",
– Tłumaczenie libretta do oratorium J. G. Mettenleitera "Ostatnie siedem słów Chrystusa z krzyża" (Gniezno 1903),
– "Liturgia katolicka, czyli wykład Świąt, obrzędów i zwyczajów naszego kościoła" (Grudziądz 1903),
– "Gdańsk i jego starożytności" (Gdańsk 1904),
– "Pielgrzym z Przementu" (1907),
– sztuka teatralna "Pasja święta, czyli gorzka męka Pana naszego Jezusa Chrystusa i jego chwalebne Zmartwychwstanie" (Oberhausen 1907),
– "Pamiątka złotego jubileuszu literackiego nestora polskich literatów Józefa Chociszewskiego w Gnieźnie (Herne 1910),
– encyklopedia "Wiedza ludzka, encyklopedia ludowa" 2 zeszyty (Bochum 1907),
– "Pius X Jego życiorys" (Nadrenia 1908),
– "Pamiątka Złotego Jubileuszu kapłańskiego Ojca św. Piusa X ofiarowana kochanemu ludowi polskiemu" (Bochum 1908),
– "Osa" pismo satyryczno-humorystyczne, (Westfalia 1910),
– "Kultura holenderskich roślin kwiatowych" (Hillegom-Haarlem 1913),
– "Powiat żniński" (1930),
– "Powiat wągrowiecki" (Wągrowiec 1932),
– "Przewodnik po polskim wybrzeżu Bałtyku i po ziemi kaszubskiej" (Gdynia 1934),
– "Dzieje miast wielkopolskich",
– "Z przeszłości dziewiętnastu wielkopolskich miasteczek zamienionych na gminy wiejskie Roku Pańskiego 1934",
– monografia ziemi rawickiej,
– przewodniki po Wielkopolsce, Pomorzu, Pałukach i Kaszubach,
– liczne powieści, rozprawy i artykuły, także przemówienia, prelekcje, wykłady i sztuki teatralne (nie zachowały się),
– Paliński napisał ponad 40 książek i niezliczone ilości artykułów.
Rodzina.
Piotr Paliński był trzykrotnie żonaty; Jadwiga z Janiszewskich (1874 do jej śmierci w 1882), Stanisława z Miodowiczów (1883 do jej śmierci w 1895), Witosława z Pechów (1900, zmarła w 1956 roku). Z pierwszego małżeństwa z piątki dzieci, które zmarły młodo, wychowała się córka Pelagia. Z drugiego małżeństwa z piątki dzieci wychowały się dwie córki: Julia i Anna. Trzecie małżeństwo Palińskiego było bezdzietne.

</doc>
<doc id="4221095" url="https://pl.wikipedia.org/wiki?curid=4221095" title="Aloisius Lilius">
Aloisius Lilius



</doc>
<doc id="4221097" url="https://pl.wikipedia.org/wiki?curid=4221097" title="Pomnik Pokoju na Prackim kopcu">
Pomnik Pokoju na Prackim kopcu



</doc>
<doc id="4221100" url="https://pl.wikipedia.org/wiki?curid=4221100" title="Aloisio Lilio">
Aloisio Lilio



</doc>
<doc id="4221102" url="https://pl.wikipedia.org/wiki?curid=4221102" title="Strona (budowa książki)">
Strona (budowa książki)

Strona, stronica – każda z dwóch powierzchni karty papieru lub innego materiału (np. pergaminu, welinu, papirusu), może też być elektroniczna (np. w e-booku).
Zazwyczaj jest częścią książki, czasopisma, zeszytu lub innych wytworów poligraficznych. Może zawierać tekst, ilustracje bądź pozostać pusta. Stanowi jednostkę miary tekstu (np. "Książka ma 120 stron"). Dawniej stronę określało się mianem paginy, obecnie jednak termin ten służy do nazywania liczb oznaczających kolejne stronice w publikacji.
Strona w typografii.
Strona (stronica) jest jednym z głównych pojęć w typografii. W jej obrębie znajduje się kolumna tekstowa ograniczona marginesami. Stały układ tych oraz innych elementów (kolorystyka całości, użyte kroje pisma, liczba łamów, wielkość interlinii itd.) na stronicy w danej publikacji nazywany jest layoutem. Strony nieparzyste to strony recto, a parzyste – verso.

</doc>
<doc id="4221104" url="https://pl.wikipedia.org/wiki?curid=4221104" title="Gmina Wiskitki (1870-1939)">
Gmina Wiskitki (1870-1939)



</doc>
<doc id="4221110" url="https://pl.wikipedia.org/wiki?curid=4221110" title="Zenon H. Nowak">
Zenon H. Nowak



</doc>
<doc id="4221118" url="https://pl.wikipedia.org/wiki?curid=4221118" title="Aberdyfi">
Aberdyfi

Aberdyfi (ang. "Aberdovey") – wieś w zachodniej Walii, w hrabstwie Gwynedd (historycznie w Merionethshire), położona na północnym brzegu estuarium rzeki Dyfi (Dovey), blisko jej ujścia do zatoki Cardigan, na skraju parku narodowego Snowdonia. W 2011 roku wieś liczyła 725 mieszkańców.
W przeszłości w miejscowości funkcjonował port i przemysł stoczniowy, których okres świetności przypadł na XIX wiek. Przez port wywożone były łupki i kora dębowa, a wwożone – zwierzęta hodowlane, węgiel, wapień i drewno. W siedmiu stoczniach w latach 1840–1880 zbudowano 45 statków żaglowych. W 1863 roku do Aberdyfi dotarła kolej. W XX wieku Abedyfi przekształciło się w ośrodek turystyczny.

</doc>
<doc id="4221120" url="https://pl.wikipedia.org/wiki?curid=4221120" title="Promo 2007">
Promo 2007

Ruined Lansdscape – album demo polskiego zespołu Empatic wydany w styczniu 2007 roku.

</doc>
<doc id="4221122" url="https://pl.wikipedia.org/wiki?curid=4221122" title="Matej Palčič">
Matej Palčič

Matej Palčič (ur. 21 czerwca 1993 w Koprze) – słoweński piłkarz grający na pozycji prawego obrońcy lub prawego pomocnika występujący w słoweńskim klubie FC Koper.
Życiorys.
Kariera klubowa.
W czasach juniorskich trenował w klubach NK Jadran i FC Koper. W 2011 roku został piłkarzem seniorskiego zespołu tego ostatniego. W rozgrywkach Prvej slovenskiej nogometnej ligi zadebiutował 6 kwietnia 2011 w wygranym 3:0 meczu z NK Celje.
1 stycznia 2016 odszedł do NK Maribor. Występował w nim przez nieco ponad dwa lata. W jego barwach rozegrał w sumie 34 mecze w oficjalnych rozgrywkach. Wraz z nim świętował zdobycie mistrzostwa kraju w sezonie 2016/2017.
23 stycznia 2018 podpisał kontrakt z Wisłą Kraków. W tym celu zrezygnował z testów w greckim AE Larisa.
Kariera reprezentacyjna.
W reprezentacji Słowenii zadebiutował 10 czerwca 2017 w wygranym 2:0 meczu z Maltą. Na boisko wszedł w 89. minucie spotkania, zmieniając Nejca Skubica.
Statystyki klubowe.
"(aktualne na dzień 25 marca 2022)"
Sukcesy.
Klubowe.
FC Koper
NK Maribor
Sheriff Tyraspol

</doc>
<doc id="4221123" url="https://pl.wikipedia.org/wiki?curid=4221123" title="Aberdovey">
Aberdovey



</doc>
<doc id="4221131" url="https://pl.wikipedia.org/wiki?curid=4221131" title="Strzelanina w Douglas High School w Parkland">
Strzelanina w Douglas High School w Parkland

Strzelanina w Douglas High School w Parkland – wydarzenie, do którego doszło 14 lutego 2018 w szkole średniej Marjory Stoneman Douglas High School w Parkland (obszar metropolitalny Miami), w stanie Floryda, w Stanach Zjednoczonych, kiedy 19-letni Nikolas Cruz otworzył ogień do uczniów i personelu szkoły, zabijając 17 osób i raniąc 17 innych. Cruz, były uczeń szkoły, uciekł z miejsca zdarzenia pieszo po ataku kryjąc się w tłumie uczniów. Aresztowany około godzinę później nieopodal Parkland w pobliskim Coral Springs. Oskarżony o 17 morderstw z premedytacją i 17 usiłowań zabójstwa. Policja i prokuratorzy badali także wcześniejsze zachowania Cruza wskazujące na "czynniki związane z problemami dyscyplinarnymi i denerwującym zachowaniem".
Szaleństwo w Parkland to trzecia co do skali tragedia szkolna w Stanach Zjednoczonych po masakrze w Virginia Tech (33 ofiary) oraz strzelaninie w Newtown (28 ofiar) i najkrwawsza masakra w historii Stanów Zjednoczonych dokonana w szkole średniej, przewyższając niesławną masakrę w Columbine High School; sprawca ataku w Parkland Cruz przyznał się do czynu. Strzelanina w Parkland wywołała szerokie poparcie społeczne dla zwiększenia kontroli nad bronią, które już wcześniej było mocniejsze, po masakrach w Las Vegas i Sutherland Springs.
Uczniowie z Parkland założyli Never Again MSD, organizację lobbującą na rzecz zwiększenia kontroli nad bronią w USA. W marcu ówczesny gubernator Florydy Rick Scott podpisał ustawę wprowadzającą restrykcje w zakupie broni palnej na Florydzie i pozwalającą na uzbrajanie nauczycieli w szkołach i zwiększenie możliwości reagowania oficerów do spraw zasobów szkolnych.
Po ataku biuro szeryfa hrabstwa Broward zalała fala krytyki z powodu nieudolnej reakcji policji na strzelaninę i brak reakcji na wcześniejsze zachowania Cruza. Krytyka ta doprowadziła do odsunięcia od obowiązków kilku policjantów, którzy byli wówczas na miejscu tego ataku oraz do rezygnacji szeryfa, którym wówczas był Scott Israel. Komisja powołana przez gubernatora stanu potępiła brak reakcji policji na zdarzenie i poleciła szkołom w tym stanie wdrożenie lepszych procedur bezpieczeństwa.
W dniu 20 października 2021 roku Cruz oficjalnie został uznany winnym dokonania masakry przez sąd i sam jeszcze raz przyznał się do winy i przeprosił publicznie rodziny zabitych przez siebie ofiar za swoje czyny. W dniu 13 października 2022 roku sprawca został skazany na dożywocie bez możliwości ubiegania się o zwolnienie warunkowe.
Przebieg strzelaniny.
Strzelanina rozegrała się po południu 14 lutego 2018 roku w szkole średniej Marjory Stoneman Douglas High School w Parkland na przedmieściach Fort Lauderdale na Florydzie. Sprawca miał pokrowiec na gitarę, w którym był karabinek AR-15, a także posiadał przy sobie duży plecak. Cruz przybył pod szkołę ok. godz. 14:19, podwieziony na miejsce przez przewóz Ubera. Został zauważony przez funkcjonariusza policji, gdy szedł w kierunku szkoły.
Kilka osób widziało uzbrojenie napastnika kiedy wchodził do szkoły, ale nikt nie zareagował – wśród tych osób było kilku członków personelu i policjantów, co później wywołało falę krytyki.
O 14:21 Cruz wszedł do budynku szkolnego numer 12 i skierował się w stronę klatki schodowej we wschodniej części budynku. Przechodzący obok uczeń Chris McKenna zauważył jak Cruz ładuje broń. Cruz powiedział McKennie, by oddalił się z tego miejsca, mówiąc mu, że za chwilę "rzeczy "[w szkole]" potoczą się w nieład". McKenna, posiadając podejrzenia odnośnie Cruza, pobiegł wówczas na korytarz i powiedział o nich nauczycielowi Aaronowi Feisowi. Nauczyciel wówczas wracał z treningu z boiska przy szkole i wchodził do budynku na korytarz; nie zdążył on jednak zareagować.
Pierwsze strzały zostały wystrzelone o godzinie 14:21:34. Cruz otworzył ogień na korytarzu, zabijając ucznia Luke'a Hoyera wieloma strzałami w plecy, a chwilę później uczennicę Ginę Montalto strzałami oddanymi w klatkę piersiową. Cruz oddał strzał w zwłoki uczennicy, by upewnić się czy nie żyje i kontynuował atak. Następnie zasypał strzałami innego ucznia Martina Duque, który później zmarł w karetce w drodze do szpitala. Znajdująca się na schodach uczennica Ashley Baez została ponadto trafiona i raniona w nogi strzałami skierowanymi w stronę innych uczniów. Pierwsze trzy zabójstwa nastąpiły przed klasą numer 1215. Po ostrzelaniu uczniów na korytarzu, Cruz skierował ogień przez oszklone okienka w ścianie do wnętrza klasy numer 1216. Ranił 3 uczniów w środku i zastrzelił ucznia Alexandra Schachtera, strzałami oddanymi w głowę i klatkę piersiową. Świadkowie mówili później, że Schachter dusił się własnym wdechem i powietrzem przed śmiercią. W tym momencie raniona wcześniej na korytarzu Baez, korzystając z faktu iż Cruz strzelał wtedy do klas, podniosła się i, mimo ran, zdołała uciec do klasy znajdującej się dalej od miejsca gdzie strzelał wówczas sprawca. Kiedy Cruz oddawał pierwsze strzały w szkole uruchomił się alarm przeciwpożarowy – mógł się on uruchomić po ogniu wystrzelonym z broni napastnika.
O godzinie 14:22 Cruz, po przeładowaniu broni, udał się następnie w stronę klasy numer 1214. Ranił nie-śmiertelnie 4 uczniów i zastrzelił ucznia Nicholasa Dworeta pojedynczym strzałem w głowę oraz uczennicę Helenę Ramsay strzałami w klatkę piersiową. Uczennica, podobnie jak wcześniej zastrzelony uczeń w innej klasie, najprawdopodobniej udusiła się po postrzale. Po zaatakowaniu klasy 1214, Cruz wrócił pod salę 1216, w której wcześniej oddał strzały. Ponownie otworzył ogień do wnętrza klasy, zasypując strzałami i zabijając dwie uczennice – Alyssę Alhadeff oraz Alainę Petty. Ranił dwóch następnych uczniów w tej klasie i ponownie odszedł od niej. Z powodu faktu, że zamachowiec miał przez okna na korytarzach widok na całą objętość każdej z klas, uczniowie nie byli w stanie zareagować i bezpiecznie się ukryć. Dwóch z zabitych uczniów uczestniczyło wtedy akurat w lekcji historii na temat Holokaustu. Spekuluje się, że napastnik umyślnie wybrał tą klasę na miejsce ataku z powodu swoich skrajnie prawicowych przekonań.
W tym momencie w szkole został nadany kod ostrzegający przed strzelaniną na jej terenie i powiadamiający policję o zdarzeniu. Jeszcze w tej samej minucie kiedy napastnik otworzył ogień, jeden z członków personelu powiadomił resztę administracji szkoły o strzałach i chwilę później nadano ów kod. Pierwszym policjantem, który zjawił się na miejscu był Scot Peterson, który jednak nie zareagował w odpowiedni sposób na sytuację i przez całą strzelaninę stał na zewnątrz szkoły i czekał na przybycie sił specjalnych. Także w tym momencie, jeden z nauczycieli Christopher Hixon, który przebywał na zewnątrz szkoły i nie słyszał strzałów – wszedł do zaatakowanego już budynku. Cruz zobaczył go i oddał kilka strzałów w nogi nauczycielowi. Zdołał się on jednak wczołgać do zagłębienia przed jedną z klas. Napastnik oddał jeszcze kilka strzałów w stronę klasy numer 1214, ale nie trafił tam nikogo. O 14:23 skierował ogień do klasy numer 1213. Zastrzelił uczennicę Carmen Schentrup, strzałami w brzuch, i ranił 3 uczniów. Jedna z ranionych tam uczennic Maddy Wilford przeżyła trzy strzały w klatkę piersiową i ramię. Po strzelaninie ponadto, służby wzięły ją na kilkanaście minut ich akcji ratunkowej za martwą, ale później zorientowano się, że Wilford żyje i zabrano ją do szpitala.
Cruz wrócił się spod klasy z powrotem na korytarz przy drzwi wejściowe i znalazł tam ukrywającego się nauczyciela Hixona. Strzelił do niego kilka razy i śmiertelnie go ranił. Hixon zmarł później w prowizorycznym namiocie postawionym przez służby ratunkowe przed szkołą dla najciężej rannych. W tej chwili do szkoły wszedł wcześniej ostrzeżony przez McKennę nauczyciel Aaron Feis i zobaczył jak Cruz zabija Hixona. Sprawca wszedł na klatkę schodową prowadzącą na drugie piętro i zastrzelił przy tym próbującego uciec w tym samym kierunku nauczyciela Feisa, który usiłował się dostać na drugie piętro w szkole. Na drugim piętrze zadziałały procedury na wypadek sytuacji z aktywnym strzelcem – uczniowie i nauczyciele zabarykadowali się w klasach. Niektóre klasy zostały opuszczone przez uczniów i personel, którzy uciekli do pomieszczeń dla nauczycieli. Sprawca usiłował strzelać przez drzwi od klas, ale nie ranił nikogo. Jeden ze świadków usłyszał to jak sprawca powiedział sam do siebie, że "nikogo tu nie ma". Chwilę później, o godzinie 14:24 Cruz wszedł na trzecie piętro szkoły. Napotkał na korytarzu i zastrzelił nauczyciela Scotta Beigela strzałem w klatkę piersiową. Raniona odłamkiem kuli została przechodząca tamtędy nauczycielka Stacey Lippel. Następnie Cruz zaczął biec przed siebie w amoku i strzelać do uczniów na korytarzach, którzy usiłowali przed nim uciec. Zasypał strzałami w nogi i klatkę piersiową ucznia Anthony'ego Borgesa, który został krytycznie ranny. Inny uczeń Joaquin Oliver usiłował ukryć się w łazience, ale okazało się, że drzwi się zacięły. Uczennica Meadow Pollack została krytycznie raniona przez Cruza i również usiłowała wczołgać się do łazienki. Przebywający obok niej uczeń został ciężko ranny od strzałów, ale przeżył. Cruzowi zacięła się wówczas broń, ale ją odblokował. W tym czasie jednak uczniowie, których prowadził jeden z nauczycieli Ernst Rosperski przebiegli wzdłuż korytarza na klatkę schodową i większość z nich uciekła sprawcy nie odnosząc obrażeń. Jedynie uczeń Kyle Laman został trafiony w nogę kiedy sprawca odblokował broń, ale uczeń ten również uciekł. Cruz następnie, już o 14:25, strzelił do uczennicy Jaime Guttenberg, która chciała uciec przez klatkę schodową za grupą uczniów, ale została trafiona w szyję. Zmarła niedługo później z powodu wykrwawienia się na śmierć. Napastnik zauważył też ucznia Petera Wanga, który przytrzymywał drzwi dla uczniów z korytarza, którzy chcieli dostać się do środka. Cruz zastrzelił go pojedynczym strzałem oddanym w głowę. Następnie podszedł on do zakątka przy łazience gdzie leżała ciężko ranna Pollack i ukrywająca się w pobliżu inna uczennica Cara Loughran. Ta ostatnia zastygła ze strachu kiedy sprawca się zbliżył. Pollack wówczas rzuciła się, by osłonić koleżankę, ale obie dziewczęta zostały rozstrzelane na śmierć przez zamachowca. Oddał też strzał do usiłującego się ukryć w okolicach łazienki Olivera. Uczeń został trafiony w głowę i nogi i zastrzelony przez Cruza. Oliver został zastrzelony o 14:25:19 i był ostatnią ofiarą masakry w Parkland. 
Cruz następnie skierował się w stronę specjalnego pomieszczenia dla nauczycieli w sali numer 1240 gdzie próbował strzelać do uciekających osób przez okno, ale kule nie przebiły szkła, które zostało tak wykonane by było odporne na wichry i inne niebezpieczeństwa. O godzinie 14:26 (inne wersje mówią o 14:27) Cruz przestał strzelać i uciekł z budynku szkoły przez wmieszanie się w tłum uczniów. Zostawił jego karabin na podłodze na 3. piętrze budynku. W masakrze zginęło 17 osób, a 17 kolejnych zostało rannych.
Kiedy uciekał, około 14:40 zatrzymał się najpierw w restauracji fast foodowej w supermarkecie Walmart i zamówił wodę gazowaną, a później pożywienie typu fast food, po czym oddalił się sprzed jej budynku na piechotę. Zatrzymał się w innej restauracji tego typu i rozmawiał nawet z uczniami, którzy uciekli ze szkoły i nie wiedzieli, że to właśnie on przed chwilą strzelał do nich. Jedną z osób, które zamieniły z nim słowa był uczeń spokrewniony z ranioną Maddy Wilford. O godz. 15:01 Cruz ponownie oddalił się z restauracji i pobiegł na pobliskie osiedle. Około godz. 15:40 policjant Michael Leonard zatrzymał napastnika 2 mile (3,5 km) od szkoły, w mieście Coral Springs w dzielnicy Wyndham Lakes. W czasie aresztowania Cruz nie stawiał policji oporu. Najpierw przetransportowany został do szpitala z powodu ciężkiego oddychania i nieprawidłowej pracy jego serca. Po około 40 minutach stan sprawcy się ustabilizował i stwierdzono iż zaburzenie pracy serca mogło zostać wywołane amokiem i szokiem, w których stanie się znajdował. Następnie został on odwieziony z tego szpitala do aresztu.
Strzelanina wydarzyła się w przeciągu kilku minut – pierwszy strzał padł o 14:21 a ostatni o 14:26 po południu czasu lokalnego, a ostatnia z osób trafionych została zastrzelona o 14:25 po południu. Sprawcę ustalono zarówno na podstawie nagrań z kamer w szkole i relacji świadków. Chwilę po strzelaninie, przed szkołą utworzono polowe miejsca tymczasowego leczenia i opatrywania ran osób rannych w ataku. Na miejsce przybyły siły specjalne i wojsko oraz ambulanse i straż pożarna. Początkowe doniesienia mediów mówiły o co najmniej 20 osobach rannych i 1 zabitym, ale wkrótce później szeryf przekazał na konferencji informację o 17 osobach zabitych i wielu rannych.
Ofiary strzelaniny.
W wyniku ataku 17 osób zostało zabitych i 17 następnych zostało rannych. Dzień po ataku 3 osoby pozostawały w stanie krytycznym w szpitalach, a pierwsi z rannych osób, którzy zostali wypisani, wyszli ze szpitali dwa dni po ataku.
Kilku nauczycieli i uczniów, którzy zostali zabici, poświęciło swoje życie w obronie innych osób. Tak postąpił między innymi nauczyciel Aaron Feis, który własnym ciałem osłonił dwóch uczniów przed strzałami napastnika, ale sam zginął. Także inny nauczyciel Christopher Hixon zginął w czasie kiedy usiłował pomóc uczniom, którzy byli ranni. Jeden z uczniów Peter Wang własnym ciałem zablokował drzwi od klasy i zginął od kul napastnika, który usiłował tam wejść. Trzy uczennice Alaina Petty, Meadow Pollack, Cara Loughran i uczeń Martin Duque także usiłowali powstrzymać napastnika lecz zginęli od jego kul – Pollack i Loughran zabarykadowały drzwi od jednej z klas, ale z powodu wcześniej zadanych już obrażeń nie były w stanie się wczołgać do środka; wówczas napastnik wrócił pod salę i zabił obie dziewczyny.
Wiele osób rannych w ataku cierpiało później na zespół stresu pourazowego – PTSD. W marcu 2019 roku natomiast dwóch uczniów, którzy nie byli ranni, ale widzieli strzelaninę, popełniło samobójstwo.
Sprawca.
"Osobny artykuł: Nikolas Cruz."
Sprawcą strzelaniny jest 19-letni Nikolas Jacob Cruz (ur. 24 września 1998 w Margate), który był dawnym uczniem Marjory Stoneman Douglas High School, jednakże został wyrzucony ze szkoły kilka miesięcy przed atakiem. Przyczyną jego wydalenia były groźby, które Cruz stosował wobec innych uczniów oraz wywoływanie fałszywych alarmów przeciwpożarowych. Cruz od siedmiu lat, poprzedzających atak, miał problemy z prawem – kradł pocztę sąsiadom, uszkadzał ich samochody oraz znęcał się nad zwierzętami. W listopadzie 2017 zmarła jego adopcyjna matka. Niedługo później zakupił legalnie karabinek AR-15, który posłużył do dokonania masakry na terenie szkoły.
Sprawca po urodzeniu został adoptowany przez Lyndę i Rogera Cruzów, w tej rodzinie posiadał też przybranego brata Zachary'ego Cruza. Jego przybrany ojciec zmarł w 2004 roku, w wieku 67 lat, a matka w listopadzie 2017 roku, w wieku 68 lat. Po śmierci matki Cruz na krótko mieszkał u przyjaciółki rodziny Rocxanne Deschamps, ale ta wyrzuciła go z domu z powodu groźnych zachowań. Cruz przeprowadził się zatem do mieszkania swojego przyjaciela. W tym momencie Cruz zatrudnił się w pobliskim supermarkecie. Cruz brał udział w programie Junior Reserve Officers' Training Corps, w którym radził sobie doskonale. Sprawca był również członkiem szkolnej drużyny strzeleckiej.
Cruz był niestabilny emocjonalnie w trakcie pobierania nauki w szkołach, począwszy od gimnazjum. Według niektórych doniesień, Cruz miał zespół Aspergera i zespół nadpobudliwości psychoruchowej. Cruz od września 2016 do lutego 2018 roku publikował w internecie niepokojące wpisy, zdjęcia i filmy. We wrześniu 2016 opublikował na portalu Snapchat zdjęcie swoich rąk po samookaleczeniu. Pod filmem na YouTube, będącym dokumentem o masowym mordercy Charlesie Whitmanie, zamieścił kometarz, że zamierza zrobić to samo co on. Pod koniec 2016 i na początku 2017 roku opublikował w internecie serię komentarzy, w których napisał m.in., że zamierza "zginąć w walce", zabijając osoby, które nienawidzi oraz że chce zaatakować mniejszości etniczne, religijne i seksualne, ponieważ wierzył, że chcą zniszczyć świat. Cruz publikował też komentarze, wyrażające fascynację masowymi strzelaninami, takimi jak masakra w Columbine High School i masakra w Isla Vista, o sprawcy drugiej z tych masakr, Elliocie Rodgerze, napisał, że "nie będzie zapomniany", możliwe, że utożsamiał się z ruchem Incel. Niektóre doniesienia podawały, że Cruz należał do skrajnie prawicowej, rasistowskiej organizacji Republic of Florida, która chce, żeby Floryda była autonomicznym stanem tylko dla białych. Jej członkowie poinformowali, że Cruz brał udział w zorganizowanych przez nią ćwiczeniach paramilitarnych. Podkreślili jednak, że odżegnują się od masakry, której dokonał Cruz.
Proces sprawcy.
Dzień po ataku Cruz został oskarżony o 17 zabójstw z premedytacją i 17 usiłowań zabójstwa. Przyznał się on do winy. W areszcie Cruz został umieszczony w specjalnej celi, mającej uniemożliwić mu popełnienie samobójstwa.
W następnych miesiącach na procesach odbywały się głównie wysłuchania prawników, w obecności Cruza, odnośnie możliwości skazania go na śmierć jeśli zostałby uznany za winnego. Obrońcy argumentowali, że nie ponosi on w pełni odpowiedzialności za swoje czyny z powodu zaburzeń rozwojowych ze spektrum autyzmu oraz depresji. W listopadzie 2018 roku Cruz zaatakował strażnika więziennego i dotkliwie go pobił, za co także został osądzony w osobnej sprawie.
Proces strzelca rozpoczął się jesienią 2021 roku. 20 października 2021 roku Cruz został uznany winnym zarzucanych mu czynów. W listopadzie 2022 roku został skazany na 34 kary dożywotniego pozbawienia wolności, jedna za każdą ofiarę, bez możliwości wcześniejszego warunkowego zwolnienia.
Reakcje.
Prezydent Stanów Zjednoczonych Donald Trump po ataku wystąpił na konferencji prasowej na której stwierdził, że "żadne amerykańskie dziecko nie powinno czuć się zagrożone w amerykańskiej szkole.", ale nie wspomniał nic o kwestii potencjalnego zwiększenia kontroli nad bronią palną, która to kwestia powraca przy okazji każdej większej strzelaniny w USA. Trump złożył też kondolencje rodzinom osób zabitych w ataku. Kondolencje złożył też gubernator Florydy Rick Scott.
W reakcji na nieprawidłowości odnośnie zachowania policji w czasie ataku, zwolniono z funkcji szeryfa hrabstwa Broward Scotta Israela, a gubernator Rick Scott udzielił nagany miejscowym władzom w hrabstwie za zaniedbania odnośnie braku reakcji na wcześniejsze zachowania sprawcy i katastrofalne działania i sprzeczne polecenia wydawane w czasie zamachu.
Po protestach odnośnie łatwego dostępu do broni w USA gubernator podpisał ustawę podwyższającą wiek legalnej możliwości posiadania broni palnej na Florydzie z 18 lat do 21 lat. Ustawa przewiduje też uzbrojenie nauczycieli i lepsze zaopatrywanie i usprawnianie pracy oficerów policji zajmujących się pilnowaniem szkolnych zabudowań. Ponadto gubernator nakazał też służbom wprowadzić lepsze środki bezpieczeństwa i procedury w szkołach na wypadek gdyby taka sytuacja się kiedyś powtórzyła.
Never Again MSD i protesty.
Wielu polityków po ataku krytykowało brak reakcji urzędującego prezydenta i długoletni brak reakcji Kongresu na kolejne masakry z użyciem broni palnej. Wkrótce po ataku kilku uczniów z zaatakowanej szkoły w Parkland utworzyło ruch społeczny Never Again MSD, który stawia sobie za cel nacisk na polityków i lobbowanie na rzecz zwiększenia kontroli nad bronią w USA. Inicjatorami ruchu byli David Hogg i Emma Gonzalez, którzy byli uczniami szkoły w Parkland i widzieli strzelaninę.
Ruch Never Again MSD zaczął krytykować Narodowe Stowarzyszenie Strzeleckie Ameryki (NRA) za lobbowanie za wszelką cenę za łatwym dostępem ludzi do broni palnej w USA. Eksperci i politycy zwracali uwagę po ataku, że NRA straszy członków Kongresu i innych polityków, że jeśli będą się opowiadać przeciwko temu prawu to nie otrzymają od nich poparcia w wyborach. Ruch założony przez uczniów ze szkoły w Parkland otrzymał uwagę ze strony mediów i komentatorzy byli nastawieni do niego z reguły pozytywnie, był on krytykowany głównie przez prawicowych populistów. W następnych miesiącach odbyło się kilka demonstracji o skali krajowej w USA, które były zainicjowane przez Never Again MSD, z czego największym był "March for Our Lives", ale pierwsze manifestacje odbyły się już kilka dni po masakrze.

</doc>
<doc id="4221132" url="https://pl.wikipedia.org/wiki?curid=4221132" title="Bergtagen">
Bergtagen

Bergtagen – debiutancki album demo szwedzkiego zespołu folk metalowego Otyg wydany w 1995 roku.

</doc>
<doc id="4221137" url="https://pl.wikipedia.org/wiki?curid=4221137" title="I trollskogens drömmande mörker">
I trollskogens drömmande mörker

I trollskogens drömmande mörker – drugi album demo szwedzkiego zespołu folk metalowego Otyg wydany w 1996 roku.

</doc>
<doc id="4221141" url="https://pl.wikipedia.org/wiki?curid=4221141" title="Naukowe Koło Chemików Uniwersytetu Jagiellońskiego">
Naukowe Koło Chemików Uniwersytetu Jagiellońskiego

Naukowe Koło Chemików UJ – koło naukowe działające na Wydziale Chemii UJ. Zostało założone w 1904 r. jako drugie w ówczesnej Polsce (rok po Kółku Politechniki Lwowskiej). Pierwszym kuratorem Kółka Chemików Uniwersytetu Jagiellońskiego został prof. Karol Olszewski.
Członkowie koła biorą czynny udział w konferencjach naukowych, ogólnopolskich (Ogólnopolska Szkoła Chemii, Zjazdy Studenckiej Sekcji PTCh) i międzynarodowych (YoungChem, BaltChem i inne). Popularyzują chemię organizując pokazy, głównie na terenie Małopolski, m.in. podczas Małopolskiej Nocy Naukowców. Członkowie biorą udział w corocznym Festiwalu Nauki w Krakowie. Tradycją są organizowane Naukowe Rajdy Chemika.
Opiekunem koła jest prof. dr hab. Artur Michalak.
Władze koła.
Na mocy statutu NKCh UJ władzami koła są: Prezes, Zarząd, Komisja Rewizyjna oraz Walne Zebranie.

</doc>
<doc id="4221143" url="https://pl.wikipedia.org/wiki?curid=4221143" title="Galdersång till bergfadern">
Galdersång till bergfadern

Galdersång till bergfadern – trzeci album demo szwedzkiego zespołu folk metalowego Otyg wydany w 1997 roku. Oficjalnie demo nigdy nie zostało wydane.

</doc>
<doc id="4221144" url="https://pl.wikipedia.org/wiki?curid=4221144" title="Lawrence Michael Levine">
Lawrence Michael Levine

Lawrence Michael Levine (ur. 1976) – amerykański aktor, reżyser, scenarzysta.
Lawrence Levine studiował aktorstwo na Uniwersytecie Columbia. Po otrzymaniu dyplomu zaangażował się w nowojorską scenę teatralną Off Off Broadway, pisząc i reżyserując przedstawienia, występując w spektaklach. Kończąc szkołę filmową poznałem Sophię Takal, z którą związał się prywatnie i zawodowo. Ich pierwszym dużym filmem była "Gabi on the Roof in July" (2009), który Levine reżyserował, napisał i zagrał u boku Takal. W 2011 nakręcili wspólnie film "Green", który otrzymał nagrodę Emerging Woman Award podczas SXSW Film Festival. Lawrence Michael Levine i Sophia Takal tworzą podstawę niezależnej sceny filmowej Nowego Jorku.

</doc>
<doc id="4221148" url="https://pl.wikipedia.org/wiki?curid=4221148" title="Pomnik odzyskania niepodległości przez Polskę we Frampolu">
Pomnik odzyskania niepodległości przez Polskę we Frampolu



</doc>
<doc id="4221152" url="https://pl.wikipedia.org/wiki?curid=4221152" title="Tawułowiec">
Tawułowiec



</doc>
<doc id="4221153" url="https://pl.wikipedia.org/wiki?curid=4221153" title="Giuliano Victor de Paula">
Giuliano Victor de Paula



</doc>
<doc id="4221158" url="https://pl.wikipedia.org/wiki?curid=4221158" title="1544 w sztukach plastycznych">
1544 w sztukach plastycznych



</doc>
<doc id="4221159" url="https://pl.wikipedia.org/wiki?curid=4221159" title="Leonid Wagin">
Leonid Wagin

Leonid Iwanowicz Wagin (ros. Леонид Иванович Вагин, ur. w Tyflisie, zm. 4 kwietnia 1976 w Moskwie) – radziecki generał major, Bohater Związku Radzieckiego (1945).
Życiorys.
W marcu 1921 wstąpił ochotniczo do Armii Czerwonej, w 1926 skończył szkołę piechoty w Tbilisi i został dowódcą plutonu wojsk OGPU, w 1935 ukończył Wyższą Pograniczną Szkołę OGPU i został komisarzem dywizjonu wojsk OGPU. Brał udział w likwidacji antykomunistycznych powstań w Swanetii w 1922 i w Armenii i Azerbejdżanie 1930-1931, do partii komunistycznej WKP(b) przyjęto go w 1930. Uczestniczył w wojnie z Finlandią 1939-1940. Po ukończeniu Instytutu Orientalistyki (1940) służył jako pomocnik szefa sztabu pogranicznego pułku wojsk NKWD w Murmańsku i adiutant ds. wywiadu przy pomocniku dowódcy 15 Armii ds. ochrony tyłów oraz pomocnik szefa oddziału sztabu wojsk pogranicznych Kazachskiego Okręgu NKWD ZSRR. Od 6 lipca 1941 walczył w wojnie z Niemcami dowodząc batalionem 249 Dywizji Piechoty Frontu Rezerwowego, we wrześniu 1941 został szefem sztabu 925 pułku piechoty tej dywizji na Froncie Zachodnim i Kalinińskim, w styczniu 1942 objął dowództwo 917 pułku piechoty w 249 Dywizji Piechoty 4 Armii Uderzeniowej Frontu Kalinińskiego, został ciężko ranny. Od sierpnia 1942 do maja 1943 dowodził 52 Dywizją Piechoty na Froncie Kalinińskim i Południowo-Zachodnim, później był zastępcą dowódcy i p.o. dowódcy 48 Dywizji Piechoty Gwardii, w lipcu 1943 objął dowództwo 79 Gwardyjskiej Dywizji Piechoty, która pod jego dowództwem przeszła szlak bojowy od północnego Dońca do Odry. Na czele dywizji brał udział w forsowaniu Dniepru i wyzwalaniu Zaporoża, Nikopola, Odessy i forsowaniu Dniestru, 17 listopada 1943 otrzymał stopień generała majora, w czerwcu 1944 wraz z dywizją został przeniesiony na 1 Front Białoruski. W lipcu 1944 na czele dywizji sforsował Bug i zajął Lublin, biorąc 1700 jeńców, 1 sierpnia 1944 dotarł do Wisły, w styczniu-lutym 1945 brał udział w operacji wiślańsko-odrzańskiej. Nad Odrą 3 lutego 1945 został ciężko ranny i odesłany do szpitala. Po wyleczeniu ponownie objął dowództwo 79 Gwardyjskiej Dywizji Piechoty (w Grupie Wojsk Radzieckich w Niemczech), od lutego 1948 do listopada 1953 dowodził 36 Gwardyjską Dywizją Zmechanizowaną w Leningradzkim Okręgu Wojskowym, 1954-1956 dowodził korpusem w Moskiewskim Okręgu Wojskowym, później był naczelnikiem kolejno dwóch szkół wojskowych, w kwietniu 1961 zakończył służbę wojskową.
Odznaczenia.
I medale ZSRR oraz zagraniczny medal i order.

</doc>
<doc id="4221161" url="https://pl.wikipedia.org/wiki?curid=4221161" title="Raahe (ujednoznacznienie)">
Raahe (ujednoznacznienie)



</doc>
<doc id="4221164" url="https://pl.wikipedia.org/wiki?curid=4221164" title="Gabriel Enrique Gómez">
Gabriel Enrique Gómez



</doc>
<doc id="4221166" url="https://pl.wikipedia.org/wiki?curid=4221166" title="Yasunori Watanabe">
Yasunori Watanabe

Yasunori Watanabe (ur. 2 czerwca 1974 w Tokio, zm. 3 kwietnia 2010 w Kamakura) – japoński rugbysta grający w formacji młyna, wielokrotny zwycięzca All-Japan Rugby Football Championship i Top League, reprezentant kraju, uczestnik trzech Pucharów Świata.
Podczas studiów na Nippon Sport Science University z sukcesami reprezentował uczelnianą drużynę rugby, a dobre w niej występy przyniosły mu powołanie i debiut w reprezentacji kraju. W 1997 roku związał się z klubem Toshiba Brave Lupus, w którym występował do zakończenia kariery z końcem sezonu 2008/2009. Triumfował z nim w 35., 36., 41., 43. i 44. edycji All-Japan Rugby Football Championship, a po utworzeniu Top League grał w pierwszych sześciu sezonach. Jego zespół okazał się zwycięski w sezonach 2004/2005, 2005/2006, 2006/2007 i 2008/2009, indywiduwalnie zaś podczas hat-tricku zwycięstw wybierany był do najlepszej piętnastki ligi.
W latach 1996–2007 rozegrał – także z sukcesami w mistrzostwach kontynentu – 34 testmecze dla japońskiej reprezentacji, w tym cztery w trzech edycjach Pucharu Świata: w 1999, 2003 i 2007.
Wieczorem 3 kwietnia 2010 roku wpadł pod koła wjeżdzającego na stację pociągu, według świadków w pobliżu nie było nikogo.

</doc>
<doc id="4221168" url="https://pl.wikipedia.org/wiki?curid=4221168" title="Gabriel Gómez">
Gabriel Gómez



</doc>
<doc id="4221172" url="https://pl.wikipedia.org/wiki?curid=4221172" title="Porvoo (ujednoznacznienie)">
Porvoo (ujednoznacznienie)



</doc>
<doc id="4221173" url="https://pl.wikipedia.org/wiki?curid=4221173" title="Urocystis anemones">
Urocystis anemones

Urocystis anemones (Pers.) G. Winter – gatunek podstawczaków należący do rodziny "Urocystidaceae". Grzyb mikroskopijny, pasożyt niektórych roślin z rodziny jaskrowatych ("Ranunculaceae"), zwłaszcza zawilca gajowego ("Anemone nemorosa") i jaskra rozłogowego ("Ranunculus repens").
Systematyka.
Pozycja w klasyfikacji według Index Fungorum: "Urocystis, Urocystidaceae, Urocystidales, Incertae sedis, Ustilaginomycetes, Ustilaginomycotina, Basidiomycota, Fungi".
Po raz pierwszy zdiagnozował go w 1797 r. Christiaan Hendrik Persoon nadając mu nazwę "Uredo anemones". Obecną, uznaną przez Index Fungorum nazwę nadał mu H.G. Winter w 1880 r.
Synonimy:
Morfologia.
Na liściach, ogonkach liściowych i na łodygach porażonych roślin tworzy kupki zarodni w postaci nabrzmiałych pęcherzy, początkowo pomarańczowych, potem w miarę dojrzewania zarodników coraz ciemniejszych – pomarańczowobrązowych i czarnych. Znajdują się one pod skórką rośliny, na liściach na górnej powierzchni. Gdy zarodniki dojrzeją, pęcherze pękają i widoczna staje się czarna masa zarodników. Mają w przybliżeniu kulisty kształt i średnicę 16–37 (średnio 25,6) μm. Każdy z nich składa się z jednej ustilospory, rzadko z dwóch lub trzech, i płonnych komórek. Zazwyczaj na każdy zarodnik przypadają 2 płonne komórki. Mają barwę od żółtawej do brązowej i średnicę 6–16 (średnio 10) μm. Ściany największych z nich są nieco cieńsze od ściany ustilospory. Komórki te łatwo odrywają się od niej. Ustilospory mają kształt kulisty, nieco kanciasty, czasami wydłużony, gładką powierzchnię i średnicę 12–26 (średnio 16,1) μm.
Występowanie.
"Urocystis anemones" jest szeroko rozprzestrzeniony. Występuje w całej Europie (w tym w Anglii i Skandynawii), w Azji poprzez obszary Rosji sięga prawie po jej wschodnie krańce. Występuje także w Japonii, na Cyprze, Kaukazie, w Turkmenistanie, Libii, Ameryce Północnej (Kanada i USA), Środkowej (Kolumbia), w Australii i Nowej Zelandii.
Żywicielami są gatunki należące do rodzajów jaskier, pełnik i zawilec (według klasyfikacji The Plant List pełnik i zawilec należą do rodzaju jaskier) i "Traurvetteria". W Polsce szczególnie często występuje na zawilcu gajowym. Notowany jest także na zawilcu żółtym ("Anemone ranunculoides") i zawilcu wielkokwiatowym ("Anemone sylvestris").

</doc>
<doc id="4221176" url="https://pl.wikipedia.org/wiki?curid=4221176" title="Naantali (ujednoznacznienie)">
Naantali (ujednoznacznienie)



</doc>
<doc id="4221177" url="https://pl.wikipedia.org/wiki?curid=4221177" title="Nikołaj Siemiejko">
Nikołaj Siemiejko

Nikołaj Iłłarionowicz Siemiejko (ros. Николай Илларионович Семейко, ur. 25 marca 1923 w Słowiańsku, zm. 20 kwietnia 1945 w Prusach Wschodnich) – radziecki lotnik wojskowy narodowości ukraińskiej, kapitan, dwukrotny Bohater Związku Radzieckiego (1945).
Życiorys.
Skończył niepełną szkołę średnią, od 1940 służył w Armii Czerwonej, w 1942 ukończył Woroszyłowgradzką Lotniczą Szkołę Pilotów i kursy doskonalenia kadry dowódczej, w 1943 został przyjęty do WKP(b). Od marca 1943 uczestniczył w wojnie z Niemcami jako dowódca załogi, potem dowódca klucza i nawigator (szturman) eskadry pułku lotnictwa szturmowego, walczył pod Stalingradem, nad rzeką Mius, w Donbasie, na Krymie, Ukrainie i Białorusi w składzie wojsk Frontu Południowego, 4 Ukraińskiego i 3 Białoruskiego. Został nawigatorem 75 gwardyjskiego pułku lotnictwa szturmowego 1 Gwardyjskiej Dywizji Lotnictwa Szturmowego 1 Armii Powietrznej. Wykonał 227 lotów bojowych, niszcząc wiele broni, sprzętu i siły żywej wroga. Zginął w walce w Prusach Wschodnich.
Odznaczenia.
I medale.

</doc>
<doc id="4221182" url="https://pl.wikipedia.org/wiki?curid=4221182" title="Helsinki (ujednoznacznienie)">
Helsinki (ujednoznacznienie)



</doc>
<doc id="4221184" url="https://pl.wikipedia.org/wiki?curid=4221184" title="Marija Kaznačenko">
Marija Kaznačenko

Marija Kaznačenko (ur. 1 grudnia 1993 w Wisaginii) – litewska biegaczka narciarska i biathlonistka.
Kariera.
Po raz pierwszy na arenie międzynarodowej pojawiła się 13 listopada 2015 roku podczas zawodów rangi FIS w fińskiej miejscowości Olos, gdzie uplasowała się na 58. pozycji w sprincie stylem klasycznym. Na biathlonowej arenie zadebiutowała 22 września 2010 podczas Letnich Mistrzostw Świata Juniorów w niemieckim Oberhofie, gdzie zajęła 34. miejsce w sprincie na 3 km.
W Pucharze Świata zadebiutowała 18 lutego 2017 roku w Otepää, w sprincie stylem dowolnym uplasowała się na 62. pozycji. Pucharowych punktów jeszcze nie wywalczyła.
W Pucharze Świata w biathlonie zadebiutowała 3 marca 2012 roku podczas 45. Mistrzostwa Świata w niemieckim Ruhpolding w sprincie (7,5 km) uplasowała się na 111. miejscu.Pucharowych punktów nie zdobyła.

</doc>
<doc id="4221186" url="https://pl.wikipedia.org/wiki?curid=4221186" title="Mike Hoffmann">
Mike Hoffmann

Mike Hoffmann (ur. 1974) – niemiecki aktor teatralny, telewizyjny i filmowy pochodzenia austriackiego. 
W latach 1996–2009 występował na scenie w Düsseldorfie, Kolonii i we Frankfurcie, w Schlosstheater Moers (1999–2002), St. Pauli Theater und Deutschen Schauspielhaus Hamburg, a także w Nowym Jorku. 
Od roku 1999 pojawił się w wielu filmach telewizyjnych i pełnometrażowych. Produkcja ZDF "Wyścig na biegun południowy" ("Der Wettlauf zum Südpol", 2010–2011), w którym grał rolę Roalda Amundsena, otrzymała nominację do nagrody Emmy. W 2017 roku na Berlinale, film "Ein Weg" (2017), w którym odgrywa jedną z dwóch głównych ról jako Andreas Haller, prezentowany był w sekcji Perspektive Deutsches Kino.

</doc>
<doc id="4221188" url="https://pl.wikipedia.org/wiki?curid=4221188" title="Jandieks">
Jandieks



</doc>
<doc id="4221189" url="https://pl.wikipedia.org/wiki?curid=4221189" title="Haas VF-18">
Haas VF-18

Haas VF-18 – samochód Formuły 1, skonstruowany przez Haasa na sezon 2018. Kierowcami pojazdu zostali: Romain Grosjean, oraz Kevin Magnussen.
Konstrukcja.
Celem Dallary – konstruktora samochodu – było zbudowanie bardziej stabilnego nadwozia aniżeli w VF-17. W tym celu Dallara zmniejszyła masę pojazdu.
Samochód jest napędzany przez jednostki napędowe Ferrari 063.
7 lutego 2019 roku malowanie samochodu Haas VF-19 zostało zaprezentowane na modelu VF-18 wyposażonym w uproszczone przednie skrzydło.

</doc>
<doc id="4221195" url="https://pl.wikipedia.org/wiki?curid=4221195" title="Turku (ujednoznacznienie)">
Turku (ujednoznacznienie)



</doc>
<doc id="4221197" url="https://pl.wikipedia.org/wiki?curid=4221197" title="Yandex Mapy">
Yandex Mapy



</doc>
<doc id="4221198" url="https://pl.wikipedia.org/wiki?curid=4221198" title="Cytadela w Aleppo">
Cytadela w Aleppo

Cytadela w Aleppo (arab. "قلعة حلب" ), ufortyfikowany pałac położony w centrum starego miasta Aleppo, w północnej Syrii.
Historia.
Pierwsze fortyfikacje datowane są na epokę brązu. W okresie bizantyjskim wzniesione zostały mury z wysuniętymi wieżami. W XII wieku mury fortecy zostały wzmocnione przez Az-Zahira Ghaziego, syna Saladyna. Po zdobyciu przez Mongołów w 1260 cytadela została zniszczona. Odbudowana w 1292 przez Mameluków została rozbudowana o kazamaty na zboczach i tajne podziemne korytarze. W XV wieku ponownie zniszczona przez Tamerlana - odbudowana w czasach Imperium Osmańskiego.

</doc>
<doc id="4221200" url="https://pl.wikipedia.org/wiki?curid=4221200" title="Burza nad Pacyfikiem (film)">
Burza nad Pacyfikiem (film)

 
 – japoński historyczny dramat wojenny z 1960 nakręcony w kolorze (Eastmancolor). Reżyserem filmu jest Shūe Matsubayashi.
"Burza nad Pacyfikiem" to pierwszy kolorowy film wojenny japońskiej wytwórni filmowej Tōhō. Za efekty specjalne odpowiedzialny był Eiji Tsuburaya – twórca licznych japońskich filmów fantastycznonaukowych, współtwórca serii „Godzilla” oraz główny twórca „Ultra Serii”. 
Niektóre sceny filmu zostały wykorzystane w amerykańskim filmie wojennym "Bitwa o Midway" z 1976 w reżyserii Jacka Smighta.
Fabuła.
Porucznik Koji Kitami jest pilotem japońskich sił powietrznych, stacjonującym na pokładzie lotniskowca Hiryū. 7 grudnia 1941 bierze udział w ataku na amerykańską bazę floty i lotnictwa w Pearl Harbor. Porucznik Kitami dzielnie i odważnie wykonuje kolejne zadania, takie jak bombardowania alianckich okrętów i wysp oraz walki powietrzne z amerykańskimi samolotami, ale jego pewność co do poczynań japońskiego rządu zostaje zachwiana po tym, jak japońska marynarka wojenna zostaje w dniach 4–7 czerwca 1942 pokonana przez Amerykanów w bitwie pod Midway podczas wojny na Pacyfiku toczonej w czasie II wojny światowej.
Obsada.
i inni.

</doc>
<doc id="4221207" url="https://pl.wikipedia.org/wiki?curid=4221207" title="Autumn Dial">
Autumn Dial

Autumn Dial (ur. 15 maja 1990 w Atlancie, w stanie Georgia) – amerykańska aktorka. 
Uczyła się w Gordon College, film i dziennikarstwo studiowała na Georgia State University. Na swoim koncie ma kilkanaście drugoplanowych ról. Występowała u boku takich mistrzów, jak: Sir Anthony Hopkins, Robert De Niro, Morgan Freeman i Samuel L. Jackson. W 2013 otrzymała nagrodę Actors Achievement Award przyznaną jej przez The Company Acting Studio.

</doc>
<doc id="4221214" url="https://pl.wikipedia.org/wiki?curid=4221214" title="Claude Évin">
Claude Évin

Claude Évin (ur. 29 czerwca 1949 w Le Cellier) – francuski polityk, prawnik i samorządowiec, poseł do Zgromadzenia Narodowego, w latach 1988–1991 minister.
Życiorys.
Kształcił się w École d'éducateurs spécialisés d'Angers, ukończył studia prawnicze na Université Paris-VIII. Podjął praktykę w zawodzie adwokata w ramach paryskiej palestry.
Był bliskim współpracownikiem Michela Rocarda. Zaangażował się w działalność polityczną w ramach Parti socialiste unifié, później dołączył do Partii Socjalistycznej. Pełnił różne funkcje w administracji lokalnej. Był zastępcą mera Saint-Nazaire (1977–1989) oraz radnym tej miejscowości (1995–2008), a także radnym miejscowości Montoir-de-Bretagne (1989–1995) i członkiem rady regionalnej Kraju Loary (1992–1998). W 1978, 1981, 1986 i 1988 uzyskiwał mandat posła do Zgromadzenia Narodowego VI, VII, VIII i IX kadencji, od 1986 do 1987 był wiceprzewodniczącym tej izby.
Wchodził w skład obu rządów Michela Rocarda. Od maja 1988 pełnił funkcję wiceministra przy ministrze spraw społecznych. Od czerwca 1988 do października 1990 był ministrem solidarności, zdrowia i ochrony socjalnej, następnie do maja 1991 ministrem spraw społecznych i solidarności. Od czerwca 1988 do lutego 1989 zajmował również stanowisko rzecznika prasowego rządu.
W latach 1994–1997 był członkiem Rady Gospodarczej i Społecznej. Następnie do 2007 przez dwie kadencje ponownie sprawował mandat deputowanego do niższej izby francuskiego parlamentu. W latach 2004–2009 pełnił funkcję przewodniczącego Fédération Hospitalière de France, organizacji zrzeszającej francuskie placówki służby zdrowia. Od 2010 do 2015 był dyrektorem generalnym regionalnej agencji zdrowia (ARS) w Île-de-France. Powrócił do prowadzenia praktyki adwokackiej.
Odznaczony Legią Honorową V klasy (2008) oraz Krzyżem Wielkim Orderu Oranje-Nassau (1991).

</doc>
<doc id="4221215" url="https://pl.wikipedia.org/wiki?curid=4221215" title="A Light in the Dark">
A Light in the Dark

A Light in the Dark – ósmy album studyjny amerykańskiego zespołu heavy metalowego Metal Church wydany 16 czerwca 2006 roku przez Steamhammer.
Utwór "Watch the Children Pray 2006" jest hołdem dla nieżyjącego wokalisty, Davida Wayne'a. Oryginalny utwór pochodzi z albumu The Dark wydanego w 1986 roku.
Lista utworów.
Autorami utworów, jeśli nie podano inaczej, są Ronny Munroe i Kurdt Vanderhoof.

</doc>
<doc id="4221216" url="https://pl.wikipedia.org/wiki?curid=4221216" title="Roger Fauroux">
Roger Fauroux

Roger Fauroux (ur. 21 listopada 1926 w Montpellier, zm. 16 lipca 2021) – francuski menedżer i urzędnik państwowy, w latach 1986–1988 dyrektor "École nationale d’administration" (ENA), od 1988 do 1991 minister.
Życiorys.
Kształcił się "Lycée Henri-IV" oraz w paryskiej "École normale supérieure". Studiował również w Niemczech oraz w "École nationale d’administration". W drugiej połowie lat 50. pracował jako urzędnik w ministerstwie finansów w korpusie inspektorów finansowych. W 1960 przeszedł do przedsiębiorstwa Pont-à-Mousson, następnie do 1986 był związany z koncernem Saint-Gobain, gdzie pełnił m.in. funkcję dyrektora generalnego.
W 1982 był jednym z organizatorów think tanku Fondation Saint-Simon. W latach 1986–1988 zajmował stanowisko dyrektora ENA. Wchodził w skład obu rządów Michela Rocarda. W maju 1988 został ministrem przemysłu, handlu zagranicznego i planowania przestrzennego. Od czerwca 1988 do maja 1991 pełnił funkcję ministra przemysłu i planowania przestrzennego. W latach 1989–1995 był merem miejscowości Saint-Girons. Od 1997 do 2001 przewodniczył Wysokiej Radzie Integracji (HCI).
Odznaczony Legią Honorową klasy II (2012) i I (2016).

</doc>
<doc id="4221220" url="https://pl.wikipedia.org/wiki?curid=4221220" title="Maść salicylowa">
Maść salicylowa

Maść z kwasem salicylowym (maść salicylowa, łac. "Acidi salicylici unguentum" FP XII, syn. "Unguentum salicylatum") – preparat galenowy do użytku zewnętrznego, sporządzany według przepisu farmakopealnego w zakresie receptury aptecznej. W Polsce na stan obecny (2021) skład określa Farmakopea Polska XII. Monografia tej maści pierwszy raz pojawiła się w FP XI z określonym rodzajem podłoża. Zastąpiła dotychczasową monografię maści salicylowej zamieszczonej w FP VI 2002 r., w której wybór substancji pomocniczych (cieczy lewigującej oraz podłoża) był dowolny, według uznania farmaceuty.
Maść typu zawiesiny (składnik rozproszony w podłożu), wykazująca działanie typowe dla kwasu salicylowego, które uzależnione jest przede wszystkim od stężenia. W mniejszych stężeniach 1%- 10% działa odkażająco, 10%-20% keratoplastycznie, a w stężeniach 20% - 50% keratolitycznie (stężenia duże, powyżej 20% są większe od zalecanych w monografii farmakopealnej).
Skład.
W 2020 roku szczegółowy skład, metoda sporządzenia oraz właściwości maści salicylowej zostały określone w Monografii narodowej FP XII:
Zmikronizowany kwas salicylowy dokładnie ucierać z częścią wazeliny białej w celu maksymalnego rozdrobnienia cząstek i utworzenia jednorodnego koncentratu. Następnie dodawać porcjami pozostałą część wazeliny.
Należy zwrócić uwagę, że monografia farmakopealnej maści salicylowej nie przewiduje lewigowania kwasu salicylowego olejem rycynowym bądź parafiną ciekłą, co uprzednio było często praktykowane, a nawet zalecane przez podręczniki Technologii Postaci Leku.

</doc>
<doc id="4221221" url="https://pl.wikipedia.org/wiki?curid=4221221" title="Harut Grigorian">
Harut Grigorian

Harut Grigorian (orm.Հարութ Գրիգորյան; ur. 24 marca 1989 w Talinie) – ormiański kick-boxer, mistrz świata GLORY w wadze półśredniej z 2018.
Kariera sportowa.
Urodził się w Armenii w Talinie jednakże kick-boxing zaczął trenować dopiero po emigracji do Antwerpii w Belgii w klubie Bulldog Gym pod okiem ośmiokrotnej mistrzyni świata Danielle Somers. Po czasie trenował równocześnie w dwóch klubach Bulldog Gym i Hemmers Gym m.in. z rodakiem Maratem Grigorianem.
Przez pierwsze lata kariery rywalizował na belgijskich i holenderskich ringach wygrywając większość pojedynków. W 2008 wziął udział w mistrzostwach Europy w shoot boxingu jako rezerwowy, pokonując na punkty Francuza Abdallaha Mabela jednak ostatecznie nie dane mu było rywalizować w głównej części turnieju. 21 lutego 2009 zdobył swój pierwszy zawodowy tytuł, zostając mistrzem krajów Beneluxu w formule muay thai po wygraniu na punkty z Pedro Sedarousem.
24 września 2009 zadebiutował w It’s Showtime pokonując po dogrywce Kongijczyka Chrisa Ngimbiego. Dwa miesiące później na kolejnej gali It’s Showtime znokautował Koreańczyka Seo Doo Wona. 21 marca 2010 wziął udział w zachodnioeuropejskich eliminacjach do turnieju K-1 World MAX dochodząc do finału w którym przegrał z Marokańczykiem Mohamedem Khamalem przez nokaut w drugiej rundzie.
W latach 2010–2013 walczył głównie na lokalnych galach i turniejach nie uzyskując znaczących wyników. Najbardziej okazałym zwycięstwem w tym czasie było ponownie pokonanie Chrisa Ngimbiego w lutym 2012. Poza tym startował w turnieju It’s Showtime "Fast &amp; Furious 70MAX" (24 września 2011) i eliminatorze K-1 World MAX 2012 Final 16 (27 maja 2012) jednak w obu przypadkach odpadał już na początku rywalizacji przegrywając z Andy Souwerem i Murthelem Groenhartem.
20 września 2014 w Eindhoven wygrał turniej A1 World Combat Cup nokautując w finale Marokańczyka Nordina Ben Moha. Po serii wygranych w 2015 głównie na galach Enfusion i A1 na początku 2016 związał się z GLORY debiutując dla niej 16 kwietnia 2016 w Kopenhadze, gdzie pokonał przez TKO Hiszpana Maximo Suareza. 25 czerwca 2016 wziął udział w turnieju pretendentów GLORY wagi półśredniej (do 77 kg) lecz odpadł w pierwszym pojedynku, ulegając Szwajcarowi Yoannowi Kongolo niejednogłośną decyzją sędziów. Po tej porażce, wygrywał kolejne dwa pojedynki w organizacji (z Danijelem Solają i Pavolem Garajem). 
10 czerwca 2017 na GLORY 42 w Paryżu przegrał przed czasem w kontrowersyjny sposób w rewanżu z Murthelem Groenhartem który zadał nokautujący cios w momencie gdy Grigorian był odwrócony plecami do niego. Zaraz po przerwaniu walki wywiązała się szamotanina pomiędzy narożnikami obu zawodników i kilkoma kibicami którzy wtargnęli na ring i zaatakowali Groenharta.
Mimo ciężkiej porażki już 25 sierpnia tego samego roku Grigorian wygrał turniej pretendentów na gali Glory 44 w Chicago, pokonując jednego wieczoru dwóch zawodników z Francji – Karima Benmansoura i Antoine Pinto, obu na punkty. Zwycięstwo w turnieju dało możliwość skonfrontowania się po raz trzeci z Groenhartem który na tej samej gali co Ormianin wygrywał turniej, zdobył pas mistrza świata w wadze półśredniej. Do starcia doszło 16 lutego 2018 na jubileuszowej 50 gali organizacji GLORY w Chicago. Grigorian już w 1 minucie i 25 sekundzie pojedynku posłał Groenharta deski, natomiast kilkadziesiąt sekund później po kolejnej serii ciosów sędzia przerwał pojedynek, ogłaszając tym samym Grigoriana nowym mistrzem świata GLORY.
2 czerwca 2018 obronił tytuł mistrzowski GLORY, pokonując na punkty Azera Alima Nabijewa.

</doc>
<doc id="4221222" url="https://pl.wikipedia.org/wiki?curid=4221222" title="This Present Wasteland">
This Present Wasteland

This Present Wasteland – dziewiąty album studyjny amerykańskiego zespołu heavy metalowego Metal Church wydany 23 września 2008 roku przez Steamhammer.

</doc>
<doc id="4221223" url="https://pl.wikipedia.org/wiki?curid=4221223" title="Historia Stanów Zjednoczonych Ameryki">
Historia Stanów Zjednoczonych Ameryki



</doc>
<doc id="4221226" url="https://pl.wikipedia.org/wiki?curid=4221226" title="Wioletta Wojtasik">
Wioletta Wojtasik

Wioletta Wojtasik, po mężu Oziemska (ur. 7 września 1973) – polska lekkoatletka (sprinterka), mistrzyni Polski.
Życiorys.
Była zawodniczką Radomiaka Radom i AZS-AWF Warszawa.
Na mistrzostwach Polski seniorów na otwartym stadionie zdobyła osiem medali, w tym dwa złote w sztafecie 4 x 100 metrów (1995, 1998, dwa złote w sztafecie 4 x 400 metrów (1995, 1996) srebrny w biegu na 400 metrów w 1998 oraz trzy srebrne w sztafecie 4 x 400 metrów (1993, 1997, 1998). W 1995 została halową wicemistrzynią Polski seniorek w biegu na 400 metrów, na tym samym dystansie zdobyła także dwa brązowe medale halowych mistrzostw Polski (1999, 2000). 
Rekordy życiowe:

</doc>
<doc id="4221228" url="https://pl.wikipedia.org/wiki?curid=4221228" title="Ricardo Adé">
Ricardo Adé

Ricardo Adé Kat (ur. 21 maja 1990 w Saint-Marc) – haitański piłkarz występujący na pozycji obrońcy. Zawodnik klubu Deportes Magallanes.
Kariera reprezentacyjna.
W reprezentacji Haiti Jérôme zadebiutował w 2013 roku.

</doc>
<doc id="4221229" url="https://pl.wikipedia.org/wiki?curid=4221229" title="Generation Nothing">
Generation Nothing

Generation Nothing – dziesiąty album studyjny amerykańskiego zespołu heavy metalowego Metal Church wydany 22 października 2013 roku przez Rat Pak Records.
Lista utworów.
Autorem utworów, jeśli nie podano inaczej, jest Kurdt Vanderhoof.

</doc>
<doc id="4221233" url="https://pl.wikipedia.org/wiki?curid=4221233" title="Langelsheim (stacja kolejowa)">
Langelsheim (stacja kolejowa)

Langelsheim () – stacja kolejowa w Langelsheim, w kraju związkowym Dolna Saksonia, w Niemczech. Według DB Station&amp;Service ma kategorię 6.
Położenie.
Stacja znajduje się na południowy wschód od Langelsheim bezpośrednio na zachód od drogi powiatowej 35 do Wolfshagen im Harz; południem biegnie obwodnica Langelsheim, droga .

</doc>
<doc id="4221235" url="https://pl.wikipedia.org/wiki?curid=4221235" title="Patricia Rawlings">
Patricia Rawlings

Patricia Rawlings, baronessa Rawlings (ur. 27 stycznia 1939 w Londynie) – brytyjska polityk i działaczka społeczna, posłanka do Parlamentu Europejskiego III kadencji, par dożywotni.
Życiorys.
Z zawodu pielęgniarka, kształciła się w Westminster Hospital. Później ukończyła anglistykę w University College London oraz stosunki międzynarodowe w London School of Economics. Wieloletnia działaczka Brytyjskiego Czerwonego Krzyża i honorowa wiceprzewodnicząca tej instytucji.
Członkini Partii Konserwatywnej, w latach 1989–1994 z ramienia konserwatystów sprawowała mandat eurodeputowanej III kadencji. W 1994 otrzymała tytuł baronessy i jako par dożywotni zasiadła w Izbie Lordów. Od 1997 wchodziła w skład gabinetu cieni torysów, w latach 2010–2012 piastowała niższej rangi stanowisko rządowe. W latach 1998–2007 była przewodniczącą rady King’s College London.

</doc>
<doc id="4221236" url="https://pl.wikipedia.org/wiki?curid=4221236" title="Mykoła Siemiejko">
Mykoła Siemiejko



</doc>
<doc id="4221237" url="https://pl.wikipedia.org/wiki?curid=4221237" title="XI (album Metal Church)">
XI (album Metal Church)

XI – jedenasty album studyjny amerykańskiego zespołu heavy metalowego Metal Church wydany 25 marca 2016 roku przez Rat Pak Records.
Lista utworów.
Autorami utworów, jeśli nie podano inaczej, są Mike Lowe i Kurdt Vanderhoof.

</doc>
<doc id="4221238" url="https://pl.wikipedia.org/wiki?curid=4221238" title="Wasyl Sieńko">
Wasyl Sieńko



</doc>
<doc id="4221240" url="https://pl.wikipedia.org/wiki?curid=4221240" title="Jens Bjørneboe">
Jens Bjørneboe

Jens Ingvald Bjørneboe (ur. 9 października 1920 w Kristiansand, zm. 9 maja 1976 w Veierland) – norweski pisarz.
Życiorys.
Bjørneboe tworzył w różnych gatunkach: powieści, sztuki teatralne, wiersze, eseje i artykuły. Wiele z jego utworów zostało przetłumaczonych na inne języki, w tym angielski i niemiecki, i zyskały odbiorców poza granicami Norwegii.
W latach 1940–1950 Bjørneboe był ważnym antropozofem w Norwegii. Wiele jego książek zawiera w mniejszym lub większym stopniu antropozoficzne idee. Powieść "Jonas" (1955), może być odczytywana jako rekomendacja zmiany w szkole, co ma wiele wspólnego ze "Szkołą Rudolfa Steinera". Powieść zajmuje się szerokim spektrum ważnych tematów, jak fenomen nazizmu, który zdaniem Bjørneboe mógł pojawić się w dowolnym miejscu, na przykład w Norwegii, w 1950.
Jens Bjørneboe początkowo postrzegany był jako konserwatysta, ale stopniowo zbliżał się do anarchizmu.
Pisarz prowadził burzliwe życie, zmagał się z nadużywaniem alkoholu i depresją. Popełnił samobójstwo 8 maja 1976.

</doc>
<doc id="4221247" url="https://pl.wikipedia.org/wiki?curid=4221247" title="Sikonycia">
Sikonycia

Sikonycia () – rzeka na Ukrainie, płynąca przez rejon mościski obwodu lwowskiego. Prawy dopływ Siecznej w dorzeczu Wisły.
Opis.
Długość rzeki 16 km, powierzchnia dorzecza 50 km². Terasa miejscami podmokła. Na rzece zbudowano kilka stawów, z których największy znajduje się między Lipnikami i Sannikami.
Położenie.
Źródła znajdują się na południowy wschód od wsi Dąbrowa Mała. Rzeka płynie najpierw na północny wschód, a w pobliżu wsi Wołczyszczowice gwałtownie skręca na północny zachód. Wpada w Sieczną u południowych obrzeży miasta Mościska.
Dopływy: "Czyżiwka" (lewy).

</doc>
<doc id="4221248" url="https://pl.wikipedia.org/wiki?curid=4221248" title="Hamina (ujednoznacznienie)">
Hamina (ujednoznacznienie)



</doc>
<doc id="4221250" url="https://pl.wikipedia.org/wiki?curid=4221250" title="Gare de Munster">
Gare de Munster

Gare de Munster – stacja kolejowa w miejscowości Munster, w departamencie Górny Ren, w regionie Grand Est, we Francji. Jest zarządzana przez SNCF i obsługiwana przez pociągi TER Grand Est. 
Położenie.
Znajduje się na linii Colmar – Metzeral, na km 18,539 między stacjami Munster-Badischhof i Luttenbach-près-Munster, na wysokości 341 m n.p.m. 

</doc>
<doc id="4221251" url="https://pl.wikipedia.org/wiki?curid=4221251" title="Tornio (ujednoznacznienie)">
Tornio (ujednoznacznienie)



</doc>
<doc id="4221253" url="https://pl.wikipedia.org/wiki?curid=4221253" title="Madron Seligman">
Madron Seligman

Madron Seligman (ur. 10 listopada 1918 w Leatherhead, zm. 9 lipca 2002) – brytyjski polityk i menedżer, poseł do Parlamentu Europejskiego I, II i III kadencji.
Życiorys.
Kształcił się w Harrow School, następnie studiował politologię, filozofię i ekonomię w Balliol College w Oksfordzie. W trakcie II wojny światowej służył w wojskach pancernych, brał m.in. udział w bitwie o Monte Cassino. Zdemobilizowany został w stopniu majora. Pracował następnie w przedsiębiorstwie przemysłowym APV, był m.in. jego dyrektorem zarządzającym.
Był wieloletnim przyjacielem Edwarda Heatha. Działał również w Partii Konserwatywnej. W latach 1979–1994 przez trzy kadencje sprawował mandat posła do Parlamentu Europejskiego.

</doc>
<doc id="4221257" url="https://pl.wikipedia.org/wiki?curid=4221257" title="Darja Lеbieszewа">
Darja Lеbieszewа



</doc>
<doc id="4221259" url="https://pl.wikipedia.org/wiki?curid=4221259" title="Square Two">
Square Two

Square Two – drugi singel południowokoreańskiej grupy Blackpink, wydany 1 listopada 2016 roku przez wytwórnię YG Entertainment. W skład singla weszły dwie piosenki: „Playing with Fire” (kor. 불장난 "Buljangnan") oraz „STAY”.
Tło.
25 października 2016 roku YG Entertainment opublikowało teasery przedstawiające Lisę i Jennie, tytuł pierwszej piosenki – „Playing with Fire”, a także liczbę dni do premiery nowego singla. Następnego dnia ukazały się kolejne dwa teasery przedstawiające Jisoo i Rosé. 27 października wytwórnia opublikowała plakaty z tytułem drugiego utworu – „STAY”. 28 października wytwórnia opublikowała na oficjalnej stronie piętnaście zdjęć przedstawiających członkinie BLACKPINK. 30 października YG opublikowało wideo zza kulis kręcenia teledysku do „STAY”, a dzień później – do teledysku „Playing with Fire”. 31 października ukazał się ostatni plakat promocyjny z udziałem wszystkich członkiń grupy.

</doc>
<doc id="4221260" url="https://pl.wikipedia.org/wiki?curid=4221260" title="Lokeren (stacja kolejowa)">
Lokeren (stacja kolejowa)

Lokeren () – stacja kolejowa w Lokeren, w prowincji Flandria Wschodnia, w Belgii. Znajduje się na linii 59 Antwerpia - Gandawa oraz 57 biegnącej z Aalst. 
Połączenia.
Codzienne

</doc>
<doc id="4221265" url="https://pl.wikipedia.org/wiki?curid=4221265" title="Omijak">
Omijak

Omijak – nieobrobione miejsce na polu, które w trakcie prac nie zostało poddane zabiegowi agrotechnicznemu jak np. orka, siew, oprysk, nawożenie.
Nadmierna liczba omijaków ma niekorzystny wpływ na wzrost i plonowanie roślin.

</doc>
<doc id="4221266" url="https://pl.wikipedia.org/wiki?curid=4221266" title="Regenwalder Heimatbrücke">
Regenwalder Heimatbrücke

Regenwalder Heimatbrücke – niemiecki biuletyn ziomkowski wydawany w latach 1965—2017 (wcześniej od 1947 bez nazwy lub pod inną) przez byłych mieszkańców powiatu Regenwalde (obecnie powiat łobeski) wysiedlonych po II wojnie światowej, pochodzących głównie z miasta Regenwalde i okolic, a także osób związanych z miastem Plathe i gminą Raddow. Łącznie w latach 1947—2017 wydano 284 numery biuletynu.
Biuletyn początkowo zawierał głównie osobiste wspomnienia z okresu ucieczki i wysiedlenia, oraz osiedlenia w nowym miejscu i publikował prywatne listy pisane do Redakcji, oraz terminy, adresy i tematykę spotkań, co służyło do nawiązywania wzajemnych kontaktów. Następnie biuletyn został wzbogacony o opracowania własne, wiersze, piosenki, relacje z wycieczek i podróży do Polski i przedruki z różnych źródeł dotyczące historii i kultury Ziemi Łobeskiej.
Historia.
Już w roku 1945 w różnych miejscach na terenie obecnych Niemiec pojawiły się pierwsze pisane na maszynie zaproszenia, okólniki i biuletyny, które służyły do wymiany informacji byłym mieszkańcom Ziemi Łobeskiej. Te okólniki przyjęto uważać za poprzedników późniejszego "Regenwalder Heimatbrücke" dla Reska i okolic, i Labeser Heimatbriefe dla Łobza i okolic. Pierwszymi redaktorami tych okólników, które nie były przeważnie numerowane byli Herbert Mittelstädt i Wolfgang Krause. Pod koniec roku 1947 nastąpił wyraźny podział grup i redakcji tych biuletynów, co bardzo związało pismo z okolicami Reska, Płot, Radowa i autorami tekstów stąd pochodzącymi (np. Vera Wissel (1922—2010), żona pastora w Resku, ok. 30 artykułów w latach 1981-2010, Gertrud Dunkier (z domu Luedtke, ur. Regenwalde, (1904—2016), ok. 90 artykułów w latach 1983-2014, Siegfried Hannemann (ur. 1936 w Groß Raddow), ok. 170 artykułów, członek zarządu Heimat Regenwalde i Heimat Labes, wyróżnienie "Pommerschen Ehrennadel", srebro (1983) i złoto (1987), wyróżnienie i medal "Deutschen Feuerwehr – Ehrenmedaille" (1999), wyróżnienie "Ehrenmitgliedschaft im Heimatkreisausschuß des Kreises Regenwalde" (2001), wyróżnienie "Pommerschen Eichenblattes", srebro (2009), wyróżnienie "Ehrenmitgliedschaft im Pommerschen Greif" (2014), Jürgen Fandrey (ur. Plathe, (1943—2006), 1999-2006 Przewodniczący Heimat Regenwalde, około 15. artykułów i 9. wierszy w latach 1988-2007) co dało początek obu pismom i wprowadzono też numerację. W latach 1947-49 biuletyn był początkowo miesięcznikiem (7 stron), a następnie kwartalnikiem (od 1948 do 16 stron) i nosił nazwy "Heimatzeitung", "Heimatnachrichten", "Heimatbrücke", "Regenwalder Heimatzeitung" i miał nakład od ok. 150 egz. (w 1949) do maksymalnie 320 egz. (w 2001), następnie był kwartalnikiem i od maja 1965 miał nazwę "Regenwalder Heimatbrücke", a w wieku XXI, od numeru 221. miał pełną nazwę "Regenwalder Heimatbrücke, Heimatblatt für Regenwalde/Pommern und Umgebung".
Lista redaktorów naczelnych.
Lista redaktorów naczelnych:
Autorzy wierszy i piosenek.
Lista autorów wierszy i piosenek zamieszczonych w biuletynie w latach 1948—2017: Volker Schulz (19 wierszy), autor nieznany ((17) wiersze), Werner Wachholz (6), Gunter Geißler (4), Paul Tucher ((4) piosenki), Vera Wissel (4), Erwin Lüskow (3), Anna Berka (z domu Mittelhausen, (3) piosenki), Adolf Pompe ((3) piosenki), Jürgen Fandrey (3), Waltraud Herrmann ((3) z domu Stock), Herbert Tech (3), pani Reinfeld (2), pastor Ernst Jungklaus (2), Richard Spreemann (2), Wilhelm Janke (1), Otfried Graf Finkenstein (1), Oda Schäfer (1), H. Lees (1), Hans Kasper (1), Ruth Kohlmeier (1), Ida Radtke (1), Paul und Anna Albrecht (1), Gerda Hinze (1), Paul Gerhard (1), Arnold Osten (1), Helmuth Richter (1), Rudolf Ferner (1), Bernhard Trittelvitz (1), Otto Giese (1), pani Stübbe (1), Wilhelm Hammer (1), Hans Grunow (1), Winfried Manske (1), Wilhelm Warnecke (1), Johann Gottlieb Fichte (1), Prinz von Schönaich-Carolath (1), Elise Zahn (1), Emma Brauer ((1) z domu Taggatz), Siegfried Wilhelm Falk (1), Walter Groß ((1) piosenka), Wilhelm Fichte (1), Georg Villain (1), Rudolf Oettinger ((1) piosenka), Christa Stegelmann (1), Paul Bünder (1), Georg Küsel (1), Reinhard Prange (1), Joachim Leitzke (1), Gertrud Dunker (1), Josef Zeitgeb (1), Paul Tucher (1), Martin Ziemann (1), Willy Hannemann (1), Karl-Heinz Salow (1), Pagel (1), Emmi Husung ((1) z domu Lüdtke), Heinrich Neye (1), Gerda Tessmer (1), Edith Beulke (1), Elisabeth von Oertzen (1), Gustav Nieritz (1), Peter Rosegger (1), Klaus Granzow (1), Kurt Burchardt (1), Rainer Maria Rilke (1), Ella Reinke ((1) piosenka), Christel Klotz (1), Albert Bichler (1), Berta Schallock (1), Adolf Pompe (1), Horst Beyersdorff ((1) piosenka) i inni.
Autorzy wspomnień z okresu ucieczki i wysiedlenia Niemców z Ziemi Łobeskiej.
Lista autorów wspomnień zamieszczonych w biuletynie w latach 1947—1951 z podaniem numeru biuletynu i nazwy miejscowości: nr 3, Regenwalde, autor Max Beyersdorf, nr 10, Gardin, autorka Erna Köpsel, nr 11, Lowin, autorka pani Berndt, nr 12, Labuhn, autor Friedrich Neitzke, nr 14, Klein Borckenhagen, autor Hedwig Kröning, nr 15, Stargordt, autor Wilhelm Mühlenbeck, oraz Labuhn, autor Friedrich Neitzke, oraz Kummerow, Rübenhagen, Sack, Krebskathen, autor Ernst Krüger, oraz Regenwalde, autorka Martha Lüdtke, oraz Lasbeck, autorka Hilde Polley (z domu Uecker), nr 16, Sallmow, autorka Frieda Buß, nr 17, Niederhagen, autor Otto Rahn, oraz Paatzig, autorka Anna Seel, nr 18, Zozenow i Neuhof, autor Max Steffen, nr 19, Klein Raddow, autor Franz Kühl, oraz Regenwalde, autor Carl Steckmann, nr 20, Regenwalde, autor Edgar Maaß, nr 21, Regenwalde, autor Johannes Radtke, nr 22, Regenwalde, autor Otto Groß, nr 25, Maldewin, autor Johannes Radtke

</doc>
<doc id="4221267" url="https://pl.wikipedia.org/wiki?curid=4221267" title="Troszanka">
Troszanka

Troszanka (, inne nazwy – Trostianka, Zelenyj) – rzeka na Ukrainie, przepływająca przez rejon mościcki obwodu lwowskiego. Lewy dopływ Siecznej w dorzeczu Wisły.
Opis.
Długość rzeki 16 km, powierzchnia dorzecza 75 km². Terasa zalewowa miejscami podmokła. Na rzece zbudowano kilka stawów.
Położenie.
Źródła znajdują się na zachód od wsi Myślatycze. Rzeka płynie najpierw na wschód i północny wschód, potem na północ. W miejscowości Wolica skręca na północny wschód. Wpada w Styczną w miejscowości Hodynie (kilkaset metrów przed miejscem ujścia Stycznej do Wiszni).
Dopływy: "Szum" (lewy) oraz niewielkie potoki.
Osady wzdłuż rzeki (od źródeł do ujścia): "Myszliatyci" (), Koniuszki, Trzcieniec, "Bołyca" (), "Hodyni" ().

</doc>
<doc id="4221269" url="https://pl.wikipedia.org/wiki?curid=4221269" title="București Progresul">
București Progresul

București Progresul (rum: "Gara București Progresul") – stacja kolejowa w Bukareszcie, w Rumunii. Dworzec jest zamknięty dla ruchu pasażerskiego od 2006 roku. Dworzec kolejowy przestał działać dla ruchu pasażerskiego od 2006 roku, po tym, jak most kolejowy nad rzeką Ardżesz w Grădiștea zawalił się 13 sierpnia 2005 z powodu powodzi. Obecnie ruch kolejowy do Giurgiu przebiega przez Videle, a sama trasa jest dłuższa o 58 km.

</doc>
<doc id="4221270" url="https://pl.wikipedia.org/wiki?curid=4221270" title="Hanko (ujednoznacznienie)">
Hanko (ujednoznacznienie)



</doc>
<doc id="4221272" url="https://pl.wikipedia.org/wiki?curid=4221272" title="Beervelde (stacja kolejowa)">
Beervelde (stacja kolejowa)

Beervelde () – stacja kolejowa w Beervelde (część gminy Lochristi), w prowincji Flandria Wschodnia, w Belgii. Znajduje się na linii 59 Antwerpia - Gandawa. 

</doc>
<doc id="4221274" url="https://pl.wikipedia.org/wiki?curid=4221274" title="Posadnik (ujednoznacznienie)">
Posadnik (ujednoznacznienie)



</doc>
<doc id="4221275" url="https://pl.wikipedia.org/wiki?curid=4221275" title="Grzegorz Juszczyk">
Grzegorz Juszczyk

Grzegorz Piotr Juszczyk (ur. 14 października 1977 w Jaśle) – doktor habilitowany nauk o zdrowiu, specjalista z dziedziny zdrowia publicznego. W latach 2017–2022 dyrektor Narodowego Instytutu Zdrowia Publicznego PZH – Państwowego Instytutu Badawczego.
Życiorys.
Edukacja.
Urodził się 14 października w 1977 w Jaśle jako syn Romana i Janiny. Uczęszczał do tamtejszego I Liceum Ogólnokształcącego im. Króla Stanisława Leszczyńskiego. W 2002 zdobył tytuł zawodowy magistra zdrowia publicznego w Instytucie Zdrowia Publicznego na Wydziale Ochrony Zdrowia Collegium Medicum Uniwersytetu Jagiellońskiego. Dodatkowo, po rocznych studiach międzynarodowych na Uniwersytecie w Maastricht, obronił magisterium z tytułem Master of Public Health. W 2003 brał udział w treningach Instytutu Banku Światowego w Budapeszcie pt. "Regional Flagship Course on Health Sector Reform and Sustainable Financing" oraz "Poverty, Equity and Health Systems". Stypendium Marie Curie na Uniwersytecie w Sheffiled w 2004 roku. W 2006 podjął studia podyplomowe z zakresu zarządzania strategicznego i operacyjnego preMBA na Wydziale Zarządzania Uniwersytetu Warszawskiego.
W 2008 na Wydziale Nauki o Zdrowiu Warszawskiego Uniwersytetu Medycznego uzyskał stopień naukowy doktora nauk medycznych na podstawie pracy "Analiza potrzeb zdrowotnych osób aktywnych zawodowo w wieku 20–40 lat jako prognoza zmian struktury epidemiologicznej w Polsce".
5 maja 2020 uchwałą Rady Dyscypliny Nauk o Zdrowiu Warszawskiego Uniwersytetu Medycznego uzyskał stopień doktora habilitowanego w dziedzinie nauk medycznych i nauk o zdrowiu, w dyscyplinie nauki o zdrowiu. W 2010 odznaczony Srebrnym Krzyżem Zasługi.
Kariera zawodowa.
W latach 1997–1999 był trenerem-współpracownikiem Centrum Szkoleniowego Fundacji Rozwoju Demokracji Lokalnej (FRDL) w Szczecinie. W latach 2000–2001 odbył praktyki w Ministerstwie Zdrowia – Departament Organizacji Ochrony Zdrowia oraz Centrum Systemów Informacyjnych Ochrony Zdrowia. Od stycznia 2003 jest pracownikiem naukowym w Zakładzie Zdrowia Publicznego Warszawskiego Uniwersytetu Medycznego.
Od 2005 współpracował z firmami oferujących programy zdrowotne dla pracowników (w latach 2005–2009 Medicover, w latach 2009–2017 Grupa LUX MED), gdzie we współpracy z pracodawcami planował i wdrażał działania prozdrowotne w miejscu pracy. W Grupie LUX MED kierował Biurem Edukacji Zdrowotnej.
W latach 2013–2016 reprezentował polskich pracodawców w Komitecie Doradczym ds. Zdrowia i Bezpieczeństwa w Pracy Komisji Europejskiej.
Od września 2017 do września 2022 był dyrektorem Narodowego Instytutu Zdrowia Publicznego PZH – Państwowego Instytutu Badawczego. W 2019 kierował procesem połączenia NIZP – PZH oraz Instytutu Żywności i Żywienia, który zakończył się z dniem 1 lutego 2020 i umożliwił rozszerzenie zespołu naukowego i działalności NIZP – PZH o badania sposobu odżywiania i prowadzenie edukacji żywieniowej.
10 lipca 2021 na mocy Rozporządzenia Rady Ministrów kierowany przez Grzegorz Juszczyka Instytut uzyskał status Państwowego Instytutu Badawczego nadawany instytucjom, które wykonują zadania szczególnie ważne dla planowania i realizacji polityki państwa.
Jest przewodniczącym: Zespołu ds. monitorowania i prognozowania przebiegu pandemii COVID-19 w Polsce powołanym przez Ministra Zdrowia, a także wice przewodniczącym w zespole do spraw koordynacji działań na rzecz systemowych zmian w zdrowiu publicznym oraz zespole do spraw koordynacji działań profilaktycznych; członkiem Zespołu do spraw działań związanych z zapobieganiem, przeciwdziałaniem i zwalczaniem COVID-19 oraz Krajowej Rady ds. Onkologii.

</doc>
<doc id="4221282" url="https://pl.wikipedia.org/wiki?curid=4221282" title="Osiedle Krzesiny-Pokrzywno-Garaszewo">
Osiedle Krzesiny-Pokrzywno-Garaszewo

Osiedle Krzesiny-Pokrzywno-Garaszewo – osiedle samorządowe (jednostka pomocnicza gminy) Poznania (od 1 stycznia 2011 roku).
Granice.
Osiedle Krzesiny-Pokrzywno-Garaszewo graniczy:
Podział.
Według Systemu Informacji Miejskiej Osiedle Krzesiny-Pokrzywno-Garaszewo jest podzielone na trzy jednostki obszarowe:

</doc>
<doc id="4221286" url="https://pl.wikipedia.org/wiki?curid=4221286" title="Leutkirch (stacja kolejowa)">
Leutkirch (stacja kolejowa)

Leutkirch (niem: "Bahnhof Leutkirch") – stacja kolejowa w Leutkirch im Allgäu, w kraju związkowym Badenia-Wirtembergia, w Niemczech. Według DB Station&amp;Service ma kategorię 5. Stacja znajduje się w Bodensee-Oberschwaben Verkehrsverbund (bodo) i należy do strefy taryfowej 68. Adres stacji to "Bahnhof 1". 
Stacja została otwarta 1 września 1872 jako stacja końcowa Württembergische Allgäubahn. W dniu 14 sierpnia 1874, Wraz z otwarciem linii kolejowej z Leutkirch do Isny, stała się stacją tranzytową. Przed otwarciem linii kolejowej do Memmingen 2 października 1889 wybudowano obecny budynek dworca; stacja stała się stacją węzłową. 

</doc>
<doc id="4221287" url="https://pl.wikipedia.org/wiki?curid=4221287" title="Urocystis">
Urocystis

Urocystis Rabenh. ex Fuckel – rodzaj podstawczaków należący do rodziny "Urocystidaceae"{. Grzyby mikroskopijne, pasożyty roślin.
Charakterystyka.
Pomiędzy komórkami porażonych roślin wytwarzają kuliste skupiska galaretowato nabrzmiałych strzępek, na których powstają kłębki zarodników zwanych ustilosporami. Powodują one różnego rodzaju pęcherze i zniekształcenia. Po dojrzeniu zarodników następuje rozerwanie skórki rośliny i ustilospory, zazwyczaj czarne i bardzo liczne wydostają się na zewnątrz. Są one całkowicie lub częściowo otoczone sterylnymi komórkami wypełnionymi powietrzem. Już w ustilosporach następuje kariogamia i mejoza diploidalnego jądra. Z kiełkujących ustilospor wyrasta jednokomórkowa przedgrzybnia, do której przechodzą haploidalne jądra. Na szczycie przedgrzybni tworzą się 4, czasami 3 zróżnicowane płciowo sporydia. Pomiędzy podstawami sporydiów tworzą się strzępki kopulacyjne, przez które między zróżnicowanymi płciowo sporydiami przechodzą jądra, następuje plazmogamia i powstaje dwujądrowa komórka dokonująca infekcji rośliny. W przypadku, gdy powstają 3 sporydia, wówczas kopulacja zachodzi między dwoma z nich, a trzecie jądro łączy się z komórką dwujądrowej strzępki. Haplofaza jest silnie zredukowana, stąd też rodzaj "Urocystis" jest opisywany jako diplobiont.
Przedstawiciele rodzaju "Urocystis" wytwarzają także bezpłciowe zarodniki konidialne. Powstają one na konidioforach z grzybni rozwijającej się wewnątrz tkanek rośliny. Konidiofory te wydostają się na zewnątrz poprzez aparaty szparkowe, tworząc na dolnej powierzchni liścia biały nalot.
W Polsce największe znaczenie mają 2 gatunki: "Urocystis cepulae" powodujący głownię cebuli i "Urocystis occulta" powodujący głownię źdźbłową żyta.
Systematyka.
Pozycja w klasyfikacji według Index Fungorum: "Urocystidaceae, Urocystidales, Incertae sedis, Ustilaginomycetes, Ustilaginomycotina, Basidiomycota, Fungi".
Po raz pierwszy zdiagnozował go w 1797 r. Christiaan Hendrik Persoon nadając mu nazwę "Uredo anemones". Obecną, uznaną przez Index Fungorum nazwę nadał mu H.G. Winter w 1880 r.
Synonimy: "Ginanniella "Cif., "Granularia "Sowerby, "Polycystis" Lév., "Polysaccopsis "Henn., "Tuburcinia "Fr., "Tuburcinia" Woronin, "Tuburciniella "Zambett.

</doc>
<doc id="4221288" url="https://pl.wikipedia.org/wiki?curid=4221288" title="Grigorij Godin">
Grigorij Godin

Grigorij Wasiljewicz Godin (ros. Григорий Васильевич Годин, ur. we wsi (obecnie w Kraju Stawropolskim), zm. 17 grudnia 1974 w Moskwie) – radziecki wojskowy, generał porucznik artylerii, Bohater Związku Radzieckiego (1945).
Życiorys.
Urodził się w rodzinie chłopskiej. W 1920 zdał eksternistycznie egzaminy na tytuł nauczyciela ludowego, w maju 1920 wstąpił ochotniczo do Armii Czerwonej, uczestniczył w działaniach bojowych w Azerbejdżanie, Armenii i północnego Iranu, w 1921 był żołnierzem ochrony wicekonsula RFSRR w Iranie. W 1925 ukończył wydział artyleryjski szkoły piechoty w Riazaniu i został dowódcą plutonu i szefem łączności dywizjonu w pułku artylerii w Woroneżu, w 1927 skończył kursy artyleryjskie w Kursku, 1932-1934 dowodził dywizjonem artylerii, później był komendantem szkoły pułkowej młodszej kadry dowódczej i dowódcą dywizjonu.
Od czerwca do września 1939 dowodził pułkiem, później został zastępcą szefa sztabu artylerii 10 Korpusu Piechoty i pełniąc tę funkcję brał udział w zajmowaniu przez ZSRR Zachodniej Białorusi, czyli agresji ZSRR na Polskę we wrześniu 1939, następnie w wojnie z Finlandią 1939-1940, podczas której w lutym 1940 został dowódcą 74 pułku artylerii 84 Dywizji Piechoty.
W lipcu 1941 ukończył Akademię Wojskową im. Frunzego i na początku sierpnia 1941 został szefem artylerii i zastępcą dowódcy 283 Dywizji Piechoty, od września 1941 walczył w wojnie z Niemcami, od maja do grudnia 1942 był szefem artylerii 48 Armii Frontu Briańskiego. Następnie dowodził brygadą artylerii, od lutego do maja 1943 5 Dywizją Artylerii Przełamania Rezerwy Naczelnego Dowództwa, brał udział m.in. w operacji charkowskiej, w maju 1943 został dowódcą 1 Gwardyjskiej Dywizji Artylerii Przełamania Rezerwy Naczelnego Dowództwa na Froncie Centralnym, uczestniczył w bitwie pod Kurskiem, operacji orłowskiej i czernihowsko-prypeckiej, we wrześniu 1943 został ciężko ranny. Od maja 1944 dowodził artylerią 47 Armii na 1 Froncie Białoruskim, brał udział w operacji białoruskiej, wiślańsko-odrzańskiej (m.in. zajęciu Warszawy, Piły i Wałcza), wschodniopruskiej i berlińskiej. 2 listopada 1944 otrzymał stopień generała porucznika artylerii.
Po wojnie dowodził artylerią 8 Gwardyjskiej Armii w Grupie Wojsk Radzieckich w Niemczech, od maja 1946 do marca 1947 był dowódcą artylerii i zastępcą dowódcy Południowej Grupy Wojsk w Austrii, w 1948 ukończył Wyższe Kursy Akademickie przy Wyższej Akademii Wojskowej im. Woroszyłowa i został dowódcą artylerii Samodzielnej Armii Zmechanizowanej, od sierpnia 1950 do czerwca 1953 kierował Zarządem Artyleryjskich Wyższych Instytucji Edukacyjnych, następnie zakończył służbę z powodu choroby.
Odznaczenia.
I inne medale ZSRR oraz zagraniczne ordery i medale.

</doc>
<doc id="4221295" url="https://pl.wikipedia.org/wiki?curid=4221295" title="Gieorgij Gromow">
Gieorgij Gromow

Gieorgij Wasiljewicz Gromow (ros. Георгий Васильевич Громов, ur. we wsi Olenino w obwodzie smoleńskim, zm. 26 września 1975 w Kijowie) – radziecki lotnik wojskowy, generał major lotnictwa, Bohater Związku Radzieckiego (1946).
Życiorys.
Skończył 6 klas, od 1932 mieszkał w Moskwie, gdzie pracował jako elektromonter i uczył się w aeroklubie, w 1937 został powołany do Armii Czerwonej. W grudniu 1938 ukończył wojskową lotniczą szkołę pilotów w Borisoglebsku i został młodszym lotnikiem Sił Powietrznych Leningradzkiego Okręgu Wojskowego, 1939-1940 uczestniczył w wojnie z Finlandią, potem został pomocnikiem komisarza pułku lotnictwa myśliwskiego ds. pracy komsomolskiej, a w listopadzie 1940 dowódcą klucza 147 pułku lotnictwa myśliwskiego w Leningradzkim Okręgu Wojskowym. Od 1940 należał do WKP(b), od czerwca 1941 brał udział w wojnie z Niemcami w składzie 147 pułku lotniczego działającego na obszarze podbiegunowym, walczył w obronie Murmańska, od stycznia 1942 do lipca 1942 był dowódcą eskadry, następnie nawigatorem pułku. Od lutego do kwietnia 1944 był zastępcą dowódcy pułku w składzie 7 Armii Powietrznej Frontu Karelskiego, później dowodził 515 pułkiem lotnictwa myśliwskiego na 1 Froncie Białoruskim, uczestniczył w operacji białoruskiej, wiślańsko-odrzańskiej i berlińskiej. Wykonał 402 loty bojowe i stoczył 64 walki powietrzne, zestrzeliwując 13 samolotów wroga. W 1950 ukończył wyższe kursy oficerskie, a w 1956 Wyższą Akademię Wojskową im. Woroszyłowa, dowodził 279 Dywizją Lotnictwa Myśliwskiego w Karpackim Okręgu Wojskowym, a od sierpnia 1961 do września 1963 lotnictwem 8 Samodzielnej Armii Obrony Przeciwlotniczej w Kijowie, następnie został zwolniony do rezerwy w stopniu generała majora lotnictwa.

</doc>
<doc id="4221299" url="https://pl.wikipedia.org/wiki?curid=4221299" title="Skálafjørður">
Skálafjørður

Skálafjørður (wym. , dawniej także "Kongshavn", wym. ; ) – fiord w południowej części wyspy Eysturoy w archipelagu Wysp Owczych.
Zatoka biegnie z południa na północ, z łukowatym wygięciem w kierunku wschodnim. Z ponad 14 kilometrami długości jest to najdłuższy fiord Wysp Owczych; jej szerokość wynosi od 600 do 1500 metrów. Głębokość fiordu waha się od 25 (próg fiordu położony około 1 kilometra od otwarcia zatoki na ocean) do 70 metrów. Skálafjørður wcina się w ląd od południa, a od pobliskiego Funningsfjørður po przeciwnej stronie oddzielony jest jedynie niespełna siedmiokilometrową doliną. W ten sposób dwie wspomniane zatoki nieomal na pół dzielą Eysturoy (drugą co do wielkości wyspę archipelagu).
Brzegi fiordu tworzą po stronie zachodniej pasmo ze szczytami o wysokości 500–700 m i kulminujące się w wierzchołku Reyðafelstindur o wysokości 764 m n.p.m., a po stronie wschodniej pasmo z najwyższym wzniesieniem – Tyril (639 m n.p.m.).
Nad brzegami Skálafjørður położone są miejscowości Glyvrar, Gøtueiði, Innan Glyvur, Lambareiði, Runavík, Saltangará, Skála, Skálabotnur, Skipanes, Søldarfjørður, Strendur oraz Toftir.

</doc>
<doc id="4221301" url="https://pl.wikipedia.org/wiki?curid=4221301" title="Haruka Ayase">
Haruka Ayase

, właściwie – japońska aktorka, modelka i piosenkarka.

</doc>
<doc id="4221303" url="https://pl.wikipedia.org/wiki?curid=4221303" title="Kościół św. Szymona i Judy Tadeusza w Gnojewie">
Kościół św. Szymona i Judy Tadeusza w Gnojewie

Kościół św. Szymona i Judy Tadeusza – zabytkowy gotycki kościół w Gnojewie, w województwie pomorskim, w pobliżu drogi krajowej nr 22, znajduje się w stanie częściowo zabezpieczonej ruiny. Jeden z najstarszych w Europie kościołów z zachowaną konstrukcją szkieletową, powstałą przed 1323.
Kościół podlega parafii w Szymankowie.
Historia.
Orientowana ceglana świątynia pochodzi z pierwszej połowy XIV wieku. Wnętrze dwunawowe z XVI wieku. Prezbiterium nie wydzielone. W 1818 kościół przekazano protestantom. W latach 1853-1854 została dobudowana wieża. Przy kościele istnieje dawny cmentarz ewangelicki. Po II wojnie światowej kościół był wykorzystywany jako magazyn. We wnętrzu zachowały się XVIII-wieczne malowidła. W XXI wieku zostały przeprowadzone prace zapobiegające zawaleniu świątyni i chroniące ją przed dalszą degradacją.

</doc>
<doc id="4221307" url="https://pl.wikipedia.org/wiki?curid=4221307" title="Funningsfjørður">
Funningsfjørður



</doc>
<doc id="4221317" url="https://pl.wikipedia.org/wiki?curid=4221317" title="Jesús Valentín">
Jesús Valentín

Jesús Miguel Valentín Rodríguez (ur. 15 października 1991 w Las Américas) – hiszpański piłkarz występujący na pozycji obrońcy w Córdobie.

</doc>
<doc id="4221318" url="https://pl.wikipedia.org/wiki?curid=4221318" title="Winchester. Dom duchów">
Winchester. Dom duchów

Winchester. Dom duchów (tytuł oryg. "Winchester") – amerykańsko-australijski film z 2018 w reżyserii braci Michaela i Petera Spierigów. Horror nawiązujący do autentycznej postaci Sarah Lockwood Winchester, wdowy po Williamie Winchesterze, dziedzicu fortuny Olivera Winchestera.
Fabuła.
Po tragicznej śmierci męża i córki, Sarah Winchester pogrąża się w żałobie i oddala od codziennego życia. Jest przekonana, że jej rodzinę nawiedzają duchy osób, które zostały zabite z broni skonstruowanej przez jej teścia, słynnego karabinu Winchester. Broniąc się przed demonami Sarah zleca budowę niezwykłej posiadłości. Składający się z setek pokoi, skonstruowany jak labirynt, pełen prowadzących donikąd schodów i ślepych korytarzy dom ma być pułapką na duchy. Rodzina Winchester, zaniepokojona stanem zdrowia wdowy wzywa na konsultację słynnego psychiatrę, który ma odwieść kobietę od jej szalonych planów. Wkrótce okazuje się jednak, że Sarah Winchester wcale nie oszalała.

</doc>
<doc id="4221321" url="https://pl.wikipedia.org/wiki?curid=4221321" title="Wzniesienia Radoniowskie">
Wzniesienia Radoniowskie

Wzniesienia Radoniowskie (332.265) – małe pasmo górskie w Polsce w Sudetach Zachodnich, w południowo-zachodniej Polsce, w województwie dolnośląskim. Według podziału fizycznogeograficznego Jerzego Kondrackiego mikroregion leżący w południowo-wschodniej części mezoregionu Pogórza Izerskiego.
Opis.
Wzniesienia Radoniowskie, niewielkie pasmo górskie złożone ze wzniesień nieprzekraczających 500 m n.p.m., położone w dorzeczu Kwisy dopływu Bobru w południowo-wschodniej części Pogórza Izerskiego. Pasmo ciągnie się na długości około 25 km, o przebiegu NE – SE od miejscowości Kościelniki Górne na północnym zachodzie do okolic Barcinka na południowym wschodzie. Pasmo podzielone jest na kilka części dolinami potoków. Od północnego zachodu graniczy z Wzgórzami Zalipiańskimi od północnego wschodu z Obniżeniem Lubomierskim i Wzgórzami Radomickimi, od których oddzielone są Maciejowickim Potokiem, od wschodu z Górami Kaczawskimi, od południowego zachodu z Przedgórzem Rębiszowskim a od południa z Wysoczyzną Rybnicy. Część południowo-wschodnia ma charakter grzbietu z kulminacją Koziarki. Wzgórza Radoniowskie tworzy ciąg łagodnych, kopulastych wzniesień o różnorodnej morfologii, urozmaicone dolinami potoków. Teren ten jest niezwykle atrakcyjny krajobrazowo, a jego walory estetyczne podnoszą dobrze zachowane kompleksy leśne.
Przypisy.
 

</doc>
<doc id="4221322" url="https://pl.wikipedia.org/wiki?curid=4221322" title="Semen Kozak">
Semen Kozak

Semen Antonowycz Kozak, "Siemion Antonowicz Kozak" (ukr. Семен Антонович Козак, ros. Семён Антонович Козак, ur. we wsi Iskorost' (obecnie miasto Korosteń), zm. 24 grudnia 1953 w Jużnosachalińsku) – radziecki wojskowy narodowości ukraińskiej, generał porucznik, dwukrotny Bohater Związku Radzieckiego (1943 i 1945), Narodowy Bohater Jugosławii (1944).
Życiorys.
Urodził się w rodzinie robotniczej. Jako bojec oddziału specjalnego przeznaczenia uczestniczył w wojnie domowej w Rosji, w 1923 został członkiem RKP(b), od marca 1924 służył w Armii Czerwonej. W 1928 ukończył szkołę artylerii w Kijowie i został dowódcą baterii pułku artylerii 51 Dywizji Piechoty w Ukraińskim Okręgu Wojskowym, od stycznia 1929 do maja 1932 wykładał na kursach kadry dowódczej w Mikołajowie, od maja do września 1932 dowodził dywizjonem artylerii w Odessie. W 1933 skończył kursy doskonalenia kadry dowódczej i został pomocnikiem dowódcy batalionu czołgów w Ukraińskim Okręgu Wojskowym, od grudnia 1933 do października 1937 pracował w Leningradzkiej Szkole Wojskowo-Taktycznej, w październiku 1938 ukończył Akademię Wojskową im. Frunzego i został w niej wykładowcą taktyki. W 1941 pracował w centralnym aparacie Ludowego Komisariatu Obrony ZSRR, w październiku 1942 został skierowany na front wojny z Niemcami jako zastępca szefa sztabu 64 Armii na Froncie Stalingradzkim, walczył w bitwie pod Stalingradem.
Od 18 kwietnia 1943 w stopniu pułkownika dowodził 73 Dywizją Piechoty Gwardii w 7 Armii Gwardii na Froncie Woroneskim, potem Stepowym, od października 1943 do lutego 1944 2 Ukraińskim, następnie 3 Ukraińskim, brał udział w bitwie pod Kurskiem i bitwie o Dniepr, gdzie 9 października 1943 został ranny. 25 października 1943 otrzymał stopień generała majora. Uczestniczył w operacji bieriezniegowato-snigiriewskiej, odeskiej i jassko-kiszyniowskiej, zajmowaniu Prawobrzeżnej Ukrainy, Rumunii, Bułgarii, Węgier, Jugosławii i wschodniej Austrii. Od 31 grudnia 1943 do 18 stycznia 1944 pełnił obowiązki dowódcy 75 Korpusu Piechoty 53 Armii 2 Frontu Ukraińskiego. Jego dywizja forsowała południowy Bug, Dniestr, Prut, Seret, Cisę i Dunaj. Wraz z Narodową Armią Wyzwolenia Jugosławii dowodzona przez niego dywizja zajęła Belgrad w październiku 1944, a 14 listopada sforsował Dunaj. W marcu 1945 objął dowództwo 21 Korpusu Piechoty Gwardii w 4 Armii Gwardii 3 Frontu Ukraińskiego; za zasługi w zdobyciu Wiednia korpus ten otrzymał miano „Wiedeńskiego”. 19 kwietnia 1945 awansowano go na generała porucznika. Po wojnie dowodził korpusem w Odeskim Okręgu Wojskowym, od lipca 1950 do kwietnia 1953 był pomocnikiem dowódcy wojsk Dalekowschodniego Okręgu Wojskowego, od kwietnia do września 1953 był zastępcą dowódcy, następnie dowódcą 15 Armii Dalekowschodniego Okręgu Wojskowego na Sachalinie i Kurylach. W 1950 został deputowanym do Rady Najwyższej ZSRR. Pochowano go na Cmentarzu Nowodziewiczym.
Odznaczenia.
I medale.

</doc>
<doc id="4221331" url="https://pl.wikipedia.org/wiki?curid=4221331" title="Linia kolejowa Köthen – Aschersleben">
Linia kolejowa Köthen – Aschersleben

Linia kolejowa Köthen – Aschersleben – jednotorowa i niezelektryfikowana linia kolejowa w kraju związkowym Saksonia-Anhalt, w Niemczech. Łączy miejscowości Köthen (Anhalt) przez Bernburg (Saale) z Aschersleben.

</doc>
<doc id="4221350" url="https://pl.wikipedia.org/wiki?curid=4221350" title="Kamienica Szwedzka Sień we Wrocławiu">
Kamienica Szwedzka Sień we Wrocławiu

Kamienica Szwedzka Sień (niem. "Zur Schwedenhalle") – kamienica na wrocławskim rynku, na północnej pierzei rynku, zwanej "Targiem Łakoci".
Historia kamienicy i jej architektura.
Pierwszy budynek murowany został wybudowany w 1372 roku. Został on wzniesiony wraz z kamienica nr 46, a od zachodu dołączony do ściany już wybudowanego w XIII wieku domu (kamienica nr 48). Budynek był on jednoizbowy, pokryty czteropolowym, bezżebrowym sklepieniem krzyżowym w piwnicy, z jednym filarem w centrum. Od strony frontowej znajdowały się dwie wnęki, a nad nimi okna, w części tylnej jedna wnęka i otwór drzwiowy przewężony od zewnątrz węgarami.
Pod koniec XIV wieku kamienica została rozbudowana o drugi trakt z piwnicą o sklepieniu kolebkowym, izbą tylną i przechodem; w części frontowej znajdowała się sień wejściowa. Wszystkie mury traktu tylnego zostały zbudowane z cegieł w wątku jednowozówkowym. Od strony podwórza umieszczono trzy okna, a zejście do piwnicy znajdowało się wzdłuż wschodniej ściany. Część parterowa drugiego traktu podzielona była na izbę i przechód. Między rokiem 1390 a 1417 do kamienicy dołączono nieruchomość zatylną, znajdująca się na ulicy Igielnej 20. Pod koniec średniowiecza piwnica została podzielona na dwa pomieszczenia, a ściana biegła wzdłuż słupa dźwigającego sklepienie.
Od 1564 roku w kamienicy mieszkał rajca i podskarbnik wrocławski Ludwig Pfintzing, a dom został bogato ozdobiony; z tego okresu zachowały się m.in. kolumna kandelabrowa z pierwszej połowy XVI wieku i drewniany strop gęsto belkowy z końca XVI wieku (po 1585 r.), udekorowany zieloną wicią roślinną i owocami na białym tle.
W 1694 roku dokonano kolejnych zmian wystroju, głównie sieni tylnej: wykonano sufit ozdobiony sztukateriami, a w płaskim reliefie wykonano wizerunek króla szwedzkiego Gustawa Adolfa siedzącego na koniu. Scenę otaczał szeroki fryz z akantowymi splotami. Po bokach umieszczono herby Riemerów i Halmannów wraz z datą 1633, upamiętniającą przystąpienie Wrocławia do konfederacji śląskiej protestantów podczas wojny trzydziestoletniej. Fundatorem dekoracji był rajca Daniel von Riemer und Eiemberg i jego żona Johanna Regina von Halmann von Halmenfeld. Dekoracje w takim kształcie przetrwały do połowy XIX wieku, a ich wartość w sporządzonej w 1802 roku wycenie przez sztukatora Antona Haselbauera oceniana była na kwotę 100 talarów, gdy wartość sztukaterii całej fasady wyceniono na 150 talarów. W późniejszych latach dekoracja uzupełniona była płycinami z konnymi przedstawieniami cesarzy rzymskich; na początku XVIII wieku dodano do niej stiukowe kariatydy międzyokienne, a w podłuczach okiennych herby rodów kolejnych właścicieli von Reuss (lub von Reuschner) i (zachowany do czasów obecnych) von Eben und Brunn.
Pod koniec XVIII wieku (ok. 1780) dokonano renowacji fasady, dodając nad oknami naczółka segmentowe i trójkątne, a szczyt ujęto w kanciaste woluty i zakończono trójkątnym tympanonem.
W 1868 roku budynek został zburzony i odbudowany już w stylu klasycystycznym. W takim kształcie, z trzema piętrami i poddaszem zakończonym płaskim dachem, przetrwał do dzisiaj.
Od 1832 roku w kamienicy swoją siedzibę miała księgarnia, a następnie wydawnictwo Ferdinanda Hirta. Ferdinand Hirt był wrocławskim księgarzem i wydawcą, który drukował głównie podręczniki szkolne i książki dla młodzieży. Jako pierwszy wydał w 1847 roku podręcznik Friedricha Gottholda Kunze, będący pierwszym podręcznikiem dla wszystkich szkół elementarnych w Niemczech. W latach sześćdziesiątych XIX wieku został księgarzem uniwersyteckim. Jego syn Arnold Hirt otworzył w Lipsku księgarnię Ferdinand Hirt &amp; Sohn, a po śmierci Ferdinanda w 1879 roku przejął wydawnictwo wrocławskie, które działało przynajmniej do 1943 roku.
We wrześniu 1911 Georg Chemise otworzył w budynku swoje drugie kino stałe „Ring-Theater”. Jego pierwszym kinem we Wrocławiu był Residenz-Theater otwarty w 1909 roku przy ulicy Gartenstrasse 53-55 (obecnie ul. Piłsudskiego). W kinie „Ring-Theater” znajdowało się początkowo 222 miejsc, a w szczytowym okresie mieściło 236 widzów. W 1916 roku kino zostało sprzedane Karlowi Jatzke i pod adresem Ring 47 istniało maksymalnie do 1929 roku.
Właściciele i postacie związane z kamienicą.
Prawdopodobnie do 1372 roku posesja nr 47, wydłużona do ulicy Igielnej, była podzielona na kilka mniejszych parceli z osobnymi domami lub mieszkaniami, należącymi do różnych niezwiązanych ze sobą osób. Dopiero w 1369 roku, posesja należąca w większej części do Katarzyny Slegelynne została sprzedana staremu pisarzowi Piotrowi (ówczesnemu właścicielowi kamienicy nr 48), a następnie trzy lata później, złotnikowi Klausowi z Brzegu (Clause von Brige). W tym samym roku, w 1372 wzniesiono pierwszy murowany budynek. W latach 1387–1389 właścicielem domu było małżeństwo Andrzeja i Anny Sussewynckel, ale nieznany jest rok, w którym posesję nabyli. Andrzej zajmował się piwowarstwem, a od 1404 roku był właścicielem innej wrocławskiej kamienicy znajdującej się na pierzei północnej Rynek 34. Po trzech latach Andrzej sprzedał dom, a nowy właściciel Mikołaj Fetter zamieszkał w nim na następne dwadzieścia lat wraz ze swoją żoną Agnithe, która dziedziczyła go po jego śmierci. Być może to właśnie Mikołaj połączył do posesji przyrynkowej posesję zatylną przy ulicy Igielnej. W okresie między 1410 a 1418 wdowa Agnieszka odziedziczyła po swoim drugim mężu Kamienicę Pod Błękitnym Słońcem, a tę przy posesji 47 sprzedała ok. 1416 roku. Nowymi właścicielem był złotnik Piotr Ficker, a jego żona była właścicielem przejazdu przy ulicy Igielnej zwanego Grzebieniarskim. W rodzinie Fickerów kamienica znajdowała się do 1440 roku, kiedy to ogromnie zadłużona posesja (jak i cały majątek) została przekazana przez Margareth (córkę Piotra) małżonkom Lorenzowi i Agnes Rotkel. Według Mateusza Golińskiego mogła to być siostra Margareth.
Po kolejnych trzech latach (w 1443) kamienica została prawdopodobnie sprzedana Niklasowi Marner, posesjonata i rentiera handlującego nieruchomościami. Do 1449 właścicielami kamienicy byli złotnicy Lorenz Polak (1445), a od 1449 kolejny kupiec i rentier Valentinus Haunold, który w kamienicy nie mieszkał, a nabył ją za długi. W 1460 kamienica została sprzedana złotnikowi Lorenzowi Polakowi (niespokrewnionemu z wcześniejszym właścicielem o tym samym nazwisku), obywatelowi miasta od 1460. Lorenz zlikwidował cały dług czynszowy; był zaprzysiężonym królewskim probierczym oraz trudnił się również kupiectwem (posiadał komorę w sukiennicach). W 1498 roku przeniósł się do Nysy, a kamienicę sprzedał Barbarze Kupferschmiedowej i jej mężowi Hannsowi Dresscher. W ich rękach kamienica pozostawała przynajmniej do 1501 roku.
Prawdopodobnie na początku XVI wieku właścicielem kamienicy został patrycjuszowski ród Pfintzingów z Norymbergi; w 1564 roku mieszkał w niej rajca i podskarbnik wrocławski Ludwig Pfintzing.

</doc>
<doc id="4221362" url="https://pl.wikipedia.org/wiki?curid=4221362" title="Vitória Setúbal w europejskich pucharach">
Vitória Setúbal w europejskich pucharach



</doc>
<doc id="4221381" url="https://pl.wikipedia.org/wiki?curid=4221381" title="Erich Mückenberger">
Erich Mückenberger

Erich Mückenberger (ur. 8 czerwca 1910 w Chemnitz, zm. 10 lutego 1998 w Berlinie) – wschodnioniemiecki funkcjonariusz partyjny SED, m.in. czł. Biura Politycznego KC SED (1958–1989), przew. Centralnej Komisji Kontroli Partyjnej SED (1971–1989).
Życiorys.
Syn piekarza i pończoszniczki. Po ukończeniu szkoły podstawowej i średniej (1916–1924), Mückenberger kształcił się w zawodzie ślusarza (1924–1927). W 1924 wstąpił do Związku Socjalistycznej Młodzieży Robotniczej ("Sozialistischen Arbeiterjugend") i działał jako działacz młodzieżowy w Chemnitz (1925–1933). W 1927 został członkiem SPD. W latach 1927–1928 uczęszczał do Wyższej Szkoły Włókiennictwa ("Höhere Fachschule für Textilindustrie") w Chemnitz i pracował do 1930 jako ślusarz i tkacz. Do 1933 był bezrobotny, a następnie zatrudniony jako ślusarz i regulator maszyn (1934–1942). W sierpniu 1935 został aresztowany i przebywał w obozie koncentracyjnym w Sachsenburgu (1935–1936). Po kilku procesach w 1938 został skazany na 10 miesięcy więzienia za zdradę stanu. W 1942 został ponownie aresztowany i trafił do karnego batalionu Wehrmachtu, w styczniu 1945 zostając rannym.
Od kwietnia do sierpnia tegoż roku był angielskim jeńcem wojennym. Pracował w Wolfsburger Motorenwerken w Hannowerze (1945).
Był członkiem SED od zjednoczenia SPD z KPD. W 1946 uczęszczał do szkoły partyjnej landu SED ("Landesparteischule"), był działaczem SED w Chemnitz, I sekretarzem Komitetu Landu SED w Turyngii (1949–1952), I sekr. KO SED w Erfurcie (1952–1953). Mückenberger był posłem do Izby Ludowej NRD ("Volkskammer") (1950–1989), m.in. członkiem jej Komisji Rolnictwa, Leśnictwa i Przemysłu Spożywczego (1958–1963), a od 1971 członkiem Prezydium i przewodniczącym frakcji parlamentarnej SED. W latach 1950–1989 był też zastępcą członka jak i członkiem Komitetu Centralnego SED, od 1958 członkiem Biura Politycznego KC. Był także od 1952 do 1954 członkiem rady okręgowej w Erfurcie, a od 1953 do 1961 sekretarzem Komitetu Centralnego SED. W latach 60. XX wieku został ostro skrytykowany przez sekretarza rolnictwa KC. W latach 1960–1961 studiował w Wyższej Szkole Partyjnej KPZR ("Высшая партийная школа КПСС") w Moskwie, a następnie był I sekr. KO SED we Frankfurcie nad Odrą (1961–1971), i od 1963 członkiem rady okręgowej. W latach 1972–1989 zastąpił Hermanna Materna na stanowisku przewodniczącego Centralnej Komisji Kontroli Partyjnej SED. Był też przewodniczącym Towarzystwa Przyjaźni Niemiecko-Radzieckiej ("Gesellschaft für Deutsch-Sowjetische Freundschaft" – DSF) (1978–1989). Z racji sprawowanych funkcji był „skoszarowany” w partyjno-rządowych osiedlach kierownictwa NRD – początkowo wokół Majakowskiring w Berlinie-Pankow, następnie na Osiedlu Leśnym pod Bernau. 
W dniu 8 listopada 1989 Mückenberger został wydalony z Biura Politycznego KC, a następnie w styczniu, z SED. Był współoskarżonym w procesie za „zabójstwo i napaść na wewnętrznej granicy niemieckiej” ("Mauerschützenprozesse"), w którym w 1996 Sąd Okręgowy w Berlinie zakończył jego współudział bez rozstrzygnięcia.

</doc>
<doc id="4221383" url="https://pl.wikipedia.org/wiki?curid=4221383" title="Funningsfjørður (fiord)">
Funningsfjørður (fiord)

Funningsfjørður (wym. , ) – fiord w północnej części wyspy Eysturoy w archipelagu Wysp Owczych.
Zatoka ma w ok. 10 km długości, w najwęższym miejscu mierzy 330 metrów szerokości, zaś przy połączeniu z otwartym morzem – ok. 3,4 km. Fiord wcina się w ląd od północy, a od pobliskiego Skálafjørður po przeciwnej stronie oddzielony jest jedynie niespełna siedmiokilometrową doliną. W ten sposób dwie wspomniane zatoki dzielą nieomal na pół Eysturoy (drugą co do wielkości wyspę archipelagu).
Otaczające fiord pasma górskie wielokrotnie przekraczają wysokość 700 metrów, z najwyższymi wierzchołkami Slættaratindur (880 m n.p.m. – najwyższy szczyt Wysp Owczych), Svartbakstindur (801 m n.p.m.) czy Blámansfjall (790 m n.p.m.) po stronie zachodniej oraz Dalkinsfjall (719 m n.p.m.) po stronie wschodniej.
Nad brzegami Funningsfjørður leżą miejscowości Elduvík, Elduvíksnes, Funningsfjørður, Funningur.

</doc>
<doc id="4221390" url="https://pl.wikipedia.org/wiki?curid=4221390" title="Wybory parlamentarne na Węgrzech w 2002 roku">
Wybory parlamentarne na Węgrzech w 2002 roku

Wybory parlamentarne na Węgrzech w 2002 roku odbyły się w II turach 7 i 21 kwietnia 2002
System wyborczy.
Wybory odbyły się w dwóch turach w związku ze specyfiką węgierskiego systemu wyborczego – posłów wybiera się częściowo z list partyjnych, a częściowo w okręgach jednomandatowych w dwóch turach. Wybory zakończyły się zwycięstwem partii Fidesz, która zdobyła 188 mandatów, Drugie miejsce zajęła Węgierska Partia Socjalistyczna uzyskując 178 mandatów, trzecie miejsce zajął Związek Wolnych Demokratów uzyskując 19 mandatów. Wszystkie 48 mandatów straciła natomiast Niezależna Partia Drobnych Rolników. W wyborach po raz pierwszy wystartowało 11 nowych partii jednak żadna z nich nie zdobyła mandatów.

</doc>
<doc id="4221391" url="https://pl.wikipedia.org/wiki?curid=4221391" title="Tampines East">
Tampines East

Tampines East – podziemna stacja Mass Rapid Transit (MRT) w Singapurze, która jest częścią Downtown Line. Została otwarta 21 października 2017. Stacja znajduje się w Tampines, wzdłuż Tampines Avenue 7, w pobliżu skrzyżowania z Tampines Avenue 2.

</doc>
<doc id="4221401" url="https://pl.wikipedia.org/wiki?curid=4221401" title="Upper Changi">
Upper Changi

Upper Changi – podziemna stacja Mass Rapid Transit (MRT) w Singapurze, która jest częścią Downtown Line. Została otwarta 21 października 2017. Stacja znajduje się w Tampines, pod Upper Changi Road East.

</doc>
<doc id="4221403" url="https://pl.wikipedia.org/wiki?curid=4221403" title="Almanach Warszawy">
Almanach Warszawy

Almanach Warszawy – rocznik ukazujący się od 1997 roku w Warszawie (w latach 1997–2013 pod nazwą „Almanach Muzealny”). 
Wydawcą jest Muzeum Warszawy. Publikowane są w nim artykuły naukowe, recenzje, materiały dotyczące archeologii, historii, architektury oraz kultury materialnej i artystycznej Warszawy. 

</doc>
<doc id="4221418" url="https://pl.wikipedia.org/wiki?curid=4221418" title="Manoel dos Reis de Farias">
Manoel dos Reis de Farias

Manoel dos Reis de Farias (ur. 23 kwietnia 1946 w Orobó) – brazylijski duchowny katolicki, biskup diecezji Petrolina w latach 2011-2017.
Życiorys.
Święcenia kapłańskie przyjął 6 stycznia 1983 i został inkardynowany do diecezji Nazaré. Był m.in. rektorem miejscowego seminarium duchownego (1985-1986), proboszczem parafii w Machados (1988-1990) i Paudalho (1990-2001) oraz ojcem duchownym seminarium w Nazaré (1990-2001).
Episkopat.
8 sierpnia 2001 został mianowany przez papieża Jana Pawła II biskupem diecezji Patos. Sakry biskupiej udzielił mu 10 listopada tegoż roku bp Jorge Tobias de Freitas. Ingres odbył się 1 grudnia 2001.
27 lipca 2011 Benedykt XVI przeniósł go na stolicę biskupią Petrolina.
W roku 2017 złożył rezygnację z urzędu, którą przyjął 12 lipca papież Franciszek. Decyzję o wcześniejszym odejściu uzasadnił brakiem wystarczających sił do dalszego wykonywania posługi.

</doc>
<doc id="4221419" url="https://pl.wikipedia.org/wiki?curid=4221419" title="Skeleton na Zimowych Igrzyskach Olimpijskich 2018 – ślizg kobiet">
Skeleton na Zimowych Igrzyskach Olimpijskich 2018 – ślizg kobiet

Ślizg kobiet – jedna z konkurencji w której zostały rozdane medale w skeletonie na Zimowych Igrzyskach Olimpijskich 2018 w Pjongczangu.
Zawodniczki o medale olimpijskie walczyły od 16 do 17 lutego na torze Alpensia Sliding Centre umiejscowionym w Pjongczangu. 
Mistrzem olimpijskim została Brytyjka Elizabeth Yarnold, która tym samym obroniła tytuł z igrzysk w Soczi. Na drugim miejscu uplasowała się Jacqueline Lölling z Niemiec, a brąz wywalczyła rodaczka Yarnold Laura Deas.

</doc>
<doc id="4221433" url="https://pl.wikipedia.org/wiki?curid=4221433" title="Kościół św. Marcina Biskupa w Lipowej">
Kościół św. Marcina Biskupa w Lipowej

Kościół św. Marcina Biskupa – rzymskokatolicki kościół parafialny w miejscowości Lipowa (powiat brzeski, województwo opolskie). Świątynia należy do parafii św. Marcina Biskupa w Lipowej w dekanacie Grodków, diecezji opolskiej. Dnia 13 grudnia 1954 roku pod numerem 139/54 kościół został wpisany do rejestru zabytków nieruchomych województwa opolskiego.
Historia kościoła.
Obecny kościół został wybudowany w stylu gotyckim na przełomie XV i XVI wieku. W czasie działań wojennych II wojny światowej został zniszczony, odbudowany w 1945 roku. Na uwagę zasługuje rokokowa monstrancja pochodząca z lat 1737–1750.

</doc>
<doc id="4221439" url="https://pl.wikipedia.org/wiki?curid=4221439" title="Lista chorążych reprezentacji Sudanu Południowego na igrzyskach olimpijskich">
Lista chorążych reprezentacji Sudanu Południowego na igrzyskach olimpijskich

Lista chorążych reprezentacji Sudanu Południowego na igrzyskach olimpijskich – lista zawodników i zawodniczek reprezentacji Sudanu Południowego, którzy podczas ceremonii otwarcia nowożytnych igrzysk olimpijskich nieśli flagę Sudanu Południowego.

</doc>
<doc id="4221441" url="https://pl.wikipedia.org/wiki?curid=4221441" title="Kayserispor w europejskich pucharach">
Kayserispor w europejskich pucharach



</doc>
<doc id="4221442" url="https://pl.wikipedia.org/wiki?curid=4221442" title="Łyżwiarstwo szybkie na Zimowych Igrzyskach Olimpijskich 2018 – 500 m kobiet">
Łyżwiarstwo szybkie na Zimowych Igrzyskach Olimpijskich 2018 – 500 m kobiet

Bieg na 500 metrów kobiet rozgrywany w ramach łyżwiarstwa szybkiego na Zimowych Igrzyskach Olimpijskich 2018 odbył się 18 lutego w hali Gangneung Oval w Gangneung.
Złoty wywalczyła Japonka Nao Kodaira, która ustanowiła nowy rekord olimpijski. Druga była Koreanka Lee Sang-hwa, a na najniższym stopniu podium stanęła Karolína Erbanová z Czech.
Jedyna startująca Polka - Kaja Ziomek - była 25.
Rekordy.
"Rekordy obowiązujące przed rozpoczęciem igrzysk."

</doc>
<doc id="4221446" url="https://pl.wikipedia.org/wiki?curid=4221446" title="Martí Vigo del Arco">
Martí Vigo del Arco

Martí Vigo del Arco (ur. 22 grudnia 1997 w Tolosa) – hiszpański biegacz narciarski, zawodnik klubu H. BENASQUE.
Kariera.
Po raz pierwszy na arenie międzynarodowej pojawił się 3 stycznia 2014 roku, podczas zawodów rangi "FIS" w norweskiej miejscowości Nybygda, gdzie nie wystartował w biegu na dystansie 10 km stylem dowolnym. Drugim planowanym startem zawodnika były zawody juniorskiej w hiszpańskiej miejscowości Puigcerdà, które odbyły się 12 stycznia 2014 roku na dystansie 15 km stylem klasycznym ze startu wspólnego zajął 3. miejsce.
W Pucharze Świata zadebiutował 13 stycznia 2018 roku w Dreźnie, gdzie zajął 67. miejsce w sprincie stylem dowolnym. Pucharowych punktów do tej pory nie zdobył.
Osiągnięcia.
Puchar Świata.
Miejsca na podium.
del Arco nigdy nie stał na podium indywidualnych zawodów Pucharu Świata.

</doc>
<doc id="4221454" url="https://pl.wikipedia.org/wiki?curid=4221454" title="Monaster Căldărușani">
Monaster Căldărușani

Monastyr Căldărușani (rum: "Mănăstirea Căldărușani") – rumuński klasztor prawosławny w gminie Gruiu, w okręgu Ilfov, w Rumunii, nad jeziorem o tej samej nazwie. Został zbudowany w 1637 roku przez hospodara Wołoszczyzny Mateusza Basaraba.
Klasztor jest wpisany na listę obiektów zabytkowych pod numerem LMI IF-II-a-A-15293.

</doc>
<doc id="4221457" url="https://pl.wikipedia.org/wiki?curid=4221457" title="Miguel Cabrejos">
Miguel Cabrejos

Héctor Miguel Cabrejos Vidarte (ur. 5 lipca 1948 w Chota) – peruwiański duchowny rzymskokatolicki, w latach 1988–1996 biskup pomocniczy Limy, w latach 1996–1998 ordynariusz polowy Peru, od 1999 arcybiskup Trujillo.
15 maja 2019 został wybrany na czteroletnią kadencję przewodniczącego CELAM.

</doc>
<doc id="4221458" url="https://pl.wikipedia.org/wiki?curid=4221458" title="ORP Gardno">
ORP Gardno

ORP „Gardno” – nazwa noszona na przestrzeni dziejów przez okręty polskiej Marynarki Wojennej:

</doc>
<doc id="4221461" url="https://pl.wikipedia.org/wiki?curid=4221461" title="Monaster Pasărea">
Monaster Pasărea

Monaster Pasărea (rum: "Mănăstirea Pasărea") – żeński rumuński klasztor prawosławny w gminie Brănești, w okręgu Ilfov, w Rumunii, 29 km od Bukaresztu. Został zbudowany na początku XIX wieku nad brzegiem jeziora Pustnicu i na skraju lasu o tej samej nazwie, będącego częścią tego, co kiedyś nazywało się Codrii Vlăsiei.
Klasztor jest wpisany na listę obiektów zabytkowych pod numerem LMI IF-II-a-B-15301.

</doc>
<doc id="4221465" url="https://pl.wikipedia.org/wiki?curid=4221465" title="Jan Stanisław Kiczor">
Jan Stanisław Kiczor

Jan Stanisław Kiczor (ur. 15 maja 1947 w Pawłowie, zm. 17 lutego 2018 w Warszawie) – polski poeta.
Życiorys.
Ukończył w roku 1964 II Liceum Ogólnokształcące im. Stanisława Staszica w Starachowicach oraz Politechnikę Warszawską. Uczęszczał również do Niższego Seminarium Duchownego. Prowadził działalność gospodarczą w zakresie budownictwa.
Debiutował w wieku ponad sześćdziesięciu lat w 2009 roku w antologii "Ogrodowe pejzaże" forum literackiego „Ogród Ciszy”, którego potem został współwłaścicielem i administratorem. Jego wiersze ukazały się między innymi na portalach internetowych i w periodykach: „Pisarze.pl”, „POEZJA dzisiaj”, „Liry Dram”, „TygiEL”, „Nowa Gazeta Literacka”, „Krytyka Literacka”, „Gazeta Kulturalna”, „Poezja ART”, w prasie lokalnej, oraz antologiach i almanachach poetyckich.
21 stycznia 2014 roku został członkiem Związku Literatów Polskich.
Wydał tomiki poetyckie: "Sny i przebudzenia" (2012), "Chichot na rozstajach" (2012), "Wyciąg z życiorysu" (2013), "Od Sasa do lasa i inne faramuszki" (2013), "Scalam się i rozpadam" (2014), "Rozjaśnianie czasu" (2015), "Sześć historii lirycznych" (2015), "Na kolcach jeża" (2016). Jego wiersze ukazały się też w antologiach, między innymi: "POSTscriptum 1/2010(4)" i "1/2012(5)", "Ogrodowe Portrety" (2010), "Ogrodowe Fantazje" (2011), "Ogrodowe iluzje (2016), gaAD &amp; Poezja ART Złote Słowa", "„Ósme-piętro.pl”" (2012). Jest również autorem wierszy, do których muzykę napisał Andrzej Zarycki, wykonywanych przez Annę Marię Adamiak w Piwnicy pod Baranami.
Leszek Żuliński tak opisuje jego twórczość: „Kiczor to poeta, który posiada mistrzowską zdolność rymowania i – oczywiście – jest admiratorem wiersza rymowanego, sylabotonicznego, często mówimy też: «postskamandryckiego». [...] Wydaje się jednak, że uniwersalia i fundamenty stanowią podstawowy, wątek tej poezji. Bardzo ważnym tropem są tu kwestie historyczne i kulturowe. Kiczor kocha kanon i nie boi się posądzenia o «zamierzchłość». Sądzę, że on wierzy w Matrycę – choćbyśmy zmieniali świat i siebie w najbardziej szalony sposób, uciekali do przodu w zadyszanym galopie, to stopami zawsze będziemy tkwić w źródle”.
Laureat ogólnopolskich konkursów poetyckich: trzykrotnie w Konkursu im. Jana Krzewniaka w Karczewie, Wąglańskiego Maja Poezji, Konkursu Jednego Wiersza w Łomży, Konkursu Poetyckiego im. Kamili Stabach, XVII Ogólnopolskiego Konkursu Poetyckiego, Konkursu Jednego Wiersza 2016 „Strojne w biel” w roku 2016.
Spoczął na cmentarzu katolickim w Mordach.

</doc>
<doc id="4221467" url="https://pl.wikipedia.org/wiki?curid=4221467" title="Kościół Świętych Apostołów Piotra i Pawła w Przylesiu Dolnym">
Kościół Świętych Apostołów Piotra i Pawła w Przylesiu Dolnym

Kościół Świętych Apostołów Piotra i Pawła – rzymskokatolicki kościół filialny w miejscowości Przylesie Dolne (powiat brzeski, województwo opolskie). Świątynia należy do parafii św. Marcina Biskupa w Lipowej w dekanacie Grodków, diecezji opolskiej. Dnia 25 maja 1964 roku pod numerem 899/64 kościół został wpisany do rejestru zabytków nieruchomych województwa opolskiego.
Historia kościoła.
Obecny kościół został wybudowany w stylu gotyckim w XV wieku. Rozbudowany w 1713 roku oraz w XX wieku.
Architektura i wnętrze kościoła.
Jest to budowla murowana, otynkowana, wzniesiona na rzucie prostokąta. Prezbiterium jest węższe, do niego przylega zakrystia. Wieża przylega bezpośrednio do nawy. Całość terenu wokół kościoła okala XV-wieczny mur kamienny.

</doc>
<doc id="4221470" url="https://pl.wikipedia.org/wiki?curid=4221470" title="Monaster Snagov">
Monaster Snagov

Monaster Snagov (rum: "Mănăstirea Snagov") – rumuński klasztor prawosławny położony na wyspie w północnej części jeziora Snagov, w pobliżu Snagova.
Monaster na wyspie Snagov został założony prawdopodobnie jeszcze w końcu XIV w. przez hospodara Wołoszczyzny Mirczę Starego. Po raz pierwszy wzmiankowany był w 1408 r. Obecne zabudowania klasztoru, wzniesione na miejscu starszych budowli, pochodzą z 1517 r. Przez wiele dziesięcioleci klasztor był wielokrotnie miejscem schronienia wołoskich hospodarów w czasie walk wewnętrznych o władzę lub z wrogami zewnętrznymi. Przebywali tu m.in. Wład Palownik (zwany także Drakulą) i Mircza Pastuch. 
Przy klasztorze działała słynna drukarnia, założona w 1643 r. przez światłego hospodara Mateusza Basaraba. W l. 1694-1705 Antim Ivireanul drukował w niej książki w języku rumuńskim, staro-cerkiewno-słowiańskim, starogreckim, a nawet arabskim.
Klasztor zyskał pewną sławę, począwszy od 1933 roku, kiedy archeologiczne wykopaliska "in situ" doprowadziły do odkrycia krypty, którą następnie zidentyfikowano jako grób Drakuli.
Klasztor jest wpisany na listę obiektów zabytkowych pod numerem IF-II-a-A-15312.

</doc>
<doc id="4221474" url="https://pl.wikipedia.org/wiki?curid=4221474" title="Jean-Marie Rausch">
Jean-Marie Rausch

Jean-Marie Rausch (ur. 24 września 1929 w Sarreguemines) – francuski polityk, menedżer i samorządowiec, wieloletni mer Metz, senator, w latach 1988–1991 minister.
Życiorys.
Kształcił się w szkole rolniczej École française de meunerie w Paryżu. Początkowo pracował w biurze projektowym, później w latach 1953–1976 zarządzał przedsiębiorstwem młynarskim w Woippy. Obejmował różne funkcje w organizacjach gospodarczych na poziomie departamentu.
W latach 70. i 80. był radnym departamentu Mozela, od 1979 do 1982 przewodniczył radzie generalnej. W latach 1974–1992 zasiadał w radzie Lotaryngii, od 1982 pełnił funkcję przewodniczącego tego gremium. W latach 1971–2008 przez sześć kadencji sprawował urząd mera Metz.
W latach 1974–1988 i 1992–2001 był członkiem Senatu, pod koniec wykonywania mandatu należał do grupy RDSE, skupiającej senatorów związanych z historycznym nurtem radykalnym. W czerwcu 1988 został ministrem handlu zagranicznego, urząd sprawował do maja 1991, w lipcu 1990 krótko odpowiadał też za turystykę. Następnie do października 1992 był ministrem delegowanym (wiceministrem) przy ministrze gospodarki i finansów, odpowiadając najpierw za pocztę i telekomunikację, następnie za handel i rzemiosło.
Odznaczony Legią Honorową V klasy (2002).

</doc>
<doc id="4221475" url="https://pl.wikipedia.org/wiki?curid=4221475" title="Nowe oblicze Greya (film)">
Nowe oblicze Greya (film)

Nowe oblicze Greya () – amerykański film fabularny z 2018 roku w reżyserii Jamesa Foleya, powstały na podstawie bestsellerowej powieści z 2012 roku "Nowe oblicze Greya" autorstwa brytyjskiej pisarki E.L. James. Film jest trzecią i ostatnią częścią z serii zaraz po filmach "Pięćdziesiąt twarzy Greya" (2015) oraz "Ciemniejsza strona Greya" (2017).
Premiera filmu odbyła się 6 lutego 2018 w Paryżu. Trzy dni później, 9 lutego, obraz trafił do kin na terenach Stanów Zjednoczonych i Polski.
Fabuła.
Nowożeńcy Christian (Jamie Dornan) i Anastasia (Dakota Johnson) Greyowie wierzą, że zostawili za sobą przeszłość i są gotowi wieść wspólne życie w luksusie. Anastasia stawia pierwsze kroki w roli żony miliardera, Christian próbuje się odnaleźć w stałym związku. Zanim jednak zdążą nacieszyć się swoim szczęściem, pojawia się były szef Any, Jack Hyde (Eric Johnson), który chce się zemścić na obojgu za zwolnienie z pracy w wydawnictwie.
Odbiór.
Box office.
Z dniem 18 lutego 2018 roku film "Nowe oblicze Greya" zarobił 76,1 milionów dolarów w Stanach Zjednoczonych i Kanadzie oraz 190,8 milionów w pozostałych państwach; łącznie 226,9 milionów w stosunku do budżetu produkcyjnego 55 milionów.
Krytyka w mediach.
Film "Nowe oblicze Greya" spotkał się z negatywną reakcją krytyków. W serwisie Rotten Tomatoes, 11% ze stu trzydziestu trzech recenzji filmu jest pozytywne (średnia ocen wyniosła 3,1 na 10). Na portalu Metacritic średnia ocen z 42 recenzji wyniosła 32 punkty na 100.

</doc>
<doc id="4221476" url="https://pl.wikipedia.org/wiki?curid=4221476" title="Short track na Zimowych Igrzyskach Olimpijskich 2018 – 1500 m kobiet">
Short track na Zimowych Igrzyskach Olimpijskich 2018 – 1500 m kobiet

Bieg na 1500 m kobiet rozgrywany w ramach short tracku na Zimowych Igrzyskach Olimpijskich 2018 odbył się 17 lutego w Gangneung Ice Arena w Gangneung.
Mistrzynią olimpijską została Koreanka Choi Min-jeong, na drugim miejscu uplasowała się Chinka Li Jinyu, a brąz przypadł Kim Boutin z Kanady. Jedyna startująca Polka - Magdalena Warakomska - odpadła w eliminacjach.

</doc>
<doc id="4221477" url="https://pl.wikipedia.org/wiki?curid=4221477" title="Thierry Langer">
Thierry Langer

Thierry Langer (ur. 24 października 1991 w Malmedy) – belgijski biathlonista i biegacz narciarski.
Kariera.
Po raz pierwszy na arenie międzynarodowej Thierry Langer pojawił się 16 marca 2006 roku, podczas zawodów Pucharu Europy w szwajcarskiej miejscowości Gurnigel, gdzie w sprincie na 10 km zajął 23. miejsce. Na międzynarodowej arenie w biegach narciarskich zadebiutował 29 grudnia 2012 w szwajcarskiej miejscowości Campra podczas zawodów "FIS", gdzie na dystansie 15 km stylem dowolnym uplasował się na 24. miejscu.
W Pucharze Świata w biathlonie zadebiutował 3 grudnia 2009 roku w Östersund, gdzie w biegu indywidualnym na dystansie 20 km zajął 125. miejsce na 131 zawodników którzy ukończyli bieg. Pucharowych punktów jeszcze nie zdobył. W Pucharze Świata w biegach narciarskich nie zadebiutował.

</doc>
<doc id="4221480" url="https://pl.wikipedia.org/wiki?curid=4221480" title="Rezerwat przyrody Cisy Przybynowskie">
Rezerwat przyrody Cisy Przybynowskie

Rezerwat przyrody „Cisy Przybynowskie” – rezerwat leśny położony na terenie powiatu myszkowskiego, w gminie Żarki.
Obszar chroniony utworzony został w 2015 r. w celu zachowania ze względów naukowych naturalnego stanowiska cisa pospolitego ("Taxus baccata"). Rezerwat położony jest w otulinie Parku Krajobrazowego Orlich Gniazd. Obejmuje 7,60 ha lasu położonego na południowy wschód od miejscowości Ostrów. Posiada otulinę o powierzchni 20,82 ha. Drzewostan tworzy tu zbiorowiska grądu, łęgu jesionowo-olchowego i boru mieszanego. Ochraniana populacja cisa obejmuje około 30 blisko stuletnich okazów o pokroju drzewiastym oraz siewki tego gatunku. Cisy najliczniej występują w płatach łęgu.
„Cisy Przybynowskie” są jednym z sześciu rezerwatów przyrody w województwie śląskim, w których przedmiotem ochrony jest populacja cisa.
Rezerwat znajduje się na gruntach w zarządzie Nadleśnictwa Złoty Potok (leśnictwo Żarki). Nadzór sprawuje Regionalny Konserwator Przyrody w Katowicach. Rezerwat nie posiada planu ochrony, realizowane obecnie krótkoterminowe zadania ochronne dotyczą zabezpieczenia cisów przed zgryzaniem przez zwierzęta (grodzenie) i konkurencją ze strony innych roślin (usuwanie konarów, gałęzi i całych drzew innych gatunków).

</doc>
<doc id="4221482" url="https://pl.wikipedia.org/wiki?curid=4221482" title="Monaster Dealu">
Monaster Dealu

Monaster Dealu (rum: "Mănăstirea Dealu") – żeński rumuński klasztor prawosławny położony 6 km na północ od Târgoviște, w okręgu Dymbowica. 
Główną drogą dojazdową na ostatnie 2 kilometry do klasztoru jest droga o dużym nachyleniu, która wije się na szczyt wzgórza.
Klasztor jest wpisany na listę obiektów zabytkowych pod numerem DB-II-a-A-17757.

</doc>
<doc id="4221484" url="https://pl.wikipedia.org/wiki?curid=4221484" title="Fritz-Dietlof von der Schulenburg">
Fritz-Dietlof von der Schulenburg

Fritz-Dietlof Graf von der Schulenburg (ur. 5 września 1902 w Londynie, zm. 10 sierpnia 1944 w więzieniu Plötzensee) – niemiecki prawnik i urzędnik; arystokrata; członek NSDAP i oficer Wehrmachtu; opozycjonista antyhitlerowski związany z Kręgiem z Krzyżowej; obok Clausa von Stauffenberga główny organizator zamachu stanu z 20 lipca 1944 roku. W latach 1939–1940 zastępca nadprezydenta niemieckiej prowincji Śląsk.
Życiorys.
Urodził się w Londynie. Zanim został specjalistą w zakresie prawa administracyjnego studiował prawo na uniwersytetach w Getyndze i Marburgu. Egzamin asesorski zdał w 1928 r. w Poczdamie. W 1932 r., jako asesor, wstąpił do NSDAP. Rok później poślubił Charlotte Kotelmann, z którą miał pięć córek i jednego syna. Po przejęciu władzy przez narodowych socjalistów pełnił różne funkcje partyjne na terenie wschodnich Niemiec. Przez kilka miesięcy pracował w Königsbergu (obecnie Kaliningrad) pełniąc funkcję osobistego referenta Ericha Kocha, ówczesnego gauleitera i nadprezydenta Prus Wschodnich.
Obserwowane sposoby sprawowania władzy przez narodowych socjalistów coraz bardziej zniechęcały Schulenburga do ideologii nazistowskiej. Sposoby pozbywania się przeciwników politycznych oraz wymordowanie wysokich funkcjonariuszy bojówek NSDAP (niem. "Sturmabteilung", SA) pod koniec czerwca 1934 roku (noc długich noży), spowodowały, że nabrał ostatecznego dystansu do ówczesnych władz partii. Nie szkodziło mu to w jego zawodowej karierze. W listopadzie 1934 r. został landratem powiatu Fischhausen; w 1937 mianowano go zastępcą prezydenta policji w Berlinie. W 1939 r. został nadprezydentem powtórnie połączonej prowincji we Wrocławiu.
W 1938 r. nawiązał kontakt z wojskowymi kręgami opozycji antyhitlerowskiej. Wspólnie ze swoim przyjacielem i krewnym hrabią Ulrichem Wilhelmem Schwerin von Schwanenfeldem już wówczas angażował się na rzecz przygotowywanego zamachu stanu, do którego zresztą nie doszło. Po wielkim pogromie Żydów z 9 listopada 1938 (noc kryształowa) wziął udział w zainicjowanym przez jego przyjaciela Petera Yorck von Wartenburga kręgu dyskusyjnym. Dyskutowano na jego spotkaniach kwestie konstytucyjne. Później związał się z Kręgiem z Krzyżowej. W ramach prowadzonych tam prac, korzystając z bogatego doświadczenia w zarządzaniu, przygotowywał propozycje zmian personalnych, jakie miały nastąpić po zamachu stanu.
W 1940 r., jako oficer rezerwy elitarnego poczdamskiego 9. regimentu piechoty, powołany został do wojska. Przez następne lata był jednym z najbardziej zdeterminowanych zwolenników przeprowadzenia zamachu stanu i zamordowania Adolfa Hitlera.
Po niepowodzeniu zamachu aresztowano Schulenburga późnym wieczorem 20 lipca 1944 w berlińskim Bendlerblock. 10 sierpnia 1944 sąd ludowy ("Volksgerichtshof") skazał go na karę śmierci. Wyrok wykonano tego samego dnia w berlińskim więzieniu Plötzensee.

</doc>
<doc id="4221493" url="https://pl.wikipedia.org/wiki?curid=4221493" title="Spalding Gray">
Spalding Gray

Spalding Rockwell Gray (ur. 5 czerwca 1941 w Providence, zm. 11 stycznia 2004 w East River) – amerykański aktor i scenarzysta.
Wczesne lata.
Urodził się i dorastał w Providence w stanie Rhode Island jako jeden z trzech synów Margaret Elizabeth „Betty” (z domu Horton) i Rockwell Gray, Sr., robotnika fabrycznego i skarbnika Brown &amp; Sharpe. Miał dwóch braci: Rockwella, Jr. i Channinga. Wychował się w wierze Stowarzyszenia Chrześcijańskiej Nauki jego matki w domu z represjami, depresją i wszelkiego rodzaju nerwicami.
Uczęszczał do Fryeburg Academy w Fryeburg. W 1963 ukończył do Emerson College w Bostonie w Massachusetts. W 1965 Gray przeniósł się do San Francisco. W 1967 jego matka w wieku 52 lat popełniła samobójstwo.
Kariera.
W 1967 przeprowadził się do Nowego Jorku, a trzy lata później dołączył do wpływowego eksperymentalnego zespołu reżysera Richarda Schechnera, The Performance Group, gdzie należeli też Willem Dafoe i Elizabeth LeCompte. W 1969 wziął udział w warsztatach w Open Theatre. 
Jego karierę ekranową zapoczątkował udział w filmach porno: "Farmer’s Daughters" (1975) jako George z Glorią Leonard i "Maraschino Cherry" (1978).
W 1977 był współzałożycielem The Wooster Group w Nowym Jorku. Dwa lata później wykonał swój pierwszy monolog: "Sex and Death at the Age of 14". W latach 1979–1981 był związany z grupą teatralną Performing Garage w SoHo. W 1988 zdobył dwie nominacje do Independent Spirit Awards za najlepszy scenariusz i najlepszy występ w komediodramacie Jonathana Demmego "Podróż do Kambodży" ("Swimming to Cambodia", 1987). 
Jako pisarz i aktor skłonny do poważnych epizodów depresji, w humorystyczny sposób łączył swoje lęki i doświadczenia z przedstawieniami. Często siedział przy biurku mając tylko mikrofon, notatnik i szklankę wody. W ramach tej minimalistycznej estetyki monologi Graya były jednocześnie zabawne, wzruszające i przerażające. Na jego całkowicie autentyczny styl wpływ mieli: Allen Ginsberg, Ramblin 'Jack Elliot i amerykański ruch autobiograficzny. Był autorem scenariuszy, w tym komedii Stevena Soderbergha (1996) według podręcznika anatomii prawidłowej "Gray’s Anatomy".
Życie prywatne.
W sierpniu 1991 ożenił się z Renée Shafransky, lecz w 1993 doszło do rozwodu. Rok potem (1994) poślubił Kathleen Russo, z którą miał dwóch synów: Forresta i Theo.
Cierpiał na klaustrofobię. W czerwcu 2001, gdy spędzał wakacje w Irlandii, przeżył wypadek samochodowy, po którym wpadł w głęboką depresję. Rozpacz po wypadku i nieskuteczne próby odzyskania zdrowia spowodowały, że w czerwcu 2002 trafił do szpitala psychiatrycznego. 
Śmierć.
10 stycznia 2004 zgłoszono jego zaginięcie. 7 marca 2004 znaleziono jego ciało w Nowym Jorku w rzece East River. Zmarł w wieku 62 lat śmiercią samobójczą.

</doc>
<doc id="4221494" url="https://pl.wikipedia.org/wiki?curid=4221494" title="Short track na Zimowych Igrzyskach Olimpijskich 2018 – 1000 m mężczyzn">
Short track na Zimowych Igrzyskach Olimpijskich 2018 – 1000 m mężczyzn

Bieg na 1000 m mężczyzn rozgrywany w ramach short tracku na Zimowych Igrzyskach Olimpijskich 2018 odbył się w dniach 13 - 17 lutego w Gangneung Ice Arena w Gangneung.
Mistrzem olimpijskim został Kanadyjczyk Samuel Girard, na drugim miejscu uplasował się Amerykanin John-Henry Krueger, a brąz przypadł Seo Yira z Korei Południowej.

</doc>
<doc id="4221496" url="https://pl.wikipedia.org/wiki?curid=4221496" title="Monaster Ghighiu">
Monaster Ghighiu

Monaster Ghighiu (rum: "Mănăstirea Ghighiu") – rumuński klasztor prawosławny położony w Ghighiu, koło Ploeszti, w okręgu Prahova, w Rumunii..
Klasztor jest wpisany na listę obiektów zabytkowych pod numerem PH-II-a-A-16504.

</doc>
<doc id="4221498" url="https://pl.wikipedia.org/wiki?curid=4221498" title="303. Bitwa o Anglię">
303. Bitwa o Anglię

303. Bitwa o Anglię (ang. "Hurricane") – brytyjsko-polski film wojenny z 2018 roku w reżyserii Davida Blaira.
Fabuła.
Akcja filmu rozgrywa się w czasie bitwy o Anglię podczas II wojny światowej. Kiedy Royal Air Force przegrywa z Luftwaffe walkę w przestworzach, na pomoc Brytyjczykom przybywają polscy lotnicy – Jan Zumbach, Witold Urbanowicz, Mirosław Ferić i Witold Łokuciewski. Niedługo później utworzony zostaje 303. Dywizjon Myśliwski im. Tadeusza Kościuszki.
Produkcja.
Zdjęcia do filmu rozpoczęły się we wrześniu 2017 roku w Anglii. Film kręcono m.in. w byłej bazie Royal Air Force w okolicach miejscowości Farnborough, a ekipie udostępniono jeden z wciąż sprawnych hurricane’ów. W trakcie produkcji filmu, jego twórcy konsultowali się z żyjącymi pilotami 303. Dywizjonu, historykami oraz ekspertami lotnictwa. Film realizowany był w języku angielskim i polskim, jednak na potrzeby dystrybucji w Polsce polskojęzyczne kwestie zagranicznych aktorów były dubbingowane w postprodukcji.
Obsada.
Źródło: FilmPolski.pl
Odbiór.
Film zebrał 25% pozytywnych recenzji według serwisu "Mediakrytyk" (stan na sierpień 2018) i ocenę 4,8/10.

</doc>
<doc id="4221499" url="https://pl.wikipedia.org/wiki?curid=4221499" title="Louis Besson">
Louis Besson

Louis Besson (ur. 6 maja 1937 w Barby) – francuski polityk i samorządowiec, poseł do Zgromadzenia Narodowego, w latach 1990–1991 minister.
Życiorys.
Ukończył Institut d'études politiques de Grenoble. Pracował w administracji uczelnianej i jako dyrektor jednej z lokalnych instytucji w Chambéry. Działacz Partii Socjalistycznej. W latach 1965–1989 był merem swojej rodzinnej miejscowości. W 1973 został radnym departamentu Sabaudia, zasiadał w tym gremium do 2001, w latach 1976–1982 jako przewodniczący rady generalnej. Od 1986 do 1998 był radnym regionu Rodan-Alpy. Pełnił też różne funkcje w samorządzie Chambéry, w tym między 1989 a 2007 zajmował stanowisko mera. Później przewodniczył administracji metropolitalnej tej miejscowości.
W 1973, 1978, 1981, 1986 i 1988 uzyskiwał mandat posła do Zgromadzenia Narodowego V, VI, VII, VIII i IX kadencji.
Był członkiem drugiego rządu Michela Rocarda jako minister delegowany (wiceminister) do spraw mieszkalnictwa (od marca 1989), a następnie jako minister zaopatrzenia, mieszkalnictwa, transportu i spraw morskich (od grudnia 1990 do maja 1991). Później był członkiem sekcji Rady Gospodarczej i Społecznej i przewodniczącym HCLPD, komitetu zajmującego się problematyką mieszkalnictwa. Wchodził także w skład gabinetu Lionela Jospina jako sekretarz stanu do spraw mieszkalnictwa (od czerwca 1997 do marca 2001).
Odznaczony Legią Honorową klasy V, IV i III.

</doc>
<doc id="4221500" url="https://pl.wikipedia.org/wiki?curid=4221500" title="Kościół św. Piotra i Pawła w Rokiciu">
Kościół św. Piotra i Pawła w Rokiciu

Kościół św. Apostołów Piotra i Pawła w Rokiciu – rzymskokatolicki kościół parafialny w Rokiciu, w powiecie płockim, w województwie mazowieckim. Funkcjonuje przy nim parafia św. Małgorzaty.
Historia.
Świątynia powstała w początku XIII wieku (lub 1310) w stylu romańskim i do dnia dzisiejszego nie uległa znaczniejszym ingerencjom w swoją architekturę zewnętrzną. Nazywana była "kobylim kościołem", gdyż według miejscowych, niepotwierdzonych naukowo podań zbudowano ją za pieniądze pochodzące ze sprzedaży dzikich koni, które w tych okolicach wyłapywano (wzgórze, na którym stoi było miejscem koncentrowania się stad). Do 1790 przy kościele funkcjonował cmentarz.
Architektura i wyposażenie.
Kościół jest stosunkowo niewielki i ma 18 metrów długości. Składa się z trzech części - prezbiterium, nawy i wieży na planie kwadratu. W 1783 wnętrze zostało poważnie przebudowane z zatraceniem pierwotnych cech stylowych.
Na wyposażeniu świątyni jest barokowy, złocony ołtarz, jak również XVII-wieczna chrzcielnica. Pod stopniami ołtarzowymi umieszczony jest grobowiec cześnika dobrzyńskiego Stanisława Myśliborskiego (zm. 1569) z płytą pamiątkową.
Na elewacjach znajdują się płytkie wgłębienia (dołki) w cegłach, które najprawdopodobniej są pozostałościami po wzniecaniu ognia w Wielką Sobotę. Część z nich oznaczała zmarłych chowanych na przykościelnym cmentarzu (przy dołkach ryto też znaki będące prostymi wiejskimi epitafiami - jodełki, pługi, krzyże). Oprócz tego na cegłach wyryte są różne imiona i nazwiska stanowiące swoiste pamiątki osób zwiedzających kościół lub go remontujących. Najstarszy ryt tego typu pochodzi z 1647. Kamienne ogrodzenie nawiązuje do okresu średniowiecza.
Otoczenie.
Przy kościele stoją następujące pomniki:

</doc>
<doc id="4221504" url="https://pl.wikipedia.org/wiki?curid=4221504" title="Cmentarz Radlicki">
Cmentarz Radlicki

Cmentarz Radlicki () – cmentarz położony w stolicy Czech w dzielnicy Praga 5 (Radlice) przy ulicy Výmolovej 38.
Historia.
Cmentarz powstał w 1896, jego niewielki teren posiada kształt trójkąta. Znajduje się tu 386 miejsc pochówku w tym 348 grobów tradycyjnych, 15 grobów urnowych oraz 5 grobowców. 

</doc>
<doc id="4221507" url="https://pl.wikipedia.org/wiki?curid=4221507" title="Vanja Radovanović">
Vanja Radovanović

Vanja Radovanović (ur. 28 października 1982 w Belgradzie) – czarnogórski piosenkarz i autor tekstów, reprezentant Czarnogóry w 63. Konkursie Piosenki Eurowizji (2018).
Życiorys.
Kariera.
Karierę muzyczną rozpoczął w 2004 występem z piosenką „Dripac” na festiwalu w Budvie, na którym otrzymał nagrodę dla najlepszego debiutanta. W 2006 wystąpił na Beoviziji z piosenką „Kad me jednom za te ne bude”, skomponowaną przez Željko Suboticia i napisaną przez Suboticia i Brane Marinkovicia, z którą zajął 21. miejsce z 1 punktem.
W 2008 wydał pierwszy album studyjny, zatytułowany "Pričaj dodirom". W 2016 wydał kolejny album, zatytułowany "Svi životi moji".
W 2018 zgłosił się do "Monteviziji", czarnogórskich eliminacji do Konkursu Piosenki Eurowizji. Z piosenką „Inje” został zakwalifikowany do finału. W pierwszej rundzie finałowej, w której wyłoniono trzy najlepsze utwory, zajął trzecie miejsce z 18% głosów widzów. W superfinale zwyciężył, dostając 37% głosów, dzięki czemu został reprezentantem Czarnogóry w 63. Konkursie Piosenki Eurowizji w Lizbonie. Po wyborze na reprezentanta kraju, wokalista wziął udział w przedeurowizyjnym koncercie promocyjnym w Londynie, Tel Awiwie, Amsterdamie i Madrycie. 10 maja wystąpił w drugim półfinale konkursu jako szesnasty w kolejności i zajął 16. miejsce z 40 punktami, przez co nie zakwalifikował się do finału.
Życie prywatne.
Jest siostrzeńcem piosenkarza Miladina Šobicia.

</doc>
<doc id="4221510" url="https://pl.wikipedia.org/wiki?curid=4221510" title="Katastrofa lotu Iran Aseman Airlines 3704">
Katastrofa lotu Iran Aseman Airlines 3704

 
Katastrofa lotu Iran Aseman Airlines 3704 – katastrofa lotnicza samolotu Iran Aseman Airlines lot EP3704/IRC3704, do której doszło 18 lutego 2018 w okolicach miasta Semirom w ostanie Isfahan, w południowo-zachodnim Iranie. Samolot ATR 72-200 lecący z lotniska Teheran-Mehrabad na lotnisko w Jasudż rozbił się o zbocze góry Dena w górach Zagros. Na pokładzie było 59 pasażerów i 6 członków załogi – wszyscy zginęli.
Samolot.
Samolot ATR 72-212, nr seryjny 391, rejestracja EP-ATS, został zbudowany w październiku 1993 r. Pierwszy lot odbył 26 października a 12 grudnia 1993 r. został przekazany Iran Aseman Airlines, które były jedynym operatorem tego statku powietrznego.
W chwili katastrofy linie lotnicze Aseman posiadały w swojej flocie 6 ATR-ów, z których trzy były użytkowane w operacjach lotniczych.
Przebieg lotu.
Samolot pasażerski należący do prywatnego irańskiego przewoźnika Iran Aseman Airlines wykonywał regularny lot rejsowy z Teheranu (lotnisko Teheran-Mehrabad) do miasta Jasudż w ostanie Isfahan. 
Maszyna wystartowała o 8:05 czasu lokalnego i po ponad godzinie lotu około 9:32 czasu lokalnego rozbiła się na zboczu góry Dena w górach Zagros około 25 km na północ od lotniska docelowego. Wszyscy obecni na pokładzie – 59 pasażerów i 6 członków załogi – zginęli.
Zgodnie z informacjami podawanymi przez serwis Flightradar24, który śledził lot samolotu wykorzystując technikę multilateracji ostatni sygnał z samolotu został odebrany o godz. 9:25 czasu lokalnego, gdy samolot był na wysokości 16 975 stóp i zniżał się. Wcześniej samolot leciał trasą zgodną z planem lotu wzdłuż drogi lotniczej W114 od punktu nawigacyjnego OBTUX w kierunku radiolatarni bezkierunkowej (NDB) Jasudż (YSJ). Minimalna opublikowana wysokość (MEA - minimum en route altitude) na tym odcinku to FL170 (poziom lotu 170) czyli 17 000 stóp. Minimalna wysokość sektorowa (MSA) dla sektora z którego przylatywał samolot w kierunku lotniska w Jasudż (w promieniu 25NM od NDB YSJ) wynosi 15 500 stóp. Wrak samolotu został zlokalizowany na wysokości 3600 m n.p.m. (11 800 stóp).
Akcja ratunkowa.
Irański Czerwony Półksiężyc poinformował, że wysłał na miejsce katastrofy drona. Państwowa telewizja poinformowała natomiast, że z powodu złych warunków pogodowych (mgły) helikoptery ratownicze nie mogą udać się na miejsce zdarzenia. Według tych informacji akcję ratunkową utrudniały opady śniegu i silny wiatr. Góra Dena ma wysokość 4409 m n.p.m. (14 465 stóp). Wrak samolotu udało się zlokalizować dopiero 20 lutego. Najpierw został zlokalizowany przez drony należące do Korpusu Strażników Rewolucji, a później znalezisko potwierdziły załogi śmigłowców. Dotarcie do wraku było jednak bardzo utrudnione, gdyż w jego pobliżu nie było dogodnych miejsc do lądowania dla helikopterów. Ciała ofiar katastrofy musiały zostać zniesione przez uczestniczących w akcji poszukiwawczo-ratowniczej żołnierzy i ratowników. Według relacji lokalnych mediów wrak spoczywa w głębokim śniegu a jego znaczna część jest zasypana i wbita w lód.. Dwa tygodnie po katastrofie, 3 marca, władze oficjalnie potwierdziły, że znaleziono czarną skrzynkę samolotu.

</doc>
<doc id="4221511" url="https://pl.wikipedia.org/wiki?curid=4221511" title="Komunistyczny Związek Młodzieży Polskiej">
Komunistyczny Związek Młodzieży Polskiej



</doc>
<doc id="4221523" url="https://pl.wikipedia.org/wiki?curid=4221523" title="Miejsca spoczynku władców Portugalii">
Miejsca spoczynku władców Portugalii

Miejsca spoczynku władców Portugalii:

</doc>
<doc id="4221524" url="https://pl.wikipedia.org/wiki?curid=4221524" title="Wyścig (film)">
Wyścig (film)



</doc>
<doc id="4221527" url="https://pl.wikipedia.org/wiki?curid=4221527" title="Port lotniczy Jasudż">
Port lotniczy Jasudż

Port lotniczy Jasudż (IATA: YES, ICAO: OISY) – port lotniczy położony 6 km na północny zachód od stolicy ostanu Kohgiluje wa Bujerahmad, miasta Jasudż w południowo-zachodnim Iranie w górach Zagros. 

</doc>
<doc id="4221528" url="https://pl.wikipedia.org/wiki?curid=4221528" title="Cmentarz Benicki">
Cmentarz Benicki

Cmentarz Benicki () – cmentarz położony w stolicy Czech w dzielnicy Praga 10 (Benice) przy ulicy K Lipanům.
Historia.
Cmentarz Benicki jest najmniejszą nekropolią w stolicy Czech, zajmuje obszar 34 x 19 metrów. W 2015 znajdowały się tam 62 groby i rośnie kilka pomnikowych lip.

</doc>
<doc id="4221548" url="https://pl.wikipedia.org/wiki?curid=4221548" title="Kościół św. Katarzyny Aleksandryjskiej w Bąkowie">
Kościół św. Katarzyny Aleksandryjskiej w Bąkowie

Kościół św. Katarzyny Aleksandryjskiej – rzymskokatolicki kościół filialny w miejscowości Bąków (powiat brzeski, województwo opolskie). Świątynia należy do parafii św. Andrzeja Apostoła w Kucharzowicach w dekanacie Wiązów, archidiecezji wrocławskiej. Dnia 15 maja 1964 roku pod numerem 886/64 kościół został wpisany do rejestru zabytków nieruchomych województwa dolnośląskiego.
Historia kościoła.
Obecny kościół został wybudowany w latach 1341/1376. Do dzisiejszych czasów był trzykrotnie przebudowywany. Początkowo znajdował się pod kuratelą komtura maltańskiego (joannici) z Oleśnicy Małej. Od 1534 roku do czasu zakończenia II wojny światowej świątynia należała do ewangelików i nosiła wezwanie Nawiedzenia Najświętszej Maryi Panny. Po 1945 roku przeszła w ręce katolików. W czasie działań wojennych, w 1945 roku, uległa zniszczeniu. Elewację zewnętrzną i dach z blachy kościół otrzymał w 1973 roku, po erygowaniu parafii w Kucharzowicach i przyłączenia do niej Bąkowa.
Architektura i wnętrze kościoła.
Jest to dwunawowa budowla wykonana z kamienia i cegły ze sklepieniem krzyżowo-żebrowym przedzielonym filarami. W 1592 roku od strony zachodniej dobudowana została wieża i zamontowany dzwon. Z drugiej połowy XV wieku pochodzi drewniana, renesansowa ambona, która została odnowiona w 1881 roku. Z XV wieku pochodzi wykuta w kamieniu ośmioboczna chrzcielnica z kwadratową podstawą. Prawdopodobnie w 1676 roku dobudowana została kruchta. Drewniany chór powstał w XVIII wieku. Wsparty jest on na dwóch filarach i posiada centralne wybrzuszenie. W bocznych częściach chóru znajdują się portrety apostołów. W jednym z otworów okiennych zachował się witraż. W jednym z filarów prezbiterium znajduje się wnęka na tabernakulum, która jest ozdobiona rozetami i maswerkiem. Murowane wsporniki ozdobione są popiersiami:
Teren wokół kościoła okala mur z kamienia narzutowego. W zachodniej części muru znajduje się bramka wejściowa na teren przykościelny, uwieńczona w górnej części attyką. Na terenie przykościelnym znajduje się średniowieczny wykonany z granitu z siedzeniami, tzw. "stół sędziowski".

</doc>
<doc id="4221620" url="https://pl.wikipedia.org/wiki?curid=4221620" title="Kontent (czasopismo)">
Kontent (czasopismo)

Kwartalnik KONTENT – kwartalnik krytycznoliteracki, ukazujący się od czerwca 2017 roku w Krakowie. Czasopismo poświęcone jest głównie poezji najnowszej, ze szczególnym uwzględnieniem autorów urodzonych po roku 90. Jego cechą szczególną jest to, że każdy tekst literacki opublikowany w nim opatrzony jest komentarzem krytycznym.
Pierwszy numer KONTENTu ukazał się 8 czerwca 2017 roku, od tamtego czasu ukazały się dwa kolejne wydania. Wydawcą pierwszego numeru był Marcin Świątkowski, kolejnych zaś Fundacja KONTENT. Do końca 2019 ukazało się 11 numerów. Na łamach czasopisma publikowana jest poezja najnowsza, fragmenty prozy, szkice i eseje krytyczne, jak również recenzje i polemiki. Wśród autorów wymienić można Szymona Słomczyńskiego, Tomasza Bąka, Katarzynę Fetlińską, Adama Kaczanowskiego, Jacka Dehnela, Małgorzatę Lebdę, Dawida Mateusza, Agnieszkę Wolny-Hamkało, Julię Fiedorczuk czy Ilonę Witkowską zaś wśród krytyków Pawła Kaczmarskiego, Martę Koronkiewicz, Paulinę Małochleb, Jakuba Skurtysa czy Rafała Gawina. Oprócz uznanych twórców kwartalnik publikuje również wybrane propozycje wydawnicze debiutantów.
Czasopismo ukazuje się w wersji elektronicznej i jest dostępne całkowicie za darmo na platformie ISSUU oraz do pobrania ze strony internetowej kwartalnika. Dodatkowo, każdy numer drukowany jest w niewielkim, limitowanym (ok. 50 sztuk) nakładzie i dostępny dla czytelników w trakcie premiery. W 2018 roku czasopismo otrzymało dofinansowanie MDKiN.

</doc>
<doc id="4221657" url="https://pl.wikipedia.org/wiki?curid=4221657" title="Strzelanina w szkole Douglas High School w Parkland">
Strzelanina w szkole Douglas High School w Parkland



</doc>
<doc id="4221679" url="https://pl.wikipedia.org/wiki?curid=4221679" title="Triumf-Pałas">
Triumf-Pałas



</doc>
<doc id="4221683" url="https://pl.wikipedia.org/wiki?curid=4221683" title="Dom na Kudrinskoj Płoszczadi">
Dom na Kudrinskoj Płoszczadi



</doc>
<doc id="4221690" url="https://pl.wikipedia.org/wiki?curid=4221690" title="KONTENT (czasopismo)">
KONTENT (czasopismo)



</doc>
<doc id="4221700" url="https://pl.wikipedia.org/wiki?curid=4221700" title="Amina Kamal as-Siba’i">
Amina Kamal as-Siba’i

Amina Kamal as-Siba’i (arab. أمينه كمال السباعي إبراهيم; ur. 11 maja 1996) – egipska zapaśniczka walcząca w stylu wolnym. Czwarta na igrzyskach afrykańskich w 2019. Srebrna medalistka mistrzostw Afryki w 2016 i brązowa w 2018.
Wicemistrzyni Afryki juniorów w 2014 i 2015, a trzecia w 2016 roku.

</doc>
<doc id="4221703" url="https://pl.wikipedia.org/wiki?curid=4221703" title="Majjada Tarik Muhammad Murad Abbas">
Majjada Tarik Muhammad Murad Abbas

Majjada Tarik Muhammad Murad Abbas (arab. مياده طارق محمد مراد عباس; ur. 2 stycznia 1998) – egipska zapaśniczka walcząca w stylu wolnym. Brązowa medalistka mistrzostw Afryki w 2018. Trzecia na mistrzostwach Afryki juniorów w 2018 roku.

</doc>
<doc id="4221709" url="https://pl.wikipedia.org/wiki?curid=4221709" title="Iman Isam Dżauda Ibrahim">
Iman Isam Dżauda Ibrahim

Iman Isam Dżauda Ibrahim (arab. إيمان عصام جوده إبراهيم; ur. 6 marca albo 9 marca 1996) – egipska zapaśniczka walcząca w stylu wolnym. Wicemistrzyni igrzysk afrykańskich w 2019. Złota medalistka mistrzostw Afryki w 2019 i srebrna w 2018 i 2020. Mistrzyni Afryki juniorów w 2013, 2014, 2015 i trzecia w 2016 roku.

</doc>
<doc id="4221711" url="https://pl.wikipedia.org/wiki?curid=4221711" title="Hassan Hassan Mohamed">
Hassan Hassan Mohamed



</doc>
<doc id="4221714" url="https://pl.wikipedia.org/wiki?curid=4221714" title="Gamal Marzouk">
Gamal Marzouk



</doc>
<doc id="4221715" url="https://pl.wikipedia.org/wiki?curid=4221715" title="Mohamed Ehab">
Mohamed Ehab



</doc>
<doc id="4221716" url="https://pl.wikipedia.org/wiki?curid=4221716" title="Ahmed Hassan Aly">
Ahmed Hassan Aly



</doc>
<doc id="4221717" url="https://pl.wikipedia.org/wiki?curid=4221717" title="Fathi Mohamed">
Fathi Mohamed



</doc>
<doc id="4221719" url="https://pl.wikipedia.org/wiki?curid=4221719" title="Żaki">
Żaki



</doc>
<doc id="4221720" url="https://pl.wikipedia.org/wiki?curid=4221720" title="Youssef Ahmed Hamdy">
Youssef Ahmed Hamdy



</doc>
<doc id="4221721" url="https://pl.wikipedia.org/wiki?curid=4221721" title="Hosam Mohamed">
Hosam Mohamed



</doc>
<doc id="4221724" url="https://pl.wikipedia.org/wiki?curid=4221724" title="Gamal Mohamed">
Gamal Mohamed



</doc>
<doc id="4221726" url="https://pl.wikipedia.org/wiki?curid=4221726" title="Khaled Omr Zaki">
Khaled Omr Zaki



</doc>
