<doc id="4225188" url="https://pl.wikipedia.org/wiki?curid=4225188" title="Greta Van Fleet">
Greta Van Fleet

Greta Van Fleet – amerykański zespół muzyczny, założony w 2012 roku. W skład zespołu weszli: Joshua „Josh” Kiszka, Samuel „Sam” Kiszka, Jacob „Jake” Kiszka i Kyle Hauck, którego zastąpił jeszcze w tym samym roku Danny Wagner.
Historia zespołu.
W marcu 2017 zespół podpisał kontrakt z wytwórnią Lava Records, a miesiąc później wydał debiutancką studyjną EP-kę pt. "Black Smoke Rising". Debiutancki singiel zespołu pt. "Highway Tune", wspiął się na szczyt listy magazynu "Billboard" i zestawień amerykańskich stacji rockowych Mainstream Rock i Active Rock. Druga EP-ka zespołu, zatytułowana "From the Fires", została wydana 10 listopada 2017 roku.
Debiutancki album Grety Van Fleet pt. "Anthem of the Peaceful Army" został wydany 19 października 2018. W pierwszym tygodniu dotarły na szczyt listy magazynu "Billboard." W grudniu 2018 zespół został nominowany do czterech nagród Grammy w kategoriach: Najlepszy nowy artysta, Najlepszy rockowy album, Najlepszy rockowy utwór i Najlepsze wykonanie rockowe. 6 września 2019 wydał singiel „Always There”, który został wykorzystany jako główna ścieżka dźwiękowa w filmie pt. "Milion małych kawałków".
Muzyka i wzorce.
Twórczość zespołu jest określana jako hard rock lub jako blues rock. Chociaż wszyscy czterej artyści deklarują korzenie bluesowe, prezentują różne gusty muzyczne: Jake skłania się ku rock and rollowi, Sam preferuje jazz, Danny folk, Josh fascynuje się gatunkami określanymi jako muzyka świata. Sam stwierdził, że „zespół nie powstał jako rockandrollowy, lecz że po prostu tak wychodzi, kiedy zbierają się i grają”. Utwory są komponowane przez zespół wspólnie po tym, gdy któryś z członków zaproponuje pomysł na piosenkę.
Zespół jest często porównywany do Led Zeppelin, głównie za sprawą wokalisty Josha Kiszki, którego barwa głosu jest porównywana do Roberta Planta. Jake utrzymuje, że nie mają zamiaru imitować legendarnej grupy rockowej, choć przyznał, że „intensywnie studiował” twórczość Jimmy'ego Page'a.
W stylu gitarowej gry Jake’a rozpoznać można wpływ twórców takich, jak np.: John Lee Hooker, Elmore James, Eric Clapton, Keith Richards czy Pete Townshend. Danny'ego inspirowali natomiast perkusiści tacy, jak: Carmine Appice, John Bonham, Mitch Mitchell i Michael Shrieve. Ulubionym basistą Sama jest sesyjny muzyk Motown, James Jamerson.
Skład zespołu.
Obecny skład:
Byli członkowie:

</doc>
<doc id="4225193" url="https://pl.wikipedia.org/wiki?curid=4225193" title="Wasilij Butusow">
Wasilij Butusow

Wasilij Pawłowicz Butusow (ros. Василий Павлович Бутусов, ur. w Petersburgu, zm. 28 września 1971 tamże) – rosyjski i radziecki piłkarz grający w ataku oraz żołnierz obu wojen światowych.
Biografia.
Pochodził z Petersburga. Grał w piłkę nożną w tamtejszych drużynach Wiktoria (), Unitas () oraz Spartak Wyborgski. W tym czasie był też zarazem sędzią piłkarskim.
W 1912 roku był kapitanem drużyny piłkarskiej Imperium Rosyjskiego, która pojechała na Letnie Igrzyska Olimpijskie. Zdobył jedyną bramkę w debiutowym meczu z Finlandią.
Po wybuchu „Wielkiej wojny” został powołany do Armii Imperium Rosyjskiego jako szeregowy-motocyklista. Walczył w Galicji, gdzie trafił do niewoli, odbity następnie przez rodaków. Po Rewolucji wstąpił do Armii Czerwonej, gdzie służył do 1921 roku.
W 1930 roku aresztowany przez OGPU, po niecałym roku w areszcie wypuszczony przy braku dowodów jakiejkolwiek winy.
Podczas „Wielkiej Wojny Ojczyźnianej” powołany do wojska (jako „Inżynier wojskowy 3. rangi”), walczył w obronie Leningradu przed nacierającymi oddziałami niemieckimi. W listopadzie 1941 wzięty do niewoli, aż do 1945 pozostał jeńcem.
Po wojnie powrócił do Leningradu (Petersburga).

</doc>
<doc id="4225196" url="https://pl.wikipedia.org/wiki?curid=4225196" title="Stanisław Turtoń">
Stanisław Turtoń

Stanisław Turtoń (ur. 30 marca 1894 w Parkowie, zm. 24 grudnia 1940 w niemieckim obozie koncentracyjnym Sachsenhausen) – polski działacz socjalistyczny i związkowy, radny miasta Poznania w latach 1922–1929 z ramienia PPS.
Życiorys.
Pochodził ze Słomowa. W czasie I wojny światowej był marynarzem Kaiserliche Marine. W roku 1918 jako ranny przebywał w szpitalu w Hamburgu, z którego uciekł by wziąć udział w niemieckiej rewolucji listopadowej. W tym czasie był członkiem SPD i Związku Spartakusa. Po powrocie do Wielkopolski, wziął udział w powstaniu wielkopolskim, jako podkomendny poznańskiej Rady robotniczo- żołnierskiej. Z powstania wyszedł w stopniu plutonowego.
Po powstaniu Turtoń pracował w poznańskich zakładach kolejowych jako ślusarz. Tam też związał się z Związkiem Zawodowym Kolejarzy i Polską Partią Socjalistyczną. W 1920 r. był jednym z przywódców strajku kolejarzy przed zamkiem cesarskim w Poznaniu. Był członkiem Rady Naczelnej PPS oraz Zarządu Głównego ZZK. W latach 1922–1929 zasiadał w radzie miasta Poznania z ramienia PPS. Był działaczem Kolejowego Przysposobienia Wojskowego.
We wspomnieniach Jana Kaczmarka, robotnika zakładów kolejowych, Stanisław Turtoń był przedstawiany jako odważny i błyskotliwy orator, co wielokrotnie wykorzystywał. W 1930 r. podczas wiecu pierwszomajowego w Gnieźnie, ostro skrytykował w przemowie działalność KPP i Związek Radziecki, za co został pobity przez tłum zwolenników konkurencyjnej PPS-Lewicy. W lipcu 1939 r. w Obornikach wygłosił referat nt. „Wojna czy pokój”, zakończony oświadczeniem:
"Deklarujemy stuprocentowe poświęcenie wszystkiego, nawet życia dla Niepodległości Rzeczypospolitej, nie żądając żadnej nagrody, gdyż jest to zresztą naszym obowiązkiem, lecz mamy prawo żądać by nie traktowano nas jak pariasów, lecz jak pełnoprawnych obywateli".
Odznaczenie.
W 1961 roku został pośmiertnie odznaczony Wielkopolskim Krzyżem Powstańczym. W uzasadnieniu napisano:
Śmierć.
W kwietniu 1940 r. został aresztowany przez Niemców i uwięziony w poznańskim Forcie VII, a następnie został wywieziony do obozu koncentracyjnego w Dachau. Stamtąd został przeniesiony do obozu w Sachsenhausen, gdzie w grudniu tego samego roku został przez Niemców zamordowany, a jego ciało spalono w krematorium. Na prośbę jego żony, komendantura obozu przesłała jego prochy. Ostatecznie zorganizowano pogrzeb na cmentarzu Górczyńskim, na którym pojawili się członkowie PPS.
Życie prywatne.
Jego żona była Maria, z domu Najderek (1898-1975) była również działaczką Polskiej Partii Socjalistycznej oraz radną pierwszej po wojnie MRN w Poznaniu. Jego młodsi bracia Walenty (1896-1981) i Wacław (1903-1972) również byli działaczami PPS.

</doc>
<doc id="4225200" url="https://pl.wikipedia.org/wiki?curid=4225200" title="Turka (rzeka)">
Turka (rzeka)

Turka () — niewielka rzeka na Ukrainie, przepływająca przez rejon kołomyjski i śniatyński obwodu iwanofrankiwskiego. Lewy dopływ Prutu w dorzeczu Dunaju.
Opis.
Turka ma 35 km długości, a powierzchnia jej zlewni wynosi 140 km². Spadek rzeki 4,0 m/km. Dolina o szerokości 0,5—1 km, w górnym biegu V-kształtna, w dolnym zaś trapezokształtna. U ujścia łączy się z doliną Prutu. Terasa o szerokości 50-100 m, tylko po jednej stronie. Koryto mocno rozczłonkowane, o szerokości 2-5 m. Na rzece istnieją wyspy. Turka wykorzystywana jest do połowów ryb oraz do zaopatrywania w wodę. Znajduje się na niej także kilka młynów wodnych.
Położenie.
Bierze początek w Lesie Korszowskim, na południowy zachód od wsi Kazanów. Płynie na wschód i południowy wschód. Uchodzi do Prutu na południowy wschód od Oleszkowa.
Nad rzeką leżą (począwszy od źródeł): Kazanów, Liski, Turka, Podhajczyki, Zahajpol, Kierniczki, "Borszcziwćka Turka", o.t.m. Zabłotów, "Tułykiw", Oleszków.

</doc>
<doc id="4225202" url="https://pl.wikipedia.org/wiki?curid=4225202" title="Odznaka „Sprawny do Pracy i Obrony”">
Odznaka „Sprawny do Pracy i Obrony”

Odznaka „Sprawny do Pracy i Obrony” („SPO”) – polskie odznaczenie resortowe ustanowione uchwałą Rady Ministrów z 17 kwietnia 1950, a wycofane 16 maja 1958.
Opis.
Odznaka „Sprawny do Pracy i Obrony” została ustanowiona "dla podkreślenia poważnej roli wychowania fizycznego i sportu w podnoszeniu stanu zdrowotności oraz dla zapewnienia wszechstronnego rozwoju fizycznego Obywateli i przygotowania ich do wydajnej pracy i obrony Ludowej Ojczyzny". W zamierzeniu odznaka SPO miała stanowić "wyraz osiągniętej sprawności fizycznej w ramach wszechstronnego i powszechnego wychowania fizycznego".
Zgodnie z ww. uchwałą RM Główny Komitet Kultury Fizycznej był zobowiązany do ustalenia regulaminu odznaki i sprawował nadzór nad całokształtem działalności dotyczącej odznaki.

</doc>
<doc id="4225204" url="https://pl.wikipedia.org/wiki?curid=4225204" title="Biegi narciarskie na Zimowych Igrzyskach Olimpijskich 2018 – sprint kobiet">
Biegi narciarskie na Zimowych Igrzyskach Olimpijskich 2018 – sprint kobiet

Sprint kobiet na Zimowych Igrzyskach Olimpijskich 2018 odbył się 13 lutego na Alpensia Cross-Country Centre w Daegwallyeong-myeon. Zawody rozegrano w stylu klasycznym.
Mistrzynią została Szwedka Stina Nilsson, drugi była Maiken Caspersen Falla z Norwegii, a brąz wywalczyła Julija Biełorukowa reprezentująca sportowców olimpijskich z Rosji.
W zawodach wzięły udział trzy Polki. Justyna Kowalczyk odpadła w ćwierćfinale i została sklasyfikowana na 22 miejscu. Sylwia Jaśkowiec zajęła w eliminacjach 37 miejsce, a Ewelina Marcisz 38.

</doc>
<doc id="4225206" url="https://pl.wikipedia.org/wiki?curid=4225206" title="Kościół Santa Maria del Camino w Carrion de los Condes">
Kościół Santa Maria del Camino w Carrion de los Condes



</doc>
<doc id="4225209" url="https://pl.wikipedia.org/wiki?curid=4225209" title="Rasmus Wranaa">
Rasmus Wranaa



</doc>
<doc id="4225211" url="https://pl.wikipedia.org/wiki?curid=4225211" title="Żeglarstwo na Letnich Igrzyskach Olimpijskich 1952 – klasa 6 metrów">
Żeglarstwo na Letnich Igrzyskach Olimpijskich 1952 – klasa 6 metrów

Zawody w klasie 6 m podczas Letnich Igrzysk Olimpijskich w 1952 roku trwały od 20 do 28 lipca 1952 roku u wybrzeży wyspy Hamarja. Złoto w tej konkurencji zdobyła amerykańska załoga łodzi Llanoria. Podium uzupełnili Norwegowie na łodzi Elisabeth X oraz Finowie na łodzi Ralia.
Amerykańska załoga zdobyła złoty medal w rywalizacji łodzi 6-metrowych po raz drugi z rzędu. W porównaniu do ekipy z 1948 roku w Helsinkach wystąpił jedynie Herman Whiton.
Był to 9. i zarazem ostatni raz, kiedy rozgrywano tę konkurencję na igrzyskach olimpijskich. Zawody składały się z 7 wyścigów na dystansie 13,1 mili morskiej. Na ostateczny wynik załogi składała się liczba punktów zebranych w 6 wyścigach (najsłabszy wynik nie był liczony).
Uczestnicy.
Lista jest podana w kolejności alfabetycznej krajów występujących i nie odzwierciedla kolejności na liście startowej.
Wyniki.
Wyścig 1..
Data: 20.07.1952
Wyścig 2..
Data: 21.07.1952
Wyścig 3..
Data: 22.07.1952
Wyścig 4..
Data: 23.07.1952
Wyścig 5..
Data: 26.07.1952
Wyścig 6..
Data: 27.07.1952
Wyścig 7..
Data: 28.07.1952

</doc>
<doc id="4225220" url="https://pl.wikipedia.org/wiki?curid=4225220" title="NGT48">
NGT48

NGT48 (skrót od "Niigata48") – japońska grupa idolek stworzona przez Yasushiego Akimoto. Jest to czwarta krajowa siostrzana grupa AKB48. NGT48 posiada swój własny teatr, który znajduje się w budynku Lovela 2, w dzielnicy Chūō miasta Niigata. Mają podpisany kontrakt z wytwórnią Ariola Japan. 25 stycznia 2015 roku, podczas piątego dnia serii koncertów "AKB48 Request Hour Setlist Best 1035 2015", zostało zapowiedziane powstanie grupy.
Historia.
Grupa NGT48 została oficjalnie zapowiedziana 25 stycznia 2015 roku podczas finałowego koncertu AKB48 "Request Hour Setlist Best 1035 2015". 25 lipca 2015 odbył się finał pierwszego przesłuchania, podczas którego wybrano 22 osoby, a w sierpniu odbył się pierwszy publiczny występ grupy. W październiku 2015 roku firma Kuriyama Beika, z siedzibą w Niigacie, wyznaczyła NGT48 na ambasadora PR ds. produktu "bakauke".
10 stycznia został otwarty teatr zespołu. Tego samego dnia odbył się pierwszy występ z repertuaru "Team NIII 1st Stage „PARTY ga hajimaru yo"”.
Członkinie grupy zostały częścią obsady telewizyjnej adaptacji serii "Higurashi no naku koro ni", która miała swoją premierę 20 maja w BS Sky PerfecTV!. Zespół wykonał także piosenkę przewodnią pt. „Kimi wa doko ni iru?”, która znalazła się na 44. singlu zespołu AKB48 – „Tsubasa wa iranai”.
Ich debiutancki singel „Seishun dokei” został wydany 12 kwietnia 2017 roku przez Sony Music Japan.
W kwietniu 2018 roku zakończyły się przesłuchania na 2. generację, podczas których wybrano 19 osób. Utworzyły Team G, który zadebiutował w lipcu.
11 kwietnia 2019 roku zespół poinformował o zlikwidowaniu podziału na Team NIII i Team G. Ostatnie występy tych teamów odbyły się 21 kwietnia.
Po siedmiu miesiącach nieaktywności 3 sierpnia 2019 roku odbył się pierwszy koncert podczas Tokyo Idol Festival, z planem wznowienia działalności jesienią. 26 sierpnia Anju Satō ogłosiła, że 25 września kończy aktywności w zespole, a Moeka Takakura zakończyła swoją aktywność w zespole 22 marca 2020 roku.
Członkinie.
Z dniem 16 lutego 2022 grupa składała się z 26 członkiń. Członkinie są osobną grupą dziewczyn, które nie zostały awansowane do oficjalnych zespołów. to członkinie wybrane przez publiczne przesłuchanie, w którym liczba wstępnie wybranych kandydatek miała szansę zostać wcielonych do zespołu przez grupę przedstawicielek zespołów.

</doc>
<doc id="4225222" url="https://pl.wikipedia.org/wiki?curid=4225222" title="Józef Girjatowicz">
Józef Girjatowicz

Józef Girjatowicz (ur. 1946) – polski hydrolog i oceanograf, profesor doktor habilitowany.
Życiorys.
Od 1965 do 1970 studiował geografię (specjalizacją była hydrologia) na Wydziale Biologii i Nauk o Ziemi Uniwersytetu im. Adama Mickiewicza w Poznaniu. Od 1972 do 1975 odbywał kolejne studia – na Wydziale Rybactwa Morskiego i Technologii Żywności Akademii Rolniczej w Szczecinie, gdzie specjalizował się w eksploatacji połowów. W 1976 skończył studia doktoranckie z hydrologii na Instytucie Geografii Uniwersytetu Warszawskiego. Od 1970 do 1981 zatrudniony był w Państwowym Instytucie Hydrologiczno-Meteorologicznym. Od 1981 do 1993 był kierownikiem Zakładu Klimatologii i Meteorologii Morskiej Instytutu Oceanografii Rybackiej i Ochrony Morza Akademii Rolniczej w Szczecinie. Habilitował się na Wydziale Rybactwa Morskiego i Technologii Żywności Akademii Rolniczej w Szczecinie w 1984 (oceanografia). W latach 1993–1997 kierował Zakładem Oceanografii Akademii Rolniczej w Szczecinie. W 2004 otrzymał tytuł profesora w dziedzinie nauk o Ziemi. Kierował Zakładem Hydrografii i Gospodarki Wodnej Instytutu Nauk o Morzu Uniwersytetu Szczecińskiego.
Dorobek.
Opublikował około 150 prac naukowych. W 2009 opracował "Katalog zasolenia i stanów wody polskiego wybrzeża Bałtyku".
Zainteresowania.
Główne zainteresowania naukowe to: hydrologia, oceanografia, klimatologia, jak również turystyka i rekreacja, głównie na polskim wybrzeżu morskim. Kierunkami badawczymi są: analiza warunków lodowych (morfologia i topografia pokryw lodowych), nasuwanie się lodów na brzegi i spiętrzenia lodowe, a także ich skutki oddziaływania na brzegi, zjawisk lodowe, a czynniki hydrologiczno-meteorologiczne. Prowadzi badania nad zmiennością warunków termicznych. Interesuje go też wpływ cyrkulacji atmosferycznej na temperaturę wód i poziom wody, a także zmienności zasolenia wód oraz o turystyczno-rekreacyjne walory występujące w hydrosferze.

</doc>
<doc id="4225230" url="https://pl.wikipedia.org/wiki?curid=4225230" title="Matthew Hamilton">
Matthew Hamilton

Matthew Hamilton, Matt Hamilton (ur. 19 lutego 1989 w Madison) – amerykański curler, mistrz olimpijski z 2018.
Jest drugim w drużynie Johna Shustera.
Życie prywatne.
Matthew Hamilton rozpoczął uprawiać curling w 2004. Dyscyplinę tą na poziomie międzynarodowym uprawia również jego siostra Becca. Matt pracuje jako technik badań i rozwoju w Madison. Żonaty jest z Jen Ann.

</doc>
<doc id="4225231" url="https://pl.wikipedia.org/wiki?curid=4225231" title="Matt Hamilton">
Matt Hamilton



</doc>
<doc id="4225232" url="https://pl.wikipedia.org/wiki?curid=4225232" title="Łyżwiarstwo szybkie na Zimowych Igrzyskach Olimpijskich 2018 – bieg masowy kobiet">
Łyżwiarstwo szybkie na Zimowych Igrzyskach Olimpijskich 2018 – bieg masowy kobiet

Bieg masowy kobiet rozgrywany w ramach łyżwiarstwa szybkiego na Zimowych Igrzyskach Olimpijskich 2018 odbył się 24 lutego w hali Gangneung Oval w Gangneung. Zawody rozegrano po raz pierwszy w historii igrzysk. Do finału awansowało po 8 zawodniczek, które zdobyły najwięcej punktów w półfinałach. Wyścig składał się z 16 okrążeń. Trzy pierwsze zawodniczki na mecie otrzymywały odpowiednia 60, 40 i 20 punktów. Dodatkowo zawodniczki, które zajmowały trzy pierwsze miejsca po 4, 8 i 12 okrążeniu dostawały 5, 3 i 1 punktów.
Pierwszą w historii mistrzynią została Japonka Nana Takagi. Za nią uplasowała się Koreanka Kim Bo-reum, a brąz wywalczyła Irene Schouten z Holandii.
Z zawodach wzięły udział dwie Polki. Luiza Złotkowska zajęła w finale 9 miejsce, Magdalena Czyszczoń odpadła w półfinale.

</doc>
<doc id="4225233" url="https://pl.wikipedia.org/wiki?curid=4225233" title="Omloop Het Nieuwsblad 2018">
Omloop Het Nieuwsblad 2018

73. edycja wyścigu kolarskiego Omloop Het Nieuwsblad odbyła się w dniu 24 lutego 2018 roku i liczyła 196,2 km. Start wyścigu miał miejsce w Gandawie, zaś meta w Merelbeke. Wyścig figurował w rankingu światowym UCI World Tour 2018.
Uczestnicy.
Na starcie tego klasycznego wyścigu stanęło 25 zawodowych ekip, siedemnaście drużyn jeżdżących w UCI World Tour 2018 i osiem profesjonalnych zespołów zaproszonych przez organizatorów z tzw. "dziką kartą".

</doc>
<doc id="4225235" url="https://pl.wikipedia.org/wiki?curid=4225235" title="Wisz">
Wisz

Wisz (niem. Wischau) – nieistniejąca miejscowość w woj. dolnośląskim położona niegdyś między wsiami Jutrzyna i Kolnica, dzisiaj bagniska i lasek nad rzeką Gnojna o tej samej nazwie.
Legenda.
Wedle podań ludowych na jej obszarze znajdowały się rozległe stawy, których wody nagle wystąpiły około 1440 i zalały całą miejscowość, zabijając przy tym wszystkich mieszkańców. Z katastrofy miało uratować się jedynie rodzeństwo: siostra i brat. Znajdowali się oni wtedy w odwiedzinach w innej wsi. Chłopcem zaopiekowali się mieszkańcy Kolnicy, natomiast dziewczynką Jutrzyny, a ziemie wsi zostały podzielone między obie miejscowości. Inna wersja tej samej legendy mówi nie o powodzi, lecz zarazie.
Historia.
W ",registrum terre Wratislaviensis"" wspomniano o miejscowości Weze, którego mieszkaniec Piotr 28 kwietnia 1387 porzucił swoją żonę Agnes i majątek, który stanowił „Dobry las Hertwig”. Mieszkańcy wsi padli prawdopodobnie ofiarą zarazy w trakcie wojny trzydziestoletniej, z której to powodu wymarła cała populacja. W późniejszym czasie na jej terenie działała karczma oraz folwark Wütschehauser przynależące do Jutrzyny.

</doc>
<doc id="4225236" url="https://pl.wikipedia.org/wiki?curid=4225236" title="Pstrokaczek">
Pstrokaczek

Pstrokaczek ("Poecilimon") – rodzaj owadów prostoskrzydłych z rodziny pasikonikowatych. 
Głowę tych owadów cechują dłuższe od ciała czułki i nieco szerszy od ich pierwszych członów, kulistawy wierzchołek ciemienia z bruzdą lub wgłębieniem. Czoło jest brodawkowato wypukłe. Przedplecze ma bruzdę poprzeczną przed środkiem długości oraz niewydłużony ku tyłowi dysk, a jego tył prawie całkiem nakrywa skrócone pokrywy i skrzydła. Śródpiersie i zapiersie mają wcięcia i pozbawione są trójkątnych płatów bocznych. Odnóża przedniej pary mają biodra bez kolców. Samca cechują zakrzywione przysadki odwłokowe tak długie jak płytka subgenitalna lub nieco od niej dłuższe. U samicy pokładełko jest na obu krawędziach ząbkowane.
Rodzaj palearktyczny, rozprzestrzeniony w południowej i wschodniej części Europy oraz Azji Zachodniej i Środkowej. W Polsce reprezentowany przez pstrokaczka ukraińskiego.
Takson ten wprowadzony został w 1853 roku przez H.L. Fischera. Należą tu 134 opisane gatunki, zgrupowane w 2 podrodzajach:

</doc>
<doc id="4225237" url="https://pl.wikipedia.org/wiki?curid=4225237" title="Poecilimon">
Poecilimon



</doc>
<doc id="4225240" url="https://pl.wikipedia.org/wiki?curid=4225240" title="Łyżwiarstwo szybkie na Zimowych Igrzyskach Olimpijskich 2018 – bieg masowy mężczyzn">
Łyżwiarstwo szybkie na Zimowych Igrzyskach Olimpijskich 2018 – bieg masowy mężczyzn

Bieg masowy mężczyzn rozgrywany w ramach łyżwiarstwa szybkiego na Zimowych Igrzyskach Olimpijskich 2018 odbył się 24 lutego w hali Gangneung Oval w Gangneung. Zawody rozegrano po raz pierwszy w historii igrzysk. Do finału awansowało po 8 zawodników, którzy zdobyli najwięcej punktów w półfinałach. Wyścig składał się z 16 okrążeń. Trzech pierwszych zawodników na mecie otrzymywało odpowiednio 60, 40 i 20 punktów. Dodatkowo zawodnicy, którzy zajmowaliy trzy pierwsze miejsca po 4, 8 i 12 okrążeniu dostawali 5, 3 i 1 punktów.
Pierwszym w historii mistrzem został reprezentant gospodarzy Lee Seung-hoon. Za nim uplasował się Belg Bart Swings, a brąz wywalczył Koen Verweij z Holandii.
Z zawodach wziął udział jeden Polak – Konrad Niedźwiedzki – który odpadł w półfinale.

</doc>
<doc id="4225241" url="https://pl.wikipedia.org/wiki?curid=4225241" title="Katastrofa lotu EgyptAir 864">
Katastrofa lotu EgyptAir 864

Katastrofa lotu EgyptAir 864 – wydarzyła się 25 grudnia 1976. W jej wyniku Boeing 707-366C należący do linii EgyptAir rozbił się w Bangkoku, zabijając wszystkie 53 osoby na pokładzie i 19 osób na ziemi.
Samolot.
Maszyną obsługującą lot 864 był Boeing 707-366C (nr rej. SU-AXA) o numerze seryjnym 20763/871. Samolot opuścił linię produkcyjną 25 sierpnia 1973.
Przebieg lotu.
Maszyna odbywała rutynowy lot z Kairu do Bangkoku. Na pokładzie znajdowało się 44 pasażerów i 9 członków załogi. O godzinie 3:30 załoga nawiązała kontakt z kontrolerem zbliżania i zgłosiła, że znajduje się 61 kilometrów od lotniskowej radiolatarni. Piloci rozpoczęli podejście do pasa 21L przy pomocy ADF. Po potwierdzeniu widoczności pasa załoga dostała zgodę na lądowanie, która została chwilę potem potwierdzona. Chwilę potem o 3:45 Boeing uderzył w fabrykę znajdującą się 2 kilometry przed pasem. Zginęły wszystkie 53 osoby na pokładzie oraz 19 osób na ziemi. 
Przyczyny.
Przyczyną katastrofy była zbyt duża prędkość zniżania przy braku kontroli wysokości.

</doc>
<doc id="4225253" url="https://pl.wikipedia.org/wiki?curid=4225253" title="Agonistyka">
Agonistyka

Agonistyka – w antycznej Grecji wszelka rywalizacja w agonach teatralnych lub sportowych. Pochodzi od greckiego słowa "agonistikós" (zapaśniczy).
W prakseologii i teorii organizacji to także nauka o walce. Przykładem szczególnym agonistyki, jako nauki jest machologia, Emanuela Laskera, który w swoich książkach filozoficznych tworzy naukę walki, w której streszcza zasady szachów i przenosi je do innych sfer życia. Przykładem agonistyki na polskim gruncie naukowym, jest teoria walki Tadeusza Kotarbińskiego (agonologia), którą sformułował w swoim dziele "Z ogólnej teorii walki".
W teorii politycznej, istnieje pojęcie polityki agonistycznej akceptującej konflikt i umożliwiającej dalszy rozwój systemu demokratycznego.

</doc>
<doc id="4225257" url="https://pl.wikipedia.org/wiki?curid=4225257" title="Biegi narciarskie na Zimowych Igrzyskach Olimpijskich 2018 – bieg indywidualny mężczyzn">
Biegi narciarskie na Zimowych Igrzyskach Olimpijskich 2018 – bieg indywidualny mężczyzn

Bieg indywidualny mężczyzn na Zimowych Igrzyskach Olimpijskich 2018 odbył się 16 lutego na Alpensia Cross-Country Centre w Daegwallyeong-myeon. Zawodnicy mieli do przebiegnięcia 15 kilometrów techniką dowolną. 
Mistrzem został Szwajcar Dario Cologna, drugi była Simen Hegstad Krüger z Norwegii, a brąz wywalczył Dienis Spicow reprezentujący sportowców olimpijskich z Rosji.
W zawodach wzięło udział trzech Polaków. Najlepszy był Dominik Bury, która zajął 31 miejsce, Kamil Bury był 74, a Maciej Staręga 78.

</doc>
<doc id="4225264" url="https://pl.wikipedia.org/wiki?curid=4225264" title="Jan Michał Hoppenhaupt">
Jan Michał Hoppenhaupt

Jan Michał Hoppenhaupt (ur. 25 lipca 1685 w Merseburgu, zm. 14 września 1751 tamże) – rzeźbiarz, budowniczy i architekt saski epoki baroku. Po 1738 uzyskał od króla Augusta III tytuł "królewsko-polskiego, elektorsko-saskiego i kapitulno-merseburskiego budowniczego".
Życiorys.
Był synem duńskiego rzeźbiarza Michaela Hoppenhaupta oraz Reginy z domu Beyer. W 1706 opuścił z ojcem Merseburg i zamieszkał w Żytawie. W 1711 powrócił do Merseburga, gdzie uzyskał funkcję budowniczego dworskiego.

</doc>
<doc id="4225267" url="https://pl.wikipedia.org/wiki?curid=4225267" title="Kanonierki typu Friponne">
Kanonierki typu Friponne

Kanonierki typu Friponne – typ francuskich okrętów klasyfikowanych jako kanonierki przeciwpodwodne lub awiza z okresu obu wojen światowych. W latach 1915–1918 w stoczniach Arsenal de Lorient w Lorient i Arsenal de Brest w Breście zbudowano osiem okrętów tego typu. Jednostki weszły w skład Marine nationale w latach 1917–1918 i wzięły udział w I wojnie światowej. W styczniu 1920 roku cztery okręty zostały zakupione przez Rumunię i weszły w skład Forțele Navale Române. 
Spośród jednostek pozostałych we Francji dwie skreślono z listy floty w dwudziestoleciu międzywojennym, zaś dwie przetrwały II wojnę światową. Z wyjątkiem zatopionej w 1941 roku kanonierki „Locotenent Lepri Remus”, rumuńskie okręty zostały w 1944 roku zdobyte przez żołnierzy radzieckich i następnie wcielone do służby w Marynarce Wojennej ZSRR. Dwa z nich („Locotenent-Comandor Stihi Eugen” i „Sublocotenent Ghiculescu”), zwrócone Rumunii w październiku 1945 roku, służyły w charakterze jednostek pomocniczych aż do 2002 roku.
Projekt i budowa.
Awiza typu "Friponne" zostały zamówione na podstawie wojennego programu rozbudowy floty francuskiej z 1916 roku. Okręty były w zasadzie identyczne z awizami typu "Ardent", różniąc się głównie rodzajem siłowni – silnikami Diesla w miejsce napędu parowego, dzięki czemu znacznie wzrósł zasięg pływania. Początkowo planowano budowę 13 jednostek, jednak ukończono jedynie osiem. Klasyfikowane były początkowo jako kanonierki do zwalczania okrętów podwodnych (), ostatecznie awiza 2. klasy.
Spośród ośmiu okrętów typu "Friponne" trzy zbudowane zostały w stoczni Arsenal de Lorient, zaś pięć w stoczni Arsenal de Brest. Stępki jednostek położono w latach 1915-1916, zostały zwodowane w latach 1916–1917, a do służby w Marine nationale przyjęto je w latach 1917–1918.
Dane taktyczno-techniczne.
Okręty były kanonierkami przeznaczonymi do zwalczania okrętów podwodnych. Miały kadłub gładkopokładowy ze smukłym kliprowym dziobem, z wyjątkiem „Diligente”, która miała prostą dziobnicę. Długość całkowita kadłuba wynosiła według ogółu źródeł dotyczących jednostek francuskich 66,4 metra, aczkolwiek publikacje dotyczące jednostek rumuńskich podają z nieznanych przyczyn długość mniejszą o ok. 6 m. Szerokość wynosiła 7 metrów, a zanurzenie 2,8 metra. Wyporność normalna wynosiła 315 ton, standardowa 375 ton, zaś pełna 443 tony. Okręty napędzane były przez dwa silniki wysokoprężne Sulzer o łącznej mocy 900 KM, poruszające dwoma śrubami (większość jednostek nie posiadała komina, z wyjątkiem „Chiffonne”, „Engageante” i „Mignonne”). Maksymalna prędkość okrętów wynosiła 14,5 węzła. Okręty zabierały 30 ton paliwa, co pozwalało osiągnąć zasięg wynoszący 3000 Mm przy prędkości 10 węzłów (lub 1600 Mm przy 15 węzłach).
Uzbrojenie kanonierek składało się z dwóch pojedynczych dział kalibru 100 mm L/40 M1897 i dwóch zrzutni bomb głębinowych.
Załoga okrętu liczyła 50–54 oficerów, podoficerów i marynarzy.
Służba.
Marine nationale.
Spośród ośmiu kanonierek sześć służyło na Morzu Śródziemnym, a dwie na Atlantyku. 15 maja 1917 roku „Surveillante” zatopił omyłkowo taranując włoski torpedowiec „Scorpione”. Wszystkie okręty przetrwały wojnę. 9 stycznia 1920 roku cztery okręty zostały zakupione przez Rumunię („Friponne”, „Impatiente”, „Chiffonne” i „Mignonne”). W 1925 roku zakończył służbę we flocie francuskiej „Bouffonne”. Pozostałe trzy: „Surveillante”, „Diligente” i „Engageante” zostały w tym okresie przystosowane do roli trałowców. W 1938 roku wycofany został „Surveillante”. 3 lipca 1940 roku w Portsmouth „Diligente” został opanowany przez Brytyjczyków. Okręt został po wojnie zwrócony i złomowany w grudniu 1946 roku. „Engageante” w listopadzie 1942 roku został przejęty przez Wolnych Francuzów, po czym, wycofany ze służby w 1944 roku, został złomowany 3 grudnia 1945 roku.
Forțele Navale Române.
15 stycznia cztery zakupione kanonierki weszły w skład Forțele Navale Române pod nazwami „Locotenent-Comandor Stihi Eugen” (ex-„Friponne”), „Căpitan Dumitrescu C.” (ex-„Impatiente”), „Locotenent Lepri Remus” (ex-„Chiffonne”) i „Sublocotenent Ghiculescu” (ex-„Mignonne”). Okręty otrzymały nazwy na cześć oficerów rumuńskiej marynarki, poległych podczas I wojny światowej. Na przełomie 1939 i 1940 roku dokonano modernizacji uzbrojenia wszystkich jednostek: zdemontowano oba działa kal. 100 mm, instalując w zamian dwa pojedyncze działka plot. SK C/30 kal. 37 mm L/80 („Locotenent Lepri Remus” przystosowano też do przenoszenia min). Ten ostatni zatonął 11 stycznia 1941 roku u ujścia Dunaju po wejściu na rumuńską zagrodę minową, postawioną poprzedniego dnia przez stawiacz min „Aurora”.
W 1942 lub 1943 roku obrona przeciwlotnicza pozostałych trzech okrętów została wzmocniona przez montaż pojedynczego działka C/38 kal. 20 mm L/65, zaś na początku 1944 roku jedno z działek kal. 37 mm zostało zastąpione działem SK C/30 kal. 88 mm L/42. 5 września 1944 roku kanonierki zostały zdobyte przez żołnierzy radzieckich w Konstancy i następnie wcielone do służby w Marynarce Wojennej ZSRR jako „Araks” („Căpitan Dumitrescu Constantin”), „Achtuba” („Locotenent-Comandor Stihi Eugen”) i „Angara” („Sublocotenent Ghiculescu”). 10 stycznia 1945 roku nieopodal Odessy „Araks” wszedł na minę i zatonął, a później został podniesiony i następnie złomowany.
„Achtuba” i „Angara” zostały zwrócone 14 października 1945 roku i weszły ponownie w skład Marynarki Wojennej Rumunii pod nazwami „Eugen Stihi” i „Ion Ghiculescu”. W 1960 roku „Eugen Stihi” został przebudowany na okręt hydrograficzny i otrzymał oznaczenie NH 112, zaś „Ion Ghiculescu” stał się okrętem dowodzenia i otrzymał oznaczenie NDD 113. Uzbrojenie okrętów w tym okresie stanowiło pojedyncze działko plot. kal. 37 mm i dwa podwójne stanowiska wkm kal. 14,5 mm. Obie jednostki zostały wycofane ze służby w 2002 roku.

</doc>
<doc id="4225272" url="https://pl.wikipedia.org/wiki?curid=4225272" title="Awiza typu Friponne">
Awiza typu Friponne



</doc>
<doc id="4225273" url="https://pl.wikipedia.org/wiki?curid=4225273" title="Ülo Nugis">
Ülo Nugis

Ülo Nugis (ur. 28 kwietnia 1944 w Tallinnie, zm. 18 listopada 2011) – estoński polityk i inżynier, w latach 1992–1995 przewodniczący Riigikogu.
Życiorys.
W 1967 ukończył inżynierię mechaniczną w białoruskim instytucie politechnicznym w Mińsku. Do 1974 pracował jako inżynier w kilku przedsiębiorstwach. Następnie pełnił funkcję dyrektora w fabrykach, a od 1986 do 1990 był dyrektorem przedsiębiorstwa produkcyjnego Estoplast.
W latach 1973–1990 należał do Komunistycznej Partii Związku Radzieckiego. Na przełomie lat 80. i 90. przewodniczył organizacji pracowniczej Eesti Töökollektiivide Liit. W latach 1989–1991 zasiadał w Radzie Najwyższej ZSRR. W 1990 został wybrany do Rady Najwyższej Estońskiej SRR. Wchodził też w skład Kongresu Estonii oraz rady miejskiej Tallinna. 20 sierpnia 1991 znalazł się w gronie deputowanych, którzy opowiedzieli się za niepodległością państwa.
W latach 1992–2003 sprawował mandat posła do Zgromadzenia Państwowego trzech kadencji, w latach 1992–1995 pełnił funkcję przewodniczącego estońskiego parlamentu. W latach 90. działał w kilku różnych estońskich ugrupowaniach, m.in. w Estońskiej Partii Koalicyjnej. W latach 2001–2003 przewodniczył partii Erakonna Uus Eesti. Od 2003 pracował w sektorze prywatnym.
Odznaczony Orderem Herbu Państwowego klasy IV (2001) i II (2004).

</doc>
<doc id="4225277" url="https://pl.wikipedia.org/wiki?curid=4225277" title="Wiedza o społeczeństwie (album)">
Wiedza o społeczeństwie (album)

Wiedza o społeczeństwie – siódmy album studyjny płockiego zespołu Lao Che wydany 16 lutego 2018 przez Mystic Production, wyprodukowany przez Emade oraz „Wieżę”.
Na tej płycie zespół sięga do brzmień mogących kojarzyć się z muzyką rozrywkową lat osiemdziesiątych jednak podanych w charakterystyczny dla twórczości zespołu przetworzony sposób, nawiązujący do wielu gatunków muzycznych. Za produkcję płyty ponownie odpowiada Piotr „Emade” Waglewski oraz Filip „Wieża” Różański.
Tytułowa „Wiedza o Społeczeństwie” to saga o ludzkich perypetiach. Poczynania ludzi – ich słabości, obawy, wątpliwości, uczucia, spostrzeżenia i marzenia ukazane z perspektywy Człowieka, Polaka, Ziemianina.
Album dotarł do 1. miejsca polskiej listy przebojów – OLiS i uzyskał certyfikat platynowej płyty. Zdobywca Fryderyka 2019 w kategorii «Album Roku Rock».
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.
Odbiór.
Jacek Świąder w „Gazecie Wyborczej” przyznał płycie ocenę 5/5. Chwalił zespół za obfitość i zróżnicowanie zapożyczeń: „branie ze wszystkich półek strzępów motywów muzycznych i tekstów Lao Che niniejszym doprowadziło do perfekcji”. O warstwie tekstowej recenzent pisał: „Trudno znaleźć tekściarza – czy może już poetę – tak biegłego w języku, w opisywaniu społeczeństwa poprzez klejenie odprysków mowy potocznej, pokoleniowych odniesień i kodów kultury najwyższej jak Hubert Dobaczewski. (...) dajcie mi lepszą tekściarkę i tekściarza albo zamilknijcie na wieki”.
Marcin Cichoński z „Dziennika Gazety Prawnej” przyznał płycie notę 8/10. Podkreśla „aranżacje, które przywodzą natychmiastowe skojarzenie z latami osiemdziesiątymi, dyskoteką, rytmiką i pulsacją, która zachęca do wyskakania się”. Zwraca uwagę na zabawę formą: „gdybyśmy płytę w takiej formule nagraną otrzymali wcześniej, moglibyśmy zespół przekreślić lub nawet zaszufladkować w krainach wokółobciachowych”. O tekstach Spiętego pisze Cichoński: „choć to opowieść wychodząca poza granice Polski, a nawet globu, ciężko nie pomyśleć o tu i teraz, kiedy słyszymy «nie rzucim ziemi skąd nasz smród»”.
„Supernową raczej nie będzie” – pisze o albumie na łamach „Rzeczpospolitej” Jarema Piekutowski, choć podkreśla, że ciekawe jest jego „cudownie syntetyczne” brzmienie. Recenzent za słabszą stronę płyty uważa liryki: „Nie tak spójne i zwarte, nie tak uderzające jak na "Gospel" czy "Dzieciom". Niektóre niejasne, inne wtórne (...) Same słowne grepsy nie są w stanie uciągnąć niektórych tekstów”. Jednocześnie zwraca uwagę, że „ciągle pojawiają się zaskakujące, świeże sformułowania i nawiązania”. Według autora „zespół nadal ma w sobie dynamit”, choć samej płycie przydałoby się „więcej jednoznaczności, siły i emocji”.

</doc>
<doc id="4225278" url="https://pl.wikipedia.org/wiki?curid=4225278" title="Jan Gruszczyński (1882-1957)">
Jan Gruszczyński (1882-1957)



</doc>
<doc id="4225279" url="https://pl.wikipedia.org/wiki?curid=4225279" title="Yoohanon Mar Chrysostom">
Yoohanon Mar Chrysostom



</doc>
<doc id="4225280" url="https://pl.wikipedia.org/wiki?curid=4225280" title="Raimonds Pauls">
Raimonds Pauls

Raimonds Ojārs Pauls (ur. 12 stycznia 1936 w Rydze) – łotewski kompozytor, pianista i polityk, parlamentarzysta, w latach 1990–1993 minister kultury. Uznawany za najbardziej cenionego łotewskiego kompozytora muzyki popularnej.
Życiorys.
Naukę gry na fortepianie zaczął w wieku czterech lat. Uczył się w szkołach muzycznych, w 1958 ukończył studia w konserwatorium łotewskim, na którym później kształcił się również w zakresie kompozycji. W 1967 dołączył do Związku Kompozytorów Łotewskich. W 1956 współtworzył orkiestrę radiową, w tym samym roku nagrał swoją pierwszą piosenkę. Związany następnie z Filharmonią Łotewską i ryskimi orkiestrami, był m.in. dyrektorem muzycznym Rīgas estrādes orķestris. W 1971 założył własną grupę pod nazwą „Modo”, a w 1985 zespół „Remix”. Od 1979 pełnił dyrektorskie funkcje w łotewskim radiu i telewizji. Od końca lat 70. prowadził programy w łotewskiej telewizji.
Jako kompozytor tworzył m.in. muzykę do produkcji teatralnych i filmowych, a także utwory chóralne i jazzowe oraz muzykę baletową. Współpracował z takimi poetami jak Andriej Wozniesienski czy Ilja Rieznik. Tworzył piosenki dla Ałły Pugaczowej (m.in. przeboje „Miłlion ałych roz” i „Maestro”), Walerija Leontjewa i Laimy Vaikule. Zyskał dzięki temu znaczną popularność w Rosji.
W 1988 został przewodniczącym państwowego komitetu do spraw kultury, a rok później ministrem kultury Łotewskiej SRR. Pozostał na tym stanowisku również po odzyskaniu w 1990 przez Łotwę niepodległości, zajmując je do 1993. W latach 1993–1998 pełnił funkcję doradcy prezydenta Łotwy do spraw kultury. Do 1995 był jednocześnie dyrektorem artystycznym i dyrygentem orkiestry „Big bends” przy Latvijas Radio.
W 1998 założył i stanął na czele ugrupowania pod nazwą Nowa Partia. Partia wprowadziła w tym samym roku swoją reprezentację do Sejmu, a jej lider uzyskał mandat poselski. Formacja uległa jednak dezintegracji. Raimonds Pauls dołączył do Partii Ludowej. Z jej ramienia zasiadał w parlamencie przez dwie kolejne kadencje (2002–2010).

</doc>
<doc id="4225282" url="https://pl.wikipedia.org/wiki?curid=4225282" title="Kamienica Podelwie w Krakowie">
Kamienica Podelwie w Krakowie

Kamienica Podelwie – zabytkowa kamienica, zlokalizowana przy ulicy Grodzkiej 32 na krakowskim Starym Mieście.
Historia kamienicy.
Kamienica została wzniesiona na początku XV wieku przez Parkiera. Około 1430 nad portalem umieszczono godło kamieniczne przedstawiające lwa, pochylonego nad dwoma lwiątkami, od którego pochodzi nazwa budynku. W I połowie XVI wieku kamienica należała do rodziny Bonerów. W 1562 Jan Boner sprzedał ją miastu, w którego posiadaniu znajdowała się do 1809. W latach 1817-1830 została gruntownie przebudowana. Budynek spłonął podczas wielkiego pożaru Krakowa w 1850, jednak wkrótce został odbudowany. Z tego okresu pochodzi klasycystyczna fasada. W 1924 kamienicę nadbudowano o trzecie piętro.

</doc>
<doc id="4225287" url="https://pl.wikipedia.org/wiki?curid=4225287" title="Vaclovas Bernotėnas">
Vaclovas Bernotėnas

Vaclovas Bernotėnas (; ur. 11 października 1917 w Rewlu (obecnie Tallin), zm. 27 grudnia 1978 w Wilnie) – radziecki żołnierz, kapitan, Bohater Związku Radzieckiego (1944).
Życiorys.
Urodził się w litewskiej rodzinie robotniczej. Studiował na uniwersytecie w Kownie, gdzie również ukończył szkołę wojskową i do 1940 pracował w litewskiej armii jako pracownik kulturowy. Po aneksji Litwy przez ZSRR (lato 1940), został wiosną 1942 powołany do Armii Czerwonej, ukończył przyśpieszony kurs szkoły artylerii w Penzie i następnie skierowany na front wojny z Niemcami. Włączono go w skład 16 Litewskiej Dywizji Strzeleckiej i mianowano dowódcą plutonu pieszego zwiadu 156 Pułku Strzelców w 48 Armii Frontu Centralnego, latem 1943 brał udział w walkach w obwodzie orłowskim w stopniu porucznika, był ranny. Po wojnie został zwolniony do rezerwy w stopniu kapitana, pracował w bibliotece republikańskiej. Jego imieniem nazwano ulice w miastach Zarasai, Kupiškis i Radviliškis.
Odznaczenia.
I medale.

</doc>
<doc id="4225290" url="https://pl.wikipedia.org/wiki?curid=4225290" title="Pałac Szaniawskich">
Pałac Szaniawskich



</doc>
<doc id="4225291" url="https://pl.wikipedia.org/wiki?curid=4225291" title="Kellyn Acosta">
Kellyn Acosta

Kellyn Kai Perry-Acosta (ur. 24 lipca 1995 w Plano) – amerykański piłkarz występujący na pozycji defensywnego pomocnika, reprezentant kraju, obecnie zawodnik Los Angeles FC.
Kariera klubowa.
Acosta pochodzi z miasta Plano w Teksasie, dorastał w regionie metropolitalnym ("metroplex") Dallas-Fort Worth. Posiada mieszane pochodzenie – ze strony ojca japońsko-irlandzkie (jego ojciec urodził się w Japonii), zaś ze strony matki meksykańskie i afroamerykańskie. Ma dwójkę młodszego rodzeństwa. W dzieciństwie oprócz piłki nożnej uprawiał koszykówkę, futbol amerykański i lekkoatletykę. W wieku siedmiu lat rozpoczął treningi piłkarskie w szkółce Dallas Tornado, pod okiem trenera Zequinhi, zaś jako trzynastolatek dołączył do akademii młodzieżowej lokalnego klubu FC Dallas. W 2012 roku zdobył z Dallas mistrzostwo ogólnokrajowych rozgrywek U.S. Soccer Development Academy w kategorii do lat osiemnastu i został wówczas wybrany najlepszym piłkarzem konferencji centralnej turnieju. Przez kilka miesięcy terminował również w prowadzonej przez krajową federację akademii IMG Soccer Academy w Bradenton na Florydzie. W wieku juniorskim był uznawany za czołowego nastoletniego piłkarza w kraju; będąc obunożnym zawodnikiem, już wówczas odznaczał się charakteryzującą go do dziś wielofunkcyjnością, mogąc występować na pozycjach środkowego, lewego i prawego obrońcy oraz środkowego i defensywnego pomocnika.
W lipcu 2012 Acosta podpisał profesjonalny kontrakt z FC Dallas, rezygnując tym samym z propozycji występów w uczelnianej drużynie Maryland Terrapins z University of Maryland. Do pierwszego zespołu został włączony przez szkoleniowca Schellasa Hyndmana i w Major League Soccer zadebiutował 3 sierpnia 2013 w przegranym 0:3 spotkaniu z Seattle Sounders. Szybko został jednym z ważniejszych graczy zespołu, początkowo występując na pozycji środkowego obrońcy. W kwietniu 2014 doznał kontuzji stawu kolanowego, wskutek której musiał pauzować przez cztery miesiące, a po rekonwalescencji zaczął być wystawiany przez trenera Óscara Pareję w roli defensywnego pomocnika. Z biegiem czasu dołączył do grona najlepszych zawodników środka pola w rozgrywkach, charakteryzując się nowoczesnym stylem gry, dobrym ustawianiem się, kontrolą tempa i ponadprzeciętną umiejętnością czytania gry.
Premierowego gola w najwyższej klasie rozgrywkowej strzelił 18 lipca 2015 w wygranej 2:1 konfrontacji z D.C. United. W sezonie 2015 zajął z Dallas pierwsze miejsce w konferencji zachodniej. Sukces ten powtórzył również rok później – w sezonie 2016, kiedy to wywalczył również z zespołem trofeum Supporters' Shield. Zdobył wówczas także puchar Stanów Zjednoczonych – U.S. Open Cup, tworząc podstawowy duet środkowych pomocników z Carlosem Gruezo.
23 lipca 2018 roku przeszedł do Colorado Rapids na zasadzie trade'u (wymiany). Dominique Badji przeszedł do FC Dallas w zamian za Kellyna Acostę. FC Dallas otrzymali dodatkowo International roster slot (miejsce dla gracza o statusie International) do końca sezonu 2019 i wybór w pierwszej rundzie SuperDraftu 2019. Kellyn Acosta w barwach Rapids zadebiutował 29 lipca 2018 w meczu z D.C. United, wtedy też strzelił swojego pierwszego gola po transferze.
Kariera reprezentacyjna.
Acosta rozpoczął występy w młodzieżowych reprezentacjach Stanów Zjednoczonych już w wieku czternastu lat. Z racji pochodzenia rodziny ze strony ojca był również uprawniony do gry w reprezentacji Japonii.
W lutym 2011 Acosta został powołany przez Wilmera Cabrerę do reprezentacji Stanów Zjednoczonych U-17 na Mistrzostwa Ameryki Północnej U-17. Na jamajskich boiskach rozegrał trzy z pięciu możliwych spotkań (z czego wszystkie w wyjściowym składzie), zaś jego drużyna triumfowała wówczas w turnieju, pokonując w finale po dogrywce Kanadę (3:0). Cztery miesiące później znalazł się w składzie na Mistrzostwa Świata U-17 w Meksyku, gdzie był najmłodszym graczem w kadrze swojego zespołu. Tam miał niepodważalne miejsce w pierwszym składzie i wystąpił w pełnym wymiarze czasowym we wszystkich czterech meczach na pozycji obrońcy, natomiast Amerykanie odpadli z juniorskiego mundialu w 1/8 finału, ulegając Niemcom (0:4).
W maju 2013 Acosta znalazł się w ogłoszonym przez Taba Ramosa składzie reprezentacji Stanów Zjednoczonych U-20 na prestiżowy Turniej w Tulonie. Wystąpił tam w trzech z czterech możliwych meczów (z czego w dwóch w pierwszym składzie), natomiast jego zespół zakończył swój udział w imprezie na fazie grupowej. Miesiąc później został powołany na Mistrzostwa Świata U-20 w Turcji, ponownie będąc najmłodszym graczem w kadrze drużyny. Nie zanotował jednak wówczas żadnego występu, a jego kadra narodowa odpadła z młodzieżowego mundialu w fazie grupowej. W styczniu 2015 znalazł się w składzie na Mistrzostwa Ameryki Północnej U-20, gdzie wystąpił w dwóch z sześciu meczów (w obydwóch w wyjściowej jedenastce) – Amerykanie zajęli natomiast podczas kontynentalnego turnieju rozgrywanego na Jamajce trzecie miejsce. Po czterech miesiącach został powołany na Mistrzostwa Świata U-20 w Nowej Zelandii. Tym razem wystąpił w czterech z pięciu możliwych spotkań (we wszystkich z nich w pierwszym składzie), grając na pozycji środkowego pomocnika, a jego drużyna zakończyła swój udział na światowym czempionacie w ćwierćfinale, wobec przegranej w serii rzutów karnych z późniejszym triumfatorem – Serbią (0:0, 5:6 k).
W marcu 2016 Acosta wystąpił w barwach reprezentacji Stanów Zjednoczonych U-23 w dwóch meczach barażowych (od pierwszej do ostatniej minuty) o awans do Igrzysk Olimpijskich w Rio de Janeiro. Podopieczni Andreasa Herzoga wobec porażki w tym dwumeczu z Kolumbią (1:1, 1:2) nie zdołali zakwalifikować się na igrzyska.
W seniorskiej reprezentacji Stanów Zjednoczonych Acosta zadebiutował za kadencji selekcjonera Jürgena Klinsmanna, 31 stycznia 2016 w wygranym 3:2 meczu towarzyskim z Islandią. Premierowego gola w kadrze narodowej strzelił natomiast 1 lipca 2017 w wygranym 2:1 sparingu z Ghaną. W tym samym miesiącu został powołany przez Bruce'a Arenę na Złoty Puchar CONCACAF, podczas którego – będąc najmłodszym zawodnikiem w amerykańskiej kadrze – rozegrał pięć z sześciu możliwych meczów (z czego cztery w wyjściowym składzie). Amerykanie – pełniący wówczas rolę gospodarzy – triumfowali natomiast w rozgrywkach Złotego Pucharu, pokonując w finale Jamajkę (2:1).

</doc>
<doc id="4225294" url="https://pl.wikipedia.org/wiki?curid=4225294" title="Obrońca skarbów">
Obrońca skarbów

Obrońca skarbów. Karol Estreicher – w poszukiwaniu zagrabionych dzieł sztuki – książka Marty Grzywacz opisująca odzyskanie skradzionego przez nazistów ołtarza Wita Stwosza z kościoła Mariackiego w Krakowie.
Jest to oparty na faktach fabularyzowany reportaż, którego pierwsze wydanie ukazało się w 2017 nakładem Wydawnictwa Naukowego PWN w formie książkowej oraz elektronicznej (e-book).
Treść.
Bohaterem monografii jest Karol Estreicher, historyk sztuki zaangażowany w rewindykację polskich dzieł sztuki zagrabionych w czasie II wojny światowej, zwłaszcza ołtarza Wita Stwosza, który tuż przed 1 września 1939 osobiście starał się ukryć w Sandomierzu. O tym, że okazało się to bezskuteczne dowiedział się będąc już na emigracji, ze wzmianki zamieszczonej 14 lutego 1940 w australijskim „Sydney Morning Herald”: „Słynny ołtarz z kościoła Mariackiego w Krakowie, autorstwa rzeźbiarza Wita Stwosza, uważany za największe dzieło gotyku w Europie, został zabrany do Niemiec”. 
Estreicher przepojony poczuciem winy, że nie dość dobrze ukrył dzieło, podjął działania mające na celu odzyskanie nie tylko ołtarza, ale i innych utraconych dzieł sztuki. Razem z pracownikami Biura Rewindykacji Strat Kulturalnych przy Ministerstwie Prac Kongresowych w Londynie, którym kierował, stworzył katalog zatytułowany "Straty kultury polskiej pod okupacją niemiecką 1939–1944 wraz z oryginalnymi dokumentami grabieży". 
Autorka wplata w reportaż wątki osobistych relacji Estreichera z pozostawioną w okupowanym kraju rodziną, co nadaje książce dynamiki. Podkreśla też rozdarcie stroniącego od polityki Estreichera, który staje przed dylematem „dla kogo w istocie stara się pozyskać zagrabione dzieła sztuki? Czy wielkie dzieła polskiej kultury powinny wrócić do kraju, który ponownie utracił niepodległość?”.
Książka ma charakter popularyzatorski i wpisuje się w nurt publikacji, które jako reportaże historyczne przybliżają dzieje zabytków w okresie wojennej zawieruchy.
Odbiór.
Publikacja była komentowana i recenzowana w mediach. Została pozytywnie oceniona i rekomendowana przez Instytut Książki, Historia.org.pl, Histmag, Gazetę Wyborczą oraz innych recenzentów. 
Była tematem wywiadów przeprowadzanych z jej autorką w 2017 m.in. przez Magdę Mołek w Dzień dobry TVN, Michała Wójcika w Bukbuk, Adama Suprynowicza w II Programie Polskiego Radia i Justynę Majchrzak w IV Programie Polskiego Radia. 
Fragmenty książki były przez tydzień czytane przez Grzegorza Kwietnia w audycji „To się czyta latem” w Radiowej Dwójce, a także wykorzystane przez Annę Legierską do stworzenia artykułu z kategorii Dziedzictwo w Culture.pl. 
Książka jest laureatem nagrody internautów 2017 w plebiscycie „Historia zebrana. Konkurs i plebiscyt na najlepszą książkę historyczną”.

</doc>
<doc id="4225297" url="https://pl.wikipedia.org/wiki?curid=4225297" title="Obrońca skarbów. Karol Estreicher – w poszukiwaniu zagrabionych dzieł sztuki">
Obrońca skarbów. Karol Estreicher – w poszukiwaniu zagrabionych dzieł sztuki



</doc>
<doc id="4225299" url="https://pl.wikipedia.org/wiki?curid=4225299" title="Polskie latarnie morskie">
Polskie latarnie morskie



</doc>
<doc id="4225302" url="https://pl.wikipedia.org/wiki?curid=4225302" title="Cirsium lanceolatum">
Cirsium lanceolatum



</doc>
<doc id="4225314" url="https://pl.wikipedia.org/wiki?curid=4225314" title="Henry Aruna">
Henry Aruna

Henry Aruna (ur. 2 sierpnia 1964 w Yemandu) – sierraleoński duchowny rzymskokatolicki, w latach 2015-2019 biskup pomocniczy Kenemy, od 2019 ordynariusz tej diecezji.
Życiorys.
Święcenia kapłańskie przyjął 16 kwietnia 1993 i został inkardynowany do diecezji Kenema. Po kilkuletnim stażu duszpasterskim pracował jako wykładowca diecezjalnego seminarium, a w latach 2001-2009 wykładał w seminarium w Freetown. W 2008 mianowany sekretarzem generalnym gambijsko-sierraleońskiej Konferencji Episkopatu.
7 stycznia 2012 został mianowany biskupem Makeni. Nominacja ta spotkała się jednak ze sprzeciwem miejscowego duchowieństwa (które preferowało wybór biskupa spośród siebie), co spowodowało, że sakra biskupia odbyła się niecały rok później, 5 stycznia 2013 we Freetown. Konsekratorem był abp Protase Rugambwa.
18 lipca 2015 papież Franciszek przeniósł go do rodzinnej diecezji w charakterze jej biskupa pomocniczego i nadał mu biskupstwo tytularne "Nasbinca". 26 stycznia 2019 mianował go biskupem Kenemy.
Bibliografia.
 

</doc>
<doc id="4225316" url="https://pl.wikipedia.org/wiki?curid=4225316" title="Ligota Książęca (gromada w powiecie namysłowskim)">
Ligota Książęca (gromada w powiecie namysłowskim)

Ligota Książęca (od 31 XII 1961 "Przeczów") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ligota Książęca z siedzibą GRN w Ligocie Książęcej utworzono – jako jedną z 8759 gromad na obszarze Polski – w powiecie oleśnickim w woj. wrocławskim, na mocy uchwały nr 23/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Ligota Książęca, Barzyna, Brzozowiec, Mikowice i Przeczów ze zniesionej gminy Miłocice w tymże powiecie.
1 stycznia 1955 gromadę włączono do powiatu namysłowskiego w woj. opolskim, gdzie ustalono dla niej 17 członków gromadzkiej rady narodowej.
31 grudnia 1959 do gromady Ligota Książęca włączono wieś Minkowskie ze zniesionej gromady Minkowskie w tymże powiecie.
31 grudnia 1961 do gromady Ligota Książęca włączono wsie Krasowice, Smarchowice Śląskie i Niwki ze zniesionej gromady Krasowice w tymże powiecie; z gromady Ligota Książęca wyłączono natomiast wieś Minkowskie, włączając ją do gromady Smarchowice Wielkie tamże. Po zmianach tych gromadę Ligota Książęca zniesiono, przenosząc siedzibę GRN z Ligoty Książęcej do Przeczowa i zmieniając nazwę jednostki na "gromada Przeczów".

</doc>
<doc id="4225317" url="https://pl.wikipedia.org/wiki?curid=4225317" title="Hiszpania na Zimowych Igrzyskach Olimpijskich 2018">
Hiszpania na Zimowych Igrzyskach Olimpijskich 2018

Hiszpania na Zimowych Igrzyskach Olimpijskich 2018 – występ kadry sportowców reprezentujących Hiszpanię na igrzyskach olimpijskich w Pjongczangu w 2018 roku.
W kadrze znalazło się 13 zawodników – 11 mężczyzn i 2 kobiety. Reprezentanci Hiszpanii wystąpili w jedenastu konkurencjach w pięciu dyscyplinach sportowych.
Funkcję chorążego reprezentacji Hiszpanii podczas ceremonii otwarcia igrzysk pełnił snowboardzista Lucas Eguibar, a podczas ceremonii zamknięcia – łyżwiarz figurowy Javier Fernández. Reprezentacja Hiszpanii weszła na stadion jako 38. w kolejności, pomiędzy ekipami ze Szwajcarii i Słowacji.
Po raz trzeci w historii reprezentanci Hiszpanii zdobyli medale na zimowych igrzyskach olimpijskich – wcześniej w 1972 roku w Sapporo złoto zdobył Francisco Fernández Ochoa, a w 1992 roku w Albertville brąz wywalczyła Blanca Fernández Ochoa. W Pjongczangu po raz pierwszy Hiszpanie wywalczyli dwa medale. Pierwszym medalistą został Regino Hernández w rozegranym 15 lutego snowboard crossie mężczyzn. Dwa dni później brąz w rywalizacji solistów w łyżwiarstwie figurowym wywalczył Javier Fernández. Dwa brązowe medale dały Hiszpanom 26. miejsce w klasyfikacji medalowej igrzysk, "ex aequo" z Nową Zelandią.
Był to 20. start reprezentacji Hiszpanii na zimowych igrzyskach olimpijskich i 43. start olimpijski, wliczając w to letnie występy.

</doc>
<doc id="4225320" url="https://pl.wikipedia.org/wiki?curid=4225320" title="Bukowie (gromada w powiecie namysłowskim)">
Bukowie (gromada w powiecie namysłowskim)

Bukowie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Bukowie z siedzibą GRN w Bukowiu utworzono – jako jedną z 8759 gromad na obszarze Polski – w powiecie oleśnickim w woj. wrocławskim, na mocy uchwały nr 23/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Bukowie, Pągów, Pszeniczna i Wojciechów ze zniesionej gminy Wabienice w tymże powiecie.
1 stycznia 1955 gromadę włączono do powiatu namysłowskiego w woj. opolskim, gdzie ustalono dla niej 20 członków gromadzkiej rady narodowej.
31 grudnia 1959 z gromady Krasowice wyłączono wieś Pielgrzymowice, włączając ją do gromady Bukowie w tymże powiecie.
31 grudnia 1961 do gromady Bukowie włączono wieś Młokicie ze zniesionej gromady Krasowice w tymże powiecie. 
Gromada przetrwała do końca 1972 roku, czyli do kolejnej reformy gminnej.

</doc>
<doc id="4225321" url="https://pl.wikipedia.org/wiki?curid=4225321" title="Kim Pen Hwa">
Kim Pen Hwa

Kim Pen Hwa (kor. 김병화, ros. Ким Пен Хва, ur. 6 sierpnia 1905 we wsi Czapigou k. Nikolska Ussuryjskiego w obwodzie nadmorskim, zm. 7 maja 1974 w Taszkencie) – przewodniczący kołchozu „Polarnaja Zwiezda” w Uzbeckiej SRR, dwukrotny Bohater Pracy Socjalistycznej (1948 i 1951).
Życiorys.
Urodził się w koreańskiej rodzinie chłopskiej, jego rodzice krótko przed jego urodzeniem emigrowali z Korei do Rosji. Pomagał rodzicom w prowadzeniu gospodarstwa, skończył 4 klasy szkoły wiejskiej. Podczas wojny domowej w Rosji walczył w oddziale partyzanckim przeciw japońskim interwentom. W 1927 został powołany do służby w Armii Czerwonej, ukończył szkołę młodszych dowódców i został pomocnikiem dowódcy plutonu. W 1929 brał udział w działaniach zbrojnych konfliktu o Kolej Wschodniochińską, w 1932 skończył Moskiewską Wojskową Szkołę Piechoty im. Lenina i został dowódcą kompanii w 76 pułku piechoty 26 Kazańskiej Dywizji Piechoty w Jełabudze. Po wprowadzeniu stopni wojskowych w Armii Czerwonej otrzymał stopień starszego porucznika. W 1937 podczas wielkiego terroru zaczęła się deportacja obywateli ZSRR narodowości koreańskiej, w związku z którą 14 lipca 1938 został aresztowany pod zarzutem udziału w koreańskiej organizacji nacjonalistycznej „Nowe Biuro Koreańskiej Kompartii”. W kwietniu 1939 sprawę umorzono, jednak nie przywrócono Kima do służby w wojsku. Udał się do Uzbeckiej SRR, dokąd deportowano jego rodzinę. Zaczął pracować w kołchozie „Nowyj Put'” w obwodzie taszkenckim, w 1940 został przewodniczącym kołchozu „Polarnaja Zwiezda”, którym kierował ponad 34 lata, przyczyniając się do jego rozwoju i wzrostu plonów bawełny. Był deputowanym do Rady Najwyższej Uzbeckiej SRR.
Odznaczenia.
I medale.

</doc>
<doc id="4225322" url="https://pl.wikipedia.org/wiki?curid=4225322" title="Gnojna (gromada)">
Gnojna (gromada)

Gnojna – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Gnojna z siedzibą GRN w Gnojnej utworzono – jako jedną z 8759 gromad na obszarze Polski – w powiecie strzelińskim w woj. wrocławskim, na mocy uchwały nr 25/54 WRN we Wrocławiu z dnia 2 października 1954. W skład jednostki weszły obszary dotychczasowych gromad Gnojna i Jeszkotle ze zniesionej gminy Gnojna w tymże powiecie.
1 stycznia 1955 gromadę włączono do powiatu grodkowskiego w woj. opolskim, gdzie ustalono dla niej 11 członków gromadzkiej rady narodowej.
31 grudnia 1959 do gromady Gnojna włączono wieś Gałązczyce z gromady Jędrzejów w tymże powiecie.
31 grudnia 1961 do gromady Gnojna włączono wieś Lubcz z gromady Tarnów Grodkowski w tymże powiecie. 
Gromada przetrwała do końca 1972 roku, czyli do kolejnej reformy gminnej.

</doc>
<doc id="4225326" url="https://pl.wikipedia.org/wiki?curid=4225326" title="Eurico dos Santos Veloso">
Eurico dos Santos Veloso

Eurico dos Santos Veloso (ur. 13 kwietnia 1933 w Sanandira) – brazylijski duchowny katolicki, arcybiskup metropolita Juiz de Fora w latach 2002-2009.
Życiorys.
W 1956 wstąpił do Wyższego Seminarium Duchownego w São José. Święcenia kapłańskie przyjął 22 września 1962 i został inkardynowany do archidiecezji Juiz de Fora. Był m.in. kapelanem szpitalnym, prefektem niższego seminarium, członkiem diecezjalnej Rady Kapłańskiej oraz wikariuszem generalnym archidiecezji.
Episkopat.
12 marca 1987 został mianowany przez papieża Jana Pawła II biskupem pomocniczym archidiecezji Juiz de Fora ze stolicą tytularną "Selia". Sakry biskupiej udzielił mu 5 lipca tegoż roku ówczesny ordynariusz tejże archidiecezji, abp Juvenal Roriz. W latach 1990-1991, po rezygnacji abp. Roriza, był tymczasowym administratorem archidiecezji.
22 maja 1991 został mianowany biskupem koadiutorem diecezji Luz. Rządy w diecezji objął 18 maja 1994.
28 listopada 2001 został prekonizowany arcybiskupem metropolitą Juiz de Fora. W lutym 2002 objął kanonicznie urząd.
28 stycznia 2009 przeszedł na emeryturę.

</doc>
<doc id="4225337" url="https://pl.wikipedia.org/wiki?curid=4225337" title="Wyżówka (dopływ Prypeci)">
Wyżówka (dopływ Prypeci)

Wyżówka ( "Wyżiwka", dawniej ukr. i ("Вижва")) — mała rzeka na Ukrainie, przepływająca przez rejon turzyski, lubomelski, starowyżewski і ratnieński obwodu wołyńskiego. Prawy dopływ Prypeci w dorzeczu Dniepru).
Opis.
Długość 81 km, Powierzchnia zlewni 1 272 km³. Spadek rzeki 0,53 m/km. Dolina słabo wykształcona o szerokość do 4 km. Terasa podmokła o szerokości do 800 m. Koryto bardzo rozczłonkowane o szerokości 15-18 m i głębokości 1,7 m (miejscami do 3,0 m). Średni przepływ 2,57 m³/s, maksymalnie — 128 m³/s. Wykorzystanie rzeki: melioracja, odprowadzania ścieków.
Położenie.
Źródła Wyżówka znajdują się na północny wschód od wsi Osereby. Płynie głównie na północ i północny wschód Niziny Poleskiej. Wpada do Prypeci na wschód od miasta Ratno.
Dopływy: Płyska, Stopyrka, Staw, Osobnyk, Karnijiwka (lewe); Kyziwka (prawy).
Nad rzeką znajduje się osiedle typu miejskiego Wyżwa Stara.

</doc>
<doc id="4225343" url="https://pl.wikipedia.org/wiki?curid=4225343" title="Nagroda Muzyczna Fryderyk">
Nagroda Muzyczna Fryderyk



</doc>
<doc id="4225358" url="https://pl.wikipedia.org/wiki?curid=4225358" title="Laurindo Guizzardi">
Laurindo Guizzardi

Laurindo Guizzardi CS (ur. 7 lipca 1934 w Nova Bassano, zm. 22 lutego 2021 w Foz do Iguaçu) – brazylijski duchowny katolicki, biskup diecezji Foz do Iguaçu w latach 2001–2010.
Życiorys.
Święcenia kapłańskie przyjął 22 września 1962 w Zgromadzeniu Misjonarzy św. Karola Boromeusza. Był m.in. profesorem filozofii w seminarium w São Paulo, prorektorem i rektorem niższego seminarium w Guaporé, radnym prowincjalnym zgromadzenia i przełożonym prowincjalnym prowincji "Sul", a także radcą generalnym skalabrynian.
Episkopat.
4 lutego 1982 został mianowany przez papieża Jana Pawła II biskupem koadiutorem diecezji Bagé. 8 dni później zmarł jego poprzednik, bp Angelo Félix Mugnol, w związku z czym stał się biskupem elektem tejże diecezji. Sakry biskupiej udzielił mu 18 kwietnia tegoż roku abp João Cláudio Colling.
28 listopada 2001 został mianowany biskupem diecezji Foz do Iguaçu.
20 października 2010 przeszedł na emeryturę.

</doc>
<doc id="4225361" url="https://pl.wikipedia.org/wiki?curid=4225361" title="Państwa uczestniczące w Zimowych Igrzyskach Olimpijskich 2018">
Państwa uczestniczące w Zimowych Igrzyskach Olimpijskich 2018

Państwa uczestniczące w Zimowych Igrzyskach Olimpijskich 2018 – lista państw, reprezentowanych przez narodowe komitety olimpijskie, które wysłały przynajmniej jednego sportowca na XXIII Zimowe Igrzyska Olimpijskie w 2018 roku w Pjongczangu.
W igrzyskach olimpijskich w Pjongczangu wystąpili sportowcy z 92 państw. Najliczniej reprezentowanym kontynentem była Europa (44 państwa), kolejnymi według liczby państw uczestniczących były: Azja (25 państw), Afryka (8 państw), Ameryka Południowa (7 państw), Ameryka Północna (5 państwa), oraz Australia i Oceania (3 państwa) i 2922 sportowców.. Wśród państw uczestniczących były kraje debiutujące w zimowych igrzyskach olimpijskich: Ekwador, Erytrea, Kosowo, Malezja, Nigeria i Singapur.
Pod względem liczby uczestników najliczniejszą reprezentację wystawiły Stany Zjednoczone, w barwach których zaprezentowało się 242 sportowców (108 kobiet i 134 mężczyzn).
W klasyfikacji medalowej pierwsze miejsce zajęła reprezentacja Norwegii, w dorobku której znalazło się 39 medali (14 złotych, 14 srebrnych i 11 brązowych). W klasyfikacji indywidualnej pierwsze miejsce zajęli: francuski biathlonista Martin Fourcade i norweski biegacz narciarski Johannes Høsflot Klæbo zdobywając po trzy złote medale. Z kolei najwięcej medali wszystkich kruszców wywalczyła norweska biegaczka Marit Bjørgen, zdobywając dwa złote, jeden srebrny i dwa brązowe medale.
Poniżej alfabetyczna lista państw uczestniczących w igrzyskach:
Zobacz też.
Państwa uczestniczące w zimowych igrzyskach olimpijskich

</doc>
<doc id="4225370" url="https://pl.wikipedia.org/wiki?curid=4225370" title="Irina Filisztinskaja">
Irina Filisztinskaja



</doc>
<doc id="4225374" url="https://pl.wikipedia.org/wiki?curid=4225374" title="Akropolis (dramat)">
Akropolis (dramat)

Akropolis – dramat w 4 aktach, utwór Stanisława Wyspiańskiego, powstały w latach 1903-04, wydany w Krakowie w 1904. Wystawiony w 1926 w Krakowie w reż. Józefa Sosnowskiego, w Teatrze Miejskim im. Juliusza Słowackiego.
Fabuła.
Wydarzenia dramatu rozpoczynają się o północy, po zakończeniu nabożeństwa rezurekcyjnego w katedrze wawelskiej i trwają do świtu pierwszego dnia Wielkanocy:
W akcie I twórca powołuje do życia autentyczne posągi w katedrze, ich dialogi wyrażają pewność zmartwychwstania biologicznego, wyższość życia nad śmiercią i chwałę miłości. Akt II, podobnie jak III, oparty został na temacie gobelinu wawelskiego, dzieje się na murach Wawelu, przetworzonych mocą synkretycznej wyobraźni poety w mury Troi - z historią Parysa, Heleny i Hektora. Ta przemiana mitologiczna symbolizuje siły miłości i pożądania jako wyższe od praw moralnych. 
W akcie III ożywił Wyspiański gobelinowe postacie, prezentujące znaną ze Starego Testamentu historię Jakuba i Ezawa. Postacie te przeniósł na schody wiodące do kaplic i uczynił je drabiną, na której rozgrywa się walka Jakuba z Aniołem. W akcie IV wydarzenia toczą się nadal w katedrze. Wypełnia go głośna pieśń Harfiarza, wieszcząca nadejście wolności narodu, które ma się dokonać w sposób symboliczno-wizyjny. O świcie słychać głos Salwatora, na złocistym rydwanie wjeżdża Apollo. W gruzy pada katedra, symbol tradycji i przeszłości, otwiera się nowe życie.
Geneza.
Dramat "Akropolis" był efektem fascynacji Wyspiańskiego Wawelem jako miejscem symbolicznym, skupiającym w sobie nie tylko istotę polskiej historii i kultury, ale też cywilizacji europejskiej, miejscem łączącym tradycje biblijne i antyczne. "Akropolis" nie jest dramatem we właściwym tego słowa znaczeniu, lecz poematem scenicznym o paru wątkach, zbiegających się w całość wysoce nowatorską i prekursorską. Może być ona nazwana "pieśnią o Wawelu". W kompozycję wizjonerską wpisał twórca liczne wstawki liryczne, do rzędu oddzielnych poematów podniósł didaskalia, akt trojańsko-wawelski dopełnił rzadkiej piękności freskiem muzyczno-poetyckim, ilustrującym muzykę dzwonów krakowskich kościołów i klasztorów. W dziele wyrażona jest, właściwa Wyspiańskiemu, pewność odzyskania niepodległości, usymbolizowana przez Wawel, centralne dla tradycji narodowej miejsce. Podobnie jak w "Nocy listopadowej", sprawy biologii i erotyki odgrywają doniosłą rolę. 
W dramacie "Akropolis" dochodzi do głosu filozofia egzystencjalna Wyspiańskiego, jego interpretacja losu ludzkiego, przejmująca nieodwracalność przeznaczenia, czy klątwy tragicznej, nieuchronność zła towarzyszącego czynom człowieka, wysuwająca jednocześnie etos postawy heroicznej jako jedynej koniecznej w zmaganiach z losem. 
Nazwa grupy poetyckiej Skamander wywodzi się ze słów na początku aktu III:
Na scenie.
Za życia Stanisława Wyspiańskiego nie wystawiono dramatu "Akropolis" na scenie. Jedynie pieśń chóru z II aktu przy dźwięku "muzyki krakowskich dzwonów" - jako "Hejnał" - odśpiewana została na wieczorze literacko-artystycznym, zorganizowanym we wrześniu 1904 we Lwowie. W 1916, w trudnych wojennych warunkach krakowski teatr wystawił dwa akty (I i IV). Drugą część przedstawienia wypełniło "drama" J. U. Niemcewicza "Kazimierz Wielki". Wśród wykonawców "Akropolis" znaleźli się aktorzy, których oklaskiwać można było w Krakowie jeszcze po II wojnie - jak Jerzy Leszczyński, czy Wacław Nowakowski. W roli dwóch Aniołów wystąpiły debiutujące na scenie Maria Majdrowicz i Maria Malicka. Autorem dekoracji był Zygmunt Wierciak a kostiumy wykonali bracia Pronaszkowie.
Dopiero w 1926 w rocznicę powstania listopadowego, wystawiono cały dramat Wyspiańskiego na krakowskiej scenie. Dyrektorem był Zygmunt Nowakowski, który wystąpił w przedstawieniu w roli Harfiarza, a reżyserem Józef Sosnowski, wcielając się też w rolę Tempusa. Z aktorów naszych czasów oklaskiwali wtedy widzowie m.in. Antoninę Klońską (Andromaka), Tadeusza Burnatowicza (Anioł Czarny), Zbigniewa Sawana (Parys). 
Słynna w powojennym życiu teatralnym stała się inscenizacja Akropolis w reż. Jerzego Grotowskiego w Teatrze Laboratorium w Opolu (1962). Twórcy przenieśli akcję dramatu do XX-wiecznej Europy - z Wawelu, "polskiego Akropolu", w "plemion cmentarzysko" - rzeczywistość obozów koncentracyjnych. Na sesji naukowej poświęconej Wyspiańskiemu, zorganizowanej na Uniwersytecie Jagiellońskim w 100-lecie urodzin poety, w jednym z referatów uznano to przedstawienie za najwybitniejszą inscenizację wśród licznych realizacji sztuk Wyspiańskiego na polskich scenach. Spektakl, który wszedł do kanonu arcydzieł światowego teatru pokazywany był także poza Polską, m.in. w Amsterdamie, Utrechci, Hadze, Rotterdamie, Brukseli, Edynburgu, Paryżu, Aix-en-Provence, Nowym Jorku. Jedna z wersji spektakli została także sfilmowana przez telewizję amerykańską.

</doc>
<doc id="4225376" url="https://pl.wikipedia.org/wiki?curid=4225376" title="Natale Paganelli">
Natale Paganelli

Natale Paganelli SX (ur. 24 grudnia 1956 w Grignano di Brembate) – włoski duchowny rzymskokatolicki posługujący w Sierra Leone, od 2012 administrator apostolski Makeni.
Życiorys.
Święcenia kapłańskie przyjął 25 grudnia 1980 w zgromadzeniu misjonarzy ksawerianów. Po święceniach podjął pracę misyjną w Meksyku. Pełnił funkcje m.in. rektora niższego seminarium, mistrza nowicjatu oraz przełożonego regionalnego. W 2005 został przeniesiony do Sierra Leone. Po rocznym stażu wikariuszowskim został wybrany przełożonym regionalnym.
11 kwietnia 2012 został mianowany administratorem apostolskim wakującej diecezji Makeni. 18 lipca 2015 papież Franciszek postanowił podnieść go do godności biskupiej. Na biskupa przydzielonej mu diecezji tytularnej "Gadiaufala" wyświęcił go 31 października 2015 abp Mirosław Adamczyk.
Bibliografia.
 

</doc>
<doc id="4225377" url="https://pl.wikipedia.org/wiki?curid=4225377" title="Nauki niezbyt ścisłe">
Nauki niezbyt ścisłe

A.P. Bio – amerykański serial telewizyjny (komedia) wyprodukowany przez Broadway Video, Sethmaker Shoemeyers Productions oraz Warner Bros. Television, którego pomysłodawcą jest Mike O’Brien. Serial jest emitowany od 1 lutego 2018 roku przez NBC.
Pod koniec maja 2019 roku, stacja NBC ogłosiła zakończenie produkcji serialu po dwóch sezonach.
Pod koniec lipca 2019 roku stacja NBC zamówiła jednak trzeci sezon serialu.
W Polsce serial jest udostępniony od 1 marca 2018 roku na platformie Showmax.
Fabuła.
Serial opowiada o Jacku, profesorze filozofii, który traci pracę na Uniwersytecie Harvarda. Nie ma wyjścia, rozpoczyna pracę jako nauczyciel biologii w szkole średniej. Jack postanawia wykorzystać swoich uczniów, aby odpłacić ludziom, którzy go skrzywdzili.
Produkcja.
Pod koniec lutego 2017 roku ogłoszono, że Mary Sohn dołączyła do obsady
W kolejnym miesiącu poinformowano, że w serialu zagrają: Lyric Lewis jako Stef, Aparna Brielle jako Sarika Sarkar, Glenn Howerton jako Jack Griffin, Patton Oswalt jako Principal Ralph Durbin, Nick Peine jako Marcus oraz Jacob McCarthy jako Devin.
9 maja 2017 roku stacja NBC zamówiła pierwszy sezon komedii, którego premiera była zaplanowana na midsesason 2017/2018.
W czerwcu 2017 roku ogłoszono, że do obsady głównej dołączył Tom Bennett.
Na początku sierpnia 2017 roku poinformowano, że w serialu zagra Jean Villepique jako Michelle'a
9 maja 2018 roku stacja NBC przedłużyła serial o drugi sezon

</doc>
<doc id="4225380" url="https://pl.wikipedia.org/wiki?curid=4225380" title="Naho Toda">
Naho Toda

 – japońska aktorka.

</doc>
<doc id="4225381" url="https://pl.wikipedia.org/wiki?curid=4225381" title="Kamienica Pod Kozłem w Krakowie">
Kamienica Pod Kozłem w Krakowie



</doc>
<doc id="4225387" url="https://pl.wikipedia.org/wiki?curid=4225387" title="Jerzy Pieszkański">
Jerzy Pieszkański

Jerzy Pieszkański (ur. 1900, zm. 14 sierpnia 1920) – podporucznik Polskiej Marynarki Wojennej, uczestnik wojny polsko-bolszewickiej, odznaczony Krzyżem Srebrnym Orderu Virtuti Militari.
Życiorys.
Urodzony w roku 1900 w Ustiużnie (Gubernia nowogrodzka). Edukował się w Korpusie Morskim w Petersburgu, w III rocie gardemaryńskiej. 
Do Polski przybył po 11 listopada 1918 i został przyjęty do Marynarki Wojennej oraz przydzielony jako pomocnik szefowi Sekcji Marynarki Ministerstwa Spraw Wojskowych – kmdr. Bogumiłowi Nowotnemu. Następnie służył w korpusie rzeczno-brzegowym, w którym od dnia 21 lutego 1919 pełnił obowiązki oficera w 2 kompanii Batalionu Morskiego. Dalsza służba Jerzego Pieszkańskiego w Polskiej Marynarce Wojennej to pełnienie obowiązków II oficera na statku O.R.P. „Wisła”, dowódcy statku uzbrojonego O.R.P. „Kiliński” oraz dowódcy statku szkolnego O.R.P. „Neptun”. Wiosną 1920 został awansowany do stopnia podporucznika Polskiej Marynarki Wojennej (w korpusie rzeczno-brzegowym). Od kwietnia do lipca 1920 r. pozostawał bez przydziału i znajdował się w dyspozycji Departamentu dla Spraw Morskich Ministerstwa Spraw Wojskowych. 
W dniu 30 lipca 1920 objął dowództwo nad statkiem uzbrojonym O.R.P. „Moniuszko” z III Dywizjonu Statków Uzbrojonych Flotylli Wiślanej, którym patrolował Wisłę na odcinku Warszawa – Modlin – Wyszogróg – Płock – Włocławek oraz holował berlinki z amunicją, na trasie z Modlina do Torunia. W dniu 14 sierpnia 1920 jego statek podporządkowano gen. bryg. Mikołajowi Osikowskiemu – dowódcy Grupy „Dolna Wisła” i skierowano w drogę powrotną do Modlina. W pobliżu miejscowości Rybitwy nastąpiła wymiana ognia z wojskami bolszewickimi. Był to oddział wydzielony 10 Dywizji Kawalerii dowodzonej przez N.D. Tomina, wchodzącej w skład 3 Korpusu Kawalerii Gaja Dimitriewicza Gaja (Gaj-Chana). Na wysokości ruin zamku w Bobrownikach O.R.P. „Moniuszko” został uszkodzony, a wielu ze znajdujących się na jego pokładzie zostało zabitych bądź rannych (zginął wówczas cywilny kapitan statku – Józef Mizera). Podporucznik Pieszkański nie usłuchał wezwania Rosjan i nie poddał im statku, który udało mu się doprowadzić do drugiego brzegu Wisły, w pobliżu Mikorzyna. Po zdemontowaniu działka pokładowego i karabinów maszynowych dalej prowadzono walkę z bolszewikami, lecz brak amunicji zmusił polskich marynarzy do wycofania się (zabrano rannych i broń). Ciężko już wówczas ranny (w brzuch i obie nogi) ppor. Pieszkański wpadł w ręce wroga, został dobity, a jego zwłoki pokłute bagnetami.
Dekretem Wodza Naczelnego marszałka Józefa Piłsudskiego (dekret L.3306) ppor. śp. Jerzy Pieszkański z Flotylli Wiślanej został odznaczony Srebrnym Krzyżem Orderu Wojennego Virtuti Militari (nr krzyża: 4165) oraz awansowany pośmiertnie do stopnia porucznika marynarki wojennej. Awans oraz odznaczenie nastąpiły na wniosek dowódcy Flotylli Wiślanej – kpt. mar. Bohdana Jarocińskiego, szefa Departamentu dla Spraw Morskich M. S. Wojsk. – kontradm. Kazimierza Porębskiego oraz dowódcy Frontu Północnego – gen. broni Józefa Hallera. W lutym 1929 dowódca Okręgu Korpusu Nr VIII - gen. bryg. Stefan Pasławski - przyznał pośmiertnie por. mar. Pieszkańskiemu prawo do noszenia Medalu Pamiątkowego za Wojnę 1918–1921.
Początkowo Jerzy Pieszkański został pochowany w pobliżu Mikorzyna (wieś Włoszyca), jednakże po kilkunastu dniach jego ciało ekshumowano, przewieziono statkiem do Włocławka i złożono w kwaterze Obrońców Wisły na tamtejszym cmentarzu. Jego grób na włocławskim Cmentarzu Komunalnym (sektor 84A, rząd 16, nr grobu 521) zawiera inskrypcję: „Nigdy nie widziałem matki Ojczyzny. Przywędrowałem do niej i spełniłem swój twardy dług Polaka”. 
Ojciec Jerzego Pieszkańskiego, Konstanty Pieszkański, otrzymał uchwałą Rady Miejskiej miasta Nieszawy z dnia 22 października 1932 roku honorowe obywatelstwo tego miasta.

</doc>
<doc id="4225390" url="https://pl.wikipedia.org/wiki?curid=4225390" title="Courtney Eaton">
Courtney Eaton

Courtney Eaton (ur. 6 stycznia 1996 w Bunbury) – australijska aktorka, która wystąpiła m.in. w filmie "".

</doc>
<doc id="4225391" url="https://pl.wikipedia.org/wiki?curid=4225391" title="Maxwell Silva">
Maxwell Silva

Sampathawaduge Maxwell Grenville Silva (ur. 27 września 1953 w Willorawatte) – lankijski duchowny rzymskokatolicki, od 2012 biskup pomocniczy Kolombo.
Życiorys.
Święcenia kapłańskie otrzymał 25 lipca 1981 i został inkardynowany do archidiecezji Kolombo. Przez kilkanaście lat pracował duszpastersko w Dalugam, Thibbotugoda i Mabola. W latach 1992-2001 pracował jako nauczyciel w szkołach w Grandpass i Ragaama, a w 2001 został dyrektorem szkoły w Kotte.
28 listopada 2011 został mianowany biskupem pomocniczym Kolombo ze stolicą tytularną "Lesina". Sakry biskupiej udzielił mu 11 lutego 2012 kard. Malcolm Ranjith.
Bibliografia.
 

</doc>
<doc id="4225394" url="https://pl.wikipedia.org/wiki?curid=4225394" title="Kościół Wniebowzięcia Najświętszej Maryi Panny w Jankowicach Wielkich">
Kościół Wniebowzięcia Najświętszej Maryi Panny w Jankowicach Wielkich

Kościół Wniebowzięcia Najświętszej Maryi Panny – rzymskokatolicki kościół filialny w miejscowości Jankowice Wielkie (powiat brzeski, województwo opolskie). Świątynia należy do parafii św. Michała Archanioła w Wierzbniku w dekanacie Grodków, diecezji opolskiej. Dnia 4 maja 1966 roku pod numerem 989/65 kościół został wpisany do rejestru zabytków województwa opolskiego.
Historia kościoła.
Gotycka świątynia w Jankowicach Wielkich pochodzi z początku XIV wieku. Pierwsza jednak wzmianka o kościele pochodzi z 1483 roku. W latach 1535–1945 był świątynią ewangelicką. W 1945 roku, po zakończeniu II wojny światowej przeszła w ręce katolików.
Świątynia, obok kościoła św. Mikołaja w Brzegu i kościołów w Brzezinie, Zielęcicach, Małujowicach, Łukowicach Brzeskich, Bierzowie, Przylesiu, Obórkach, Krzyżowicach, Pogorzeli, Gierszowicach, Łosiowie, Strzelnikach i Kruszynie, znajduje się na „Szlaku Polichromii Brzeskich”. Szlak Polichromii Brzeskich to największe skupisko malowideł w Polsce, które zdobią ściany, stropy i sklepienia kościołów w 18 miejscowościach położonych w okolicach Brzegu. Ich twórcą był malarz nieznanego pochodzenia zwany Mistrzem Brzeskich Pokłonów Trzech Króli.
Architektura i wnętrze kościoła.
Wschodnią ścianę prezbiterium zdobią renesansowe płyty nagrobne. Ołtarz główny pochodzi z przełomu XVII/XVIII wieku, którego zdobią figury aniołów. Ponadto wnętrze kościoła upiększają:

</doc>
<doc id="4225397" url="https://pl.wikipedia.org/wiki?curid=4225397" title="Lepton tau">
Lepton tau



</doc>
<doc id="4225398" url="https://pl.wikipedia.org/wiki?curid=4225398" title="Brazylia na Zimowych Igrzyskach Olimpijskich 2018">
Brazylia na Zimowych Igrzyskach Olimpijskich 2018

Brazylia na Zimowych Igrzyskach Olimpijskich 2018 – występ kadry sportowców reprezentujących Brazylii na igrzyskach olimpijskich w Pjongczangu w 2018 roku.
W kadrze znalazło się dziewięcioro zawodników – sześciu mężczyzn i trzy kobiety. Reprezentanci Brazylii wystąpili w dziewięciu konkurencjach w pięciu dyscyplinach sportowych – biegach narciarskich, bobslejach, łyżwiarstwie figurowym, narciarstwie alpejskim i snowboardingu.
Chorążym reprezentacji Brazylii podczas ceremonii otwarcia igrzysk był bobsleista Édson Bindilatti, a podczas ceremonii zamknięcia – łyżwiarka Isadora Williams. Reprezentacja Brazylii weszła na stadion jako 33. w kolejności, pomiędzy ekipami z Bułgarii i San Marino.
Był to 8. start reprezentacji Brazylii na zimowych igrzyskach olimpijskich i 30. start olimpijski, wliczając w to letnie występy.
Statystyki według dyscyplin.
Brazylijczycy wzięli udział w zawodach w pięciu dyscyplinach sportowych. Najliczniejszą reprezentację, liczącą cztery osoby, wystawili w bobslejach.

</doc>
<doc id="4225401" url="https://pl.wikipedia.org/wiki?curid=4225401" title="Joseph Ponniah">
Joseph Ponniah

Joseph Ponniah (ur. 12 października 1952 w Thannamunai) – lankijski duchowny rzymskokatolicki, od 2012 biskup Batticaloa.
Życiorys.
Święcenia prezbiteratu przyjął 30 kwietnia 1980 i został inkardynowany do diecezji Trincomalee-Batticaloa. Przez kilkanaście lat pracował duszpastersko na terenie diecezji, zaś po odbytych w Rzymie studiach z biblistyki został rektorem niższego seminarium w Batticaloa. W 1996 rozpoczął pracę jako wykładowca w seminarium w Ampitiya, natomiast w 2001 objął probostwo w Thandavanveli. W 2006 mianowany wikariuszem generalnym diecezji.
19 lutego 2008 został prekonizowany biskupem pomocniczym Trincomalee-Batticaloa ze stolicą tytularną "Mons in Mauretania". Sakry biskupiej udzielił mu 24 maja 2008 bp Joseph Kingsley Swampillai.
3 lipca 2012 otrzymał nominację na biskupa nowo powstałej diecezji Batticaloa.
Bibliografia.
 

</doc>
<doc id="4225404" url="https://pl.wikipedia.org/wiki?curid=4225404" title="Słowacja na Zimowych Igrzyskach Olimpijskich 2018">
Słowacja na Zimowych Igrzyskach Olimpijskich 2018

Słowacja na Zimowych Igrzyskach Olimpijskich 2018 – występ kadry sportowców reprezentujących Słowację na igrzyskach olimpijskich w Pjongczangu w 2018 roku.
W kadrze znalazło się 56 zawodników – 41 mężczyzn i 15 kobiet. Reprezentanci Słowacji wystąpili w 37 konkurencjach w 7 dyscyplinach sportowych.
Funkcję chorążego reprezentacji Słowacji podczas ceremonii otwarcia igrzysk pełniła Veronika Velez-Zuzulová, a podczas ceremonii zamknięcia – Petra Vlhová. Reprezentacja Słowacji weszła na stadion jako 39. w kolejności, pomiędzy ekipami z Hiszpanii i Słowenii.
Był to 7. start reprezentacji Słowacji na zimowych igrzyskach olimpijskich i 13. start olimpijski, wliczając w to letnie występy.
Po raz trzeci z rzędu medale olimpijskie w biathlonie zdobyła Anastasija Kuźmina. W Pjongczangu wywalczyła złoty medal w biegu masowym, a srebrne w biegu indywidualnym i pościgowym. Nikt poza Kuźminą nie zdobył medalu dla Słowacji na tych igrzyskach. Trzy medale (złoty i dwa srebrne) to najlepszy wynik medalowy Słowacji w historii startów w zimowych igrzyskach olimpijskich. Słowacja zajęła 17. miejsce w klasyfikacji medalowej.
Statystyki według dyscyplin.
Reprezentanci Słowacji wzięli udział w zawodach w siedmiu dyscyplinach sportowych. Największą część reprezentacji stanowili hokeiści (25 zawodników).
Skład reprezentacji.
Hokej na lodzie.
Turniej mężczyzn.
&lt;hr&gt;&lt;hr&gt;
&lt;hr&gt;
&lt;hr&gt;
&lt;hr&gt;&lt;hr&gt;

</doc>
<doc id="4225405" url="https://pl.wikipedia.org/wiki?curid=4225405" title="Spadając">
Spadając

Spadając (org. "Falling man") – powieść amerykańskiego pisarza Dona DeLillo opublikowana w czerwcu 2007 r., podejmująca temat zamachów z 11 września 2001 roku i ich psychologicznych następstw.
Akcja powieści obejmuje dwa główne wątki. Pierwszym z nich jest historia Keitha, ocalałego z zamachów na World Trade Center, i jego rodziny. Drugim – opowieść o drodze muzułmanina Hammada do stania się fanatykiem i uczestnikiem zamachów. W ostatnim rozdziale oba wątki przecinają się.
Pomysł napisania powieści o zamachach z 11 września pojawił się w 2004 r. DeLillo czytał wtedy materiały o tym wydarzeniu i natrafił na wykonane w dzień zamachu zdjęcie mężczyzny idącego ulicą. Ubrany był on w garnitur, pokryty pyłem i popiołem, w ręce trzymał teczkę. Pisarz próbował sobie wyobrazić, kim był człowiek ze zdjęcia i jaka była jego historia. Stało się to punktem wyjścia powieści. Jej pisanie rozpoczął kilka miesięcy później.
Oryginalny tytuł utworu nawiązuje do fotografii "The Falling Man" wykonanej przez Richarda Drew w dniu zamachu. Przedstawia ona mężczyznę spadającego z północnej wieży World Trade Center o godzinie 9:41:15. W powieści do zdjęcia nawiązuje performer David Janiak, który odtwarza je w różnych miejscach Nowego Jorku – skacze z budynków w pozie przypominającej tą, w jakiej uchwycony został bohater zdjęcia Richarda Drew.
Na język polski powieść przełożył Robert Sudół.

</doc>
<doc id="4225409" url="https://pl.wikipedia.org/wiki?curid=4225409" title="Władysław Madejski">
Władysław Madejski

Władysław Madejski (ur. 24 maja 1899 w Książu Wielkim, zm. 12 listopada 1965 w Krakowie) – pułkownik (ang. "Wing Commander") pilot obserwator Wojska Polskiego.
Życiorys.
Okres przedwojenny.
Syn Jana i Domiceli z Gawęckich. W rodzinnej miejscowości uczęszczał do szkoły powszechnej, następnie uczył się w seminarium nauczycielskim w Jędrzejowie. Od 16 maja 1915 roku należał do Polskiej Organizacji Wojskowej, w której ukończył w 1917 roku szkołę podoficerską, i jako ochotnik wstąpił do Legionów Polskich. W listopadzie 1918 roku brał udział w walkach na froncie jako dowódca plutonu. We wrześniu 1920 roku awansował na stopień oficerski i powierzono mu dowodzenie kompanią. Od marca do sierpnia 1921 roku służył w 22 pułku piechoty, następnie został skierowany do Szkoły Podchorążych. Po jej ukończeniu już jako dowódca dowodził kompanią w 25 pułku piechoty. W 1923 był przydzielony do Powiatowej Komendy Uzupełnień Końskie na stanowisko oficera instrukcyjnego. W styczniu 1924 został przydzielony do macierzystego 25 pp. W listopadzie tego roku skierowany został na przeszkolenie w Szkole Pilotów w Bydgoszczy. We wrześniu 1925 roku po ukończeniu szkoły lotniczej otrzymał przydział do 4 pułku lotniczego, w którym służył 4 lata. W styczniu 1930 roku otrzymał awans do stopnia kapitana, przeniesiony został do pracy na stanowisku referenta w Departamencie Aeronautyki MSWojsk. w Warszawie. W listopadzie 1933 roku został przeniesiony do 6 pułku lotniczego we Lwowie i wyznaczony na stanowisko oficera taktycznego 61 eskadry liniowej. W listopadzie 1935 został ponownie przydzielony do Departamentu Aeronautyki MSWojsk. (od 8 sierpnia 1936 – Dowództwo Lotnictwa MSWojsk.) na stanowisko szefa wydziału wyszkolenia. Od września 1938 do sierpnia 1939 roku studiował w Wyższej szkole Lotniczej, którą ukończył jako prymus III promocji. Awansował na stopień majora i na stanowisko szefa wydziału wyszkolenia Dowództwa Lotnictwa. Władysław Madejski był autorem artykułów w „Przeglądzie Lotniczym”: "O wychowaniu w lotnictwie", "Lotnictwo w pierwszych dniach obrony Lwowa", "Lotnictwo w bitwie nad Niemnem".
Okres wojny.
Pod koniec kampanii wrześniowej ewakuował się wraz z dowództwem przez Rumunię do Francji, gdzie objął stanowisko dowódcy kompanii wyszkolenia technicznego w Centrum Wyszkolenia Lotnictwa. Po upadku Francji w 1940 roku zebrał oddział ok. 2000 żołnierzy, których doprowadził z pełnym uzbrojeniem i wyposażeniem do portu Saint-Jean-de-Luz. Został ewakuowany do Wielkiej Brytanii, wstąpił do Polskich Sił Powietrznych w Wielkiej Brytanii i otrzymał numer służbowy Royal Air Force P-1241. W tworzących się polskich dywizjonach lotniczych został mianowany komendantem kursu lotniczego zorganizowanego dla polskich lotników w stacji RAF Weeton w terminie od 15 sierpnia do 7 października 1940 roku. W tym samym roku Madejski został skierowany do wypełniania obowiązków zastępcy dowódcy 309 dywizjonu Ziemi Czerwieńskiej, a w czerwcu 1941 roku przeniesiony do sztabu Inspektoratu Lotnictwa w Londynie. Objął funkcję szefa oddziału personalnego Inspektoratu Lotnictwa, a od maja 1942 do września 1943 roku szefa Sztabu Inspektoratu Lotnictwa. We wrześniu 1943 roku Władysław Madejski został komendantem Centrum Wyszkolenia Lotnictwa i pełnił tę funkcję do marca 1944 roku. Pod koniec maja 1944 roku zgłosił się na ochotnika do odbycia tury 30 lotów bojowych, od dowództwa otrzymał zgodę i przydział do 305 dywizjonu bombowego Ziemi Wielkopolskiej, jako nawigator latał na samolocie Mosquito FB Mk VI. Wbrew regulaminowi RAF w czasie lotów bojowych nie zabierał spadochronu, spadochron utrudniał mu wykonywanie czynności w ciasnej kabinie samolotu. Połowę tury lotów operacyjnych wykonał w załodze pilota Wacława Banaszuka, z którym ukończył turę swoich 30 lotów bojowych. Od 14 października 1944 do lipca 1945 roku był polskim oficerem łącznikowym 2 Tactical Air Force. Pod koniec września 1945 roku został przeniesiony do Dowództwa Lotnictwa.
Okres powojenny.
Po zakończeniu wojny Madejski postanowił powrócić do Polski. 20 marca 1946 roku opuścił Wyspy Brytyjskie statkiem płynącym do Gdyni. Powracających żołnierzy repatriantów: 20 oficerów, 157 podoficerów, 867 szeregowców przywitała uroczyście orkiestra wojskowa i kompania honorowa 16 Dywizji Piechoty. Po powrocie do Polski został przyjęty do służby wojskowej w Ludowym Wojsku Polskim. 27 czerwca 1946 został mianowany komendantem Wojskowej Szkoły Pilotów w Dęblinie, w listopadzie 1947 roku został odwołany, po nim stanowisko komendanta objął płk Szczepan Ścibior. W okresie od stycznia do czerwca 1948 roku pracował jako nauczyciel w II Miejskim Gimnazjum Zawodowym w Warszawie, następnie (od czerwca 1950 roku) był zatrudniony jako szef działu finansów w Centralnym Zarządzie Przemysłu Tłuszczowego w Warszawie. W grudniu 1950 roku został przeniesiony do rezerwy. Do sierpnia 1952 roku pracował jako główny księgowy w Stołecznych Zakładach Graficznych, następnie został zatrudniony jako starszy inspektor w Zakładach Produkcji Elementów Budowlanych nr 2 na Żeraniu.
Zmarł 12 listopada 1965 roku w Krakowie, został pochowany na Cmentarzu Wojskowym przy ul. Prandoty w Krakowie (kwatera 4 WOJ-płn-25).
Rodzina.
Zawarł związek małżeński z Ireną z d. Świętochowską i miał z nią syna, Jana Madejskiego, inżyniera i naukowca.

</doc>
<doc id="4225423" url="https://pl.wikipedia.org/wiki?curid=4225423" title="Talmberk (zamek)">
Talmberk (zamek)

Talmberk (niem. "Talmberg", "Talenberg", "Tallenberg") – ruiny gotyckiego zamku w środkowych Czechach, w okresie Kutná Hora, we wsi Talmberk, około 3 km na północ od Rataj nad Sázavou. Znajdują się na stromym wzgórzu, na wysokości 365 m n.p.m. i są częściowo zabudowane domami jednorodzinnymi. Od 1958 roku są pod ochroną jako zabytek kultury Republiki Czeskiej.
Historia.
Zamek został wzniesiony na początku XIV wieku prawdopodobnie przez Arnošta z rodu Kouniców, do którego to rodu zamek należał do drugiej połowy XV wieku. W 1473 roku jako właściciel wymieniony jest Bedřich Ojíř z Očedělic, a w 1483 roku – Bedřich z Šumburka i Talmberka. W 1533 roku zamek został uznany za opuszczony.
Układ.
Ze względu na współczesne zabudowania nieznany jest dokładny układ przedzamcza, które oddzielone było od głównej części zamku suchą fosą. Wejście do zamku znajdowało się w części północnej, gdzie mieści się częściowo zachowana brama. Na lewo od bramy położony jest stołp, który obniżono po roku 1933, na prawo zaś – mniejsza wieża częściowo ogrzewana piecem kaflowym. W południowej części zamku znajdował się dwuczęściowy budynek, z którego zachowała się jedynie piwnica ze sklepieniami kolebkowymi. Główna część zamku była w całości otoczona murem obronnymi, z którego zachował się jedynie położony obok bramy fragment z otworem strzelniczym.
Dostęp.
Przez Talmberk prowadzi czerwony szlak turystyczny z Sázavy do Rataj nad Sázavou. Same ruiny dostępne są tylko częściowo ze względu na występowanie prywatnych zabudowań mieszkalnych w ich obrębie.

</doc>
<doc id="4225432" url="https://pl.wikipedia.org/wiki?curid=4225432" title="Cletus Chandrasiri Perera">
Cletus Chandrasiri Perera

Cletus Chandrasiri Perera (ur. 6 września 1947 w Seeduwa) – lankijski duchowny rzymskokatolicki, od 2007 biskup Ratnapury.
Życiorys.
Święcenia kapłańskie przyjął 4 sierpnia 1973 w zakonie benedyktynów. Przez dwadzieścia lat pracował jako duszpasterz zakonnych parafii. W 1993 mianowany wikariuszem generalnym diecezji Kandy, łącząc tę funkcję z kierowaniem najpierw parafią katedralną w Kandy, zaś od 2000 parafią w Katugastocie. W 2002 został przełożonym klasztoru w Kandy.
4 maja 2007 papież Benedykt XVI mianował go biskupem Ratnapury. Sakry biskupiej udzielił mu 11 lipca 2007 bp Joseph Vianney Fernando.

</doc>
<doc id="4225438" url="https://pl.wikipedia.org/wiki?curid=4225438" title="Valence Mendis">
Valence Mendis

Warnakulasurya Wadumestrige Devasritha Valence Mendis (ur. 21 maja 1958 w Koralawella) – lankijski duchowny rzymskokatolicki, od 2021 biskup Kandy.
Życiorys.
Święcenia kapłańskie przyjął 20 lipca 1985. Inkardynowany do diecezji Chilaw, przez wiele lat pracował jednak w krajowym seminarium w Kandy. Był także sekretarzem komisji lankijskiej Konferencji Episkopatu ds. dialogu międzyreligijnego.
17 stycznia 2005 został mianowany biskupem koadiutorem rodzinnej diecezji. Sakry biskupiej udzielił mu 2 kwietnia 2005 ówczesny biskup Chilaw, Frank Marcus Fernando. 19 października 2006 przejął po bp. Fernando rządy w diecezji.
9 października 2021 papież Franciszek mianował go ordynariuszem diecezji Kandy.

</doc>
<doc id="4225439" url="https://pl.wikipedia.org/wiki?curid=4225439" title="Adriana Ugarte">
Adriana Ugarte

Adriana Ugarte (ur. 17 stycznia 1985 w Madrycie) – hiszpańska aktorka filmowa, telewizyjna i teatralna. Nominowana do Nagrody Goya za rolę w filmie "Cabeza de perro" (2006) Santiego Amodeo. Poza Hiszpanią znana głównie z tytułowej roli w filmie "Julieta" (2016) Pedro Almodóvara, za którą otrzymała nominację do Europejskiej Nagrody Filmowej dla najlepszej aktorki.

</doc>
<doc id="4225440" url="https://pl.wikipedia.org/wiki?curid=4225440" title="Parafia św. Jadwigi Śląskiej w Żelaznej">
Parafia św. Jadwigi Śląskiej w Żelaznej

Parafia św. Jadwigi Śląskiej – rzymskokatolicka parafia w miejscowości Żelazna (powiat brzeski, województwo opolskie).
Parafia należy do dekanatu Grodków w diecezji opolskiej.
Historia parafii.
Parafia w Żelaznej istnieje od czasów średniowiecznych. Obecny kościół parafialny pochodzi z 1781 roku. Parafię obsługuje ksiądz diecezjalny. Proboszczem parafii jest ks. Marek Zygmunt Krzewicki.
Liczebność i zasięg parafii.
Parafię zamieszkuje 800 mieszkańców, zasięgiem duszpasterskim obejmuje ona miejscowości:

</doc>
<doc id="4225442" url="https://pl.wikipedia.org/wiki?curid=4225442" title="Parafia Najświętszej Maryi Panny Królowej Różańca św. w Gdańsku">
Parafia Najświętszej Maryi Panny Królowej Różańca św. w Gdańsku



</doc>
<doc id="4225444" url="https://pl.wikipedia.org/wiki?curid=4225444" title="Włodzimierz Musiał (internista)">
Włodzimierz Musiał (internista)



</doc>
<doc id="4225448" url="https://pl.wikipedia.org/wiki?curid=4225448" title="Norbert Marshall Andradi">
Norbert Marshall Andradi

Norbert Marshall Andradi (ur. 30 sierpnia 1949 w Maggona) – lankijski duchowny rzymskokatolicki, od 2004 biskup Anuradhapura.
Życiorys.
Święcenia kapłańskie przyjął 10 maja 1980 w zgromadzeniu oblatów. Po święceniach został wikariuszem, a następnie proboszczem katedry w Anuradhapura. W 1984 rozpoczął pracę w scholastykacie w Kandy oraz w seminarium ducbownym w tymże mieście. W latach 1989-1995 doktoryzował się w Ottawie, zaś po powrocie do kraju został ponownie wykładowcą seminarium w Kandy, a w 1997 także rektorem scholastykatu zakonnego.
14 listopada 2003 został mianowany biskupem Anuradhapura. Sakry biskupiej udzielił mu 10 stycznia 2004 ówczesny arcybiskup Kolombo, Oswald Gomis.

</doc>
<doc id="4225449" url="https://pl.wikipedia.org/wiki?curid=4225449" title="Narciarstwo alpejskie na Zimowych Igrzyskach Olimpijskich 2018 – zjazd kobiet">
Narciarstwo alpejskie na Zimowych Igrzyskach Olimpijskich 2018 – zjazd kobiet

Zjazd kobiet – jedna z konkurencji rozgrywana w ramach narciarstwa alpejskiego na Zimowych Igrzyskach Olimpijskich 2018.
Zawody zostały przeprowadzone 21 lutego 2018 w ośrodku narciarskim Jeongseon Alpine Centre, umiejscowionym w Jeongseon.
Do startu zgłoszonych zostało trzydzieści dziewięć zawodniczek, zawody ukończyło trzydzieści jeden, a spośród nich najlepsza okazała się Włoszka Sofia Goggia.

</doc>
<doc id="4225452" url="https://pl.wikipedia.org/wiki?curid=4225452" title="Aleksander Łukasiewicz">
Aleksander Łukasiewicz



</doc>
<doc id="4225456" url="https://pl.wikipedia.org/wiki?curid=4225456" title="Aleksander Łukasiewicz (profesor)">
Aleksander Łukasiewicz (profesor)



</doc>
<doc id="4225457" url="https://pl.wikipedia.org/wiki?curid=4225457" title="Ulica Szubińska w Bydgoszczy">
Ulica Szubińska w Bydgoszczy

Ulica Szubińska – ulica położona w południowo-zachodniej części miasta, stanowiąca historyczny i do dziś najważniejszy wylot z miasta w kierunku Poznania. W przeszłości znajdowała się w ciągu dróg międzynarodowych E83 (do 1985 roku), E261 oraz drogi krajowej nr 5; obecnie stanowi część drogi wojewódzkiej nr 223.
Historia.
Ulica Szubińska od średniowiecza stanowi główny trakt komunikacyjny wiodący z Bydgoszczy w kierunku Poznania. W okresie pruskim zwana była "Główną Drogą". Obecnie ulica oddziela od siebie bydgoskie dzielnice Błonie oraz Górzyskowo.
Po II wojnie światowej wzrastający ruch samochodowy stworzył konieczność rozbudowy ulicy. W związku z tym ulica została poszerzona do 2 jezdni po 2 pasy każda. Wzrastający ruch uliczny spowodował po 1990 montaż sygnalizacji świetlnych na skrzyżowaniach z ul. Piękną, ul. Broniewskiego oraz – jako ostatnią – przy ul. Gnieźnieńskiej.
18 maja 1961, z powodu otwartych, niezamkniętych przez dróżnika zapór na przejeździe kolejowo-drogowym u wylotu ul. Szubińskiej, pociąg staranował samochód ciężarowy. Ofiar w ludziach nie było, ale dróżnik stanął przed bydgoskim sądem.
5 maja 1961 przez ul. Szubińską przejechał czwarty etap XIV Wyścigu Pokoju, który po popołudniowym starcie na Stadionie Zawiszy ruszył w 182-kilometrową trasę do Poznania. Start ostry do wyścigu miał miejsce za ówczesnym przejazdem kolejowo-drogowym.
Komunikacja.
Komunikacja na ul. Szubińskiej funkcjonuje już od okresu międzywojennego, kiedy władze miejskie uruchomiły linię autobusową na Glinki. Ruch autobusów odbywał się również w okresie okupacji niemieckiej, kiedy linia autobusowa łączyła lotnisko z Osiedlem Gdańskim. Po II wojnie światowej ruch autobusowy reaktywowano 16 stycznia 1949 roku. Od tej pory ulica stała się jednym z ważniejszych elementów układu komunikacyjnego miasta. W l. 70. rozpoczęto tu budowę linii tramwaju normalnotorowego; budowy nie dokończono, a ułożone już torowisko zostało rozebrane. Pomimo tego w osi ulicy zachowana jest rezerwa terenowa dla linii tramwajowej.
Obecnie na ul. Szubińskiej kursują autobusy linii nr 32N, 52, 53, 54, 55, 57, 59, 60, 64, 69, 79, 89, 91, 92 i 96.
Historycznie pojawiały się tutaj również pojazdy linii 35N, 57N, 59 bis, 62, 93, 102 i 103.
Obciążenie ruchem.
Ulica Szubińska należy do najbardziej obciążonych ruchem drogowym arterii komunikacyjnych w Bydgoszczy. Pomiar ruchu przy skrzyżowaniu z ul. Piękną w 2005 r. wykazał, że w szczycie komunikacyjnym przejeżdżają przez nie 43.483 pojazdy na dobę.

</doc>
<doc id="4225458" url="https://pl.wikipedia.org/wiki?curid=4225458" title="Narciarstwo alpejskie na Zimowych Igrzyskach Olimpijskich 2018 - zjazd kobiet">
Narciarstwo alpejskie na Zimowych Igrzyskach Olimpijskich 2018 - zjazd kobiet



</doc>
<doc id="4225462" url="https://pl.wikipedia.org/wiki?curid=4225462" title="Yūko Itō">
Yūko Itō

 – japońska modelka i aktorka.

</doc>
<doc id="4225465" url="https://pl.wikipedia.org/wiki?curid=4225465" title="PKS Ryki">
PKS Ryki

Przedsiębiorstwo Komunikacji Samochodowej w Rykach sp. z o.o. – przedsiębiorstwo z siedzibą w Rykach zajmujące się usługami związanymi z rozkładowym transportem zbiorowym na terenie powiatu ryckiego i powiatu puławskiego oraz w komunikacji międzymiastowej.
PKS Ryki powstało 22 lipca 2016 roku po likwidacji PKS Puławy i jest w posiadaniu samorządu ryckiego&lt;ref name="http://phototrans.pl"&gt;&lt;/ref&gt;. Dworzec autobusowy i zarząd przedsiębiorstwa ma swoją siedzibę w Rykach przy ul. Warszawskiej 7/9.

</doc>
<doc id="4225467" url="https://pl.wikipedia.org/wiki?curid=4225467" title="Winston Fernando">
Winston Fernando

Julian Winston Sebastian Fernando (ur. 16 stycznia 1945 w Moratuwa) – lankijski duchowny rzymskokatolicki, w latach 1997-2023 biskup Badulla.
30 stycznia 2023 papież Franciszek przyjął jego rezygnację z urzędu biskupa diecezjalnego.
Przypisy.
 

</doc>
<doc id="4225468" url="https://pl.wikipedia.org/wiki?curid=4225468" title="Raymond Kingsley Wickramasinghe">
Raymond Kingsley Wickramasinghe

Raymond Kingsley Wickramasinghe (ur. 31 sierpnia 1962 w Uthuwankanda) – lankijski duchowny rzymskokatolicki, od 2011 biskup Galle.
Życiorys.
Święcenia kapłańskie przyjął 5 sierpnia 1989 i został inkardynowany do diecezji Galle. Był m.in. rektorem niższego seminarium w Galle, sekretarzem biskupim oraz wykładowcą krajowego seminarium w Kandy.
27 maja 2011 otrzymał nominację na biskupa diecezjalnego Galle. Sakry biskupiej udzielił mu 31 sierpnia 2011 kard. Malcolm Ranjith.
Bibliografia.
 

</doc>
<doc id="4225469" url="https://pl.wikipedia.org/wiki?curid=4225469" title="Nalot płynny">
Nalot płynny



</doc>
<doc id="4225470" url="https://pl.wikipedia.org/wiki?curid=4225470" title="Jean Yanne">
Jean Yanne

Jean Yanne, właśc. Jean Roger Gouyé (ur. 18 lipca 1933 w Les Lilas, zm. 23 maja 2003 w Morsains) – francuski aktor, reżyser, scenarzysta, kompozytor i producent filmowy.
Często pracował z reżyserem Claudem Chabrolem. Laureat nagrody aktorskiej na 25. MFF w Cannes za kreację w filmie "Nie zestarzejemy się razem" (1972) Maurice’a Pialata. Nominowany do Cezara za rolę drugoplanową w filmie "Indochiny" (1992) Régisa Wargniera.
Zmarł 23 maja 2003 w Morsains w wieku 69 lat na zawał serca.

</doc>
<doc id="4225472" url="https://pl.wikipedia.org/wiki?curid=4225472" title="Rajd Portugalii 1988">
Rajd Portugalii 1988

Rajd Portugalii 1988 (22. Rallye de Portugal - Vinho do Porto) – 22 Rajd Portugalii rozgrywany w Portugalii w dniach 1-5 marca. Była to trzecia runda Rajdowych Mistrzostw Świata w roku 1988. Rajd został rozegrany na szutrze i asfalcie. Bazą rajdu było miasto Estoril.
Klasyfikacja po 3 rundach.
Tabele przedstawiają tylko pięć pierwszych miejsc.

</doc>
<doc id="4225473" url="https://pl.wikipedia.org/wiki?curid=4225473" title="Twarz (film 2018)">
Twarz (film 2018)

Twarz – polski komediodramat z 2018 roku w reżyserii Małgorzaty Szumowskiej. Film zdobył Srebrnego Niedźwiedzia - Grand Prix Jury, drugą nagrodę w konkursie głównym, na 68. MFF w Berlinie.
Historia młodego chłopaka Jacka, który w wyniku wypadku traci twarz. Po przeszczepie, z nową twarzą wraca do domu, ale już jako ktoś inny.

</doc>
<doc id="4225475" url="https://pl.wikipedia.org/wiki?curid=4225475" title="Dubai Tennis Championships 2018 (mężczyźni)">
Dubai Tennis Championships 2018 (mężczyźni)

Dubai Tennis Championships 2018 – tenisowy turniej ATP kategorii ATP World Tour 500 w sezonie 2018 z cyklu Dubai Tennis Championships rozgrywany w dniach 26 lutego–3 marca 2018 roku w Dubaju na kortach twardych o puli nagród wynoszącej 3 057 135 dolarów amerykańskich.

</doc>
<doc id="4225483" url="https://pl.wikipedia.org/wiki?curid=4225483" title="Rajd Portugalii 1987">
Rajd Portugalii 1987

Rajd Portugalii 1987 (21. Rallye de Portugal - Vinho do Porto) – 21 Rajd Portugalii rozgrywany w Portugalii w dniach 11-14 marca. Była to trzecia runda Rajdowych Mistrzostw Świata w roku 1987. Rajd został rozegrany na szutrze i asfalcie. Bazą rajdu było miasto Estoril.
Klasyfikacja po 3 rundach.
Tabele przedstawiają tylko pięć pierwszych miejsc.

</doc>
<doc id="4225485" url="https://pl.wikipedia.org/wiki?curid=4225485" title="Justin Gnanapragasam">
Justin Gnanapragasam

Justin Bernard Gnanapragasam (ur. 13 maja 1948 w Karampon) – lankijski duchowny rzymskokatolicki, od 2015 biskup Jaffny.
Życiorys.
Święcenia kapłańskie przyjął 24 kwietnia 1974 i został inkardynowany do diecezji Jaffna. Był m.in. dyrektorem szkół i kolegiów diecezjalnych, dziekanem dekanatu Ilavalai oraz wikariuszem generalnym diecezji.
13 października 2015 otrzymał nominację na biskupa Jaffny. Sakry biskupiej udzielił mu 28 listopada 2015 jego poprzednik, bp Thomas Savundaranayagam.
Bibliografia.
 

</doc>
<doc id="4225486" url="https://pl.wikipedia.org/wiki?curid=4225486" title="Pył wodny">
Pył wodny

Pył wodny – rodzaj hydrometeorów (opadów) unoszących się w powietrzu. Jest to zbiór kropelek porwanych przez wiatr ze sfalowanych powierzchni wodnych.

</doc>
<doc id="4225489" url="https://pl.wikipedia.org/wiki?curid=4225489" title="Otto Heinrich von der Gablentz">
Otto Heinrich von der Gablentz

Otto Heinrich von der Gablenz (ur. 11 września 1898 w Berlinie, zm. 27 kwietnia 1972 tamże) – niemiecki politolog, opozycjonista w okresie III Rzeszy związany z Kręgiem z Krzyżowej. Po wojnie profesor Wolnego Uniwersytetu w Berlinie.
Życiorys.
Pochodził z rodziny o tradycjach wojskowych. Podczas I wojny światowej był żołnierzem, został ciężko ranny. W 1917 powrócił do Berlina. Oprócz służby jako oficer rozpoczął interdyscyplinarne studia nad organizacją i istotą państwa. Mocny wpływ wywarły na niego idee ruchów młodzieżowych. W początkach Republiki Weimarskiej propagował ideę porozumienia pomiędzy narodowymi i społecznymi ruchami społecznymi i sprzeciwiał się ich konfrontacji. Politycznie czuł się bliski religijnemu socjalizmowi i ideom Paula Tillicha. W 1925 otrzymał posadę w Urzędzie Statystycznym Rzeszy i na początku lat trzydziestych XX w. kilkakrotnie brał udział w negocjacjach w sprawie reparacji wojennych. Po przejęciu władzy przez narodowych socjalistów został usunięty ze stanowiska.
Pracował dla Chemische Industrie. W 1940 za pośrednictwem Horsta von Einsiedela poznał Helmuta Jamesa von Moltke. Należał do najbardziej aktywnych członków Kręgu z Krzyżowej, w którym opracowywał koncepcje nowego powojennego ładu politycznego w Niemczech. Wywarł znaczący wpływ na program Kręgu. Po nieudanym zamachu z 20 lipca 1944 roku śledczym z gestapo umknęło jego uczestnictwo w spisku. Dożył końca wojny i w latach 1959–1966 pracował jako profesor nauk politycznych na Wolnym Uniwersytecie w Berlinie.

</doc>
<doc id="4225490" url="https://pl.wikipedia.org/wiki?curid=4225490" title="Joseph Vianney Fernando">
Joseph Vianney Fernando

Joseph Vianney Fernando (ur. 6 sierpnia 1942 w Buruliapitiya-Negombo) – lankijski duchowny rzymskokatolicki, w latach1983–2021 biskup Kandy.

</doc>
<doc id="4225492" url="https://pl.wikipedia.org/wiki?curid=4225492" title="Jean Gascon">
Jean Gascon

Jean Gascon (ur. 21 grudnia 1921 w Montrealu, zm. 20 kwietnia 1988 w Stratford) – kanadyjski aktor teatralny i filmowy. 
Biografia.
Jako student medycyny z aktorstwem zetknął się na scenach amatorskich teatrów w rodzinnym Montrealu, gdzie zaczął stawiać swoje pierwsze aktorskie kroki za namową kolegi Jean Louisa Roux. W 1946 otrzymał stypendium rządu francuskiego, które umożliwiło mu studiowanie sztuki aktorskiej w Paryżu. Po powrocie z Francji Jean Gascon był współzałożycielem powstałego w 1951 roku "Theatre du Nouveau Monde" w Montrealu, był również jego pierwszym dyrektorem artystycznym. Przez następne 35 lat był czołowym, kanadyjskim aktorem dwujęzycznym (francusko-angielskim) uhonorowanym nagrodami m.in. Kanadyjskiej Akademii Filmowej i Telewizyjnej, uniwersytetów: McGill i Bishop's, Nagrodą Molsona kanadyjskiej "Canada Council for the Arts", laureatem nagrody "Prix Denise-Pelletier" przyznawanej przez rząd Quebecu zasłużonym ludziom sztuki. Dwukrotnie był odznaczony Orderem Kanady – jednym z najwyższych, kanadyjskich odznaczeń państwowych.
1960-1963 – dyrektor "National Theatre School of Canada". W latach 1968-1974 był dyrektorem artystycznym szekspirowskiego "Stratford Festival" w kanadyjskim mieście noszącym identyczną nazwę jak miejsce urodzenia słynnego angielskiego pisarza. Tam również zmarł na niewydolność serca w wieku 67 lat (w 1988 roku).
Od jego nazwiska pochodzi ustanowiona w 1990 roku "Nagroda Gascona-Thomasa" ("Gascon-Thomas Award"), przyznawana corocznie przez "National Theatre School of Canada" dla dwujęzycznych aktorów kanadyjskich.

</doc>
<doc id="4225493" url="https://pl.wikipedia.org/wiki?curid=4225493" title="Harold Anthony Perera">
Harold Anthony Perera

Harold Anthony Perera (ur. 9 czerwca 1951 w Bopitiya) – lankijski duchowny rzymskokatolicki, od 2009 biskup Kurunegali.
Życiorys.
Święcenia kapłańskie przyjął 5 lipca 1980 i został inkardynowany do archidiecezji Kolombo. Pracował w Centralnym Seminarium Duchownym w Kandy jako m.in. wykładowca i dyrektor studiów filozoficznych. Był także prokuratorem generalnym archidiecezji oraz archidiecezjalnym dyrektorem Papieskich Dzieł Misyjnych.
29 stycznia 2003 został mianowany biskupem Ratnapury. Sakry biskupiej udzielił mu 18 marca 2003 w katedrze w Kolombo abp Malcolm Ranjith. Cztery dni później kanonicznie objął diecezję.
15 lutego 2005 został prekonizowany biskupem Galle. Ingres odbył się 8 marca 2005.
14 maja 2009 ogłoszono jego nominację na biskupa Kurunegali. Urząd objął 11 lipca 2009.

</doc>
<doc id="4225494" url="https://pl.wikipedia.org/wiki?curid=4225494" title="Michiko Kichise">
Michiko Kichise

 – japońska aktorka i modelka.

</doc>
<doc id="4225497" url="https://pl.wikipedia.org/wiki?curid=4225497" title="Fidelis Lionel Emmanuel Fernando">
Fidelis Lionel Emmanuel Fernando

Fidelis Lionel Emmanuel Fernando (ur. 20 maja 1948 w Jaffna) – lankijski duchowny rzymskokatolicki, od 2017 biskup Mannar.
Życiorys.
Święcenia kapłańskie przyjął 6 stycznia 1973 z rąk papieża Pawła VI i został inkardynowany do archidiecezji Kolombo. Po pięcioletnim stażu wikariuszowskim rozpoczął pracę w krajowym seminarium w Kandy (a w latach 1991-1998 był jego rektorem). Od 2001 pełnił funkcje wikariusza biskupiego.
28 listopada 2011 został mianowany biskupem pomocniczym Kolombo ze stolicą tytularną "Horta". Sakry biskupiej udzielił mu 11 lutego 2012 kard. Malcolm Ranjith.
22 listopada 2017 otrzymał nominację na biskupa Mannar.

</doc>
<doc id="4225499" url="https://pl.wikipedia.org/wiki?curid=4225499" title="Brasil Open 2018">
Brasil Open 2018

Brasil Open 2018 – tenisowy turniej ATP kategorii ATP World Tour 250 w sezonie 2018 z cyklu Brasil Open rozgrywany w dniach 26 lutego–4 marca 2018 roku w São Paulo na kortach ceglanych w hali o puli nagród wynoszącej 582 870 dolarów amerykańskich.

</doc>
<doc id="4225501" url="https://pl.wikipedia.org/wiki?curid=4225501" title="Roman Piotrowski (architekt)">
Roman Piotrowski (architekt)



</doc>
<doc id="4225502" url="https://pl.wikipedia.org/wiki?curid=4225502" title="Christian Noel Emmanuel">
Christian Noel Emmanuel

Christian Noel Emmanuel (ur. 25 grudnia 1960 w Trincomalee) – lankijski duchowny rzymskokatolicki, od 2015 biskup Trincomalee.
Życiorys.
Święcenia kapłańskie przyjął 21 maja 1986 i został inkardynowany do diecezji Trincomalee-Batticaloa. Po kilkuletnim stażu duszpasterskim został dyrektorem diecezjalnego apostolatu biblijno-katechetyczno-liturgicznego. W latach 1999–2001 odbył studia w Rzymie, a po powrocie do kraju został wykładowcą seminarium w Kandy. W 2011 mianowany wikariuszem biskupim, a w 2012 także ekonomem diecezji.
3 czerwca 2015 otrzymał nominację na biskupa Trincomalee. Sakry biskupiej udzielił mu 25 lipca 2015 jego poprzednik, bp Joseph Kingsley Swampillai.

</doc>
<doc id="4225505" url="https://pl.wikipedia.org/wiki?curid=4225505" title="Mia Hansen-Løve">
Mia Hansen-Løve

Mia Hansen-Løve (ur. 5 lutego 1981 w Paryżu) – francuska reżyserka, scenarzystka i aktorka filmowa. Laureatka Srebrnego Niedźwiedzia za najlepszą reżyserię na 66. MFF w Berlinie za film "Co przynosi przyszłość" (2016).
Prywatnie w latach 2009-2016 była partnerką życiową reżysera Oliviera Assayasa, z którym ma córkę Vicky (ur. 2009).

</doc>
<doc id="4225516" url="https://pl.wikipedia.org/wiki?curid=4225516" title="Erkolano Lodu Tombe">
Erkolano Lodu Tombe

Erkolano Lodu Tombe (ur. 25 kwietnia 1943 w Bilinyang) – południowosudański duchowny rzymskokatolicki, w latach 1986–2022 biskup Yei.

</doc>
<doc id="4225526" url="https://pl.wikipedia.org/wiki?curid=4225526" title="Joachim Herrmann (1928–1992)">
Joachim Herrmann (1928–1992)

Joachim Herrmann (ur. 29 października 1928 w Berlinie, zm. 30 lipca 1992 w Berlinie) – wschodnioniemiecki dziennikarz i funkcjonariusz partyjny SED, m.in. red. nacz. Neues Deutschland, i czł. Biura Politycznego KC SED.
Życiorys.
Syn pracownika poczty i pokojówki. Uczęszczał do szkoły średniej Langhans w Berlinie (1939-1945). Był członkiem organizacji niemieckiej młodzieży ("Deutsches Jungvolk") (1938-1945) i został pod koniec II wojny światowej wcielony do Luftwaffe.
Był zatrudniony jako kurier w Urzędzie Pracy Berlin-Śródmieście ("Arbeitsamt Berlin-Mitte") (1946), następnie w charakterze pracownika transportu, posłańca, współpracownika redakcji (freelancera) i redaktora w redakcjach Berliner Zeitung i Starts (-1949). W 1948 wstąpił do SED. Był zastępcą redaktora naczelnego Junge Welt (1949-1952). Uczęszczał do Centralnej Szkoły Komsomołu w Moskwie ("Центральная школа комсомола в Москве") (1953-1954). Po jej ukończeniu powrócił do redakcji Junge Welt, gdzie powierzono mu pełnienie funkcji redaktora naczelnego (1954-1960). W latach 1952-1961 był członkiem Centralnej Rady FDJ, w okresie 1959-1960 jej sekretarzem. Zatrudniono go w aparacie KC na funkcji zastępcy kier. wydziału agitacji Komitetu Centralnego SED (1960-1962). Był też red. nacz. Berliner Zeitung (1962-1965), w rządzie NRD sekretarzem stanu do spraw zachodnioniemieckich (1966-1971) i red. nacz. centralnego organu prasowego NRD Neues Deutschland (1971-1978).
Rosła jego ranga – od 1967 był zastępcą członka, od 1971 członkiem KC SED, od 1973 zastępcą członka, od 1978 członkiem Biura Politycznego KC SED. Pełnił funkcję sekretarza KC SED (1978-1989), odpowiedzialnego za agitację. Podporządkowany jemu aparat kontrolował media i był w dużej mierze odpowiedzialny za kreowanie nierealistycznego obrazu NRD. Z racji sprawowanych funkcji był „skoszarowany” w partyjno-rządowym osiedlu kierownictwa NRD - Osiedlu Leśnym pod Bernau.
10 listopada 1989 został wydalony z KC SED, zaś 20 stycznia 1990 również z partii (obecnie SED-PDS).

</doc>
<doc id="4225537" url="https://pl.wikipedia.org/wiki?curid=4225537" title="Marcin Piejaś">
Marcin Piejaś

Marcin Piejaś (ur. 17 marca 1980 w Łodzi) – polski aktor filmowy, telewizyjny i teatralny.
Kariera.
Marcin Piejaś po raz pierwszy w sztuce teatralnej zagrał w 2002 roku na deskach Teatru im. J.Słowackiego w Krakowie w spektaklu pt. "Idiota" w reżyserii Barbary Sass na podstawie powieści Fiodora Dostojewskiego, w którym wcielił się w rolę Bandy Rogożyny. W 2006 roku został absolwentem na Wydziale Aktorskim Państwowej Wyższej Szkoły Teatralnej im. L.Solskiego – Wydziału Zamiejscowego we Wrocławiu (obecnie Akademia Sztuk Teatralnych).
W tym samym roku dostał wyróżnienie na XIV Festiwalu Szkół Teatralnych w Łodzi za rolę Szambelana w spektaklu dyplomowym pt. "Iwona, księżniczka Burgunda" w reżyserii Eweliny Paszke na podstawie powieści Witolda Gombrowicza.
Od drugiego roku studiów aktorskich grał w Teatrze Muzycznym Capitol we Wrocławiu, Teatrze im. J. Słowackiego w Krakowie i Studiu Piosenki w Łodzi.
W latach 2006–2009 był aktorem Teatru Śląskiego w Katowicach. 
Od 2018 jest aktorem Teatru Polskiego we Wrocławiu.

</doc>
<doc id="4225545" url="https://pl.wikipedia.org/wiki?curid=4225545" title="Lea Sirk">
Lea Sirk

Lea Sirk (ur. 1 września 1989 w Koprze) – słoweńska piosenkarka i autorka tekstów, reprezentantka Słowenii w 63. Konkursie Piosenki Eurowizji (2018).
Życiorys.
Kariera.
Naukę śpiewu rozpoczęła w wieku pięciu lat. Studiowała na Konserwatorium muzycznym w Genewie na wydziale fletu.
W 2009 z piosenką „Znamenje iz sanj” zajęła dziewiąte miejsce w finale słoweńskich eliminacji do 54. Konkursu Piosenki Eurowizji. 21 lutego 2010 z piosenką „Vampir je moj poet” zajęła dziesiąte miejsce w finale krajowych eliminacji do 55. Konkursu Piosenki Eurowizji. W 2011 była wokalistką wspomagającą Niny Pušlar podczas jej występu w eliminacjach do 56. Konkursu Piosenki Eurowizji. W 2012 wystąpiła na festiwalu "Slovenska popevka", na którym zdobyła nagrodę jury za najlepsze wykonanie.
W 2014 wydała debiutancki album studyjny, zatytułowany "Roža". W tym samym roku była także wokalistką wspomagającą Tinkary Kovač podczas występu w 59. Konkursie Piosenki Eurowizji w Kopenhadze. Dwa lata później wspomagała ManuEllę podczas występu w 61. Konkursie Piosenki Eurowizji w Sztokholmie. W 2017 wzięła udział w programie "Znan obraz ima svoj glas", słoweńskim odpowiedniku programu "Twoja twarz brzmi znajomo", w którym dotarła do finału, a także wystartowała w słoweńskich eliminacjach do 62. Konkursu Piosenki Eurowizji z piosenką „Freedom”. Odpadła w półfinale selekcji.
W 2018 z piosenką „Hvala, ne!” zakwalifikowała się do stawki konkursowej słoweńskich eliminacji eurowizyjnych. 24 lutego zajęła pierwsze miejsce w finale selekcji, zostając reprezentantką Słowenii w 63. Konkursie Piosenki Eurowizji w Lizbonie. Po wyborze na reprezentantkę kraju wystąpiła na przedeurowizyjnych koncertach promocyjnych w Tel Awiwie i Amsterdamie. 10 maja wystąpiła w drugim półfinale konkursu jako siedemnasta w kolejności i z ósmego miejsca awansowała do finału, który odbył się 12 maja. Wystąpiła w nim z trzecim numerem startowym i zajęła 22. miejsce po zdobyciu 64 punktów, w tym 23 punkty od telewidzów (22. miejsce) i 41 pkt od jurorów (19. miejsce). W tym samym roku wydała drugi album, zatytułowany po prostu "2018".
W maju 2020 roku wystąpiła w projekcie "Eurovision Home Concerts", w którym wykonała „Hvala, ne!” i cover kompozycji „If Love Was a Crime” bułgarskiej piosenkarki Poli Genowej.
Życie prywatne.
Związana była z producentem muzycznym Gaberem Radojevičem, z którym ma dwie córki: Ael (ur. luty 2013) i Się (ur. 2015). W lutym 2020 roku poinformowała o rozstaniu z Radojevičem, a niedługo później poinformowano, że jej partnerem jest koszykarz Alen Hodžić, z którym ma syna Taia (ur. listopad 2021).

</doc>
<doc id="4225546" url="https://pl.wikipedia.org/wiki?curid=4225546" title="Fumulus">
Fumulus

Fumulus (Fum.) – odmiana chmur, która może utworzyć się na wszystkich wysokościach, od chmur Cirrus do chmur Stratus występuje w postaci lekkiej zasłony, niejednokrotnie tak delikatnej że prawie nie widocznej.
Najczęściej powstaje ona w czasie gorącego dnia w obszarach o małych szerokościach geograficznych. Od czasu do czasu załona ta w poszczególnych miejscach szybko grubieje i twarzy wyraźne chmury, przede wszystkim Cirrus lub Cumulus.
Tak powstałe chmury zdają się być nietrwałe i na ogół zanikają w krótkim czasie po utworzeniu się.
Należy jednak odróżnić chmurę Cirrus fumulus od Cirrostratus nebulosus. Ta ostatnia jest chmurą daleko bardziej trwałą i nie obserwuje się zjawisk szybkiego jej tworzenia się i zanikania, które są charakterystyczne dla chmury Cirrus fumulus.

</doc>
<doc id="4225548" url="https://pl.wikipedia.org/wiki?curid=4225548" title="Cumuliformis">
Cumuliformis

Cumuliformis (Cuf.) – szczególna forma kształtu pewnych chmur, których górne części zaokrąglają się jak wierzchołki chmur Cumulus. Można to obserwować na wszystkich wysokościach, od chmur Cirrus do chmur Stratus.

</doc>
<doc id="4225554" url="https://pl.wikipedia.org/wiki?curid=4225554" title="Kenny Hasan Saief">
Kenny Hasan Saief



</doc>
<doc id="4225556" url="https://pl.wikipedia.org/wiki?curid=4225556" title="Matt Hedges">
Matt Hedges

Matthew James „Matt” Hedges (ur. 1 kwietnia 1990 w Rochester) – amerykański piłkarz występujący na pozycji środkowego obrońcy, obecnie zawodnik FC Dallas.
Kariera klubowa.
Hedges wychowywał się w mieście Carmel w stanie Indiana. Pochodzi ze sportowej rodziny – jego ojciec był golfistą, matka grała w koszykówkę, zaś siostra w piłkę nożną. Treningi piłkarskie rozpoczynał w juniorskim zespole Indy Burn Eagles, z którym pięciokrotnie sięgnął po mistrzostwo stanu – Indiana State Cup. Równocześnie uczęszczał do Carmel High School, z którym w 2006 roku również wywalczył tytuł mistrza stanu w szkolnych rozgrywkach, pełnił tam również rolę kapitana. W późniejszym czasie studiował na Butler University w Indianapolis i z powodzeniem reprezentował barwy uczelnianej drużyny Butler Bulldogs. W 2009 roku został wybrany do NSCAA All-America Second Team, dwa razy z rzędu został wybrany najlepszym obrońcą uniwersyteckich rozgrywek Horizon League (2009, 2010). Następnie przeniósł się na University of North Carolina w Chapel Hill, w stanie Karolina Północna. W barwach tamtejszego North Carolina Tar Heels w 2011 roku wygrał ligę uniwersytecką NCAA Division I. Sam został natomiast wybrany do najlepszej jedenastki rozgrywek – NCAA 1st Team All America, a także został najlepszym obrońcą konferencji ACC. Równocześnie grał w ekipie Reading United na czwartym szczeblu rozgrywkowym – Premier Development League.
W styczniu 2012 Hedges został wybrany w ramach MLS SuperDraft (z jedenastego miejsca) przez FC Dallas. W Major League Soccer zadebiutował 5 kwietnia 2012 w wygranym 1:0 spotkaniu z New England Revolution, szybko zostając podstawowym środkowym obrońcą zespołu. Premierowego gola w najwyższej klasie rozgrywkowej strzelił natomiast 23 maja tego samego roku w przegranej 1:2 konfrontacji z Chicago Fire. Już dwa lata później został wybrany przez szkoleniowca Óscara Pareję nowym kapitanem drużyny, najmłodszym w historii klubu. W sezonie 2015 zajął z Dallas pierwsze miejsce w konferencji zachodniej, a sam został wybrany do najlepszej jedenastki rozgrywek – MLS Best XI. W sezonie 2016 ponownie uplasował się z drużyną na pierwszym miejscu w zachodniej konferencji, zdobywając trofeum Supporters' Shield, a także triumfował w rozgrywkach pucharu Stanów Zjednoczonych – U.S. Open Cup. On sam drugi rok z rzędu znalazł się w MLS Best XI, a także otrzymał nagrodę MLS Defender of the Year dla najlepszego obrońcy ligi.
Kariera reprezentacyjna.
W seniorskiej reprezentacji Stanów Zjednoczonych Hedges zadebiutował za kadencji selekcjonera Jürgena Klinsmanna, 8 lutego 2015 w wygranym 2:0 meczu towarzyskim z Panamą. W lipcu 2017 został powołany przez Bruce'a Arenę na Złoty Puchar CONCACAF, podczas którego rozegrał dwa z sześciu możliwych spotkań (obydwa w wyjściowym składzie). Amerykanie – pełniący wówczas rolę gospodarzy – triumfowali natomiast w rozgrywkach Złotego Pucharu, pokonując w finale Jamajkę (2:1).

</doc>
<doc id="4225559" url="https://pl.wikipedia.org/wiki?curid=4225559" title="Kościół Najświętszej Maryi Panny Królowej Różańca świętego w Boronowie">
Kościół Najświętszej Maryi Panny Królowej Różańca świętego w Boronowie



</doc>
<doc id="4225562" url="https://pl.wikipedia.org/wiki?curid=4225562" title="Shaanxi KJ-200">
Shaanxi KJ-200

Shaanxi KJ-200 – chiński samolot wczesnego ostrzegania i kontroli przestrzeni powietrznej. Płatowiec bazuje na konstrukcji Y-8F-600 będącej z kolei modyfikacją radzieckiego samolotu transportowego An-12.
Historia.
Geneza.
Opracowywany w 38. Instytucie Naukowo-Badawczym radiolokator K/LLQF01 wymagał dużego nośnika – samolotu, którego nie mieli w swojej ofercie krajowy producenci lotniczy. Tym samym platformą dla nowego powietrznego systemu wykrywania i dozoru został Ił-76, który po modernizacji został przyjęty na uzbrojenie jako Xi’an KJ-2000. Zablokowanie przez Rosję sprzedaży płatowców A-50 zmusiło Chińczyków do pozyskania Iłów od własnych linii lotniczych China United Airlines, jednak na dłuższą metę sytuacja uzależnienia od zagranicznego dostawcy była nie do zaakceptowania. Równolegle z radiolokatorem K/LLQF01, 38. Instytut, w ramach programu "Projekt 5", opracowywał jego mniejszą wersję, którą można by umieścić na produkowanym masowo w Chinach samolocie Y-8, licencyjnej wersji An-12. Y-8 jest sprawdzoną i niezawodną konstrukcją, której elastyczność umożliwiła chińskim konstruktorom modernizacje podstawowego płatowca do pełnienia wielorakich zadań: od samolotu transportowego, pasażerskiego poprzez maszynę zwiadu elektronicznego, bliskiego wsparcia powietrznego, zwalczania okrętów podwodnych oraz powietrznego stanowiska wczesnego ostrzegania i dozoru przestrzeni powietrznej.
Projekt.
Zaprojektowano i zbudowano radar oznaczony jako JY-06. Ma on postać dwóch płaskich anten z fazowaną siecią i elektronicznym fazowaniem wiązki. Anteny radiolokatora umieszczono w długim, prostokątnym pojemniku o długości 12 metrów i szerokości 1 m, umieszczonym na wspornikach nad kadłubem samolotu. Do testów wybrano wersję Y-8F-200. Podobne rozwiązanie zastosował Saab w swoim Saab 340 AEW&amp;C Erieye. Przebudowany Y-8 z antenami na grzbiecie rozpoczął próby 8 listopada 2001 roku. System obserwował przestrzeń w zakresie 150° na lewo i prawo od samolotu, ale przednia i tylna półsfera pozostaje dla niego niewidoczna. Wada ta została usunięta w kolejnej, późniejszej konstrukcji KJ-500 z dookrężnym radarem, tym niemniej KJ-200, bo takie oznaczenie otrzymał Y-8 z radiolokatorem JY-06, był nadal rozwijany. Oznaczenie KJ jest skrótem chińskiego "Kōng Zhōng Yù Jǐng" − powietrzne wczesne ostrzeganie. Zmieniono płatowiec, nosicielem została wersja Y-8F-600 z awioniką amerykańskiej firmy Honeywell i kabiną załogi typu szklany kokpit z ciekłokrystalicznymi wyświetlaczami. Samolot napędzany jest czterema turbośmigłowymi silnikami Pratt &amp; Whitney Canada PW150B. Produkcja seryjna zakończyła się na wybudowaniu tuzina samolotów: sześciu przeznaczonych dla lotnictwa Marynarki Wojennej Chińskiej Armii Ludowo-Wyzwoleńczej i sześciu dla Sił Powietrznych Chińskiej Armii Ludowo-Wyzwoleńczej. Pierwszy z seryjnych samolotów oblatany został 14 stycznia 2005 roku. 3 czerwca 2006 roku, egzemplarz należący do sił powietrznych o numerze bocznym 30172 rozbił się w prowincji Anhui, grzebiąc w swoich szczątkach wszystkich znajdujących się na pokładzie 40 pasażerów i członków załogi. Pasażerami było 35 techników, co sugeruje, iż maszyna brała udział w lotach badawczych. Oficjalną przyczyną katastrofy było oblodzenie samolotu. Była to jedna z najtragiczniejszych katastrof w chińskim lotnictwie wojskowym. Wyniki śledztwa pociągnęły za sobą serię nagan i zwolnień wśród wyższego dowództwa. W 2016 roku samoloty poddano modernizacji, mającej na celu załatanie luk w obszarze obserwacji wokół samolotu. W tym celu w jego dziobowej i nosowej sekcji umieszczono dodatkowe anteny, mające umożliwić pełną, dookrężną obserwację. Tak zmodernizowana wersja otrzymała oznaczenie KJ-200A.
Trzy należące do sił powietrznych KJ-200, znane również jako GX-5, wchodzą w skład 76. Pułku 26. Lotniczej Dywizji Specjalnej w bazie w Wuxi a dwa pozostałe w 77. Pułku tej samej dywizji i w tej samej bazie. Samoloty marynarki zgrupowane są w 4. Pułku 2. Dywizji Lotnictwa Morskiego stacjonującej na co dzień w bazie w Laiyang.

</doc>
<doc id="4225567" url="https://pl.wikipedia.org/wiki?curid=4225567" title="Fousseni Diabaté">
Fousseni Diabaté

Fousseni Diabaté (ur. 18 października 1995 w Aubervilliers) – malijski piłkarz występujący na pozycji napastnika w Leicester City.

</doc>
<doc id="4225569" url="https://pl.wikipedia.org/wiki?curid=4225569" title="George Thomas (piłkarz)">
George Thomas (piłkarz)

George Stanley Thomas (ur. 18 października 1995 w Leicesterze) – walijski piłkarz występujący na pozycji napastnika w Queens Park Rangers.

</doc>
<doc id="4225570" url="https://pl.wikipedia.org/wiki?curid=4225570" title="Danysz">
Danysz

osoby o nazwisku Danysz:

</doc>
<doc id="4225573" url="https://pl.wikipedia.org/wiki?curid=4225573" title="Kawasaki Versys-X 300">
Kawasaki Versys-X 300

Kawasaki Versys-X 300 to japoński motocykl klasy turystyczne enduro pordukowany od 2017 roku przez firmę Kawasaki.
Omówienie.
Kawasaki Versys-X 300 zaprezentowany został w 2017 jako najmniejszy najmłodszy członek rodziny Versys. Celem Kawasaki było stworzenie maszyny o aspiracjach turystycznych, jednocześnie relatywnie taniej w zakupie i ekspolatacji (deklarowane przez producenta średnie spalanie na poziomie 4,1l/100km).
Versys-X 300 napędzany jest chłodzoną cieczą rzędową dwucylindrową jednostką o pojemności 296 cm³ znaną z modeli Ninja 300 i Z300. 
Wersje wyposażenia.
Motocykl jest oferowany w dwóch wersjach wyposażenia opcjonalnego, które zawierają:
ochraniacze dłoni, tank pad, centralna stopka oraz 30 litrowy kufer centralny
ochraniacze dłoni, tank pad, centralna stopka, gmole oraz 17 litrowe kufry boczne

</doc>
<doc id="4225575" url="https://pl.wikipedia.org/wiki?curid=4225575" title="Sportowcy olimpijscy z Rosji na Zimowych Igrzyskach Olimpijskich 2018">
Sportowcy olimpijscy z Rosji na Zimowych Igrzyskach Olimpijskich 2018



</doc>
<doc id="4225577" url="https://pl.wikipedia.org/wiki?curid=4225577" title="Akcja w Pińsku">
Akcja w Pińsku

Akcja w Pińsku – akcja zbrojna Armii Krajowej, podczas której 18 stycznia 1943 r. uwolniono ok. 43 więźniów przetrzymywanych w więzieniu w Pińsku.
Historia.
W czasie II wojny światowej Pińsk początkowo znalazł się w sowieckiej strefie okupacyjnej, po 22 czerwca 1941 r. został zajęty przez wojsko III Rzeszy.
Miasto i rejony okoliczne było obszarem działania Armii Krajowej. Trzej żołnierze AK: kpt. Alfred Paczkowski ps. „Wania”, por. Mieczysław Eckhardt ps. „Bocian” i st. strzelec Piotr Downar ps. „Azor” w listopadzie 1942 r. otrzymali zadanie wysadzenia mostu na rzece Horyń. 20 listopada, podczas zwiadu w okolicy mostu i przechodzenia przez jedną z zamarzniętych rzeczek pod Alfredem Paczkowskim załamał się lód i złamał on nogę. Towarzysze ukryli go w budynku nieczynnej smolarni, sami wyruszyli do Dawidgródka po pomoc, gdzie zostali aresztowani. Niemcy znaleźli przy nich dywersyjne wyposażenie m.in. miny kolejowe i angielską radiostację. Paczkowski został odkryty przez ukraińskich partyzantów i również aresztowany.
Trafili do więzienia Gestapo w Pińsku, gdzie poddano ich brutalnemu przesłuchaniu. Dowództwo AK informację o uwięzieniu żołnierzy otrzymało dopiero w połowie grudnia, natychmiast podjęto decyzję o podjęciu próby ich uwolnienia. Szczególnie ważne było uwolnienie Alfreda Paczkowskiego, który był dowódcą III odcinka „Wachlarza” i znał strategiczne informacje nt. działalności podziemia. Rozpatrywano kilka wariantów uwolnienia aresztowanych, m.in. zapłacenie łapówki w kwocie 60 tys. Reichsmarek. Ostatecznie zdecydowano się na przeprowadzenie akcji zbrojnej. Na jej dowódcę Dowódca Armii Krajowej gen. Stefan Rowecki wybrał cichociemnego – por. Jana Piwnika ps. „Donat”. Trzon grupy stanowiło jeszcze trzech cichociemnych: por. Jan Rogowski ps. „Czarka”, por. Wacław Kopisto ps. „Kra”, ppor. Michał Fijałka ps. „Kawa” oraz żołnierz warszawskiego podziemia – pchor. Zygmunt Sulima ps. „Esesman”. Do Pińska został wysłany st. strz. z cen. Antoni Kończala ps. „Antoni Mały”, którego zadaniem było sprawdzenie sytuacji oraz nawiązanie kontaktu z członkami pińskiej konspiracji.
2 stycznia 1943 r. grupa wyruszyła do Brześcia, skąd udała się do Pińska. Wsparcia udzieliła miejscowa struktura AK. Stworzono zaplecze logistyczne, na które składała się sieć łączności i transportu, kryjówki oraz polowy szpital. Aby mieć kontrolę nad poczynaniami Gestapo (obawiano się wywiezienia więźniów z Pińska) Polacy założyli podsłuch na linii telefonicznej. Grupa biorąca udział w ataku została podzielona na sześć podgrup, w ataku na więzienie miało wziąć udział 16 żołnierzy podziemia, a około 10 innych stanowiło wsparcie zewnętrzne. Plan ataku został opracowany szczegółowo z powodu dużej przewagi liczebnej przeciwnika. Zakładano, że powodzenie akcji zależy od zaskoczenia i przerwania łączności Pińska z innymi miastami.
Atak przeprowadzono 18 stycznia 1943 r. o godzinie 16:55. Posłużono się podstępem – czterej Polacy udający gestapowców wjechali na teren więzienia samochodem podobnym do używanego przez Sicherheitsdienst, neutralizując wartownika i zdobywając kancelarię. Dwie pozostałe grupy, liczące ośmiu żołnierzy, sforsowały mur zewnętrzny i przystąpiły do ataku. Opanowano budynek administracji, gdzie zabito komendanta więzienia Oberwachtmeistra Ludwiga Hellingera oraz jego zastępcę Wachtmeistra Waltera Zöllnera. Odnaleziono klucze do cel i uwolniono żołnierzy AK: Paczkowskiego, Downara i Mariana Czarneckiego ps. „Ryś” oraz ok. 40 innych więźniów.
Po 15 minutach od rozpoczęcia akcji uwolnieni zostali ewakuowani samochodami poza miasto, a po kilku dniach dotarli do Warszawy.
Konsekwencje akcji.
Akcja została zrealizowana wzorowo, tylko jeden żołnierz AK został lekko ranny. Stacjonujące w Pińsku niemieckie oddziały, szacowane na 3000 żołnierzy, dowiedziały się o ataku kilka godzin po jego zakończeniu. Jan Piwnik i Jan Rogowski za przeprowadzenie akcji otrzymali Krzyże Srebrne Virtuti Militari. Wacław Kopisto i Michał Fijałka za udział w akcji zostali odznaczeni Krzyżami Walecznych. Pomimo zastosowania kamuflażu, polegającego na użyciu rosyjskiego języka i odzieży, Niemcy odpowiedzialnością za akcję obarczyli polskie podziemie. W odwecie 22 stycznia w Janowie Poleskim rozstrzelano trzydziestu mieszkańców Pińska – Polaków i Białorusinów. Dziewięciu z nich było członkami Komitetu Polskiego – organizacji stworzonej przez Niemców a traktowanej przez nich jako zakładników.

</doc>
<doc id="4225578" url="https://pl.wikipedia.org/wiki?curid=4225578" title="Francis Xavier Vira Arpondratana">
Francis Xavier Vira Arpondratana

Francis Xavier Vira Arpondratana (ur. 3 października 1955 w Sam Saem) – tajski duchowny rzymskokatolicki, od 2009 biskup Chiang Mai.
Życiorys.
Święcenia kapłańskie przyjął 7 czerwca 1981 i został inkardynowany do archidiecezji Bangkoku. Był m.in. wicerektorem niższego seminarium, dyrektorem diecezjalnego centrum katechetycznego oraz wykładowcą krajowego seminarium w Sampran.
10 lutego 2009 został prekonizowany biskupem Chiang Mai, zaś 1 maja 2009 przyjął sakrę biskupią z rąk kard. Michaela Michai Kitbunchu.
Od 2018 pełni funkcję sekretarza generalnego tajskiej Konferencji Episkopatu.
Bibliografia.
 

</doc>
<doc id="4225579" url="https://pl.wikipedia.org/wiki?curid=4225579" title="Klasyfikacja medalowa Zimowych Igrzysk Olimpijskich 2018">
Klasyfikacja medalowa Zimowych Igrzysk Olimpijskich 2018

Klasyfikacja medalowa Zimowych Igrzysk Olimpijskich 2018 – zestawienie państw, reprezentowanych przez narodowe komitety olimpijskie, uszeregowanych pod względem liczby zdobytych medali na XXIII Zimowych Igrzyskach Olimpijskich w 2018 roku w Pjongczangu.
O medale olimpijskie sportowcy rywalizowali w 102 konkurencjach w 15 dyscyplinach sportowych. W porównaniu do poprzednich igrzysk, które odbyły się w 2014 roku w Soczi, w kalendarzu olimpijskim znalazły się: Big Air w snowboardingu kobiet i mężczyzn, curling par mieszanych, biegi masowe w łyżwiarstwie szybkim i zawody drużynowe w narciarstwie alpejskim.
W zawodach wzięli udział przedstawiciele 92 narodowych reprezentacji. Dla sześciu z nich – Ekwadoru, Erytrei, Kosowa, Malezji, Nigerii i Singapuru – występ w Pjongczangu był debiutem w zimowych igrzyskach olimpijskich. W igrzyskach pod flagą olimpijską uczestniczyła również reprezentacja olimpijczyków z Rosji, którzy z uwagi na aferę dopingową po igrzyskach w Soczi nie otrzymali pozwolenia od Międzynarodowego Komitetu Olimpijskiego na start pod rosyjską flagą.
Medalistami zostali reprezentanci 30 państw, co jest rekordową liczbą jeśli chodzi o zimowe igrzyska olimpijskie. Zwycięzcą klasyfikacji medalowej została Norwegia z 39 medalami – 14 złotymi, 14 srebrnymi i 11 brązowymi. Drugie miejsce zajęli Niemcy z 31 medalami – 14 złotymi, 10 srebrnymi i 7 brązowymi. Norwegowie i Niemcy wyrównali w ten sposób rekord Kanadyjczyków z igrzysk w Vancouver pod względem liczby zdobytych złotych medali na jednych zimowych igrzyskach olimpijskich. Jednocześnie Norwegia ustanowiła nowy rekord jeśli chodzi o łączną sumę medali zdobytych na jednych zimowych igrzyskach, o dwa medale pokonując dotychczasowy rekord Amerykanów z Vancouver.
Korea Południowa po raz drugi w historii gościła igrzyska olimpijskie – wcześniej zorganizowała Letnie Igrzyska Olimpijskie 1988 w Seulu. Występ Koreańczyków w Pjongczangu był gorszy pod względem liczby medali niż ich występ w Seulu, ale za to był to najlepszy w historii start tego kraju w zimowych edycjach igrzysk, biorąc pod uwagę sumę wszystkich medali, i najlepszy od igrzysk w Vancouver, biorąc pod uwagę liczbę medali złotych.
Reprezentanci Węgier w drużynowej rywalizacji w short tracku zdobyli pierwsze w historii złoto olimpijskie na zimowych igrzyskach dla swojego kraju. Był to zarazem pierwszy medal ZIO dla Węgier od 1980 roku. Najlepszy zimowy start w igrzyskach odnotowali również reprezentanci Francji, którzy po raz pierwszy zakończyli igrzyska z pięcioma złotymi medalami. Pod względem liczby medali były to również najlepsze zimowe igrzyska olimpijskie dla Wielkiej Brytanii. Kraj ten nigdy wcześniej nie zdobył na jednych zimowych igrzyskach pięciu medali. Licząc łączną liczbę wszystkich medali, występ w Pjongczangu był także najbardziej udanym w historii dla reprezentacji Japonii. Biorąc pod uwagę jednak wartość medali poszczególnych kruszców, był to najlepszy występ od igrzysk w Nagano w 1998 roku.
Pierwszy medal olimpijski od zimowych igrzysk w 1988 roku zdobyła reprezentacja Liechtensteinu. Pierwszy medal zimowych igrzysk od 1998 roku zdobyła Belgia. Reprezentacje Hiszpanii i Nowej Zelandii po raz pierwszy zdobyły dwa medale olimpijskie w trakcie jednych zimowych igrzysk, były to zarazem pierwsze medale dla tych krajów od igrzysk w Albertville w 1992 roku.
Największą sumę medali na zimowych igrzyskach zdobyli reprezentanci Szwajcarii. Dla tego kraju był to najlepszy występ olimpijski pod względem liczby wszystkich medali, wliczając w to letnie starty, od Letnich Igrzysk Olimpijskich 1948. Najlepszy start olimpijski od Letnich Igrzysk Olimpijskich 1952 uzyskali reprezentanci Szwecji, którzy jednocześnie zdobyli największą w historii liczbę złotych medali na zimowych igrzyskach olimpijskich. Dla Holandii były to trzecie z rzędu igrzyska olimpijskie, w tym drugie zimowe, które kraj ten zakończył z ośmioma złotymi medalami.
Po raz pierwszy od igrzysk w Nagano ani jednego medalu olimpijskiego nie zdobyli reprezentanci Chorwacji. Występ w Pjongczangu był najsłabszy od 1998 roku również dla przedstawicieli Chińskiej Republiki Ludowej, a dla reprezentacji Polski najsłabszy od igrzysk w Turynie w 2006 roku .
W Pjongczangu 93 sportowców zdobyło więcej niż jeden medal olimpijski, spośród nich 60 przynajmniej raz stanęło na najwyższym stopniu podium. Najwięcej złotych medali – po trzy – wywalczyli: francuski biathlonista Martin Fourcade i norweski biegacz narciarski Johannes Høsflot Klæbo. Najwięcej wszystkich medali zdobyła z kolei norweska biegaczka Marit Bjørgen, na której koncie znalazło się pięć medali (dwa złote, jeden srebrny i dwa brązowe). Były to piąte igrzyska z rzędu, podczas których Bjørgen zdobywała medale olimpijskie. Z łącznym dorobkiem ośmiu złotych, czterech srebrnych i trzech brązowych medali Bjørgen poprawiła dotychczasowy rekord Ole Einara Bjørndalena w liczbie medali zdobytych na zimowych igrzyskach olimpijskich. 
Holenderka Jorien ter Mors wywalczyła złoty medal w biegu na 1000 m w łyżwiarstwie szybkim i brązowy w sztafecie w short tracku. Została w ten sposób pierwszą kobietą w historii igrzysk olimpijskich, która zdobyła medale w dwóch różnych dyscyplinach sportowych podczas jednych zimowych igrzysk olimpijskich. Wyczyn Holenderki poprawiła Czeszka Ester Ledecká, która najpierw triumfowała w supergigancie w narciarstwie alpejskim, a następnie w slalomie gigancie równoległym w snowboardingu. Została zatem pierwszą olimpijką z dwoma złotami zdobytymi w różnych dyscyplinach podczas jednych zimowych igrzysk. Dokonania obu zawodniczek były pierwszymi takimi od Zimowych Igrzysk Olimpijskich 1928, kiedy to mistrzem olimpijskim w biegach narciarskich i kombinacji norweskiej został Johan Grøttumsbråten.
Klasyfikacja państw.
Poniższa tabela przedstawia klasyfikację medalową państw, które zdobyły medale na Zimowych Igrzyskach Olimpijskich 2018 w Pjongczangu, sporządzoną na podstawie oficjalnych raportów Międzynarodowego Komitetu Olimpijskiego. Klasyfikacja posortowana jest najpierw według liczby osiągniętych medali złotych, następnie srebrnych, a na końcu brązowych. W przypadku, gdy dwa kraje zdobyły tę samą liczbę medali wszystkich kolorów, o kolejności zdecydował porządek alfabetyczny.
W dwójkach bobslejowych mężczyzn przyznano dwa złote medale – taki sam czas uzyskały boby kanadyjski (Justin Kripps, Alexander Kopacz) i niemiecki (Francesco Friedrich, Thorsten Margis). W tej konkurencji nie przyznano zatem srebra. Dwa srebrne medale rozdano w konkurencji bobslejowych czwórek, w których drugie miejsce zajęli Koreańczycy i Niemcy, wobec czego nie przyznano brązowego medalu. Dwa brązowe medale przyznano z kolei w biegu narciarskim kobiet na 10 km techniką dowolną. Trzecie miejsce zajęły "ex aequo" Marit Bjørgen i Krista Pärmäkoski.
Klasyfikacje według dyscyplin.
Biathlon.
Konkurencje biathlonowe w Pjongczangu były takie same, jak podczas igrzysk w Soczi – rozegrano 11 konkurencji – 8 biegów indywidualnych i 3 rywalizacje sztafet, w tym sztafet mieszanych.
Jedynym zawodnikiem, który obronił tytuł mistrza olimpijskiego z Soczi, był Martin Fourcade w biegu pościgowym mężczyzn. Został także najbardziej utytułowanym biathlonistą igrzysk z trzema złotymi medalami, jak również, z pięcioma złotymi i dwoma srebrnymi medalami, najbardziej utytułowanym reprezentantem Francji w historii startów tego kraju w igrzyskach olimpijskich, wliczając w to letnie i zimowe edycje imprezy. 
Poza Fourcardem, po trzy medale olimpijskie zdobyli również: Laura Dahlmeier (2 złote i 1 brązowy), Anastasija Kuźmina i Johannes Thingnes Bø (1 złoty i 2 srebrne) oraz Anaïs Bescond (1 złoty i 2 brązowe). Multimedalistami igrzysk w Pjongczangu zostali ponadto: Darja Domraczewa, Hanna Öberg i Sebastian Samuelsson (złoto i srebro), Arnd Peiffer i Marie Dorin Habert (złoto i brąz), Marte Olsbu i Emil Hegle Svendsen (dwa razy srebro), Simon Schempp i Tiril Eckhoff (srebro i brąz) oraz Benedikt Doll i Dominik Windisch (dwa razy brąz).
Biegi narciarskie.
Niezmiennie od igrzysk w Soczi kalendarz olimpijski liczył 12 konkurencji biegowych. Dystanse biegów nie uległy zmianie. Biegi, które w 2014 roku rozgrywane były stylem klasycznym, w 2018 roku przeprowadzono techniką dowolną i odwrotnie.
Dwoje zawodników obroniło tytuł mistrza olimpijskiego z Soczi – Dario Cologna dokonał tego w biegu indywidualnym mężczyzn na 15 km, a Marit Bjørgen w biegu masowym kobiet na 30 km. Bjørgen wywalczyła w Pjongczangu jeszcze 4 medale – 1 złoty, 1 srebrny i 2 brązowe. Została dzięki temu najbardziej utytułowanym sportowcem w historii zimowych igrzysk olimpijskich, pokonując dotychczasowy rekord Ole Einara Bjørndalena.
Najbardziej utytułowanym biegaczem narciarskim został jednak inny Norweg, Johannes Høsflot Klæbo, który trzykrotnie został mistrzem olimpijskim. Poza Klæbo i Bjørgen multimedalistami igrzysk w Pjongczangu zostali jeszcze: Simen Hegstad Krüger i Martin Johnsrud Sundby (2 złote, 1 srebrny), Ragnhild Haga (2 złote), Charlotte Kalla (1 złoty, 3 srebrne), Stina Nilsson (1 złoty, 2 srebrne, 1 brązowy), Aleksandr Bolszunow (3 srebrne, 1 brązowy) Dienis Spicow (2 srebrne, 1 brązowy), Krista Pärmäkoski (1 srebrny, 2 brązowe), Maiken Caspersen Falla, Andriej Łarkow (1 srebrny, 1 brązowy) oraz Julija Biełorukowa i Maurice Manificat (2 brązowe).
Po raz pierwszy złoto olimpijskie w konkurencji drużynowej zdobyły reprezentantki Stanów Zjednoczonych – w sztafecie sprinterskiej kobiet triumfowały Kikkan Randall i Jessica Diggins. Był to drugi w historii medal olimpijski dla USA w biegach narciarskich po srebrze Billa Kocha w biegu na 30 km podczas igrzysk w 1976 roku. W biegu kobiet na 10 km techniką dowolną trzecie miejsce "ex aequo" zajęły Marit Bjørgen i Krista Pärmäkoski, wobec czego przyznano w tej konkurencji dwa brązowe medale.
Bobsleje.
Bobsleiści i bobsleistki rywalizowali w Pjongczangu w trzech konkurencjach – dwójkach kobiet i mężczyzn oraz czwórkach mężczyzn, zatem tak samo, jak cztery lata wcześniej w Soczi.
W dwójkach mężczyzn przyznano dwa złote medale. Taki sam łączny czas przejazdów uzyskali bowiem Kanadyjczycy Justin Kripps i Alexander Kopacz oraz Niemcy Francesco Friedrich i Thorsten Margis. W tej konkurencji nie przyznano zatem srebrnego medalu. Z kolei w czwórkach "ex aequo" taki sam rezultat uzyskali Niemcy i Koreańczycy. Oba te zespoły zajęły drugie miejsce, w efekcie czego przyznano dwa srebrne medale. Dla Korei Południowej był to zarazem pierwszy medal olimpijski w tej dyscyplinie sportu. Co więcej Korea została pierwszym azjatyckim państwem, którego reprezentanci stanęli na podium olimpijskim w bobslejach.
Niemcy Friedrich i Margis jako jedyni bobsleiści dwukrotnie stanęli na podium olimpijskim w Pjongczangu, zdobywając po dwa złote medale w obu konkurencjach mężczyzn. Spośród medalistów igrzysk olimpijskich w Soczi tylko dwie zawodniczki wywalczyły medale również w Pjongczangu. Mistrzyni olimpijska z Soczi – Kaillie Humphries – została brązową medalistką w Pjongczangu, a wicemistrzyni z Soczi – Elana Meyers – obroniła srebrny medal. Ponadto Humphries zdobyła złoto, a Meyers brąz w 2010 roku w Vancouver. Dzięki temu te dwie zawodniczki zostały pierwszymi w historii kobietami, w dorobku których znalazły się po trzy medale olimpijskie w bobslejach.
Curling.
Podczas igrzysk w Pjongczangu, poza turniejami kobiet i mężczyzn, po raz pierwszy przeprowadzono turniej olimpijski par mieszanych. Każdy zespół liczył jednego mężczyznę i jedną kobietę.
W turnieju kobiet po raz trzeci w historii zwyciężyła reprezentacja Szwecji, dzięki czemu została najbardziej utytułowaną drużyną w olimpijskich turniejach kobiet w curlingu. Srebro zdobyły Koreanki, a brąz Japonki. Były to pierwsze medale olimpijskie w curlingu dla Korei i Japonii. W rywalizacji mężczyzn triumfowali reprezentanci Stanów Zjednoczonych, którzy zdobyli pierwsze złoto dla tego kraju w curlingu. 
W turnieju par mieszanych zwyciężyła para kanadyjska Kaitlyn Lawes i John Morris, która pokonała w finale parę szwajcarską Jenny Perret i Martin Rios. Trzecie miejsce zajęła początkowo para olimpijczyków z Rosji – Anastasija Bryzgałowa i Aleksandr Kruszelnicki. Jeszcze w trakcie igrzysk parę zdyskwalifikowano, gdyż testy antydopingowe u Kruszelnickiego dały wynik pozytywny i stwierdziły stosowanie przez niego meldonium. W efekcie brązowy medal przyznano wcześniej sklasyfikowanej na czwartym miejscu parze norweskiej Kristin Moen Skaslien i Magnus Nedregotten.
Hokej na lodzie.
W hokeju na lodzie, niezmiennie od poprzednich igrzysk, rozegrano dwa turnieje olimpijskie – turniej kobiet i mężczyzn.
Tytułów mistrzowskich z Soczi bronili Kanadyjczycy i Kanadyjki. Reprezentacje Kanady nie obroniły jednak tytułów – hokeistki zdobyły srebro, a hokeiści brąz. Mistrzami olimpijskimi w turnieju mężczyzn zostali olimpijczycy z Rosji, którzy w finale pokonali Niemców. Dla Niemiec był to pierwszy medal olimpijski w hokeju na lodzie od 1976 roku i pierwszy w historii medal srebrny. W rozgrywkach kobiet kanadyjską dominację (serię czterech zwycięstw w olimpijskich turniejach) przerwały Amerykanki. Brązowy medal wywalczyły Finki.
W związku z brakiem porozumienia między Międzynarodową Federacją Hokeja na Lodzie i Międzynarodowym Komitetem Olimpijskim a władzami NHL dotyczącego sfinansowania wyjazdu na igrzyska, w turnieju nie wzięli udziału hokeiści NHL. Gracze tej ligi uczestniczyli we wszystkich turniejach olimpijskich od igrzysk w Nagano w 1998 roku. 
Kombinacja norweska.
Dwuboiści klasyczni rywalizowali w Pjongczangu w trzech konkurencjach, tak samo jak podczas igrzysk w Soczi.
Konkursy zdominowali reprezentanci Niemiec, którzy zdobyli wszystkie trzy złote medale. Była to druga sytuacja w historii, że trzy złota olimpijskie zdobyli kombinatorzy z jednego kraju – wcześniej dokonali tego tylko Finowie podczas igrzysk w Salt Lake City w 2002 roku.
Tytuł mistrza olimpijskiego w konkursie na skoczni normalnej obronił Eric Frenzel. Taka sytuacja, że ktoś obronił indywidualne złoto olimpijskie w kombinacji norweskiej, nie wydarzyła się od 1980 roku. Frenzel został trzecim dwuboistą w historii, po Johanie Grøttumsbråtenie i Ulrichu Wehlingu, który tego dokonał. Srebrny medal z Soczi w tych samych zawodach obronił Japończyk Akito Watabe.
W konkursie na dużej skoczni Niemcy zdobyli wszystkie trzy medale – złoto wywalczył Johannes Rydzek, srebro – Fabian Rießle, a brąz – Eric Frenzel. Było to pierwsze od igrzysk w Garmisch-Partenkirchen w 1936 roku podium w kombinacji norweskiej złożone z zawodników tej samej reprezentacji. Wcześniej w historii zdarzyło się to czterokrotnie w latach 1924–1936 i dokonali tego tylko zawodnicy norwescy.
Czterech zawodników zostało multimedalistami igrzysk w Pjongczangu. Najbardziej utytułowanym kombinatorem był Eric Frenzel z dwoma złotymi i jednym brązowym medalem. Frenzel stał się drugim zawodnikiem w historii, po Felixie Gottwaldzie, w dorobku którego znalazło się przynajmniej sześć medali olimpijskich w kombinacji norweskiej. Dwukrotnie na podium olimpijskim w 2018 roku stanęli jeszcze Johannes Rydzek (dwa złote medale), Fabian Rießle (złoty i srebrny) oraz Lukas Klapfer (dwa brązowe).
Łyżwiarstwo figurowe.
Konkurencje w łyżwiarstwie figurowym na igrzyskach w Pjongczangu nie zmieniły się – przeprowadzono rywalizacje solistów, solistek, par sportowych, par tanecznych i zawody drużynowe.
W konkursie solistów złoty medal po raz drugi z rzędu zdobył Japończyk Yuzuru Hanyū. Jako pierwszy łyżwiarz figurowy od igrzysk w Oslo w 1952 roku obronił tytuł mistrza olimpijskiego. W tej samej konkurencji brązowy medal zdobył Javier Fernández López, zdobywając w ten sposób pierwszy medal olimpijski w łyżwiarstwie figurowym dla Hiszpanii.
Najbardziej utytułowanymi łyżwiarzami figurowymi igrzysk w 2018 roku została kanadyjska para taneczna Tessa Virtue i Scott Moir z dwoma złotymi medalami (w konkursie par tanecznych i zawodach drużynowych). Dwukrotnie na podium olimpijskim stanęło jeszcze siedmioro łyżwiarzy: Alina Zagitowa (złoty i srebrny medal), Kaetlyn Osmond, Meagan Duhamel i Eric Radford (złoty i brązowy), Jewgienija Miedwiediewa (dwa srebrne) oraz Maia i Alex Shibutani (dwa brązowe).
Łyżwiarstwo szybkie.
Panczeniści i panczenistki rywalizowali w Pjongczangu w czternastu konkurencjach. Po raz pierwszy na igrzyskach olimpijskich przeprowadzono łyżwiarskie biegi masowe kobiet i mężczyzn.
Spośród mistrzów olimpijskich z Soczi, w Pjongczangu tylko jeden panczenista obronił tytuł – Sven Kramer w biegu na 5000 m mężczyzn. Holender zdobył trzecie złoto z rzędu w tej konkurencji. Dokonał tego jako trzeci w historii, po Bonnie Blair (1988, 1992, 1994 w biegu na 500 m) i Claudii Pechstein (1994, 1998, 2002 w biegu na 5000 m). Jednocześnie Kramer został zdobywcą największej liczby medali olimpijskich w łyżwiarskich konkurencjach mężczyzn. Z 9 medalami (4 złotymi, 2 srebrnymi i 3 brązowymi) plasował się na trzeciej pozycji w indywidualnej klasyfikacji wszech czasów, za Clasem Thunbergiem i Erikiem Heidenem, którzy zdobyli mniej medali od Holendra, ale za to więcej złotych.
Pierwsze w historii złote medale olimpijskie w łyżwiarskich biegach drużynowych wywalczyli dla swoich krajów Norwegowie i Japonki. W biegu masowym mężczyzn srebrny medal zdobył Bart Swings. Był to pierwszy medal zimowych igrzysk olimpijskich dla Belgii od igrzysk w Nagano w 1998 roku. Złota medalistka w biegu kobiet na 1000 m, Jorien ter Mors kilka dni później zdobyła medal olimpijski również w short tracku.
Dwoje zawodników zdobyło w Pjongczangu po dwa złote medale olimpijskie – Nana Takagi i Kjeld Nuis. Dwie zawodniczki trzykrotnie stanęły na podium olimpijskim – Ireen Wüst (jeden złoty i dwa srebrne medale) oraz Miho Takagi (po jednym medalu z każdego kruszcu). Po dwa medale zdobyli również: Håvard Holmefjord Lorentzen, Lee Seung-hoon, Ted-Jan Bloemen i Nao Kodaira (złoty i srebrny), Sven Kramer i Sverre Lunde Pedersen (złoty i brązowy), Patrick Roest, Kim Min-seok, Antoinette de Jong i Marrit Leenstra (srebrny i brązowy) oraz Koen Verweij (dwa brązowe).
Narciarstwo alpejskie.
W programie igrzysk olimpijskich w Pjongczangu, poza dotychczas rozgrywanymi konkurencjami alpejskimi (zjazd, slalom, slalom gigant, supergigant i superkombinacja), po raz pierwszy znalazły się zawody drużynowe. Formuła rozgrywania zawodów była taka jak w slalomie równoległym, przy czym rywalizacja odbywała się między czteroosobowymi zespołami, złożonymi z dwóch kobiet i dwóch mężczyzn, z których każdy toczył pojedynki w parze z przeciwnikiem.
Żaden z narciarzy alpejskich nie obronił tytułu mistrza olimpijskiego w swojej konkurencji. Jedynym alpejczykiem, który zdobył w Pjongczangu dwa złote medale, był Marcel Hirscher – triumfator w slalomie gigancie i superkombinacji. Z kolei Wendy Holdener jako jedyna trzykrotnie stanęła na podium olimpijskim, zdobywając po jednym medalu z każdego kruszcu. Multimedalistami igrzysk zostało jeszcze ośmioro narciarzy alpejskich: Mikaela Shiffrin i Ramon Zenhäusern (złoty i srebrny medal), Ragnhild Mowinckel (dwa srebrne) oraz Kjetil Jansrud, Beat Feuz, Alexis Pinturault, Katharina Gallhuber i Michael Matt (srebrny i brązowy). W supergigancie kobiet triumfowała Czeszka Ester Ledecká. Nie zdobyła więcej medali w konkurencjach alpejskich, ale triumfowała również w snowboardowym slalomie gigancie równoległym, dzięki czemu także została multimedalistką igrzysk w Pjongczangu.
Brązowa medalistka w supergigancie kobiet, Christina Weirather została pierwszą od igrzysk w Calgary w 1988 roku medalistką igrzysk olimpijskich dla Liechtensteinu.
Trzy kraje – Austria, Szwajcaria i Norwegia – zdobyły najwięcej medali olimpijskich, po 7. Pierwsze miejsce w klasyfikacji medalowej zajęli jednak Austriacy z uwagi na największą liczbę medali złotych (3).
Narciarstwo dowolne.
Konkurencje olimpijskie w narciarstwie dowolnym nie zmieniły się. W Pjongczangu kobiety i mężczyźni rywalizowali w jeździe po muldach, skokach akrobatycznych, slopestyle’u, halfpipie i skicrossie.
Jedynym narciarzem dowolnym, który obronił tytuł mistrza olimpijskiego z Soczi, był David Wise w halfpipie mężczyzn. Został drugim zawodnikiem w historii zawodów w narciarstwie dowolnym, który obronił złoto olimpijskie. Wcześniej dokonał tego tylko w 2014 roku Alexandre Bilodeau w jeździe po muldach.
Żaden z zawodników nie zdobył w Pjongczangu więcej niż jednego medalu olimpijskiego. Na podium olimpijskim stanęli reprezentanci 14 państw, spośród których Ukraina, Wielka Brytania, Kazachstan i Nowa Zelandia zdobyły pierwsze medale olimpijskie w tej dyscyplinie sportu. Najwięcej medali olimpijskich zdobyli reprezentanci Kanady, w dorobku których znalazły się cztery złota, dwa srebra i jeden brąz. Kanadyjczycy po raz trzeci z rzędu wywalczyli złoto olimpijskie w jeździe po muldach mężczyzn i skicrossie kobiet.
Saneczkarstwo.
Rozegrane w Pjongczangu konkurencje saneczkarskie były takie same, jak podczas igrzysk w Soczi – odbyły się zawody jedynek kobiet i mężczyzn, dwójek mężczyzn oraz zawody drużynowe.
Niemcy obronili trzy z czterech tytułów mistrzów olimpijskich. W jedynkach kobiet po raz drugi z rzędu triumfowała Natalie Geisenberger. Została w ten sposób trzecią zawodniczką w historii, po Steffi Martin (1988) i Sylke Otto (2006), która obroniła złoto w tej konkurencji. W dwójkach mężczyzn drugi tytuł zdobyli Tobias Wendl i Tobias Arlt. Tak samo jak w jedynkach kobiet, była to trzecia taka sytuacja w historii – wcześniej złoto olimpijskie obronili: Hans Rinn i Norbert Hahn (1980) oraz Andreas i Wolfgang Linger (2010). 
Reprezentanci Niemiec obronili także tytuł mistrzów olimpijskich w zawodach drużynowych. W porównaniu do składu z Soczi, w Pjongczangu w zespole zabrakło Felixa Locha, a w jego miejsce powołany został Johannes Ludwig. Z kolei Loch, multimedalista mistrzostw świata i dwukrotny mistrz olimpijski w jedynkach, sensacyjnie przegrał medal w rywalizacji jedynek mężczyzn po błędzie popełnionym podczas ostatniego przejazdu. W ten sposób mistrzem olimpijskim został David Gleirscher, zdobywając drugi złoty medal dla Austrii w tej konkurencji, po 50-letniej przerwie.
Ośmioro saneczkarzy zostało multimedalistami igrzysk olimpijskich w Pjongczangu. Po dwa złote medale zdobyli Wendl, Arlt i Geisenberger. Złoto i brąz wywalczyli Gleirscher i Ludwig. Ponadto dwukrotnie na podium olimpijskim stanęli Peter Penz, Georg Fischler i Alex Gough – wszyscy zdobyli po srebrnym i brązowym medalu.
Short track.
W kalendarzu igrzysk olimpijskich w Pjongczangu, tak jak w Soczi, znalazło się 8 konkurencji w short tracku – biegi indywidualne kobiet i mężczyzn na 500, 1000 i 1500 m oraz biegi sztafetowe na 3000 i 5000 m.
Spośród mistrzów olimpijskich z Soczi tytuł w Pjongczangu obroniły tylko południowokoreańskie zawodniczki w sztafecie kobiet. W składzie drużyny znalazła się jednak tylko jedna z zawodniczek, które zdobyły złoto w Soczi, Shim Suk-hee. W finale rywalizacji sztafet kobiet za Koreankami uplasowały się Włoszki. Dwie pozostałe sztafety, które uczestniczyły w biegu (Kanada i Chińska Republika Ludowa), zostały zdyskwalifikowane. W efekcie brązowy medal zdobyły Holenderki, zwyciężczynie finału B. Reprezentantki Holandii triumfowały w finale B, ustanawiając nowy rekord świata w sztafecie – 4:03,471. Był to jeden z dwóch rekordów świata w short tracku na igrzyskach w Pjongczangu – drugi ustanowił Wu Dajing w biegu mężczyzn na 500 m, uzyskując czas 39,584 s. W rywalizacji sztafet mężczyzn złoty medal wywalczyli reprezentanci Węgier – Shaoang Liu, Shaolin Sándor Liu, Viktor Knoch i Csaba Burján. Był to pierwszy złoty medal zimowych igrzysk olimpijskich wywalczony dla Węgier i zarazem pierwszy medal zimowych igrzysk dla tego kraju od igrzysk w Lake Placid w 1980 roku.
W drużynie holenderskich zawodniczek, które zdobyły brązowy medal, znalazła się Jorien ter Mors, która kilka dni wcześniej zdobyła złoty medal w biegu na 1000 m w łyżwiarstwie szybkim. Holenderka została tym samym pierwszą kobietą w historii, która zdobyła medale w dwóch różnych dyscyplinach w trakcie jednej edycji zimowych igrzysk olimpijskich.
Jedyną zawodniczką, która w Pjongczangu zdobyła trzy medale, jest Arianna Fontana z jednym złotem, jednym srebrem i jednym brązem. Poza Włoszką jeszcze siedmioro łyżwiarzy dwukrotnie stanęło na podium olimpijskim. Byli to: Choi Min-jeong (dwa złote medale), Wu Dajing (złoty i srebrny), Lim Hyo-jun, Samuel Girard i Suzanne Schulting (złoty i brązowy) oraz Kim Boutin i Yara van Kerkhof (srebrny i brązowy).
Skeleton.
Na igrzyskach w Pjongczangu, tak samo jak cztery lata wcześniej, rozegrano dwie konkurencje skeletonowe – ślizg kobiet i ślizg mężczyzn.
W rywalizacji kobiet triumfowała Elizabeth Yarnold, dzięki czemu stała się pierwszą zawodniczką w historii, która obroniła tytuł mistrzyni olimpijskiej w skeletonie. Jednocześnie jako pierwsza reprezentantka Wielkiej Brytanii zdobyła złoty medal olimpijski na dwóch kolejnych zimowych igrzyskach. Zdobyty przez Yarnold medal, a także dwa kolejne wywalczone przez Laurę Deas i Dominica Parsonsa, sprawiły, że Wielka Brytania utrzymała status jedynego kraju, który zdobywał przynajmniej jeden medal w skeletonie na wszystkich igrzyskach, na których sport ten znalazł się w programie olimpijskim. 
W ślizgu mężczyzn złotym medalistą został Yun Sung-bin, zdobywając w ten sposób pierwszy medal olimpijski w skeletonie dla Korei Południowej.
Skoki narciarskie.
Rywalizacja skoczków i skoczkiń narciarskich na igrzyskach w Pjongczangu składała się, tak jak w Soczi, z czterech konkurencji – trzech indywidualnych i jednej drużynowej.
Najbardziej utytułowanym skoczkiem został Andreas Wellinger, w dorobku którego znalazł się jeden złoty i dwa srebrne medale. Trzykrotnie na podium olimpijskim stanął też Robert Johansson, który zdobył jeden złoty i dwa brązowe medale. Po dwa medale wywalczyli Johann André Forfang (złoty i srebrny) i Kamil Stoch (złoty i brązowy).
Tytuł mistrza olimpijskiego z Soczi w konkursie na dużym obiekcie obronił Kamil Stoch. Dokonał tego jako trzeci skoczek narciarski w historii, po Birgerze Ruudzie (1936) i Mattim Nykänenie (1988). Został jednocześnie najstarszym w historii mistrzem olimpijskim w skokach narciarskich. W konkursie drużynowym triumf odniosła reprezentacja Norwegii, dla której był to pierwszy złoty medal w tej konkurencji. Pierwszy w historii medal w drużynie zdobyli reprezentanci Polski, którzy ukończyli rywalizację na trzecim miejscu.
Snowboarding.
Na igrzyskach w Pjongczangu po raz pierwszy przeprowadzono rywalizację olimpijską w konkurencji Big Air kobiet i mężczyzn.
Tytuły mistrzów olimpijskich z Soczi obroniło dwoje snowboardzistów – Pierre Vaultier w snowboard crossie mężczyzn oraz Jamie Anderson w slopestyle’u kobiet. Anderson jako jedyna snowboardzistka stanęła na podium olimpijskim dwóch konkurencji w Pjongczangu. Poza slopestylem dokonała tego w Big Air. Tym samym Amerykanka została pierwszą kobietą w historii, która w trakcie jednych igrzysk zdobyła dwa medale w snowboardingu. Jednocześnie została najbardziej utytułowaną zawodniczką w historii olimpijskiej rywalizacji kobiet z dwoma złotymi i jednym srebrnym medalem na koncie. Jako druga zawodniczka w historii, po Kelly Clark, zdobyła trzy medale olimpijskie w tej dyscyplinie sportu. Triumfator rywalizacji mężczyzn w halfpipie, Shaun White został natomiast pierwszym w historii snowboardzistą, który wywalczył trzeci tytuł mistrza olimpijskiego (wcześniej triumfował w tej samej konkurencji w Turynie i Vancouver).
Zwyciężczyni slalomu giganta równoległego kobiet, Ester Ledecká triumfowała kilka dni wcześniej w supergigancie w narciarstwie alpejskim. Jako pierwsza kobieta w historii zdobyła złote medale olimpijskie w dwóch różnych zimowych dyscyplinach podczas jednych igrzysk. Przed Czeszką dokonali tego tylko norwescy narciarze klasyczni – Thorleif Haug (1924) i Johan Grøttumsbråten (1928).
Pierwsze medale olimpijskie w snowboardingu zdobyli reprezentanci Korei Południowej, Chińskiej Republiki Ludowej, Nowej Zelandii i Hiszpanii. Medal Zoi Sadowskiej-Synnott dla Nowej Zelandii i medal Regino Hernándeza dla Hiszpanii były pierwszymi medalami zimowych igrzysk olimpijskich dla tych krajów od igrzysk w Albertville w 1992 roku.
Multimedaliści.
93 sportowców zdobyło w Pjongczangu więcej niż jeden medal, a 60 spośród nich wywalczyło przynajmniej jedno złoto. Najwięcej – dwanaścioro – multimedalistów startowało w barwach Niemiec. Dziesięcioro z multimedalistów stawało na podium olimpijskim w biathlonie, również dziesięcioro w łyżwiarstwie szybkim, siedmioro w biegach narciarskich, po sześcioro w łyżwiarstwie figurowym i short tracku, pięcioro w saneczkarstwie, po czworo w narciarstwie alpejskim i skokach narciarskich, trzech w kombinacji norweskiej, dwóch w bobslejach, a jedna zawodniczka w snowboardingu. Dwie zawodniczki stanęły na podium w dwóch różnych dyscyplinach.
Największą liczbę wszystkich medali zdobyła Marit Bjørgen, która pięciokrotnie stanęła na podium olimpijskim, uzyskując 2 złote, 1 srebrny i 2 brązowe medale. Najbardziej utytułowanymi zawodnikami byli jednak Martin Fourcade i Johannes Høsflot Klæbo z trzema złotymi medalami na koncie.
Poniższa tabela przedstawia indywidualne zestawienie multimedalistów Zimowych Igrzysk Olimpijskich 2018, czyli zawodników i zawodniczek, którzy zdobyli więcej niż jeden medal olimpijski na tych igrzyskach, w tym przynajmniej jeden złoty.

</doc>
<doc id="4225580" url="https://pl.wikipedia.org/wiki?curid=4225580" title="Linaria cymbalaria">
Linaria cymbalaria



</doc>
<doc id="4225581" url="https://pl.wikipedia.org/wiki?curid=4225581" title="Lnica murowa">
Lnica murowa



</doc>
<doc id="4225582" url="https://pl.wikipedia.org/wiki?curid=4225582" title="Teofil (czasopismo)">
Teofil (czasopismo)

Teofil – czasopismo wydawane przez studentów Kolegium Filozoficzno – Teologicznego Polskiej Prowincji Dominikanów wraz z Fundacją „Dominikańskie Studium Filozofii i Teologii” poświęcone teologii, filozofii, jak również szeroko rozumianej humanistyce.
Pismo ukazuje się regularnie od 1992 roku. Każdy numer poświęcony jest określonemu tematowi i zawiera stałe rubryki: Rozmowa Teofila (wywiad otwierający numer), Ankieta Teofila (przekrojowe spojrzenie na temat numeru), Artykuły Teofila (korpus numeru), Dominikalia Teofila (artykuły poświęcone życiu dominikańskiemu), Wykład Teofila (z reguły wykład otwierający rok akademicki w Kolegium Filozoficzno – Teologicznym) oraz Spis Prac Teofila (tematy prac końcowych z filozofii i teologii studentów Kolegium Filozoficzno – Teologicznego).
Od stycznia 2014 roku czasopismo dostępne jest także w wersji na czytnik Amazon Kindle. 
Książki.
Redakcja Teofila wydaje również książki w serii Biblioteka Teofila. Dotychczas ukazały się:

</doc>
<doc id="4225586" url="https://pl.wikipedia.org/wiki?curid=4225586" title="Glob (programowanie)">
Glob (programowanie)

Glob jest to wzorzec określający jedno lub więcej dopasowań tekstu. Jest wykorzystywany szczególnie w systemach typu Unix, ale także w wierszu poleceń systemu Windows do dopasowywania nazw plików.
Składnia.
Większość systemów obsługuje poniższą składnię:

</doc>
<doc id="4225587" url="https://pl.wikipedia.org/wiki?curid=4225587" title="Rajd Portugalii 1986">
Rajd Portugalii 1986

Rajd Portugalii 1986 (20. Rallye de Portugal - Vinho do Porto) – 20 Rajd Portugalii rozgrywany w Portugalii w dniach 5-8 marca. Była to trzecia runda Rajdowych Mistrzostw Świata w roku 1986. Rajd został rozegrany na szutrze i asfalcie. Bazą rajdu było miasto Estoril.
Klasyfikacja po 3 rundach.
Tabele przedstawiają tylko pięć pierwszych miejsc.

</doc>
<doc id="4225588" url="https://pl.wikipedia.org/wiki?curid=4225588" title="Akcja w Lidzie">
Akcja w Lidzie

Akcja w Lidzie – rozbicie niemieckiego więzienia w Lidzie przez oddział Armii Krajowej przeprowadzona 17-18 stycznia 1944 roku.
Historia.
Armia Krajowa w rejonie Grodzieńszczyzny została znacznie osłabiona jesienią 1943 roku. Niemcy, wykorzystując sieć donosicieli, dokonali aresztowania wielu żołnierzy podziemia. W więzieniu w Lidzie osadzono siedemdziesięciu z nich. Wśród aresztowanych znaleźli się: podporucznik Kazimierz Krzywicki „Wiesław”, zastępca komendanta „obwodu Lida Armii Krajowej (Bór)”, członkowie sztabu oraz podporucznik Komendy Głównej AK. Dowództwo AK podjęło decyzję o ich uwolnieniu. Z uwagi na to, że w Lidzie był silny garnizon niemiecki (szacowany na 10.000 żołnierzy), próbowano początkowo wykupić Polaków z więzienia oferując niemieckim strażnikom wysoką łapówkę. Te starania nie przyniosły sukcesu, dlatego też podjęto decyzję o przeprowadzeniu ataku zbrojnego. Na dowódcę akcji został wyznaczony ppor. Zenon Batorowicz „Zdzisław”, doświadczony żołnierz podziemia, adiutant komendanta Okręgu Nowogródek AK. Oddziałem szturmowym dowodził Alfred Fryze „Bez”, jego zastępcą był Tadeusz Bieńkowicz „Rączy”.
Dzięki pozyskaniu do współpracy jednego ze strażników, Stanisława Królaka, akowcy posiedli wiedzę o rozmieszczeniu pomieszczeń oraz trybie służby wartowników. Doświadczenia wcześniej przeprowadzonych akcji, np. rozbicia więzienia w Pińsku, wskazywały, że akcja musi zostać przeprowadzona błyskawicznie i z minimalnym wykorzystaniem broni palnej. Opracowano szczegółowy plan ataku, który pozwalał uzyskać zaskoczenie przeciwnika i uniknąć interwencji oddziałów niemieckich stacjonujących wokół więzienia. Żołnierze AK dysponowali imienną listą 50 aresztowanych Polaków, znali numery cel, w których ich przetrzymywano oraz mieli do nich dorobione klucze. Niemcy w międzyczasie wycofali polski personel z terenu więzienia, ale Polakom udało się pozyskać do współpracy Białorusina o nazwisku Kruczko. 17 stycznia 1944 roku do Lidy dotarli żołnierze podziemia, którzy mieli stworzyć grupę szturmową. Grupa ta składała się z dziesięciu żołnierzy, w tym trzech z konspiracji lidzkiej, a siedmiu z II batalionu 77 pułku piechoty AK. Dwaj z nich, Alfred Fryze i Tadeusz Bieńkowicz, założyli mundury niemieckie, pozostali przebrali się w uniformy białoruskiej policji.
Przed atakiem postanowiono się posłużyć podstępem – za przekazanie paczki jednemu z więźniów strażnicy otrzymali łapówkę złożoną z piwa i żywności. W piwie znajdował się silny środek nasenny, który miał uśpić strażników na ok. trzy godziny. Ok. godziny 23:00 pod bramę więzienia podeszli Fryze i Bieńkowicz. Ku ich zdziwieniu strażnicy nie zdradzali oznak senności. Polacy zdecydowali się kontynuować akcję. Wykorzystując fakt, że byli ubrani w niemieckie mundury podchodzili do strażników i kolejno ich obezwładniali. Umożliwiło to wejście na teren więzienia pozostałym członkom grupy, którzy doprowadzili do całkowitego opanowania terenu. Żołnierze AK przystąpili do otwierania cel oraz rewidowania strażników i ustalania ich personaliów. Zidentyfikowano zastępcę komendanta więzienia Rosjanina Sorokina, który już wcześniej został skazany (za wyjątkowe bestialstwo) przez polski sąd podziemny na karę śmierci. Wyrok został wykonany.
Korzystając z posiadanych kopii kluczy otwarto cele z więzionymi żołnierzami AK, udało się uwolnić 70 osób. Część otrzymała zdobytą broń, sformowano z nich kolumnę marszową eskortowaną przez przebranych partyzantów, która następnie przeszła ulicami Lidy. Po drodze próbował ich zatrzymać niemiecki oficer, którego zlikwidowano. Po przejściu ulicami miasta i pokonaniu rzeczki Lidziei Polacy znaleźli się poza Lidą. Tu zostali przejęci przez IV batalion 77 pp AK dowodzony przez ppor. Czesława Zajączkowskiego „Ragnera”.
Niemcy o ataku dowiedzieli się kilka godzin po jej zakończeniu. Za brawurową akcję dowódca i zastępca otrzymali Krzyże Srebrne Virtuti Militari, pozostali członkowie oddziału zostali odznaczeni Krzyżami Walecznych i awansowani.

</doc>
<doc id="4225592" url="https://pl.wikipedia.org/wiki?curid=4225592" title="Vinsas Janušonis">
Vinsas Janušonis

Vinsas Janušonis (ur. 23 stycznia 1950 w Olicie) – litewski lekarz i nauczyciel akademicki, minister zdrowia w latach 2000–2001.
Życiorys.
W 1976 ukończył studia medyczne w Instytucie Medycznym w Kownie. Podjął pracę w szpitalu uniwersyteckim w Kłajpedzie. W 1981 został zastępcą głównego lekarza, a w 1982 głównym lekarzem (dyrektorem) tej placówki. Jednocześnie zajął się działalnością naukową. W 1988 doktoryzował się, a w 1993 uzyskał stopień doktora habilitowanego.
Od listopada 2000 do maja 2001 sprawował urząd ministra zdrowia w drugim rządzie Rolandasa Paksasa. W 2001 powrócił do kierowania kłajpedzkim szpitalem. W tym samym roku otrzymał profesurę. Został profesorem na Uniwersytecie Kłajpedzkim.

</doc>
<doc id="4225599" url="https://pl.wikipedia.org/wiki?curid=4225599" title="Karel Klapálek">
Karel Klapálek

Karel Klapálek (ur. 26 maja 1893 w Nowym Mieście nad Metują, zm. 18 listopada 1984 w Pradze) – czechosłowacki generał, żołnierz Korpusu Czechosłowackiego, Bohater Czechosłowackiej Republiki Socjalistycznej (1968).
Życiorys.
Urodził się w rodzinie kolejarza. W 1911 ukończył gimnazjum i później pracował jako księgowy Kralupach, w 1915 został powołany do armii i skierowany na front wschodni. We wrześniu 1915 dostał się do rosyjskiej niewoli, gdzie w 1916 wstąpił do Drużyny Czeskiej – prekursora późniejszego Korpusu Czechosłowackiego. W 1917 walczył w bitwie pod Zborowem. Na froncie zachorował na gruźlicę, w związku z czym został zwolniony z dalszej służby. Później przeszedł szlak bojowy Korpusu Czechosłowackiego przez Syberię, po czym statkiem zwrócił do ojczyzny. W czerwcu 1920 został czechosłowackim oficerem zawodowym w stopniu kapitana, pełnił wiele funkcji w armii, służył m.in. w Użhorodzie, gdzie poznał Ludvíka Svobodę. W listopadzie 1937 został zastępcą dowódcy pułku piechoty w Brnie, w 1938 podczas mobilizacji dowodził 51 pułkiem piechoty w Czeskich Budziejowicach, w lipcu 1939 po zajęciu Czechosłowacji przez III Rzeszę zwolniono go z armii. Wówczas włączył się do działalności konspiracyjnej organizacji Obrona Narodu i został dowódcą jej oddziału w Czeskich Budziejowicach, jednocześnie w cywilu kierował miejscowym urzędem ewidencji działalności gospodarczej. W maju 1940, zagrożony aresztowaniem przez gestapo, które wpadło na jego trop, opuścił kraj i przez Słowację, Węgry, Jugosławię i Turcję dotarł na Bliski Wschód, gdzie w czerwcu 1940 został zastępcą dowódcy 4 pułku piechoty w Palestynie.
Od października 1941 do kwietnia 1942 wraz z pułkiem brał udział w bitwie o Tobruk i walkach z wojskami niemieckimi i włoskimi w Libii, we wrześniu 1943 został zastępcą dowódcy 1 Czechosłowackiej Brygady Pancernej w Wielkiej Brytanii, od marca do sierpnia 1944 kierował wydziałem Ministerstwa Obrony Narodowej w Londynie, później został włączony w skład I Czechosłowackiego Korpusu Armijnego walczącego u boku Armii Czerwonej, gdzie objął dowództwo 3 Czechosłowackiej Samodzielnej Brygady, a 3 kwietnia 1945 całego korpusu. Uczestniczył w operacji karpacko-dukielskiej i w walkach o wyzwolenie Słowacji i Moraw, był dwukrotnie ranny. W maju 1945 wziął udział w paradzie wojskowej na Placu Wacława, później został dowódcą 1 Okręgu Wojskowego w Pradze w stopniu generała dywizji, 20 lutego 1947 awansowano go na generała armii, jednak wraz z postępującym upartyjnieniem czechosłowackiej armii jego pozycja ulegała osłabieniu. W lutym 1948 wraz z gen. Svobodą brał udział w posiedzeniu założycielskim Wykonawczego Komitetu Wyborczego Frontu Narodowego, którego działalność była postrzegana jako wsparcie dla KPCz podczas kryzysu rządowego. W czerwcu 1948 został członkiem KPCz. W 1949 odznaczono go Orderem Białego Lwa „Za zwycięstwo”. W lutym 1951 jako „niegodny zaufania” i niewiarygodny politycznie został zmuszony do przejścia na emeryturę, a 20 listopada 1952 aresztowany i internowany w Valdicach, w 1953 usunięty z partii, w lutym 1954 zdegradowany, a w listopadzie 1954 skazany na 6 lat pod zarzutem sabotowania programu władz w armii. W kwietniu 1956 za wstawiennictwem Chruszczowa, Żukowa i Koniewa został wypuszczony i objęty wojskową rehabilitacją. W 1968 został zrehabilitowany politycznie i uhonorowany tytułem Bohatera Czechosłowackiej Republiki Socjalistycznej.

</doc>
<doc id="4225601" url="https://pl.wikipedia.org/wiki?curid=4225601" title="Benedito Beni dos Santos">
Benedito Beni dos Santos

Benedito Beni dos Santos (ur. 15 stycznia 1937 w Lagoinha) – brazylijski duchowny katolicki, biskup diecezji Lorena w latach 2006-2013.
Życiorys.
Wstąpił do seminarium w Ipiranga. Uzyskał tytuł magistra filozofii
edukacji na Papieskim Uniwersytecie Katolickim w São Paulo oraz doktorat z teologii dogmatycznej na tejże uczelni.
Święcenia kapłańskie przyjął 22 grudnia 1962 i został inkardynowany do diecezji Taubaté. Był m.in. koordynatorem diecezjalnym duszpasterstwa rodzin, moderatorem Kurii, członkiem kolegium
konsultorów oraz wikariuszem generalnym diecezji. Pracował także jako profesor teologii systematycznej na Papieskim Wydziale
Teologicznym Matki Bożej
Wniebowziętej w São Paulo i wykładowca filozofii edukacji na Uniwersytecie w Taubaté.
Episkopat.
28 listopada 2001 został mianowany przez papieża Jana Pawła II biskupem pomocniczym archidiecezji São Paulo i biskupem tytularnym "Nasai". Sakry biskupiej udzielił mu 9 lutego 2002 ówczesny ordynariusz tejże archidiecezji, kard. Cláudio Hummes. W archidiecezji był odpowiedzialny m.in. za Papieski Wydział Teologiczny Matki Bożej
Wniebowziętej. Był także wikariuszem biskupim dla regionu Lapa.
26 kwietnia 2006 Benedykt XVI mianował go biskupem diecezjalnym Loreny. Ingres odbył się 18 czerwca tegoż roku.
25 września 2013 przeszedł na emeryturę.

</doc>
<doc id="4225603" url="https://pl.wikipedia.org/wiki?curid=4225603" title="Horn (stacja kolejowa)">
Horn (stacja kolejowa)

Horn (niem. "Bahnhof Horn") – stacja kolejowa w Horn, w kraju związkowym Dolna Austria, w Austrii. Znajduje się na Kamptalbahn biegnącej z Hadersdorf am Kamp do Sigmundsherberg. 

</doc>
<doc id="4225604" url="https://pl.wikipedia.org/wiki?curid=4225604" title="Émilien Jacquelin">
Émilien Jacquelin

Émilien Jacquelin (ur. 11 lipca 1995 w Grenoble) – francuski biathlonista, srebrny medalista olimpijski i wielokrotny medalista mistrzostw świata.
Życiorys.
W 2014 roku zdobył brązowy medal mistrzostw świata juniorów w biegu indywidualnym na 12,5 km. Z juniorskich mistrzostw rozegranych rok później również wrócił z brązowym medalem, zdobytym w sztafecie 4×7,5 km. W 2016 roku został wicemistrzem Europy juniorów w biegu pościgowym na 12,5 km.
W zawodach Pucharu Świata zadebiutował 30 listopada 2017 roku w biegu indywidualnym na 20 km w Östersund, gdzie zajął 35. miejsce. W sprincie zajął wówczas 37. pozycję, a w biegu pościgowym był 28. Na podium Pucharu Świata stanął po raz pierwszy w grudniu 2017 roku w Hochfilzen, plasując się na trzecim miejscu w biegu sztafetowym. Pierwsze indywidualne miejsce w czołowej dziesiątce zawodów PŚ osiągnął w styczniu 2018 roku w sprincie w Rasen-Antholz, zajmując piąte miejsce. W sezonie 2019/2020 zajął piąte miejsce w klasyfikacji generalnej, wygrywając przy tym klasyfikację biegu pościgowego. W kolejnym sezonie był trzeci w klasyfikacji biegu pościgowego.
W styczniu 2018 roku zdobył srebrny medal mistrzostw Europy w pojedynczej sztafecie mieszanej, w której startował wraz z Julią Simon. Podczas mistrzostw świata w Anterselvie dwa lata później zdobył cztery medale. Najpierw zwyciężył w biegu pościgowym, wyprzedzając Johannesa Thingnesa Bø z Norwegii Rosjanina Aleksandra Łoginowa. Następnie był trzeci w pojedynczej sztafecie mieszanej i najlepszy w sztafecie mężczyzn. Ponadto był trzeci w biegu masowym, za Bø i swym rodakiem Quentinem Fillonem Mailletem. Tytuł mistrza świata w biegu pościgowym obronił na mistrzostwach świata w Pokljuce w 2021 roku, zdobywając wcześniej brązowy medal w sprincie. Wyprzedzili go jedynie Szwed Martin Ponsiluoma i kolejny Francuz - Simon Desthieux.
W lutym 2018 roku wystąpił na igrzyskach olimpijskich w Pjongczangu. Wziął udział w dwóch konkurencjach biathlonowych – w biegu indywidualnym zajął 77. miejsce, a w sztafecie 4×7,5 km był piąty, startując z Simonem Desthieuxem, Martinem Fourcadem i Antoninem Guigonnatem. Jacquelin uzyskał najlepszy czas biegu spośród Francuzów, był też najskuteczniejszy na strzelnicy.

</doc>
<doc id="4225605" url="https://pl.wikipedia.org/wiki?curid=4225605" title="Gintaras Striaukas">
Gintaras Striaukas

Gintaras Striaukas (ur. 24 kwietnia 1960) – litewski inżynier, minister transportu w latach 2000–2001.
Życiorys.
W 1983 ukończył studia inżynierskie w Wileńskim Instytucie Inżynierii Budownictwa. W 1994 uzyskał magisterium na tej samej uczelni. W latach 1991–2000 był dyrektorem Litewskiej Administracji Drogowej przy resorcie transportu. W wyborach w 2000 bez powodzenia ubiegał się o mandat poselski z ramienia Litewskiego Związku Liberałów. Od listopada 2000 do stycznia 2001 sprawował urząd ministra transportu w drugim rządzie Rolandasa Paksasa. Ustąpił w związku z zarzutem konfliktu interesów. Później zawodowo związany z sektorem prywatnym jako przedsiębiorca i menedżer.

</doc>
<doc id="4225607" url="https://pl.wikipedia.org/wiki?curid=4225607" title="Joanna Maria Chmielewska">
Joanna Maria Chmielewska

Joanna Maria Chmielewska (ur. 1964) – polska pedagog i pisarka.
Jest autorką książek dla dzieci (powieści – „Historia srebrnego talizmanu”, „Neska i srebrny talizman”, seria poetycka „Zaczarowane rymowanki”) i dla dorosłych („Poduszka w różowe słonie”, „Sukienka z mgieł”). „Neska i srebrny talizman” - książka nominowana do nagrody literackiej w konkursie Polskiej Sekcji IBBY Książka Roku 2011. „Niebieską niedźwiedzicę” czytelnicy uznali Najlepszą Książką Dziecięcą. „Przecinek i kropka” 2012 (główna nagroda w konkursie Empiku). Prowadzi warsztaty twórczego pisania dla dzieci, młodzieży i dorosłych.

</doc>
<doc id="4225611" url="https://pl.wikipedia.org/wiki?curid=4225611" title="Prognostyki">
Prognostyki

Naturalne prognostyki pogody – wyniki obserwacji miejscowych zjawisk zazwyczaj bez jakichkolwiek przyrządów. Na ich podstawie można przewidywać zjawiska pogodowe lub korygować prognozę opracowaną przez instytucje. Wystąpienie kilku zgodnych prognostyków z danej grupy umożliwia dość dokładne prognozowanie pogody.
Prognozowanie pogody na podstawie lokalnych obserwacji znane jest jeszcze z kultur starożytnych. Przewidywanie zjawisk pogodowych przeprowadza się na podstawie obserwacji:
Zjawiska poprzedzające pogodę deszczową.
Prognostyki po południu i wieczorem.
Prognostyki w nocy
Prognostyki poranne
Zjawiska poprzedzające występowanie pogody bez opadów.
Prognostyki po południu i wieczorem
Prognostyki w nocy
Prognostyki poranne
Zjawiska świadczące o ustaleniu się pogody bez opadów.
Prognostyki po południu i wieczorem
Prognostyki w nocy
Prognostyki poranne

</doc>
<doc id="4225613" url="https://pl.wikipedia.org/wiki?curid=4225613" title="Grotte (stacja kolejowa)">
Grotte (stacja kolejowa)

Grotte (wł. "Stazione di Grotte") – stacja kolejowa w Grotte, w prowincji Agrigento, w regionie Sycylia, we Włoszech. Stacja znajduje się na linii Caltanissetta Xirbi – Agrigento.
Według klasyfikacji RFI ma kategorię "brązową".

</doc>
<doc id="4225615" url="https://pl.wikipedia.org/wiki?curid=4225615" title="Jonas Rudalevičius">
Jonas Rudalevičius

Jonas Rudalevičius (ur. 26 kwietnia 1950 w Vilkabaliai) – litewski dyplomata i nauczyciel akademicki, w latach 1999–2000 minister.
Życiorys.
W 1973 ukończył studia z zakresu ekonomiki i organizacji budownictwa w Wileńskim Instytucie Inżynierii Budownictwa. Doktoryzował się z nauk społecznych w 1984. Pracował jako wykładowca i profesor macierzystej uczelni, przekształconej w międzyczasie w uniwersytet techniczny.
W 1991 został doradcą premiera Gediminasa Vagnoriusa do spraw współpracy gospodarczej z zagranicą. Od 1992 był radcą w ambasadzie Litwy w Niemczech, a od 1995 dyrektorem generalnym Stowarzyszenia Władz Lokalnych Litwy. W 1996 objął stanowisko wiceministra spraw zagranicznych. W latach 1999–2000 pełnił funkcję ministra do spraw reform administracji publicznej w pierwszym rządzie Andriusa Kubiliusa. Później do 2001 był urzędnikiem MSZ w randze ambasadora.
W latach 2001–2006 zajmował stanowisko ambasadora Litwy w Austrii z jednoczesną akredytacją na Słowację, Słowenię, Chorwację i Liechtenstein. Kolejne trzy lata pozostawał zatrudniony w departamencie konsularnym MSZ. Od 2009 do 2012 był stałym przedstawicielem Litwy przy ONZ i innych organizacjach międzynarodowych w Genewie. W 2012 objął placówkę dyplomatyczną w Szwajcarii, kierował nią do 2015.

</doc>
<doc id="4225617" url="https://pl.wikipedia.org/wiki?curid=4225617" title="Eric Franke">
Eric Franke

Eric Franke (ur. 16 sierpnia 1989) – niemiecki bobsleista, srebrny medalista olimpijski w czwórkach z 2018.
Wcześniej był sprinterem, startował na dystansie 100 i 200 metrów. Treningi bobslejowe rozpoczął w 2012, starty w kadrze narodowej w 2014. Zawody w Pjongczangu były jego pierwszymi igrzyskami olimpijskimi i zajął drugie miejsce w rywalizacji czwórek. Załogę boba tworzyli również Nico Walther, Kevin Kuske, Alexander Rödiger. W 2015 został mistrzem świata juniorów w dwójce. Ma w dorobku brąz mistrzostw świata w 2017 w czwórkach oraz srebro mistrzostw Europy w tym samym roku.

</doc>
<doc id="4225619" url="https://pl.wikipedia.org/wiki?curid=4225619" title="Volvo XC40">
Volvo XC40

Volvo XC40 – samochód osobowy typu SUV klasy kompaktowej produkowany pod szwedzką marką Volvo od 2017 roku.
Historia i opis modelu.
Studyjną zapowiedzią trzeciego i najmniejszego SUV-a w ofercie Volvo był przedstawiony w maju 2016 roku prototyp Volvo Concept 40.1, w obszernym zakresie zapowiadający wygląd planowanego wówczas produkcyjnego modelu. Jego premierę poprzedziło sfotografowanie rok później, w maju 2017, głęboko zamaskowanego przedprodukcyjnego egzemplarza zwiastującego debiut gotowego modelu w ciągu najbliższych miesięcy. Volvo XC40 oficjalnie zaprezentowano ostatecznie w drugiej połowie września 2017 jako najmniejszy i najtańszy SUV w ofercie, plasując się poniżej XC60 i XC90.
Pojazd został zbudowany na bazie nowej, modułowej płyty podłogowej "CMA", na której oparte zostały także inne kompaktowe modele koncernu Geely z tego okresu jak m.in. Geely Xingyue czy Lynk &amp; Co 01. Platforma pozwoliła wygospodarować obszerny rozstaw osi przy relatywnie niewielkiej długości nadwozia, co przełożyło się na przestrzeń w kabinie pasażerskiej. Wizualnie Volvo XC40 rozwinęło dotychczas stosowaną estetykę firmy, wyróżniając się jednak masywną sylwetką z agresywnie stylizowanymi akcentami. Jednym z charakterystycznych elementów pojazdu nawiązujących do innych modeli marki są światła do jazdy dziennej w kształcie młotu Thora wykonane w technologii LED. Producent przewidział rozbudowany pakiet personalizacji wyglądu zewnętrznego, poza liniami stylistycznymi umożliwiając także zamówienie XC40 z dwubarwnie malowanym nadwoziem.
Kabina pasażerska utrzymana została w typowej dla Volvo z końca drugiej dekady XXI wieku minimalistycznej estetyce. Deskę rozdzielczą przyozdobiły wąskie, pionowe nawiewy, z kolei konsolę centralną zdominował obszerny, 9-calowy ekran dotykowy pozwalający na sterowanie większością funkcji pojazdu na czele z systemem multimedialnym. W przypadku odmiany R-Design, we wnętrzu umożliwiono zastosowanie pomarańczowych akcentów z filcu o kontrastowej barwie m.in. wobec pasów bezpieczeństwa czy wykładziny wokół foteli.
Pojazd otrzymał tytuł Europejskiego Samochodu Roku 2018.
Lifting.
W marcu 2022 zaprezentowane zostało Volvo XC40 po restylizacji, w ramach której stylistyka kompaktowego SUV-a została upodobniona do elektrycznego SUV-a Coupe C40. Samochód zyskał przemodelowany zderzak z charakterystycznie ściętymi reflektorami i przeprojektowaną osłonę chłodnicy. Oświetlenie Full LED wykonano w bardziej zaawansowanej technologii pikselowej, z kolei listę wyposażenia rozbudowano o nowe systemy bezpieczeństwa, nowe kolory malowania nadwozia i przeprojektowane wzory alufelg. Gama wariantów napędowych została zelektryfikowana, z większym niż dotychczas udziałem jednostek typu mild-hybrid.
Sprzedaż.
Jest to pierwszy pojazd Volvo, przy którego sprzedaży uruchomiono program abonamentu „Care by Volvo”, który objął m.in.: ubezpieczenie, przeglądy oraz opony zimowe, a także care-sharing, wynajem większego auta, consierge i usługi door-to-door. Specyfikacja oraz cennik samochodu na rynku polskim zostały opublikowane tuż po premierze z drugiej połowy września 2017. Jako główne zakłady produkcyjne szwedzki producent wybrał zakłady w belgijskiej Gandawie, rozpoczynając wytwarzanie SUV-a pod koniec listopada 2017 roku. Ponadto, z myślą o potrzebach rynków Azji Wschodniej XC40 trafiło do produkcji także w chińskim Luqiao w kwietniu 2019 roku. Volvo XC40 zdobyło dużą popularność na rynku europejskim z rokrocznie rosnącą liczbą sprzedanych egzemplarzy między 2017 a 2021 rokiem. W 2020 roku samochód był drugim najchętniej kupowanym modelem z groma SUV-ów klasy premium w Polsce.
Wersje wyposażenia.
2017–2022:
od 2022:
Standardowe wyposażenie pojazdu obejmuje m.in.: system ABS z EBD, ESC, EBA, EBL, SIPS, WHIPS, CTC, TSA i RSC, pakiet City Safety, który m.in. awaryjnie wyhamuje pojazd w przypadku wykrycia ryzyka nieuchronnej kolizji; wykrywając m.in. pieszych, inne pojazdy, rowerzystów, a także zwierzęta. W określonych sytuacjach system może, w celu uniknięcia kolizji, zmienić tor jazdy pojazdu. Standardowo auto wyposażone też jest m.in.: w system unikania lub łagodzenia skutków kolizji z innymi samochodami na skrzyżowaniach, system utrzymywania pojazdu na pasie ruchu, układ ostrzegający o dekoncentracji kierowcy, układ informowania o znakach drogowych, tempomat, czujnik deszczu, system monitorowania ciśnienia w oponach, system audio wyposażony w 9-calowy ekran dotykowy, 3-głośniki, WiFi, Bluetooth oraz USB, klimatyzację, reflektory przednie wykonane w technologii LED oraz 17-calowe alufelgi.
Wersja Momentum dodatkowo wyposażona jest także m.in.: w elektryczną regulację siedzenia kierowcy z 4-stopniową regulacją odcinka lędźwiowego, winylowo-tekstylną tapicerkę, 18-calowe alufelgi, czujniki cofania, Volvo On Car, aluminiowo-skórzaną wielofunkcyjną kierownicę, klimatyzację automatyczną. Natomiast wersja Inscription dodatkowo została wyposażona w skórzaną tapicerkę, światła przeciwmgłowe wykonane w technologii LED. Wersja R-Design wyróżnia się głównie stylizację nadwozia, a także zmodyfikowanym zawieszeniem.
Opcjonalnie auto wyposażone może być m.in.: w system BLIS, funkcję Pilot Assist umożliwiającą półautonomiczną jazdę z prędkością do 130 km/h na drogach szybkiego ruchu, adaptacyjny tempomat, aktywne światła drogowe w technologii Full LED, dwustrefową klimatyzację automatyczną, przednie czujniki parkowania, asystenta parkowania prostopadłego i równoległego, aktywne zawieszenie, podgrzewane siedzenia przednie i tylne, kierownica oraz szyba przednia, elektrycznie otwieraną klapę bagażnika, elektrycznie składane lusterka zewnętrzne, system audio Harman&amp;Kardon wyposażony w 13 głośników, nawigację satelitarną, tuner TV, radio DAB oraz 19-, 20- i 21-calowe alufelgi.
XC40 Recharge.
Volvo XC40 Recharge zostało zaprezentowane po raz pierwszy w 2019 roku.
Dwa lata po premierze klasycznego Volvo XC40, szwedzki producent poszerzył rodzinę wariantów napędowych tym razem o model w pełni elektryczny. XC40 Recharge opracowane zostało jako pierwszy seryjny samochód napędzany prądem w historii Volvo, stanowiąc wstęp do ofensywy modelowej wśród konstrukcji o takim źródle zasilania, mających do 2025 roku stanowić docelowo połowę sprzedanych modeli firmy.
Pod kątem wizualnym Volvo XC40 Recharge w minimalnym stopniu odróżniło się od spalinowego odpowiednika, zyskując jedynie inną stylizację pasa przedniego. W miejscu osłony chłodnicy znalazła się duża, plastikowa zaślepka w kolorze nadwozia, na której centralnie umieszczone zostało logo firmowe. Pod względem walorów transportowych zmiana zaszła pod maską – tam wygospodarowano przestrzeń na niewielki przedni bagażnik o pojemności 30 litrów. Prezentując elektryczne XC40, producent wykorzystał w kabinie pasażerskiej nową generację systemu multimedialnego opartego na technologii Android.
Lifting.
W marcu 2022 Volvo XC40 Recharge, podobnie jak wariant spalinowy, przeszło restylizację dostosowującą wygląd zewnętrzny do modelu C40, choć od dostaw pierwszych egzemplarzy do klientów minęło wówczas niespełna pół roku. Zmiany wizualne skoncentrowały się na pasie przednim, który zyskał ścięte wewnątrz krawędzie reflektorów, a także przeprojektowany przedni zderzak z większymi wlotami powietrza. Inaczej ukształtowano też zaślepkę wlotu powietrza, który pozbawiono obramowania i nadano mu większy kształt.
Sprzedaż.
Produkcja pierwszych sztuk elektrycznego SUV-a rozpoczęła się w belgijskiej Gandawie rok po premierze, w październiku 2020 roku. Podobnie jak wariant spalinowy, tak i Volvo XC40 Recharge trafiło do sprzedaży na rynkach globalnych. Pierwsze sztuki, po opóźnieniach wywołanych niedoborem półprzewodników, rozpoczęto dostarczać do nabywców poczynając od czerwca 2021 roku. Samochód zdobył dużą popularność na rynku europejskim, już w październiku 2021 z 15 tysiącami dostarczonych samochodów stanowiąc 31,5% sprzedaży całej serii modelowej XC40. W marcu 2022 roku uruchomiono produkcję także w malezyjskiej fabryce Volvo w Shah Alam, z kolei w październiku tego samego roku rozpoczęto wytwarzać XC40 Recharge także w Indiach.
Dane techniczne.
Volvo XC40 Recharge to samochód w pełni elektryczny, do którego napędu wykorzystany został początkowo wyłącznie układ stworzony z dwóch silników. Rozwinęły one moc 402 KM przy 600 Nm maksymalnego momentu obrotowego, dzięki baterii o pojemności 78 kWh umożliwiając przejechanie na jednym ładowaniu do 400 kilometrów. W połowie 2022 roku gamę wzbogaciła także tańsza odmiana Single Motor, zgodnie z nazwą napędzana przez pojedynczy silnik o mocy 231 KM i 330 Nm maksymalnego momentu obrotowego. Zasięg akumulatora 69 kWh na jednym ładowaniu według normy WLTP to ok. 420 kilometrów.
C40 Recharge.
Volvo C40 Recharge zostało zaprezentowane po raz pierwszy w 2021 roku.
O możliwości pojawienia się pierwszego SUV-a Coupe w gamie Volvo po raz pierwszy mówiono w 2018 roku, wówczas miał on być klasycznym spalinowym samochodem. Równolegle spekulowano też, że inny model, kompaktowe Volvo V40, otrzyma bezpośredniego następcę w postaci drugiej generacji. Ostatecznie szwedzka firma zdecydowała się jednak zrezygnować z klasycznych kompaktowych samochodów osobowych, planowanym SUV-em Coupe zastępując V40. Samochód otrzymał nazwę C40 Recharge, powstając wyłącznie z myślą o napędzie elektrycznym, będąc drugim takim modelem w ówczesnej ofercie Volvo.
C40 Recharge powstało jako bardziej sportowo stylizowana alternatywa dla XC40 Recharge, odróżniając się od niego łagodniej opadającą linią dachu ku gwałtownie ściętemu tyłowi. Tylną część nadwozia przyozdobiły dwa spojlery, jeden przy krawędzi szyby i drugi na krańcu klapy bagażnika. Dwuczęściowe lampy położone zostały pod ostrym kątem. Z racji na ukształtowanie dachu i elektryczny napęd, bagażnik przy standardowym ułożeniu jest mniejszy o 47 litrów – ma pojemność 413 litrów. W pierwszych miesiącach produkcji, Volvo C40 Recharge do czasu liftingu XC40 i XC40 Recharge odróżniało się od nich inną stylizacją pasa przedniego – po marcu 2022 element ten jednak ujednolicono.
Sprzedaż.
Podobnie jak pokrewne XC40 i XC40 Recharge, produkcja Volvo C40 Recharge ulokowana została w belgijskiej Gandawie. Pierwsze samochodu opuściły fabrykę szwedzkiej firmy w październiku 2021, trafiając do nabywców na rynkach globalnych. Ponadto, do wytwarzania elektrycznego SUV-a Coupe wybrano jeszcze chińską fabrykę w Luqiao, która poza potrzebami tamtejszego rynku została wyznaczona do zaopatrywania także m.in. rynku australijskiego.
Dane techniczne.
Volvo C40 Recharge jest technicznie konstrukcją bliźniaczą wobec modelu XC40 Recharge, dzieląc z nim taką samą specyfikację układu napędowego. W pierwszej kolejności do sprzedaży trafiła topowa odmiana wyposażona w dwa silniki elektryczne o łącznej mocy 408 KM i 660 Nm maksymalnego momentu obrotowego, rozwijając 100 km/h w 4,7 sekundy i osiągając maksymalnie 180 km/h. Bateria o pojemności 78 kWh pozwala przejechać na jednym ładowaniu ok. 450 kilometrów. Tańsza odmiana z jednym silnikiem o mocy 231 KM i maksymalnym momencie obrotowym 330 Nm rozpędza się do 100 km/h w 7,4 sekundy, maksymalnie rozpędzając się do 160 km/h. Bateria o pojemności 69 kWh oferuje zasięg na jednym ładowaniu ok. 438 kilometrów.

</doc>
<doc id="4225620" url="https://pl.wikipedia.org/wiki?curid=4225620" title="Sam Edney">
Sam Edney



</doc>
<doc id="4225622" url="https://pl.wikipedia.org/wiki?curid=4225622" title="Danius Lygis">
Danius Lygis

Danius Lygis (ur. 15 września 1948 w Loluičiai w rejonie malackim) – litewski polityk, ekolog i nauczyciel akademicki, minister środowiska w latach 1999–2000.
Życiorys.
Kształcił się w szkole technicznej, pracował jako robotnik i brygadzista przy budowie elektrowni wodnej w Kraju Krasnojarskim. Po powrocie na Litwę zatrudniony przy rekultywacji gruntów. Studiował psychologię na Uniwersytecie Wileńskim oraz biologię w Wileńskim Instytucie Pedagogicznym. Specjalizował się w tematyce ekologicznej, obronił następnie doktorat. Został wykładowcą Wileńskiego Uniwersytetu Technicznego, a także doradcą sejmowej komisji ochrony środowiska.
Jako polityk związany z ugrupowaniem Związek Ojczyzny. W 1997 został wiceministrem środowiska. Od kwietnia 1999 do listopada 2000 sprawował urząd ministra środowiska w gabinetach, którymi kierowali Gediminas Vagnorius, Rolandas Paksas i Andrius Kubilius. Powrócił następnie do pracy naukowej jako docent na Uniwersytecie Michała Römera.

</doc>
<doc id="4225623" url="https://pl.wikipedia.org/wiki?curid=4225623" title="Pasteur (1928)">
Pasteur (1928)

Pasteur (Q139) – francuski oceaniczny okręt podwodny z okresu międzywojennego i II wojny światowej, jedna z 31 jednostek typu "Redoutable". Okręt został zwodowany 19 lipca 1928 roku w stoczni Arsenal de Brest w Breście, a do służby w Marine nationale wszedł we wrześniu 1932 roku. Jednostka pełniła służbę na Atlantyku i wzięła udział w kampanii norweskiej. 18 czerwca 1940 roku „Pasteur” został samozatopiony w Breście, by uniknąć dostania się w ręce Niemców.
Projekt i budowa.
„Pasteur” zamówiony został na podstawie programu rozbudowy floty francuskiej z 1925 roku. Projekt (o sygnaturze M6) był ulepszeniem pierwszych powojennych francuskich oceanicznych okrętów podwodnych – typu "Requin". Poprawie uległa krytykowana w poprzednim typie zbyt mała prędkość osiągana na powierzchni oraz manewrowość. Posiadał duży zasięg i silne uzbrojenie; wadą była ciasnota wnętrza, która powodowała trudności w dostępie do zapasów prowiantu i amunicji. Konstruktorem okrętu był inż. Jean-Jacques Roquebert.
„Pasteur” zbudowany został w stoczni Arsenal de Brest. Stępkę okrętu położono w 1925 roku, został zwodowany 19 lipca 1928 roku, a do służby w Marine nationale przyjęto go we wrześniu 1932 roku. Jednostka otrzymała numer burtowy Q139.
Dane taktyczno–techniczne.
„Pasteur” był dużym, oceanicznym dwukadłubowym okrętem podwodnym. Długość całkowita wynosiła 92,3 metra (92 metry między pionami), szerokość 8,2 metra i zanurzenie 4,7 metra. Wyporność standardowa w położeniu nawodnym wynosiła 1384 tony (normalna 1570 ton), a w zanurzeniu 2084 tony. Okręt napędzany był na powierzchni przez dwa silniki wysokoprężne Schneider o łącznej mocy 6000 KM. Napęd podwodny zapewniały dwa silniki elektryczne o łącznej mocy 2000 KM. Dwuśrubowy układ napędowy pozwalał osiągnąć prędkość 17 węzłów na powierzchni i 10 węzłów w zanurzeniu. Zasięg wynosił 10 000 Mm przy prędkości 10 węzłów w położeniu nawodnym (lub 4000 Mm przy prędkości 17 węzłów) oraz 100 Mm przy prędkości 5 węzłów pod wodą. Zbiorniki paliwa mieściły 95 ton oleju napędowego. Dopuszczalna głębokość zanurzenia wynosiła 80 metrów, zaś czas zanurzenia 45-50 sekund. Autonomiczność okrętu wynosiła 30 dób.
Okręt wyposażony był w siedem wyrzutni torped kalibru 550 mm: cztery na dziobie i jeden potrójny zewnętrzny aparat torpedowy. Prócz tego za kioskiem znajdował się jeden podwójny dwukalibrowy (550 lub 400 mm) aparat torpedowy. Na pokładzie było miejsce na 13 torped, w tym 11 kalibru 550 mm i dwie kalibru 400 mm. Uzbrojenie artyleryjskie stanowiło działo pokładowe kalibru 100 mm L/45 M1925 oraz zdwojone stanowisko wielkokalibrowych karabinów maszynowych Hotchkiss kalibru 13,2 mm L/76.
Załoga okrętu składała się z 4 oficerów oraz 57 podoficerów i marynarzy.
Służba.
W momencie wybuchu II wojny światowej okręt pełnił służbę na Atlantyku, wchodząc w skład 2. dywizjonu 4. eskadry okrętów podwodnych okrętów podwodnych w Breście, przechodząc w pierwszym tygodniu września remont. Dowódcą jednostki był w tym okresie kpt. mar. P.E.A.E. Mertz. Od 22 września do 3 listopada 1939 roku okręt (wraz z bliźniaczymi jednostkami „Achille”, „Casabianca” i „Sfax”) patrolował rejon przylądka Ortegal w poszukiwaniu niemieckich statków handlowych zmierzających do hiszpańskich portów. W dniach 14–25 listopada „Pasteur” eskortował krążownik pomocniczy „Quercy” na trasie z Brestu do Halifaxu, a od 14 do 20 grudnia uczestniczył w eskorcie konwoju HX-12 z Halifaxu do Liverpoolu. 17 kwietnia 1940 roku wszystkie jednostki 2. dywizjonu okrętów podwodnych („Pasteur”, „Achille”, „Casabianca” i „Sfax”) udały się do Harwich, by wspomóc Brytyjczyków w kampanii norweskiej („Pasteur” został uszkodzony podczas wykonywania manewrów w porcie docelowym i nie mógł się zanurzać). 24 kwietnia niesprawny okręt opuścił Harwich i udał się do Dover, skąd 3 maja w eskorcie awiza „Amiral Mouchez” wyruszył do Cherbourga (razem z uszkodzonym okrętem podwodnym „Orphée”). W czerwcu okręt znajdował się w Cherbourgu w naprawie, która miała zakończyć się do 15 sierpnia, a jego dowódcą był nadal kpt. mar. P.E.A.E. Mertz. 18 czerwca 1940 roku znajdująca się w stoczni w Breście jednostka została samozatopiona, by uniknąć zdobycia przez zajmujących port Niemców.

</doc>
<doc id="4225625" url="https://pl.wikipedia.org/wiki?curid=4225625" title="Zorrotza (stacja kolejowa)">
Zorrotza (stacja kolejowa)

Zorrotza (hiszp. "Estación de Zorrotza", bas: "Zorrotzako geltokia") – stacja kolejowa w Bilbao, w prowincji Vizcaya we wspólnocie autonomicznej Kraj Basków, w Hiszpanii. 
Jest częścią Cercanías Bilbao i obsługuje pociągi linii C-1, C-2.
Położenie stacji.
Znajduje się na linii kolejowej Bilbao – Santurce w km 3,2 na wysokości 12 m n.p.m.
Historia.
Została otwarta w dniu 19 marca 1888 wraz z odcinkiem linii Bilbao-Barakaldo, która miała połączyć Bilbao z Portugalete. Prace zostały przeprowadzone przez Compañía del Ferrocarril de Bilbao a Portugalete. W 1924 wchłonięta została przez Norte, która utrzymywała zarządzanie stacją do czasu nacjonalizacji linii kolejowych w Hiszpanii w 1941, wraz z utworzeniem RENFE. 
Od 31 grudnia 2004 Adif jest właścicielem obiektów kolejowych.

</doc>
<doc id="4225628" url="https://pl.wikipedia.org/wiki?curid=4225628" title="Schwaikheim (przystanek kolejowy)">
Schwaikheim (przystanek kolejowy)

Schwaikheim (niem: "Bahnhof Schwaikheim") – przystanek kolejowy w Schwaikheim, w kraju związkowym Badenia-Wirtembergia, w Niemczech. Według DB Station&amp;Service ma kategorię 5. Znajduje się na 6,8 km linii Waiblingen – Schwäbisch Hall-Hessental. Obsługiwany jest przez pociągi S-Bahn.

</doc>
<doc id="4225634" url="https://pl.wikipedia.org/wiki?curid=4225634" title="Jan Černý (polityk)">
Jan Černý (polityk)

Jan Černý (ur. 4 marca 1874 w Uherským Ostrohu, zm. 10 kwietnia 1959 tamże) – czechosłowacki polityk, dwukrotny premier Czechosłowacji (1920-1921 i 1926).
Życiorys.
W 1894 ukończył gimnazjum w mieście Uherské Hradiště, a w 1898 wydział prawa na Uniwersytecie Praskim. Pracował w hejtmanstvie okresu (odpowiednik urzędu marszałkowskiego) w Hodonínie, później w Ministerstwie Spraw Publicznych w Wiedniu. W 1910 wrócił z Wiednia i podjął pracę w urzędzie w Prostějovie, w latach 1912–1918 był przewodniczącym prezydium gubernatora Brna. Po uzyskaniu niepodległości przez Czechosłowację w 1918 został mianowany przez radę ministrów administratorem władz miasta Brna. W latach 1919–1920 był kierownikiem administracji politycznej na Morawach, a od 1920 do 1928 pełnił urząd zemskego prezidenta (odpowiednik wojewody) Moraw. Po reformie administracyjnej, w latach 1928–1939 był prezidentem Ziemi Morawskośląskiej. Jednocześnie, od 15 września 1920 do 26 września 1921 stał na czele czechosłowackiego rządu i był ministrem spraw wewnętrznych. W latach 1921–1922 sprawował urząd ministra spraw wewnętrznych w rządzie Edvarda Beneša. Ponownie był premierem Czechosłowacji od 18 marca do 12 października 1926, a następnie do 1 lutego 1929 był ministrem spraw wewnętrznych rządu parlamentarnego. Od września 1932 do lutego 1934 pełnił funkcję ministra spraw wewnętrznych w rządzie Jana Malypetra, a od 29 września do 1 grudnia 1938 w rządzie Jana Syrový'ego. W kwietniu 1939 złożył wniosek o przejście na emeryturę. W maju 1939 zakończył służbę państwową.

</doc>
<doc id="4225635" url="https://pl.wikipedia.org/wiki?curid=4225635" title="Gare de Hœnheim-Tram">
Gare de Hœnheim-Tram

Gare de Hœnheim-Tram – przystanek kolejowy w miejscowości Hœnheim, w departamencie Dolny Ren, w regionie Grand Est, we Francji. Jest zarządzana przez SNCF i obsługiwany przez pociągi TER Grand Est. Na przystanku istnieje możliwość przesiadki na tramwaje.
Położenie.
Znajduje się na linii Strasbourg – Lauterbourg, na km 5,625 między stacjami Bischheim i La Wantzenau, na wysokości 136 m n.p.m. 

</doc>
<doc id="4225642" url="https://pl.wikipedia.org/wiki?curid=4225642" title="Josh Cullen">
Josh Cullen

Joshua Jon Cullen (ur. 7 kwietnia 1996 w Westcliff-on-Sea) – irlandzki piłkarz występujący na pozycji pomocnika w angielskim klubie Burnley F.C.

</doc>
<doc id="4225647" url="https://pl.wikipedia.org/wiki?curid=4225647" title="Lida (stacja kolejowa)">
Lida (stacja kolejowa)

Lida (biał: "Станция Ліда", ros: "Лида")) – stacja kolejowa w Lidzie, w obwodzie grodzieńskim, na Białorusi, obsługiwana przez grodzieńską administrację Kolei Białoruskich. Ważny węzeł kolejowy.

</doc>
<doc id="4225648" url="https://pl.wikipedia.org/wiki?curid=4225648" title="Tyler George">
Tyler George

Tyler George (ur. 6 października 1982 w Duluth) – amerykański curler i menedżer, mistrz olimpijski z 2018.
Jest trzecim i wiceskipem w drużynie Johna Shustera.
Życie prywatne.
Tyler George rozpoczął uprawiać curling w 1994. Dyscyplinę tą na poziomie międzynarodowym uprawia również jego siostra Courtney, olimpijka z Turynu. George pracuje jako dyrektor generalny detalisty alkoholowego George's Liquor.

</doc>
<doc id="4225651" url="https://pl.wikipedia.org/wiki?curid=4225651" title="Chung Il-kwon">
Chung Il-kwon

Chung Il-kwon (, "Jŏng Il Kwŏn"; ur. 21 listopada 1917 w prowincji Ussuryjsku w Rosji, zm. 17 stycznia 1994 na Hawajach) – południowokoreański generał i polityk, premier Korei Południowej (1964–1970).
Życiorys.
W 1940 ukończył Akademię Wojskową w Tokio i służył w Cesarskiej Armii Japońskiej w Mandżurii podczas II wojny światowej jako Nakajima Ikken ( lub ). Wstąpił także do wojsk Mandżukuo.
Gdy w czerwcu 1950 wybuchła wojna koreańska, Chung został dowódcą Sił Zbrojnych Republiki Korei. Dowodził nimi m.in. podczas odwrotu w lipcu i sierpniu do Pusan, w koordynacji z amerykańską 8. Armią, a także podczas wrześniowego desantu amerykańskiego w Inczon, który zatrzymał północnokoreańską ofensywę. Obwołany „bohaterem Republiki Korei” (południowej), w 1956–1957 był szefem sztabu południowokoreańskich sił zbrojnych w stopniu czterogwiazdkowego generała. Później był ambasadorem Korei Południowej w USA, Francji i kilku krajach latynoamerykańskich. W latach 1964–1970 stał na czele rządu Korei Południowej, później pełnił szereg funkcji w rządzie, zanim funkcję prezydenta objął w 1980 Chun Doo-hwan.

</doc>
<doc id="4225652" url="https://pl.wikipedia.org/wiki?curid=4225652" title="Abierto Mexicano Telcel 2018 (kobiety)">
Abierto Mexicano Telcel 2018 (kobiety)

Abierto Mexicano Telcel 2018, właśc. Abierto Mexicano TELCEL presentado por HSBC 2018 – tenisowy turniej WTA kategorii WTA International Series w sezonie 2018 z cyklu Abierto Mexicano Telcel rozgrywany w dniach 26 lutego–3 marca 2018 roku w Acapulco na kortach twardych o puli nagród wynoszącej 250 000 dolarów amerykańskich.

</doc>
<doc id="4225654" url="https://pl.wikipedia.org/wiki?curid=4225654" title="Kim Sun-a">
Kim Sun-a

Kim Sun-a (hangul: 김선아; ur. 1 października 1973 w Daegu) – południowokoreańska aktorka.

</doc>
<doc id="4225667" url="https://pl.wikipedia.org/wiki?curid=4225667" title="Yuko Ito">
Yuko Ito



</doc>
<doc id="4225669" url="https://pl.wikipedia.org/wiki?curid=4225669" title="Abierto Mexicano Telcel 2018 (mężczyźni)">
Abierto Mexicano Telcel 2018 (mężczyźni)

Abierto Mexicano Telcel 2018, właśc. Abierto Mexicano TELCEL presentado por HSBC 2018 – tenisowy turniej ATP kategorii ATP World Tour 500 w sezonie 2018 z cyklu Abierto Mexicano Telcel rozgrywany w dniach 26 lutego–3 marca 2018 roku w Acapulco na kortach twardych o puli nagród wynoszącej 1 789 445 dolarów amerykańskich.

</doc>
<doc id="4225670" url="https://pl.wikipedia.org/wiki?curid=4225670" title="Gustav Szinda">
Gustav Szinda

Gustav Szinda (ur. 13 lutego 1897 we wsi Blindgallen (obecnie Błąkały) w Prusach Wschodnich, zm. 23 września 1988) – niemiecki działacz komunistyczny, generał major Stasi.
Życiorys.
Urodził się jako syn cieśli. Skończył szkołę podstawową, pracował jako ślusarz maszynowy, 1914-1918 odbywał służbę w niemieckiej armii. W 1918 związał się z ruchem lewicowym, wstępując do Niezależnej Socjaldemokratycznej Partii Niemiec, od 1920 pracował jako maszynista w Gelsenkirchen, 1920-1924 uczestniczył w zbrojnych wystąpieniach w Zagłębiu Ruhry. W 1925 wstąpił do paramilitarnej formacji Roter Frontkämpferbund, od 1931 był bezrobotny, w 1933 przeszedł na nielegalną stopę, został instruktorem i sekretarzem-organizatorem KPD. W 1935 wyemigrował z Niemiec do Amsterdamu, skąd w 1936 udał się do Hiszpanii, by walczyć w wojnie domowej. Był szefem sztabu i następnie dowódcą batalionu im. Thälmanna (późniejsza Brygada im. Ernsta Thälmanna), 1937-1938 pracował w kontrwywiadzie Brygad Międzynarodowych, następnie w aparacie KC KPH.
Po zakończeniu wojny domowej w Hiszpanii w 1939 udał się do ZSRR, gdzie pracował w Kominternie, w 1943 został przerzucony na tyły niemieckich wojsk, gdzie walczył w składzie oddziałów komunistycznej partyzantki do końca wojny. Od września do grudnia 1945 wykładał w Szkole Antyfaszystowskiej nr 12, potem wrócił do Niemiec i od stycznia 1946 pracował w policji w Berlinie Wschodnim. Od sierpnia 1946 do 1948 kierował działem kadr Zarządu Policji Ludowej Meklemburgii, a 1948-1948 działem kadr władz tego landu, 1949-1951 był szefem wydziału ds. zagadnień policyjnych i pracy partyjnej KC NRD. W 1951 został kadrowym funkcjonariuszem Stasi, od grudnia 1951 do września 1952 był szefem Wydziału 1 (Kontrwywiadowczego) Służby Wywiadowczej Polityki Zagranicznej NRD, od września 1952 do lipca 1953 szefem Wydziału II Głównego (wywiad ekonomiczny) Służby Wywiadowczej Polityki Zagranicznej NRD, następnie 1953-1954 zastępcą szefa Wydziału II Głównego (wywiad ekonomiczny) Głównego Wydziału XV Stasi Ministerstwa Spraw Wewnętrznych NRD. Od 1954 do listopada 1955 kierował Wydziałem VII Stasi MSW NRD, 1955-1957 Wydziałem VII Ministerstwa Bezpieczeństwa Państwowego NRD, a 1958-1965 był szefem Okręgowego Zarządu Stasi w Neubrandenburgu, w 1964 otrzymał stopień generała majora, a w 1965 przeszedł na emeryturę.

</doc>
<doc id="4225673" url="https://pl.wikipedia.org/wiki?curid=4225673" title="Magnus Chase i bogowie Asgardu">
Magnus Chase i bogowie Asgardu

Magnus Chase i bogowie Asgardu (ang. "Magnus Chase and the Gods of Asgard") – trzytomowa seria książek autorstwa Ricka Riordana, opisująca przygody nastoletniego Magnusa Chase’a. Świat przedstawiony to mieszanka realiów XXI wieku i mitologii nordyckiej. Okładki wykonał John Rocco.

</doc>
<doc id="4225688" url="https://pl.wikipedia.org/wiki?curid=4225688" title="Mila Felzensztejn">
Mila Felzensztejn

Mila Łazariewicz Felzensztejn (, ; ur. 23 sierpnia 1924 w Charkowie, zm. 14 października 2006 w Lod) – radziecki żołnierz, młodszy porucznik, Bohater Związku Radzieckiego (1943).
Życiorys.
Był narodowości żydowskiej. Miał wykształcenie średnie, w 1942 został powołany do Armii Czerwonej przez komisariat wojskowy w Samarkandzie, ukończył szkołę wojskową w Taszkencie. Wiosną 1943 w stopniu młodszego lejtnanta przybył na front jako dowódca plutonu w 1339. pułku strzelców w składzie 318. Dywizji Strzeleckiej, latem 1943 na Froncie Północno-Kaukaskim w składzie 18 Armii uczestniczył w walkach o wyzwolenie Krasnodaru, jesienią 1943 wyróżnił się w operacji mającej na celu uchwycenie przyczółka na Półwyspie Krymskim w rejonie miejscowości Eltigen na południe od Kerczu. W nocy na 1 listopada 1943 w walkach nad Cieśniną Kerczeńską został ciężko ranny i odesłany do szpitala polowego, następnie do szpitala w Soczi, skąd później wyjechał do rodziny w Samarkandzie. 17 listopada 1943 nadano mu tytuł Bohatera Związku Radzieckiego i Order Lenina. Po powrocie na front został dowódcą kompanii, wiosną 1944 brał udział w walkach o Krym, m.in. pod Sewastopolem, gdzie został ranny w nogę i ewakuowany stamtąd do szpitala w Kisłowodzku. W marcu 1945 został zwolniony z armii jako inwalida wojenny, w 1946 wraz z rodziną wrócił do Charkowa, gdzie ukończył technikum przemysłu lekkiego i później pracował w fabryce jako szef warsztatu. W grudniu 1974 wraz z rodziną wyemigrował do Izraela, gdzie od dwóch lat mieszkał jego ojciec. Pracował w zakładzie produkcyjnym w mieście Lod.

</doc>
<doc id="4225690" url="https://pl.wikipedia.org/wiki?curid=4225690" title="Francesco D'Aniello">
Francesco D'Aniello



</doc>
<doc id="4225694" url="https://pl.wikipedia.org/wiki?curid=4225694" title="Lupita D'alessio">
Lupita D'alessio



</doc>
<doc id="4225696" url="https://pl.wikipedia.org/wiki?curid=4225696" title="Fabryka Amortyzatorów w Krośnie">
Fabryka Amortyzatorów w Krośnie

Fabryka Amortyzatorów w Krośnie – polska fabryka zajmująca się produkcją komponentów dla potrzeb przemysłu motoryzacyjnego, głównie amortyzatorów, sprężyn gazowych i innych.
Historia.
w 1944 roku w rejonie obecnej ulicy Okulickiego w Krośnie powstała Państwowa Stacja Traktorów i Maszyn Rolniczych.
W 1968 roku rozpoczęła się tu produkcja amortyzatorów włoskiej firmy RIV Officine di Villar Perosa (obecnie stanowiąca część szwedzkiego koncernu SKF) w ramach licencji na samochód osobowy Fiat 125p, następnie w oparciu o angielską licencję firmy Armstrong, w 1976 roku doszła licencja na sprężyny gazowe.
Zakłady Sprzętu Motoryzacyjnego od 1969 r. znane są pod nazwą Fabryka Amortyzatorów "Polmo"
30 czerwca 1997 roku Fabrykę Amortyzatorów S.A. nabywa Delphi Automotive Systems, będącą częścią General Motors Corporation Odtąd fabryka działa jako Delphi Chassis Systems Krosno SA
13 maja 2006 roku po odkupieniu przez Leszeka Waliszewskiego, Krzysztofa Freleka i Piotra Suwalskiego części przedsiębiorstwa zajmującą się produkcją sprężyn gazowych, drążków kierowniczych i przegubów kulowych, a także linie do regeneracji sprzęgieł samochodowych i zakład obróbki skrawaniem FA Krosno wznowiła produkcję pod własną marką.
W 2009 roku pozostałą część krośnieńskiej fabryki stanowiącej linię produkcyjną amortyzatorów i hamulców kupiła od Delphi chińska spółka Beijing West Industries. W tym samym roku FA Krosno sprzedała kompletną linie produkcyjną i technologie do produkcji przegubów kulowych firmie Pelmet Krościenko Wyżne

</doc>
<doc id="4225704" url="https://pl.wikipedia.org/wiki?curid=4225704" title="Achille (1930)">
Achille (1930)

Achille (Q147) – francuski oceaniczny okręt podwodny z okresu międzywojennego i II wojny światowej, jedna z 31 jednostek typu "Redoutable". Okręt został zwodowany 28 maja 1930 roku w stoczni Arsenal de Brest w Breście, a do służby w Marine nationale wszedł w czerwcu 1933 roku. Jednostka pełniła służbę na Atlantyku i wzięła udział w kampanii norweskiej. 18 czerwca 1940 roku „Achille” został samozatopiony w Breście, by uniknąć dostania się w ręce Niemców.
Projekt i budowa.
„Achille” zamówiony został na podstawie programu rozbudowy floty francuskiej z 1926 roku. Projekt (o sygnaturze M6) był ulepszeniem pierwszych powojennych francuskich oceanicznych okrętów podwodnych – typu "Requin". Poprawie uległa krytykowana w poprzednim typie zbyt mała prędkość osiągana na powierzchni oraz manewrowość. Posiadał duży zasięg i silne uzbrojenie; wadą była ciasnota wnętrza, która powodowała trudności w dostępie do zapasów prowiantu i amunicji. Konstruktorem okrętu był inż. Jean-Jacques Roquebert.
„Achille” zbudowany został w stoczni Arsenal de Brest. Stępkę okrętu położono w 1927 roku, został zwodowany 28 maja 1930 roku, a do służby w Marine nationale przyjęto go w czerwcu 1933 roku. Jednostka otrzymała numer burtowy Q147.
Dane taktyczno–techniczne.
„Achille” był dużym, oceanicznym dwukadłubowym okrętem podwodnym. Długość całkowita wynosiła 92,3 metra (92 metry między pionami), szerokość 8,2 metra i zanurzenie 4,7 metra. Wyporność standardowa w położeniu nawodnym wynosiła 1384 tony (normalna 1570 ton), a w zanurzeniu 2084 tony. Okręt napędzany był na powierzchni przez dwa silniki wysokoprężne Schneider o łącznej mocy 6000 KM. Napęd podwodny zapewniały dwa silniki elektryczne o łącznej mocy 2000 KM. Dwuśrubowy układ napędowy pozwalał osiągnąć prędkość 17 węzłów na powierzchni i 10 węzłów w zanurzeniu. Zasięg wynosił 10 000 Mm przy prędkości 10 węzłów w położeniu nawodnym (lub 4000 Mm przy prędkości 17 węzłów) oraz 100 Mm przy prędkości 5 węzłów pod wodą. Zbiorniki paliwa mieściły 95 ton oleju napędowego. Dopuszczalna głębokość zanurzenia wynosiła 80 metrów, zaś czas zanurzenia 45-50 sekund. Autonomiczność okrętu wynosiła 30 dób.
Okręt wyposażony był w siedem wyrzutni torped kalibru 550 mm: cztery na dziobie i jeden potrójny zewnętrzny aparat torpedowy. Prócz tego za kioskiem znajdował się jeden podwójny dwukalibrowy (550 lub 400 mm) aparat torpedowy. Na pokładzie było miejsce na 13 torped, w tym 11 kalibru 550 mm i dwie kalibru 400 mm. Uzbrojenie artyleryjskie stanowiło działo pokładowe kalibru 100 mm L/45 M1925 oraz zdwojone stanowisko wielkokalibrowych karabinów maszynowych Hotchkiss kalibru 13,2 mm L/76.
Załoga okrętu składała się z 4 oficerów oraz 57 podoficerów i marynarzy.
Służba.
W momencie wybuchu II wojny światowej okręt pełnił służbę na Atlantyku, wchodząc w skład 2. dywizjonu 4. eskadry okrętów podwodnych w Breście. Dowódcą jednostki był w tym okresie kpt. mar. P.A.G. Terlier. Od 22 września do 3 listopada 1939 roku okręt (wraz z bliźniaczymi jednostkami „Pasteur”, „Casabianca” i „Sfax”) patrolował rejon przylądka Ortegal w poszukiwaniu niemieckich statków handlowych zmierzających do hiszpańskich portów. W dniach 14–25 listopada „Achille” eskortował krążownik pomocniczy „Quercy” na trasie z Brestu do Halifaxu, a od 10 do 22 grudnia uczestniczył w eskorcie konwoju HXF-12 z Halifaxu do Liverpoolu. 17 kwietnia 1940 roku wszystkie jednostki 2. dywizjonu okrętów podwodnych („Achille”, „Pasteur”, „Casabianca” i „Sfax”) udały się do Harwich, by wspomóc Brytyjczyków w kampanii norweskiej (dowództwo „Achille” sprawował kpt. mar. E. Michaud). 18 kwietnia okręt przepłynął do Dundee, skąd 20 kwietnia wyszedł na patrol pod Stavanger. Na kolejny patrol jednostkę wysłano w okolice Lindesnes, a zakończył się on 28 kwietnia. W nocy z 13 na 14 maja pod Lindesnes „Achille” podczas ataku na dwa niemieckie transportowce został niecelnie obrzucony bombami przez wrogie samoloty. 20 maja okręt powrócił do Dundee i został uszkodzony w nalocie (niesprawne były zewnętrzne zbiorniki paliwa, echosonda i obie śruby napędowe). 25 maja uszkodzona jednostka wraz z pomocniczym stawiaczem min „Pollux” opuściła Rosyth i udała się do Cherbourga. W czerwcu okręt znajdował się w Breście w naprawie, a jego dowódcą był nadal kpt. mar. E. Michaud. 18 czerwca 1940 roku znajdująca się w stoczni w Breście jednostka została samozatopiona, by uniknąć zdobycia przez zajmujących port Niemców.

</doc>
<doc id="4225709" url="https://pl.wikipedia.org/wiki?curid=4225709" title="Julian Saganowski">
Julian Saganowski

 
Julian Józef Saganowski (ur. 17 stycznia 1892, zm. 10 grudnia 1928 w Poznaniu) – major piechoty Wojska Polskiego.
Życiorys.
W czasie I wojny światowej walczył na froncie rosyjskim i włoskim. 1 grudnia 1917 roku został mianowany podporucznikiem rezerwy piechoty. Jego oddziałem macierzystym był 34 pułk strzelców Obrony Krajowej. 
W 1918 roku został przyjęty do Wojska Polskiego i przydzielony do 2 pułku piechoty Ziemi Rzeszowskiej, który później został przemianowany na 18 pułk piechoty. W grudniu 1918 roku wziął udział w odsieczy Lwowa. Następnie walczył na wojnie z bolszewikami dowodząc kompanią, a następnie batalionem.
19 sierpnia 1920 roku został zatwierdzony z dniem 1 kwietnia 1920 roku w stopniu kapitana, w piechocie, w grupie oficerów byłej armii austriacko-węgierskiej. Pełnił wówczas służbę w 18 pułku piechoty. 1 czerwca 1921 roku nadal pełnił służbę w 18 pułku piechoty. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 507. lokatą w korpusie oficerów piechoty, a jego oddziałem macierzystym był wciąż 18 pułk piechoty. W następnych latach pełnił służbę w 81 pułku Strzelców Grodzieńskich w Grodnie. 3 maja 1926 roku został mianowany majorem ze starszeństwem z dniem 1 lipca 1925 roku i 51. lokatą w korpusie oficerów piechoty. 23 maja 1927 roku został przeniesiony do 60 pułku piechoty w Ostrowie Wielkopolskim na stanowisko kwatermistrza. Zmarł 10 grudnia 1928 roku w 7 Szpitalu Okręgowym Poznaniu. 14 grudnia 1928 roku został pochowany na cmentarzu parafialnym w Ostrowie Wielkopolskim. 
Major Saganowski był miłośnikiem i propagatorem wioślarstwa. W 1923 roku zorganizował wielki rajd wioślarski Niemen-Gdańsk.

</doc>
<doc id="4225713" url="https://pl.wikipedia.org/wiki?curid=4225713" title="Justin Morrow">
Justin Morrow

Justin Morrow (ur. 4 października 1987 w Cleveland) – amerykański piłkarz występujący na pozycji lewego obrońcy, obecnie zawodnik kanadyjskiego Toronto FC.
Kariera klubowa.
Morrow pochodzi z Cleveland w stanie Ohio. Jego ojciec w młodości uprawiał wrestling, zaś matka trenowała hokej na trawie. Posiada młodszą siostrę. Uczęszczał do lokalnej Saint Ignatius High School, gdzie był wyróżniającym się zawodnikiem szkolnych rozgrywek. Zdobył ze swoją drużyną dwa z rzędu mistrzostwa stanu (2004, 2005), pierwsze w historii swojej szkoły – sam zaś został wybrany do adidas/NSCAA High School All-American. Równocześnie trenował również lekkoatletykę. W późniejszym czasie studiował na University of Notre Dame w South Bend, w stanie Indiana, występując w uczelnianym zespole Notre Dame Fighting Irish. Podczas pobytu w drużynie dwukrotnie był wybierany do Big East Academic All-Star (2007, 2008), a na ostatnim roku pełnił rolę kapitana ekipy. Równocześnie grał w kilku zespołach z czwartego poziomu rozgrywkowego – USL Premier Development League, kolejno były to Indiana Invaders, Cleveland Internationals i Chicago Fire Premier.
W styczniu 2010 Morrow został wybrany w ramach MLS SuperDraft (z dwudziestego ósmego miejsca) przez San Jose Earthquakes. W drużynie tej pierwszy mecz rozegrał w kwietniu 2010 z Real Salt Lake (3:3, 5:3 k) w krajowym pucharze (U.S. Open Cup), strzelając wówczas gola. W Major League Soccer zadebiutował 1 maja 2010 w wygranym 1:0 spotkaniu z Colorado Rapids, lecz początkowo nie potrafił przebić się do składu i we wrześniu został wypożyczony na dwa miesiące do FC Tampa Bay z drugiego poziomu rozgrywek – USSF Division 2 Professional League. Po raz kolejny udał się na wypożyczenie do Tampa Bay w lipcu 2011, tym razem spędził jednak w tym zespole zaledwie dwa tygodnie w rozgrywkach North American Soccer League. Podstawowym zawodnikiem Earthquakes został dopiero w sezonie 2012, kiedy to zajął z drużyną pierwsze miejsce w konferencji zachodniej, zdobywając trofeum Supporters' Shield. Premierowego gola w najwyższej klasie rozgrywkowej strzelił 2 maja 2012 w wygranej 5:3 konfrontacji z D.C. United, a ogółem barwy Earthquakes reprezentował przez cztery lata.
W styczniu 2014 Morrow przeniósł się do ekipy Toronto FC, w zamian za "allocation money" w najbliższym drafcie. Tam z miejsca wywalczył sobie niepodważalne miejsce w wyjściowym składzie i jeszcze w tym samym roku dotarł do finału turnieju Canadian Championship. W sezonie 2016 dotarł natomiast do finału Major League Soccer (MLS Cup), a także wygrał Canadian Championship. Jeszcze bardziej udane były dla niego rozgrywki 2017, podczas których zajął z Toronto pierwsze miejsce w konferencji wschodniej i drugi raz w karierze wywalczył Supporters' Shield, po czym wygrał rozgrywki MLS – po raz pierwszy w historii klubu. Sam był czołowym graczem zespołu trenera Grega Vanneya i został wybrany do MLS Best XI – najlepszej jedenastki rozgrywek. Drugi raz z rzędu triumfował również w Canadian Championship.
Kariera reprezentacyjna.
W seniorskiej reprezentacji Stanów Zjednoczonych Morrow zadebiutował za kadencji selekcjonera Jürgena Klinsmanna, 29 stycznia 2013 w zremisowanym 0:0 meczu towarzyskim z Kanadą. W lipcu 2017 został powołany przez Bruce'a Arenę na Złoty Puchar CONCACAF, podczas którego rozegrał dwa z sześciu możliwych spotkań (obydwa w wyjściowym składzie). Amerykanie triumfowali natomiast w tym turnieju, pokonując w finale Jamajkę (2:1).

</doc>
<doc id="4225715" url="https://pl.wikipedia.org/wiki?curid=4225715" title="Abierto Mexicano Telcel 2018">
Abierto Mexicano Telcel 2018



</doc>
<doc id="4225717" url="https://pl.wikipedia.org/wiki?curid=4225717" title="Kęstutis Skrebys">
Kęstutis Skrebys

Kęstutis Skrebys (ur. 14 czerwca 1965 w Poniewieżu) – litewski polityk, prawnik i przedsiębiorca, poseł na Sejm Republiki Litewskiej, w latach 1996–1999 minister.
Życiorys.
Studiował fizykę na Uniwersytecie Wileńskim (1983–1985), w 1990 uzyskał dyplom inżyniera elektryka na Uniwersytecie Technicznym w Kownie. W latach 1985–1992 pracował jako asystent w laboratorium na tej uczelni.
W 1992 został przedstawicielem rządu w okręgu poniewieskim. Zaangażował się w działalność polityczną w ramach Partii Niepodległości, z ramienia której w 1992 uzyskał mandat poselski. W 1993 dołączył do Związku Ojczyzny, z jego ramienia w 1996 z powodzeniem ubiegał się o reelekcję, zasiadając w litewskim Sejmie do 2000.
Od grudnia 1996 do czerwca 1999 pełnił funkcję ministra do spraw reform administracji publicznej w drugim rządzie Gediminasa Vagnoriusa. W 2000 przeszedł do założonego przez byłego premiera Umiarkowanego Związku Konserwatywnego.
Od 2001 do 2005 był dyrektorem przedsiębiorstwa telekomunikacyjnego Eurocom. W 2004 uzyskał magisterium z prawa na Uniwersytecie Michała Römera, w 2006 podjął praktykę w zawodzie prawnika, zajmując się jednocześnie działalnością gospodarczą.

</doc>
<doc id="4225720" url="https://pl.wikipedia.org/wiki?curid=4225720" title="Związek Harcerstwa Polskiego poza granicami Kraju">
Związek Harcerstwa Polskiego poza granicami Kraju



</doc>
<doc id="4225725" url="https://pl.wikipedia.org/wiki?curid=4225725" title="Silvio Siripong Charatsri">
Silvio Siripong Charatsri

Silvio Siripong Charatsri (ur. 10 grudnia 1959 w Ban Nok Kwaek) – tajski duchowny rzymskokatolicki, od 2009 biskup Chanthaburi.

</doc>
<doc id="4225726" url="https://pl.wikipedia.org/wiki?curid=4225726" title="Joseph Chusak Sirisut">
Joseph Chusak Sirisut

Joseph Chusak Sirisut (ur. 24 lutego 1956 w Bang Nok Kwek) – tajski duchowny rzymskokatolicki, od 2007 biskup Nakhon Ratchasima.
Życiorys.
Święcenia kapłańskie przyjął 11 maja 1984 i został inkardynowany do diecezji Ratchaburi. Po święceniach przez dziesięć lat pracował w szkołach i instytutach diecezjalnych na terenie diecezji, zaś w 1995 rozpoczął roczny staż wikariuszowski w Samutsongkram. W 1997 mianowany ekonomem diecezjalnym oraz kanclerzem kurii. W latach 2000-2004 studiował w Manili, zaś po powrocie do kraju objął stanowisko wykładowcy w seminarium w Sampran.
30 listopada 2006 został prekonizowany biskupem Nakhon Ratchasima, zaś 10 lutego 2007 przyjął sakrę biskupią z rąk swego poprzednika na tej stolicy biskupiej, Joachima Phayao Manisapa.

</doc>
<doc id="4225729" url="https://pl.wikipedia.org/wiki?curid=4225729" title="Józef Sulwiński">
Józef Sulwiński

Józef Sulwiński (ur. w 1900, zm. ?) – polski duchowny rzymskokatolicki.
Święcenia kapłańskie przyjął w 1925. Od 1936 do 1938 był proboszczem parafii Najświętszej Maryi Panny Królowej Polski i Świętego Jana Vianney w Woli Kamockiej. Od 1938 do 1945 był proboszczem parafii Świętego Mikołaja Biskupa w Gomulinie. Od listopada 1945 do 1947 był proboszczem parafii Świętego Jana Chrzciciela w Buczku. Od 1 września 1947 do 20 czerwca 1951 był proboszczem parafii Matki Boskiej Częstochowskiej w Zelowie.
Postanowieniem Prezydenta RP Bolesława Bieruta z 17 czerwca 1950, na wniosek Zarządu Głównego Związku Bojowników o Wolność i Demokrację, został odznaczony Krzyżem Kawalerskim Orderu Odrodzenia Polski "za zasługi w pracy społecznej".

</doc>
<doc id="4225732" url="https://pl.wikipedia.org/wiki?curid=4225732" title="Joseph Pibul Visitnondachai">
Joseph Pibul Visitnondachai

Joseph Pibul Visitnondachai (ur. 1 czerwca 1946 w Bang Buathong) – tajski duchowny rzymskokatolicki, od 2009 biskup Nakhon Sawan.
Życiorys.
Święcenia kapłańskie przyjął 17 marca 1974 i został inkardynowany do archidiecezji Bangkok. Był m.in. rektorem niższego seminarium w Sampran, wikariuszem biskupim ds. dzieł miłosierdzia oraz sekretarzem komisji Episkopatu Tajlandii ds. społecznych.
19 czerwca 2009 został mianowany biskupem Nakhon Sawan. Sakry biskupiej udzielił mu 12 września 2009 abp Michael Michai Kitbunchu.
Bibliografia.
 

</doc>
<doc id="4225733" url="https://pl.wikipedia.org/wiki?curid=4225733" title="Parafia Matki Bożej Częstochowskiej w Zelowie">
Parafia Matki Bożej Częstochowskiej w Zelowie



</doc>
<doc id="4225740" url="https://pl.wikipedia.org/wiki?curid=4225740" title="Józef Podstawka">
Józef Podstawka

Józef Antoni Podstawka (ur. 5 stycznia 1938 roku w Lipinach, zm. 12 lutego 2018 roku w Pruszkowie) – polski duchowny rzymskokatolicki.
Życiorys.
Doktor nauk teologicznych Papieskiego Wydziału Teologicznego w Warszawie, wykładowca homiletyki Wyższego Metropolitalnego Seminarium Duchownego (1984–2003) oraz retoryki w Wilnie (1992–1994). Wikariusz parafii św. Wawrzyńca w Kocierzewie k. Łowicza, kościoła św. Jakuba Apostoła w Krzemienicy k. Rawy Mazowieckiej, parafii Narodzenia Najświętszej Maryi Panny w Sochaczewie i parafii św. Marii Magdaleny w Warszawie na Wawrzyszewie. Proboszcz parafii św. Floriana w Bedlinie, proboszcz i budowniczy kościoła św. Franciszka w Asyżu w Izabelinie k. Warszawy. Szósty proboszcz parafii św. Kazimierza w Pruszkowie (1993–2008). Dziekan dekanatu Warszawa–Bielany (1984–1993) i pruszkowskiego (1993–2008). Kanonik honorowy Kapituły Kolegiackiej Świętej Opatrzności Bożej przy Kolegiacie św. Anny w Wilanowie (1998–2018).
Zmarł 12 lutego 2018 roku w Pruszkowie w wieku 80 lat. Został pochowany na cmentarzu parafialnym w Pruszkowie.
Odznaczenia.
Na wniosek Wojewody Mazowieckiego Zdzisława Sipiery pośmiertnie odznaczony przez prezydenta Rzeczypospolitej Polskiej Andrzeja Dudę Złotym Krzyżem Zasługi.

</doc>
<doc id="4225741" url="https://pl.wikipedia.org/wiki?curid=4225741" title="Argja Bóltfelag">
Argja Bóltfelag



</doc>
<doc id="4225744" url="https://pl.wikipedia.org/wiki?curid=4225744" title="Narciarstwo alpejskie na Zimowych Igrzyskach Olimpijskich 2018 – zjazd mężczyzn">
Narciarstwo alpejskie na Zimowych Igrzyskach Olimpijskich 2018 – zjazd mężczyzn

Zjazd mężczyzn – jedna z konkurencji rozgrywana w ramach narciarstwa alpejskiego na Zimowych Igrzyskach Olimpijskich 2018.
Zawody zostały zaplanowane do rozegrania 11 lutego, jednak z uwagi na silny wiatr zostały przeprowadzone 15 lutego 2018 w ośrodku narciarskim Jeongseon Alpine Centre, umiejscowionym w Jeongseon.
Do startu zgłoszonych zostało pięćdziesięciu siedmiu zawodników, zawody ukończyło pięćdziesięciu trzech, a spośród nich najlepszy okazał się Norweg Aksel Lund Svindal..

</doc>
<doc id="4225753" url="https://pl.wikipedia.org/wiki?curid=4225753" title="FC Aarau w europejskich pucharach">
FC Aarau w europejskich pucharach



</doc>
<doc id="4225768" url="https://pl.wikipedia.org/wiki?curid=4225768" title="Bobsleje na Zimowych Igrzyskach Olimpijskich 2018 – czwórki mężczyzn">
Bobsleje na Zimowych Igrzyskach Olimpijskich 2018 – czwórki mężczyzn

Czwórki mężczyzn rozgrywane w ramach bobslejów na Zimowych Igrzyskach Olimpijskich 2018 odbyły się w dniach 24 - 25 lutego na torze Alpensia Sliding Centre umiejscowionym w Pjongczangu.
Mistrzem olimpijskim została czwórka niemiecka w składzie Francesco Friedrich, Candy Bauer, Martin Grothkopp, Thorsten Margis. Na drugim miejscu ex aequo uplasowali się Koreańczycy Won Yun-jong, Jun Jung-lin, Seo Young-woo, Kim Dong-hyun i Niemcy Nico Walther, Kevin Kuske, Alexander Rödiger, Eric Franke.
Polska czwórka Mateusz Luty, Arnold Zdebiak, Łukasz Miedzik i Grzegorz Kossakowski zajęła 13. miejsce.

</doc>
<doc id="4225769" url="https://pl.wikipedia.org/wiki?curid=4225769" title="Dom Wita Stwosza w Krakowie">
Dom Wita Stwosza w Krakowie

Dom Wita Stwosza (Kamienica Miączyńska) – zabytkowa kamienica znajdująca się w Krakowie na Starym Mieście przy ul. Grodzkiej 39 na rogu z ul. Poselską 11.
Historia kamienicy.
Kamienica została wzniesiona około 1375 przez Johannesa Habirgeista. W 1481 zakupił ją za 300 złotych węgierskich rzeźbiarz Wit Stwosz. Ulokował on w niej swoje mieszkanie oraz pracownię, w której powstały m.in. mniejsze rzeźby Ołtarza Mariackiego. W latach 1537–1642 dom był własnością rodziny Miączyńskich,
od której pochodzi jego drugie miano. Budynek został gruntownie przebudowany w połowie XVII i XVIII wieku. W 1875 został zakupiony przez Izaaka Gleitzmanna, który nadbudował go o trzecie piętro. Z tego okresu pochodzi także eklektyczna fasada.

</doc>
<doc id="4225771" url="https://pl.wikipedia.org/wiki?curid=4225771" title="Kamienica Miączyńska w Krakowie">
Kamienica Miączyńska w Krakowie



</doc>
<doc id="4225772" url="https://pl.wikipedia.org/wiki?curid=4225772" title="Fitoklimat">
Fitoklimat

Fitoklimat (mikroklimat pola uprawnego) – specyficzne mikroklimaty na których kształtowanie decydujący wpływ wywierąją zwarte i wysokie łany roślin. Jest to mikroklimat panujący w nadziemnej części szaty roślinnej i strefie korzeniowej roślin.

</doc>
<doc id="4225773" url="https://pl.wikipedia.org/wiki?curid=4225773" title="St. Mirren F.C. w europejskich pucharach">
St. Mirren F.C. w europejskich pucharach



</doc>
<doc id="4225774" url="https://pl.wikipedia.org/wiki?curid=4225774" title="Matías Moreno González">
Matías Moreno González

Matías Moreno González (ur. 7 marca 1840 w Fuente el Saz de Jarama, zm. 8 lipca 1906 w Toledo) – hiszpański malarz, rzeźbiarz, kopista i restaurator dzieł sztuki.
Życiorys.
Studiował w Królewskiej Katalońskiej Akademii Sztuk Pięknych św. Jerzego w Barcelonie w latach 1854–1856, a następnie w Królewskiej Akademii Sztuk Pięknych św. Ferdynanda w latach 1856–1864, pod kierunkiem takich malarzy jak Carlos Luis de Ribera i Federico Madrazo. Swoje wykształcenie artystyczne uzupełnił pracując w Muzeum Prado jako kopista dzieł Rubensa, van Dycka, Tycjana, Veronese i Velázqueza. W 1864 uzyskał medal III klasy na Krajowej Wystawie Sztuk Pięknych za "Portret panny J.M.", dwa lata później otrzymał to samo wyróżnienie za "Podbój Kadyksu przez Alfonsa Mądrego". W 1866 rozpoczął pracę w katedrze rysunku w szkole w Toledo, gdzie zaprzyjaźnił się z poetą Gustavem Adolfem Bécquerem i malarzem Ricardo Madrazo. 
W 1868 ożenił się z Josefą Martín, z którą miał dwie córki: Maríę i Isabel. 
W 1870 został korespondentem Akademii św. Ferdynanda i członkiem Regionalnej Komisji Zabytków. Wystawił także dwa obrazy na Salonie paryskim. W 1873 razem z Federikiem Madrazo zajął się restauracją obrazu "Pogrzeb hrabiego Orgaza", jednego z arcydzieł El Greca znajdującego się w kościele Santo Tomé w Toledo. Nie przyjął wynagrodzenia za drobiazgową pracę nad obrazem. W 1881 ponownie wziął udział w Krajowej Wystawie Sztuk Pięknych i otrzymał medal II klasy za obraz "Próba przy organach", w 1904 jeszcze raz zdobył medal III klasy tej wystawy za rzeźbę popiersia. Od 1902 kierował Wyższą Szkołą Sztuk Przemysłowych i zajmował się rzeźbą. 
W 1905 został wybrany radnym Toledo z ramienia Partii Liberalnej. W 1906 został oskarżony o defraudację funduszy szkolnych i chociaż został całkowicie oczyszczony z zarzutów, ten incydent doprowadził do jego śmierci kilka dni później.

</doc>
<doc id="4225778" url="https://pl.wikipedia.org/wiki?curid=4225778" title="Uparciuchy">
Uparciuchy

Uparciuchy – osobniki dwuletnich roślin korzeniowych, które w drugim roku uprawy nie wydają pędów kwiatowych. Trafiają się dość często w uprawach nasiennych buraków. Korzenie uparciuchów są normalnie wykształcone, jak w pierwszym roku uprawy. Duża liczba uparciuchów obniża plon nasion.
Występowanie uparciuchów uwarunkowane jest genetycznie, spowodowane jest też zbyt wysoką temperaturą przechowywania korzeni buraków w kopcu podczas zimy przez co nie przechodzą one etapu jarowizacji.

</doc>
<doc id="4225779" url="https://pl.wikipedia.org/wiki?curid=4225779" title="Love Trip/Shiawase o wakenasai">
Love Trip/Shiawase o wakenasai

 – czterdziesty piąty singel japońskiego zespołu AKB48, wydany w Japonii 31 sierpnia 2016 roku przez You! Be Cool.
Singel został wydany w jedenastu edycjach: pięciu regularnych i pięciu limitowanych (Type A, Type B, Type C, Type D, Type E) oraz „teatralnej” (CD). Osiągnął 1 pozycję w rankingu Oricon i pozostał na liście przez 26 tygodni. Singel zdobył status płyty Milion.
Lista utworów.
Wszystkie utwory zostały napisane przez Yasushiego Akimoto.
Skład zespołu.
Członkinie, które wzięły udział w nagraniu singla, zostały wybrane w drodze głosowania:
Wersja JKT48.
Grupa JKT48 wydała własną wersję piosenki "Love Trip" jako czternasty singel. Ukazał się 21 września 2016 roku w dwóch edycjach: regularnej (CD+DVD) i „Music Download Card”.

</doc>
<doc id="4225780" url="https://pl.wikipedia.org/wiki?curid=4225780" title="Ajax (1930)">
Ajax (1930)

Ajax (Q148) – francuski oceaniczny okręt podwodny z okresu międzywojennego i II wojny światowej, jedna z 31 jednostek typu "Redoutable". Okręt został zwodowany 28 maja 1930 roku w stoczni Arsenal de Brest w Breście, a do służby w Marine nationale wszedł w lutym 1934 roku. Jednostka pełniła służbę na Atlantyku, a od zawarcia zawieszenia broni między Francją a Niemcami znajdowała się pod kontrolą rządu Vichy. 24 września 1940 roku „Ajax” został zatopiony nieopodal Dakaru przez Brytyjczyków podczas operacji Menace.
Projekt i budowa.
„Ajax” zamówiony został na podstawie programu rozbudowy floty francuskiej z 1926 roku. Projekt (o sygnaturze M6) był ulepszeniem pierwszych powojennych francuskich oceanicznych okrętów podwodnych – typu "Requin". Poprawie uległa krytykowana w poprzednim typie zbyt mała prędkość osiągana na powierzchni oraz manewrowość. Posiadał duży zasięg i silne uzbrojenie; wadą była ciasnota wnętrza, która powodowała trudności w dostępie do zapasów prowiantu i amunicji. Konstruktorem okrętu był inż. Jean-Jacques Roquebert.
„Ajax” zbudowany został w stoczni Arsenal de Brest. Stępkę okrętu położono w 1927 roku, został zwodowany 28 maja 1930 roku, a do służby w Marine nationale przyjęto go w lutym 1934 roku. Jednostka otrzymała numer burtowy Q148.
Dane taktyczno–techniczne.
„Ajax” był dużym, oceanicznym dwukadłubowym okrętem podwodnym. Długość całkowita wynosiła 92,3 metra (92 metry między pionami), szerokość 8,2 metra i zanurzenie 4,7 metra. Wyporność standardowa w położeniu nawodnym wynosiła 1384 tony (normalna 1570 ton), a w zanurzeniu 2084 tony. Okręt napędzany był na powierzchni przez dwa silniki wysokoprężne Schneider o łącznej mocy 6000 KM. Napęd podwodny zapewniały dwa silniki elektryczne o łącznej mocy 2000 KM. Dwuśrubowy układ napędowy pozwalał osiągnąć prędkość 17 węzłów na powierzchni i 10 węzłów w zanurzeniu. Zasięg wynosił 10 000 Mm przy prędkości 10 węzłów w położeniu nawodnym (lub 4000 Mm przy prędkości 17 węzłów) oraz 100 Mm przy prędkości 5 węzłów pod wodą. Zbiorniki paliwa mieściły 95 ton oleju napędowego. Dopuszczalna głębokość zanurzenia wynosiła 80 metrów, zaś czas zanurzenia 45-50 sekund. Autonomiczność okrętu wynosiła 30 dób.
Okręt wyposażony był w siedem wyrzutni torped kalibru 550 mm: cztery na dziobie i jeden potrójny zewnętrzny aparat torpedowy. Prócz tego za kioskiem znajdował się jeden podwójny dwukalibrowy (550 lub 400 mm) aparat torpedowy. Na pokładzie było miejsce na 13 torped, w tym 11 kalibru 550 mm i dwie kalibru 400 mm. Uzbrojenie artyleryjskie stanowiło działo pokładowe kalibru 100 mm L/45 M1925 oraz zdwojone stanowisko wielkokalibrowych karabinów maszynowych Hotchkiss kalibru 13,2 mm L/76.
Załoga okrętu składała się z 4 oficerów oraz 57 podoficerów i marynarzy.
Służba.
W momencie wybuchu II wojny światowej okręt pełnił służbę na Atlantyku w składzie 6. dywizjonu 4. eskadry okrętów podwodnych w Breście, znajdując się w remoncie planowanym do stycznia 1940 roku. Dowódcą jednostki był w tym okresie kmdr ppor. T.F. Guimont. Na przełomie października i listopada 1939 roku „Ajaxowi” i „Le Centaure” nie udało się zatrzymać niemieckiego statku „Togo” (5042 GRT), który wypłynął z Duali i 23 listopada osiągnął Hamburg. W połowie marca 1940 roku „Ajax” (wraz z bliźniaczymi jednostkami „Archimède”, „Sidi Ferruch” i „Bévéziers”) dotarł do Halifaxu, by uczestniczyć w eskorcie konwojów atlantyckich. 24 kwietnia na okręcie, płynącym w eskorcie konwoju HX-38, uległ uszkodzeniu kompresor powietrza i jednostka musiała opuścić konwój. Od 8 do 20 maja jednostka eskortowała konwój HX-41 z Halifaxu do Liverpoolu. W czerwcu 1940 roku okręt znajdował się w Breście, gdzie był remontowany, a jego dowódcą był nadal kmdr ppor. T.F. Guimont. 18 czerwca, wobec zbliżania się wojsk niemieckich do portu w Breście, „Ajax” ewakuował się do Casablanki (razem z okrętami podwodnymi „Casabianca”, „Sfax”, „Poncelet”, „Persée”, „Circé”, „Thétis”, „Calypso”, „Méduse”, „La Sibylle”, „Amazone”, „Antiope”, „Orphée” i „Amphitrite”).
Po zawarciu zawieszenia broni między Francją a Niemcami okręt znalazł się pod kontrolą rządu Vichy. 3 września jednostka opuściła Casablankę i dotarła do Libreville. W momencie rozpoczęcia operacji Menace „Ajax” przebywał w Dakarze i wziął udział w obronie portu przed atakiem aliantów. 23 września 1940 roku okręt uszedł atakowi brytyjskich niszczycieli HMSS „Inglefield” i „Foresight” (które zatopiły wcześniej tego dnia bliźniaczego „Persée”). Następnego dnia, 24 września o 7:00 płynąca na głębokości peryskopowej jednostka została zauważona i ciężko uszkodzona przez samoloty operujące z pokładu lotniskowca HMS „Ark Royal”. Zmuszony do wynurzenia okręt opuściła przed zatonięciem cała, licząca 5 oficerów i 56 marynarzy załoga, która została podjęta przez niszczyciel HMS „Fortune”, a następnie przekazana na pancernik HMS „Barham”.

</doc>
<doc id="4225787" url="https://pl.wikipedia.org/wiki?curid=4225787" title="John Bosco Panya Kritcharoen">
John Bosco Panya Kritcharoen

John Bosco Panya Kritcharoen (ur. 18 grudnia 1949 w Bangtan-Banpong) – tajski duchowny rzymskokatolicki, od 2005 biskup Ratchaburi.
Życiorys.
Święcenia kapłańskie przyjął 22 maja 1976 i został inkardynowany do diecezji Ratchaburi. Przez kilkanaście lat pracował jako duszpasterz parafialny. W 1991 został dyrektorem szkoły i politechniki w Ratchaburi, zaś w 1996 objął tę samą funkcję w diecezjalnym seminarium. W 2000 ponownie rozpoczął pracę jako dyrektor ratchaburyjskiej szkoły, zaś rok później został mianowany proboszczem parafii św. Anieli Merici.
18 marca 2005 papież Jan Paweł II mianował go biskupem diecezji Ratchaburi. Sakry biskupiej udzielił mu 28 maja 2005 kard. Michael Michai Kitbunchu.

</doc>
<doc id="4225788" url="https://pl.wikipedia.org/wiki?curid=4225788" title="Sauber C37">
Sauber C37

Sauber C37 – samochód Formuły 1, skonstruowany przez Saubera na sezon 2018. Kierowcami pojazdu zostali: Marcus Ericsson, oraz debiutant Charles Leclerc.
Projekt.
Pierwotnie model miał być napędzany silnikami Honda, jako że pod koniec kwietnia 2017 roku Sauber zawarł porozumienie z japońskim koncernem na dostawy jednostek napędowych. Jednakże w lipcu Sauber zerwał porozumienie z Hondą i podpisał nową umowę z Ferrari, w myśl której włoski producent będzie dostarczał zespołowi silniki w aktualnej specyfikacji.
Sauber pozyskał ponadto sponsoring Alfy Romeo, co oznacza powrót tej marki od czasu odejścia z Formuły 1 po sezonie 1985.

</doc>
<doc id="4225791" url="https://pl.wikipedia.org/wiki?curid=4225791" title="Biegi narciarskie na Zimowych Igrzyskach Olimpijskich 2018 – bieg masowy kobiet">
Biegi narciarskie na Zimowych Igrzyskach Olimpijskich 2018 – bieg masowy kobiet

Bieg masowy kobiet na Zimowych Igrzyskach Olimpijskich 2018 odbył się 25 lutego na Alpensia Cross-Country Centre w Daegwallyeong-myeon. Zawodniczki miały do przebiegnięcia 30 kilometrów techniką klasyczną.
Mistrzynią olimpijską została obrończyni tytułu, Norweżka Marit Bjørgen, druga była Krista Pärmäkoski z Finlandii, a brąz wywalczyła Szwedka Stina Nilsson.
Jedyna startująca Polka – Justyna Kowalczyk – była 14.

</doc>
<doc id="4225796" url="https://pl.wikipedia.org/wiki?curid=4225796" title="Red Bull RB14">
Red Bull RB14

Red Bull RB14 – samochód Formuły 1, skonstruowany przez Red Bulla na sezon 2018. Kierowcami pojazdu zostali: Daniel Ricciardo, oraz Max Verstappen. RB14 był ostatnim pojazdem Red Bulla z silnikiem Renault.

</doc>
<doc id="4225800" url="https://pl.wikipedia.org/wiki?curid=4225800" title="Albert Schmitt">
Albert Schmitt

Albert Schmitt, także Albert Szmitt lub Wojciech Schmitt (ur. 23 kwietnia 1804 w Kaliszu, zm. 3 czerwca 1878 w Saint Helier) – powstaniec listopadowy, demokratyczny działacz emigracyjny, wolnomularz.
Życiorys.
Urodził się w Kaliszu. Studiował na Uniwersytecie Warszawskim. 
Walczył w powstaniu listopadowym, jako podporucznik 3 Pułku Piechoty Liniowej. Po klęsce powstania wyemigrował do Europy zachodniej. Jego majątek został skonfiskowany przez władze carskie. W roku 1834 został aresztowany w Genewie za udział w wyprawie sabaudzkiej. Po zwolnieniu wyjechał do Anglii, zamieszkiwał m.in. na wyspie Jersey – jednym z głównych ośrodków emigracji popowstaniowej na terenie Wielkiej Brytanii. Był członkiem loży masońskiej oraz twórcą kółka polskiego na wyspie. 
W Londynie wstąpił do struktur Towarzystwa Demokratycznego Polskiego. 2 XI 1839 został skreślony z listy członków za niepodzielanie zasad TDP. Ponowny akces do Towarzystwa zgłosił w dniu 20 IV 1846 r. Bez powodzenia kandydował w wyborach do Centralizacji TDP. 
W kwietniu 1848 r. wyruszył z I Legionem RP z Francji przez Niemcy do Polski (Wiosna Ludów). W 1854 r. podpisał manifest potępiający politykę ks. A.J. Czartoryskiego, a także – w roku 1856 – manifest odrzucający amnestię carską dla weteranów powstania. W swojej publicystyce wzywał rządy państw zachodnich do poszanowania praw weteranów z Polski. Subsydiował pismo Polaków na emigracji w Londynie. Według Towarzystwa Historyczno-Literackiego w Paryżu, "utrzymywał stosunki z rodakami rozpierzchłymi po Anglii i szczerze się zajmował wszystkiem co polskie".
Przyjaźnił się m.in. z Giuseppe Garibaldim i Giuseppe Mazzinim. 
Był związany z Royal Arch Masonry oraz Red Cross of Constantine. Na wyspie Jersey cieszył się uznaniem i szacunkiem lokalnej społeczności, zwłaszcza kręgów wolnomularskich. Do końca życia pozostawał czynnym członkiem loży "La Cesarie"; w roku 1855 został jej Mistrzem, a następnie pełnił funkcję "Provincial Grand Secretary". Zmarł na zapalenie oskrzeli w dniu 3 czerwca 1878 w Saint Helier. W dniach pomiędzy śmiercią a pogrzebem jego ciało spoczywało w lokalnej świątyni masońskiej. Został pochowany w dniu 7 czerwca 1878 na cmentarzu Almorah w Saint Helier, Jersey. Uroczystość pogrzebowa miała charakter obrządku wolnomularskiego, z licznym udziałem współbraci-masonów (ok. 100-170 osób) oraz co najmniej tysiąca innych osób. Do grobu Schmitta wrzucono symbolicznie odrobinę ziemi przywiezionej z Polski oraz połamane rekwizyty masońskie. 
Zgodnie z jego ostatnią wolą, pozostawionym po nim majątkiem zasilono fundusz polskiej Instytucji „Czci i Chleba” w Paryżu, powołanej dla wspierania Polaków niezdolnych do pracy, oraz fundusze innych organizacji pomocowych i oświatowych.
Na łamach "Jersey Express", w wydaniu z 4 czerwca 1878, ukazał się tekst zatytułowany "Death of an esteemed freemason", poświęcony pamięci Alberta Schmitta.
Z okazji imienin Alberta Schmitta (23 kwietnia) w latach 1852 i 1853 Roch Rupniewski napisał dwa wiersze jemu poświęcone (opublikowane w 1854 w tomiku "Niezabudki jerseyskie").

</doc>
<doc id="4225801" url="https://pl.wikipedia.org/wiki?curid=4225801" title="Ryōko Yonekura">
Ryōko Yonekura

 – japońska aktorka i modelka.
Biografia.
Yonekura uczyła się baletu klasycznego przez 15 lat, od piątego roku życia. Reprezentowana przez agencję Oscar Promotion, w 1992 roku zdobyła nagrodę dla młodych piękności. W 1993 roku rozpoczęła karierę jako modelka, pracując dla magazynów mody takich jak CanCam. W czerwcu 1999 roku zapowiedziała, że ma zamiar rozpocząć karierę aktorską. Jej debiut aktorski odbył się w serialu telewizyjnym (TBS Koi no Kamisama i od tego czasu pojawiła się w wielu serialach.
Filmografia.
Seriale.
35-sai no Koukousei (NTV 2013)

</doc>
<doc id="4225802" url="https://pl.wikipedia.org/wiki?curid=4225802" title="Ferrari SF71H">
Ferrari SF71H

Ferrari SF71H – samochód Formuły 1, skonstruowany przez Ferrari na sezon 2018. Kierowcami pojazdu zostali: Sebastian Vettel, oraz Kimi Räikkönen.
Konstrukcja.
Model ma dłuższy rozstaw osi aniżeli SF70H, a także poprawiony układ chłodzenia.

</doc>
<doc id="4225803" url="https://pl.wikipedia.org/wiki?curid=4225803" title="Biegi narciarskie na Zimowych Igrzyskach Olimpijskich 2018 – bieg masowy mężczyzn">
Biegi narciarskie na Zimowych Igrzyskach Olimpijskich 2018 – bieg masowy mężczyzn

Bieg masowy mężczyzn na Zimowych Igrzyskach Olimpijskich 2018 odbył się 24 lutego na Alpensia Cross-Country Centre w Daegwallyeong-myeon. Zawodnicy mieli do przebiegnięcia 50 kilometrów techniką klasyczną. 
Mistrzem został Fin Iivo Niskanen, srebro i brąz wywalczyli olimpijscy sportowcy z Rosji: Aleksandr Bolszunow i Andriej Łarkow.

</doc>
<doc id="4225807" url="https://pl.wikipedia.org/wiki?curid=4225807" title="Pustynnik (roślina)">
Pustynnik (roślina)

Pustynnik ("Eremurus") – rodzaj roślin z rodziny złotogłowowatych liczący ok. 60 gatunków. Występują od wschodniej części basenu Morza Śródziemnego po zachodnie Himalaje i północno-wschodnie Chiny. Ponad 40 gatunków rośnie w Azji Środkowej. Występują na siedliskach suchych – wydmach, pustyniach i półpustyniach, na stepach i murawach górskich. Nierzadko rosną masowo, zwłaszcza na terenach wypasanych, ponieważ ich liście nie są zjadane przez zwierzęta. Kilkanaście gatunków i ich mieszańców uprawianych jest jako rośliny ozdobne.
Zastosowanie i uprawa.
Rośliny uprawia się jako ozdobne w miejscach słonecznych, na glebach dobrze przepuszczalnych, mineralnych i żyznych. Źle znoszą nadmiar wilgoci. Rozmnaża się je z nasion wysiewanych latem bezpośrednio po zbiorze lub przez podział bulw latem. Ze względu na wymagania klimatyczne rośliny z tego rodzaju najczęściej uprawiane są w południowej Europie oraz w suchych częściach Ameryki Północnej.

</doc>
<doc id="4225809" url="https://pl.wikipedia.org/wiki?curid=4225809" title="Robyn Lively">
Robyn Lively

Robyn Elaine Lively (ur. 7 lutego 1972 w Powder Springs) – amerykańska aktorka filmowa i telewizyjna. Znana jest głównie ze swoich ról w filmach "Młoda czarownica" i "Karate Kid III", a także w serialach "Doogie Howser, lekarz medycyny", "Miasteczko Twin Peaks", "Savannah" i "Ocalić Grace". Od 1999 roku jest żoną Barta Johnsona, z którym ma troje dzieci. Jej ojczymem jest aktor Ernie Lively. Ma dwójkę starszego rodzeństwa – siostrę Lori i brata Jasona. Ma też dwójkę młodszego, przyrodniego rodzeństwa – brata Erica i siostrę Blake.

</doc>
<doc id="4225810" url="https://pl.wikipedia.org/wiki?curid=4225810" title="Noriko Aoyama">
Noriko Aoyama

 prawdziwe nazwisko – japońska aktorka i modelka.
Filmografia.
Seriale.
Tokugawa Fuunroku jako Chimachi-tayu (TV Tokyo 2008)

</doc>
<doc id="4225812" url="https://pl.wikipedia.org/wiki?curid=4225812" title="Włodzimierz Cybuliński">
Włodzimierz Cybuliński

Włodzimierz Cybuliński (ur. 4 czerwca 1941 w Daszach, zm. 24 lutego 2018) – polski duchowny prawosławny, ksiądz mitrat Polskiego Autokefalicznego Kościoła Prawosławnego.
Życiorys.
Pochodził ze wsi Dasze w gminie Kleszczele, gdzie przyszedł na świat w religijnej rodzinie prawosławnej jako syn Iosifa i Antoniny. Ukończył Prawosławne Seminarium Duchowne w Warszawie oraz studia na Wydziale Teologicznym Chrześcijańskiej Akademii Teologicznej w Warszawie. Po zawarciu związku małżeńskiego z Eugenią Hasiuk, otrzymał 22 lipca 1962 święcenia diakońskie z rąk arcybiskupa białostockiego i gdańskiego Stefana (Rudyka). Święcenia kapłańskie przyjął 9 września 1962 z rąk arcybiskupa łódzkiego i poznańskiego Jerzego (Korenistowa). W latach 1962–1965 był proboszczem parafii św. Antoniego Pieczerskiego w Kuraszewie, zaś w latach 1965–1988 proboszczem parafii Zaśnięcia Najświętszej Maryi Panny w Czyżach, gdzie doprowadził do powstania plebanii oraz nowej świątyni po pożarze budynku cerkiewnego z XIX wieku, do jakiego doszło w 1984. W 1989 został proboszczem nowo utworzonej parafii Zmartwychwstania Pańskiego w Białymstoku, gdzie do 2006 kierował budową cerkwi. Jednocześnie od 1989 był pierwszym kapelanem więziennictwa w Białymstoku. Od 2014 był rezydentem parafii Zmartwychwstania Pańskiego w Białymstoku.
W 2003 ks. Cybuliński został odznaczony „Brązową odznaką za zasługi dla pracy penitencjarnej”. W 2006 został odznaczony Orderem św. Marii Magdaleny II stopnia z ozdobami (najwyższe odznaczenie nadawane przez PAKP). W 2009 arcybiskup białostocko-gdański Jakub (Kostiuczuk) odznaczył go Orderem Świętych Równych Apostołom Cyryla i Metodego. W 2014 został wyróżniony prawem noszenia drugiego krzyża z ozdobami.
Zmarł w 2018 r. Pochowany na cmentarzu św. pror. Eliasza w Białymstoku.

</doc>
<doc id="4225813" url="https://pl.wikipedia.org/wiki?curid=4225813" title="Hokej na lodzie na Zimowych Igrzyskach Olimpijskich 2018 – turniej kobiet">
Hokej na lodzie na Zimowych Igrzyskach Olimpijskich 2018 – turniej kobiet

Turniej olimpijski w hokeju na lodzie kobiet podczas XXIII Zimowych Igrzysk Olimpijskich w Pjongczangu był szóstą edycją w historii i odbył się w dniach od 10 do 22 lutego 2018 roku. Do rywalizacji przystąpiło 8 drużyn, podzielonych na dwie grupy. Turniej obejmował dwadzieścia dwa spotkania: 12 w fazie grupowej, 4 w spotkaniach o miejsca 5-8, dwa ćwierćfinały, dwa półfinały oraz po jednym meczu o brązowy oraz złoty medal. W fazie grupowej zmagania toczyły się systemem kołowym (tj. każdy z każdym, po jednym meczu). Po zakończeniu tego poziomu rozgrywek rozpoczęła się decydująca faza pucharowa. W ćwierćfinałach zagrały ze sobą zespoły z miejsc 3-4 grupy A oraz 1-2 grupy B. Zwycięzcy tych spotkań spotkali się w półfinałach z dwoma najlepszymi zespołami z grupy A. W spotkaniach decydujących o kolejnych miejscach uczestniczyły dwa najgorsze zespoły grupy B oraz drużyny, które przegrały w ćwierćfinale.
Większość spotkań rozegrana została w hali Kwandong Hockey Center. Natomiast półfinały i mecz o złoty medal rozegrane zostały w Gangneung Hockey Centre. W turnieju zadebiutowali gospodarze Korea.
Turniej był jednocześnie kwalifikacjami do mistrzostw świata w 2019 roku.
Obrończyniami złotych medali były Kanadyjki, które w Soczi pokonały po dogrywce Amerykanki 3:2 (0:0, 0:1, 2:1, 1:0).
Mistrzostwo olimpijskie wywalczyły po 20 letniej przerwie Amerykanki pokonując w finale Kanadyjki w serii rzutów karnych 3:2 (1:0, 0:2, 1:0, 0:0, 1:0).
Kwalifikacje.
W porównaniu do poprzednich igrzysk liczba drużyn pretendujących do udziału w igrzyskach poprzez turnieje kwalifikacyjne zwiększyła się z 18 drużyn do 22. Uczestniczyły one w czterostopniowych kwalifikacjach. Drużyny, które zwyciężyły w decydującej – finałowej rundzie zmagań awansowały do turnieju olimpijskiego. Już wcześniej na podstawie rankingu IIHF z roku 2016 miało zapewniony bezpośredni awans pięć drużyn oraz gospodarz turnieju – Korea.
Sędzie.
Federacja IIHF wybrała dziesięć pań do sędziowania spotkań turnieju olimpijskiego jako sędzie główne, zaś dziewięć jako sędzie liniowe.
Faza grupowa.
Czas rozpoczęcia spotkań według czasu lokalnego.
Grupa A.
Wyniki
Tabela
"    = awans do półfinału     = awans do ćwierćfinału"
Grupa B.
Wyniki
Tabela
"    = awans do ćwierćfinału     = brak awansu do ćwierćfinału"
Mecze o miejsca 5-8..
Mecz o siódme miejsce
Mecz o piąte miejsce
Statystyki.
Zawodniczki z pola:
Bramkarki:
Nagrody.
Po zakończeniu turnieju wręczono najlepszym zawodniczkom nagrody:

</doc>
<doc id="4225814" url="https://pl.wikipedia.org/wiki?curid=4225814" title="181 Rezerwowa Kompania Saperów">
181 Rezerwowa Kompania Saperów

181 Rezerwowa Kompania Saperów (181 rez. ksap) – pododdział saperów Wojska Polskiego II RP.
Historia kompanii.
Mobilizację Rezerwowej Kompanii Saperów Nr 181 w 8 batalionie saperów rozpoczęto 24 sierpnia, z chwilą ogłoszenia mobilizacji alarmowej. Mobilizacja była prowadzona w koszarach batalionu oraz okolicznych budynkach użyteczności publicznej i została zakończona 27 sierpnia.
181 Rezerwowa kompania saperów przydzielona została do Armii „Pomorze” i bezpośrednio podlegały dowódcy saperów Armii, ppłk. Emilowi Strumińskiemu.
Po zakończeniu czynności mobilizacyjnych ze sformowanych kompanii saperów utworzono Zbiorczą Grupę kompanii saperów rezerwowych, na dowódcę której wyznaczono majora w stanie spoczynku Wiktora Krajewskiego, kompanie przebywały w Toruniu, prowadząc prace umocnieniowe na przedpolu Torunia oraz prace przygotowujące do zniszczeń w mieście.
6 września dowódca saperów Armii ppłk Strumiński wydał rozkaz wysadzenia nocą z 6 na 7 września obu mostów w Toruniu i przemieszczenie się w rejon Łącka.
12 września, z chwilą powołania GO gen. bryg. Michała Tokarzewskiego- Karaszewicza mjr Wiktor Krajewski został wyznaczony na dowódcę
saperów GO.
13 września 181 rezerwowa kompania saperów opuściła Łąck, maszerując przez Gąbin i Pacyny w rejon Żychlina i dalej w rejon Luszyna.
15 września w wyniku niemieckich nalotów znajdująca się w rejonie majątku Luszyn 181 rezerwowa kompania saperów poniosła ciężkie straty w ludziach i sprzęcie, straciła 50% stanu osobowego. 
Większość żołnierzy kompanii dostała się do niemieckiej niewoli na zachodnim brzegu Bzury.

</doc>
<doc id="4225817" url="https://pl.wikipedia.org/wiki?curid=4225817" title="Ryoko Yonekura">
Ryoko Yonekura



</doc>
<doc id="4225822" url="https://pl.wikipedia.org/wiki?curid=4225822" title="Persée (1931)">
Persée (1931)

Persée (Q154) – francuski oceaniczny okręt podwodny z okresu międzywojennego i II wojny światowej, jedna z 31 jednostek typu "Redoutable". Okręt został zwodowany 23 maja 1931 roku w stoczni Chantiers Navals Français w Caen, a do służby w Marine nationale wszedł w czerwcu 1934 roku. Jednostka pełniła służbę na Atlantyku, a od zawarcia zawieszenia broni między Francją a Niemcami znajdowała się pod kontrolą rządu Vichy. 23 września 1940 roku „Persée” został zatopiony nieopodal Dakaru przez Brytyjczyków podczas operacji Menace.
Projekt i budowa.
„Persée” zamówiony został na podstawie programu rozbudowy floty francuskiej z 1927 roku. Projekt (o sygnaturze M6) był ulepszeniem pierwszych powojennych francuskich oceanicznych okrętów podwodnych – typu "Requin". Poprawie uległa krytykowana w poprzednim typie zbyt mała prędkość osiągana na powierzchni oraz manewrowość. Posiadał duży zasięg i silne uzbrojenie; wadą była ciasnota wnętrza, która powodowała trudności w dostępie do zapasów prowiantu i amunicji. Konstruktorem okrętu był inż. Jean-Jacques Roquebert.
„Persée” zbudowany został w stoczni Chantiers Navals Français w Caen. Stępkę okrętu położono w 1928 roku, został zwodowany 23 maja 1931 roku, a do służby w Marine nationale przyjęto go w czerwcu 1934 roku. Jednostka otrzymała numer burtowy Q154.
Dane taktyczno–techniczne.
„Persée” był dużym, oceanicznym dwukadłubowym okrętem podwodnym. Długość całkowita wynosiła 92,3 metra (92 metry między pionami), szerokość 8,2 metra i zanurzenie 4,7 metra. Wyporność standardowa w położeniu nawodnym wynosiła 1384 tony (normalna 1570 ton), a w zanurzeniu 2084 tony. Okręt napędzany był na powierzchni przez dwa silniki wysokoprężne Schneider o łącznej mocy 6000 KM. Napęd podwodny zapewniały dwa silniki elektryczne o łącznej mocy 2000 KM. Dwuśrubowy układ napędowy pozwalał osiągnąć prędkość 17 węzłów na powierzchni i 10 węzłów w zanurzeniu. Zasięg wynosił 10 000 Mm przy prędkości 10 węzłów w położeniu nawodnym (lub 4000 Mm przy prędkości 17 węzłów) oraz 100 Mm przy prędkości 5 węzłów pod wodą. Zbiorniki paliwa mieściły 95 ton oleju napędowego. Dopuszczalna głębokość zanurzenia wynosiła 80 metrów, zaś czas zanurzenia 45-50 sekund. Autonomiczność okrętu wynosiła 30 dób.
Okręt wyposażony był w siedem wyrzutni torped kalibru 550 mm: cztery na dziobie i jeden potrójny zewnętrzny aparat torpedowy. Prócz tego za kioskiem znajdował się jeden podwójny dwukalibrowy (550 lub 400 mm) aparat torpedowy. Na pokładzie było miejsce na 13 torped, w tym 11 kalibru 550 mm i dwie kalibru 400 mm. Uzbrojenie artyleryjskie stanowiło działo pokładowe kalibru 100 mm L/45 M1925 oraz zdwojone stanowisko wielkokalibrowych karabinów maszynowych Hotchkiss kalibru 13,2 mm L/76.
Załoga okrętu składała się z 4 oficerów oraz 57 podoficerów i marynarzy.
Służba.
W momencie wybuchu II wojny światowej okręt pełnił służbę na Atlantyku, będąc jednostką flagową 6. dywizjonu 4. eskadry okrętów podwodnych w Breście. Dowódcą jednostki był w tym okresie kmdr ppor. M.J.B. Lapierre. Od 14 września do 12 października 1939 roku „Persée” (wraz z bliźniaczymi jednostkami „Poncelet”, „Agosta” i „Ouessant”) patrolowały obszar wokół Azorów w poszukiwaniu niemieckich łamaczy blokady. Po patrolu okręt zawinął do Cherbourga, gdzie trafił do stoczni na remont trwający do połowy czerwca 1940 roku. W czerwcu 1940 roku okręt znajdował się w Breście, gdzie był remontowany, a jego dowódcą był nadal kmdr ppor. M.J.B. Lapierre. 18 czerwca, wobec zbliżania się wojsk niemieckich do portu w Breście, „Persée” ewakuował się do Casablanki (razem z okrętami podwodnymi „Casabianca”, „Sfax”, „Poncelet”, „Ajax”, „Circé”, „Thétis”, „Calypso”, „Méduse”, „La Sibylle”, „Amazone”, „Antiope”, „Orphée” i „Amphitrite”). Po zawarciu zawieszenia broni między Francją a Niemcami okręt znalazł się pod kontrolą rządu Vichy.
W momencie rozpoczęcia operacji Menace „Persée” przebywał w Dakarze i wziął udział w obronie portu przed atakiem aliantów. 23 września 1940 roku o godzinie 11:30 „Persée” w położeniu nawodnym wykonał atak torpedowy na brytyjski krążownik lekki HMS „Dragon”, jednak okręt ten uniknął torped i otworzył ogień artyleryjski w kierunku zanurzającego się przeciwnika. Obrzucony bombami głębinowymi przez towarzyszące krążownikowi niszczyciele HMSS „Inglefield” i „Foresight” ciężko uszkodzony okręt zdołał się wynurzyć i po opuszczeniu go przez załogę zatonął około godziny 11:50.

</doc>
<doc id="4225824" url="https://pl.wikipedia.org/wiki?curid=4225824" title="Samir Azzimani">
Samir Azzimani

Samir Azzimani (arab. سمير عزيماني; ur. 22 października 1977 r. w Les Vallois) – marokański biegacz narciarski i narciarz alpejski.
Kariera.
Po raz pierwszy na arenie międzynarodowej w narciarstwie alpejskim Samir Azzimani pojawił się 16 grudnia 2000 roku podczas zawodów FIS we francuskiej miejscowości Les Orres, gdzie został sklasyfikowany na 90. pozycji w slalomie gigancie.
W biegach narciarskich zadebiutował 6 grudnia 2013 we francuskiej miejscowości Bessans, gdzie w sprincie stylem dowolnym uplasował się na 41. miejscu.
W Puchar Świata w biegach narciarskich i Puchar Świata w narciarstwie alpejskim nie zadebiutował.

</doc>
<doc id="4225825" url="https://pl.wikipedia.org/wiki?curid=4225825" title="Linia kolejowa Braunschweig – Bad Harzburg">
Linia kolejowa Braunschweig – Bad Harzburg

Linia kolejowa Braunschweig – Bad Harzburg – niezelektryfikowana linia kolejowa w kraju związkowym Dolna Saksonia, w Niemczech. Łączył Brunszwik przez Wolfenbüttel i Vienenburg z Bad Harzburg. Na odcinku Brunszwik – Vienenburg jest dwutorowa.

</doc>
<doc id="4225828" url="https://pl.wikipedia.org/wiki?curid=4225828" title="Auchenipterichthys thoracatus">
Auchenipterichthys thoracatus

Auchenipterichthys thoracatus – gatunek słodkowodnej ryby sumokształtnej z rodziny Auchenipteridae.
Występowanie.
Gatunek ten występuje w dorzeczu Amazonki.
Opis.
"Auchenipterichthys thoracatus" jest pospolitym gatunkiem w jeziorach zalewowych. Poluje w nocy. Zwykle osiąga 10–12 cm długości. Maksymalna zarejestrowana długość to 13,8 cm, maksymalna masa ciała to 62,39 g. Dorosłe osobniki żywią się rybami.
Jest to popularna ryba akwariowa.
Hodowla w akwarium.
Gatunek ten jest łatwy w hodowli i wytrzymały. Jest aktywny nocą. Jest to ryba towarzyska. Należy ją hodować w większej liczbie osobników. W silnie rozproszonym świetle można ją zobaczyć pływającą w akwarium również w ciągu dnia. Niezbędne jest budowanie dla niej kryjówek dziennych. Sumik ten kotwiczy się między kamieniami i korzeniami, w szparach i szczelinach za pomocą szeroko rozpostartych kolców płetw piersiowych. W ciemności przeczesuje dno w poszukiwaniu pokarmu. Należy je karmić wybiórczo.
Woda.
Temperatura 20–25 °C, pH 6,0–7,0
Pokarm: oczliki ("Cyclops"), larwy muchówek, rureczniki ("Tubifex"), rozwielitki; w tabletkach i płatkach.

</doc>
<doc id="4225829" url="https://pl.wikipedia.org/wiki?curid=4225829" title="Joseph Prathan Sridarunsil">
Joseph Prathan Sridarunsil

Joseph Prathan Sridarunsil SDB (ur. 9 lutego 1946 w Wat Phleng) – tajski duchowny rzymskokatolicki, od 2004 biskup Surat Thani.
Życiorys.
Święcenia kapłańskie przyjął 29 czerwca 1975 w zgromadzeniu salezjanów. Przez kilka lat pracował w zakonnych placówkach, zaś w 1982 wyjechał do Rzymu na studia licencjackie z teologii duchowości. Po uzyskaniu w 1984 tytułu powrócił do kraju i został dyrektorem domu dla kandydatów do zakonu w Hua Hin. W latach 1986-1992 był wikariuszem tajskiej inspektorii zgromadzenia, zaś w latach 1992-1998 jej przełożonym. Po zakończeniu kadencji objął rządy w placówkach zakonnych w Udonthani i Sampran, zaś w 2004 ponownie wybrano go na inspektora tajskich salezjanów.
9 października 2004 papież Jan Paweł II mianował go biskupem Surat Thani. Sakry biskupiej udzielił mu 28 listopada 2004 kard. Crescenzio Sepe.
W 2015 został wybrany wiceprzewodniczącym tajskiej Konferencji Episkopatu.

</doc>
<doc id="4225831" url="https://pl.wikipedia.org/wiki?curid=4225831" title="Perspolisiha">
Perspolisiha

Perspolisiha (Persepolisiha) – (Perspolisi) nazwa kibiców klubu Persepolis FC. Persepolis Football Club () – irański klub piłkarski z siedzibą w Teheranie. Założony został w grudniu 1963 roku. Obecnie uczestniczy w rozgrywkach Iran Pro League.
Persepolis jest najbardziej utytułowanym klubem w Iranie. Jest ośmiokrotnym mistrzem kraju, siedem razy rozgrywki ligowe kończył na drugiej pozycji.
Swoje mecze domowe Persepolis rozgrywa na stadionie Azadi, który mieści 100 000 kibiców. Persepolis został założony w roku 1963 przez boksera Alego Abdeha. Pierwsze mistrzostwo kraju zespół zdobył dziesięć lat później, w sezonie 1973/1974. Od tego czasu jeszcze siedmiokrotnie wygrywał rozgrywki ligowe. W roku 1991 klub wygrał Azjatycki Puchar Zdobywców Pucharów.

</doc>
<doc id="4225832" url="https://pl.wikipedia.org/wiki?curid=4225832" title="Hito Çako">
Hito Çako

Hito Shaqo Çako (ur. 2 marca 1923 we wsi Progonat, zm. 5 listopada 1975 w Linzë) – generał armii albańskiej, dowódca Lotnictwa Wojskowego Albanii w latach 1961-1974, wiceminister obrony w 1974, ofiara represji komunistycznych. 
Życiorys.
Urodził się we wsi Progonat, w okręgu Kurvelesh. Był synem Shaqo i Miro. W 1933 ukończył naukę w szkole w rodzinnej miejscowości. Szkołę średnią ukończył w Sarandzie. W latach 1937-1939 pracował jako kelner w Tiranie. W 1939 wyjechał do Wlory, gdzie zatrudnił się na stanowisku telegrafisty.
W 1942 związał się z Komunistyczną Partią Albanii i komunistycznym ruchem oporu. 28 maja 1944 awansował na stanowisko komisarza politycznego V Brygady Uderzeniowej. Brał udział w bitwie o Lurë i w wyzwalaniu Prizrenu. Od maja do sierpnia 1945 pełnił funkcję dowódcy 1 Dywizji Piechoty. 7 marca 1946 otrzymał stanowisko szefa struktur Sigurimi we Wlorze, a trzy miesiące później w Peshkopii. Jako jedyny spośród albańskich generałów studiował w trzech radzieckich akademiach wojskowych: Akademii Wojskowej im. K.J. Woroszyłowa, Akademii Wojskowej im. Michaiła Frunzego, a także w Akademii Marynarki Wojennej w Leningradzie.
W latach 1954-1961 zasiadał w parlamencie jako deputowany z okręgu Wlory. W styczniu 1961 awansował na pierwszy stopień generalski, a za swoją działalność w ruchu oporu otrzymał tytuł Bohatera Ludu (Hero i Popullit). W marcu 1961, w czasie narastającego konfliktu Albanii z ZSRR, po aresztowaniu kontradmirała Teme Sejko objął stanowisko dowódcy albańskiego lotnictwa morskiego w bazie Pashalimani. W latach 1966-1974 kierował Zarządem Politycznym Armii. 20 lipca 1974 objął stanowisko wiceministra obrony. 25 listopada został zdymisjonowany z tego stanowiska i oddany do dyspozycji szefa resortu. Na podstawie decyzji podjętych w czasie obrad VI Plenum Komitetu Centralnego Albańskiej Partii Pracy (grudzień 1974) został usunięty z armii, wspólnie z Petritem Dume i Rrahmanem Përlaku i aresztowany przez funkcjonariuszy Sigurimi. Po krótkim procesie uznany za winnego prowadzenia wrogiej działalności w armii i przygotowywania wojskowego zamachu stanu. Skazany na karę śmierci. Rozstrzelany wraz z Beqirem Balluku i grupą jego współpracowników 5 listopada 1975 w okolicy wsi Linzë. Ciała rozstrzelanych zostały przewiezione do wsi Vranisht k. Wlory i pochowane we wspólnej mogile. Odnaleziono je 18 lipca 2000 i zostały pochowane we wsi Vranisht.
W 1992 Sąd Najwyższy Albanii anulował wyrok z 1975 uniewinniając Hito Çako od stawianych mu zarzutów. Imię Hito Çako nosi jedna z ulic w Tiranie (dzielnica Yzberisht).

</doc>
<doc id="4225833" url="https://pl.wikipedia.org/wiki?curid=4225833" title="182 Rezerwowa Kompania Saperów">
182 Rezerwowa Kompania Saperów

182 rezerwowa Kompania Saperów (182 rez. ksap) – pododdział saperów Wojska Polskiego II RP.
Historia kompanii.
Mobilizację Rezerwowej Kompanii Saperów Nr 182 w 8 batalionie saperów rozpoczęto 24 sierpnia, z chwilą ogłoszenia mobilizacji alarmowej, w Seminarium Nauczycielskim przy ul. Sienkiewicza i została zakończona 27 sierpnia.
182 rezerwowa kompania saperów przydzielona została do Armii „Pomorze” i bezpośrednio podlegały dowódcy saperów Armii, ppłk. Emilowi Strumińskiemu. Po zakończeniu czynności mobilizacyjnych ze sformowanych kompanii saperów utworzono Zbiorczą Grupę kompanii saperów, na dowódcę której wyznaczono majora w stanie spoczynku Wiktora Krajewskiego.
31 sierpnia 182 kompania saperów pod dowództwem kpt. inż. Michała Cęplaka przemaszerowała na Dworzec Główny w Toruniu i po załadowaniu na transport kolejowy została przewieziona do Włocławka, na kwatery do majątku Szpetal Górny.
1 września kompania otrzymała od mjr. Krajewskiego, zadanie ufortyfikowania przyczółka mostowego na Wiśle od strony miejscowości Lipno i do 7 września prowadziła prace w tym rejonie, polegające na zakładaniu zasieków z drutu kolczastego, budowaniu przeszkód przeciwpancernych oraz wykonaniu zawałów leśnych w celu zamknięcia dróg i przecinek leśnych.
7 września 182 kompania saperów została czasowo przydzielona do składu Oddziału Wydzielonego ppłk. dypl. Stanisława Sadowskiego, którego zadaniem była obrona Włocławka. Dowódca kompanii otrzymał od ppłk. dypl. Sadowskiego rozkaz zakończenia prac umocnieniowych na przedmościu i zaminowania mostu na Wiśle.
8 września 182 kompania saperów wyruszyła z Włocławka przez Kowal i Gostynin do Stanisławowa Skrzańskiego, w trakcie marszu zaginął dowódca kompanii, kpt. Cęplak.
9 września w Stanisławowie Skrzańskim dowództwo 182 kompanii saperów objął ppor. Stanisław Kotus.
10 września kompania przeszła do miejscowości Łąck i dołączyła do pozostałych kompanii z Grupy mjr. Krajewskiego, które dotarły tam z Torunia z zadaniem rozbudowania pozycji obronnych na linii Dzierzązna- folwark Gorki-Ciechomice-Dobrzykow obsadzonych przez OW ppłk. dypl. Sadowskiego.
12 września, z chwilą powołania GO gen. bryg. Michała Tokarzewskiego-Karaszewicza, mjr Wiktor Krajewski został wyznaczony na dowódcę saperów GO.
13 września wszystkie rezerwowe kompanie saperskie opuściły Łąck, maszerując przez Gąbin i Pacyny w rejon Żychlina., zaś 182 kompania saperów dotarła do Dworu Model.
W okresie od 14 do 16 września 182 kompania saperów budowała most przez rzekę Słudwię na drodze Dwór Model-Skrzeczewy.
16 września 182 kompania saperów otrzymała z dowództwa saperów Armii „Pomorze” rozkaz opuszczenia rejonu Model - Skrzeczewy i przejścia do miejscowości Lubikow.
17 września, z braku dalszych rozkazów, 182 kompania saperów opuściła Lubikow, kierując się na Iłów, około godz. 22.00 kompania dotarła do Sannik, gdzie godzinę później dostała się do niemieckiej niewoli.

</doc>
<doc id="4225839" url="https://pl.wikipedia.org/wiki?curid=4225839" title="Włośnianka węglolubna">
Włośnianka węglolubna

Włośnianka węglolubna ("Hebeloma anthracophilum" Maire) – gatunek grzybów należący do rodziny "Hymenogastraceae".
Systematyka i nazewnictwo.
Pozycja w klasyfikacji według Index Fungorum: "Hebeloma, Hymenogastraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonim: "Hebelomatis anthracophilum" (Maire) Locq. 1979
Nazwę polską zaproponował Władysław Wojewoda w 2003 r.
Występowanie.
W Polsce do 2003 r. podano tylko 2 stanowiska.
Grzyb mikoryzowy. Rośnie na pogorzeliskach, spalonych resztkach drewna w lasach liściastych i iglastych, ogrodach, zaroślach, alejach i łąkach.
Gatunki podobne.
Istnieje wiele podobnie ubarwionych gatunków włośnianek – mają przeważnie dość podobne, cielistobeżowe ubarwienie. Ich prawidłowe oznaczenie bez użycia mikroskopu i znajomości cech mikroskopowej budowy jest trudne. W przypadku włośnianki węglolubnej pomocne może być miejsce występowania.

</doc>
<doc id="4225840" url="https://pl.wikipedia.org/wiki?curid=4225840" title="Eremurus">
Eremurus



</doc>
<doc id="4225841" url="https://pl.wikipedia.org/wiki?curid=4225841" title="Hebeloma anthracophilum">
Hebeloma anthracophilum



</doc>
<doc id="4225843" url="https://pl.wikipedia.org/wiki?curid=4225843" title="Philip Banchong Chaiyara">
Philip Banchong Chaiyara

Philip Banchong Chaiyara CSsR (ur. 30 stycznia 1945 w Chang Ming) – tajski duchowny rzymskokatolicki, od 2006 biskup Ubon Ratchathani.
Życiorys.
Święcenia kapłańskie przyjął 12 czerwca 1975 w zgromadzeniu Najświętszego Odkupiciela. Pracował głównie w tajskich parafiach zakonnych, był także m.in. dyrektorem niższego seminarium redemptorystów w Siracha oraz wiceprowincjałem.
25 marca 2006 został mianowany biskupem diecezji Ubon Ratchathani. Sakry biskupiej udzielił mu 27 czerwca 2006 jego poprzednik, bp Michael Bunluen Mansap.

</doc>
<doc id="4225844" url="https://pl.wikipedia.org/wiki?curid=4225844" title="Joseph Luechai Thatwisai">
Joseph Luechai Thatwisai

Joseph Luechai Thatwisai (ur. 2 grudnia 1962 w Phonsung) – tajski duchowny rzymskokatolicki, od 2010 biskup Udon Thani.
Życiorys.
Święcenia kapłańskie przyjął 24 maja 1990 i został inkardynowany do diecezji Udon Thani. Przez wiele lat pracował w krajowym seminarium w Bangkoku, zaś w latach 2008-2010 był sekretarzem komisji biblijnej przy Konferencji Episkopatu Tajlandii.
14 listopada 2009 został mianowany biskupem Udon Thani. Sakry biskupiej udzielił mu 6 lutego 2010 jego poprzednik, bp George Yod Phimphisan.
Bibliografia.
 

</doc>
<doc id="4225852" url="https://pl.wikipedia.org/wiki?curid=4225852" title="Buran (meteorologia)">
Buran (meteorologia)

Buran (ros. буран, tur. "boran") – silny i porywisty wiatr północno-wschodni i północny wiejący zimą na obszarze środkowej i południowej Syberii, Uralu i Powołża, połączony ze śnieżycą (określenie też dla śnieżnych zasp i lodowych diun). Nazywany jest też zamiecią śnieżną stepową. Nad tundrą jest nazywany purga.
Buran trwa zwykle kilka dni, a prędkość wiatru może dochodzić do 24-34 m/s.
Z tą zamiecią śnieżną można spotkać się w Rosji (Baszkortostan, obwody: orenburski, czelabiński, kurgański i wołgogradzki), stepowej części Ukrainy oraz w Kazachstanie. 
Zagrożenie.
Spowodowane buranem trudności w transporcie powodują straty w gospodarce. Każdego roku wiele osób podczas buranu doznaje odmrożeń.

</doc>
<doc id="4225855" url="https://pl.wikipedia.org/wiki?curid=4225855" title="Włośnianka odrażająca">
Włośnianka odrażająca

Włośnianka odrażająca ("Hebeloma fastibile" (Pers.) P. Kumm.) – gatunek grzybów należący do rodziny "Hymenogastraceae". Według Index Fungorum takson niepewny.
Systematyka i nazewnictwo.
Pozycja w klasyfikacji według Index Fungorum: "Hebeloma, Hymenogastraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go w 1801 r. Christiaan Hendrik Persoon nadając mu nazwę "Agaricus fastibilis". Obecną, uznaną przez Index Fungorum nazwę nadał mu Paul Kummer w 1871 r..
Nazwę polską nadał Stanisław Domański w 1955 r., wcześniej Feliks Berdau opisywał ten takson pod nazwą bedłka odrażająca.
Morfologia.
Początkowo wypukły, potem nieregularnie łukowaty, pofalowany, o średnicy 4–7 cm z garbem na środku. Powierzchnia nieco lepka, początkowo bladożółta, potem o barwie kakaowej, u starszych okazów często plamisty.
Szerokie, przy trzone]ie zaokrąglone, z licznymi międzyblaszkami. Początkowo są białe, potem ochrowe, w końcu brązowe.
Wysokość 4–6 cm, grubość 0,5–1 cm, cylindryczny, u podstawy nieco szerszy. Powierzchnia początkowo biaława, włókienkowata, potem brązowa z podłużnymi włókienkami. Widoczne strefy pierścieniowe.
Białawy, bez wyraźnego zapachu i smaku.
O rozmiarach 9–12 × 5–6,5 μm, eliptyczne, gładki, z gutulą. Wysyp zarodników jasnobrązowy.
Występowanie i znaczenie.
Grzyb mikoryzowy. Rośnie na ziemi w lasach liściastych i mieszanych, zaroślach, na polanach, wśród mchów, zwłaszcza pod świerkami.
W Europie uważana jest za grzyb niejadalny, a czasami nawet za grzyb trujący, powodujący dolegliwości ze strony układu pokarmowego, w Meksyku jednak jest grzybem jadalnym.
Gatunki podobne.
Istnieje wiele podobnie ubarwionych gatunków włośnianek. mają przeważnie dość podobne, cielistobeżowe ubarwienie. Ich prawidłowe oznaczenie bez użycia mikroskopu i znajomości cech mikroskopowej budowy jest trudne.

</doc>
<doc id="4225857" url="https://pl.wikipedia.org/wiki?curid=4225857" title="Hebeloma fastibile">
Hebeloma fastibile



</doc>
<doc id="4225858" url="https://pl.wikipedia.org/wiki?curid=4225858" title="Desiderius Rwoma">
Desiderius Rwoma

Desiderius Rwoma (ur. 8 maja 1947 w Ilogero) – tanzański duchowny rzymskokatolicki, w latach 1999-2013 biskup Singidy, w latach 2013-2022 biskup Bukoby.
Życiorys.
Święcenia kapłańskie przyjął 28 lipca 1974 i został inkardynowany do diecezji Bukoba. Przez wiele lat pracował w niższym seminarium w Rubyi. Był także m.in. wicerektorem centrum formacyjnego oraz wikariuszem generalnym diecezji.
19 kwietnia 1999 papież Jan Paweł II mianował go biskupem Singidy. Sakry biskupiej udzielił mu 11 lipca 1999 kard. Polycarp Pengo.
15 stycznia 2013 otrzymał nominację na biskupa Bukoby oraz administratora apostolskiego Singidy (w Singidzie pracował do 2015).
1 października 2022 papież Franciszek przyjął jego rezygnację z urzędu biskupa Bukoby. 

</doc>
<doc id="4225861" url="https://pl.wikipedia.org/wiki?curid=4225861" title="Elvira Lindo">
Elvira Lindo

Elvira Lindo Garrido (ur. 23 stycznia 1962 w Kadyksie) – hiszpańska pisarka i dziennikarka.
W 1984 przeniosła się do Madrytu i studiowała komunikację na Uniwersytecie Madryckim. Pracowała w Radiotelewizji Hiszpańskiej, a później dla różnych publikacji.
Mieszka w Nowym Jorku ze swoim synem i mężem, pisarzem, Antonio Muñozem Moliną.

</doc>
<doc id="4225864" url="https://pl.wikipedia.org/wiki?curid=4225864" title="Walker Zimmerman">
Walker Zimmerman

Walker Dwain Zimmerman (ur. 19 maja 1993 w Lawrenceville) – amerykański piłkarz występujący na pozycji środkowego obrońcy, reprezentant kraju, obecnie zawodnik Nashville SC.
Kariera klubowa.
Zimmerman pochodzi z miasta Lawrenceville w stanie Georgia. Jego ojciec był baptyjskim pastorem, reszta rodziny natomiast miała silne związki ze sportem – jeden z jego dwóch starszych braci zawodowo uprawiał futbol amerykański, ciocia i kuzyni byli tenisistami, zaś dziadek i pradziadek grali w futbol amerykański na poziomie uniwersyteckim. Już w wieku kilku lat rozpoczął treningi piłkarskie w szkółce Gwinnett Soccer Academy. Uczęszczał do Brookwood High School, równocześnie występując w młodzieżowej drużynie GSA Phoenix. W jej barwach, pod okiem trenera Nuno Pitiery, wywalczył trofeum Georgia State Cup, a w 2010 roku został wybrany do NSCAA Youth All-American. Ze względu na szybki wzrost, w wieku nastoletnim często doświadczał kontuzji (cierpiał m.in. na chorobę Severa). W późniejszym czasie studiował na Furman University w Greenville, w stanie Karolina Południowa, występując z powodzeniem w uczelnianym zespole Furman Paladins. W 2011 roku został wybrany do First Team All-Conference, a także otrzymał nagrodę Freshman of the Year konferencji południowej. W 2012 roku znalazł się natomiast w drużynie NCAA Division I All-America Second Team.
W grudniu 2012 Zimmerman dołączył do programu Generation Adidas, zaś miesiąc później został wybrany w MLS SuperDraft (z siódmego miejsca) przez FC Dallas. W Major League Soccer zadebiutował 11 maja 2013 w wygranym 2:1 spotkaniu z D.C. United, zaś premierowego gola strzelił 22 czerwca tego samego roku w zremisowanej 2:2 konfrontacji ze Sportingiem Kansas City. Przez pierwsze trzy sezony pełnił jednak głównie rolę rezerwowego obrońcy. W sezonie 2015 zajął z Dallas pierwsze miejsce w konferencji zachodniej, a bezpośrednio po tym wywalczył sobie pewne miejsce na środku obrony. W sezonie 2016 ponownie uplasował się z Dallas na pierwszym miejscu w konferencji, zdobywając trofeum Supporters' Shield, a także wygrał puchar Stanów Zjednoczonych – U.S. Open Cup. Ogółem barwy drużyny reprezentował przez pięć lat, wyróżniając się umiejętnościami przywódczymi, dobrym ustawianiem się na boisku i grą w powietrzu.
W styczniu 2018 Zimmerman został oddany do nowo założonego klubu Los Angeles FC, w zamian za "allocation money" i korzystniejszą kolejność wyboru w najbliższym drafcie. 11 lutego 2020 podpisał kontrakt z Nashville SC, kwota odstępnego 1,25 mln dolarów.
Kariera reprezentacyjna.
Jako nastolatek Zimmerman był regularnie powoływany do juniorskich reprezentacji Stanów Zjednoczonych. Występował w amerykańskich drużynach narodowych do lat osiemnastu i dwudziestu (m.in. na towarzyskim turnieju Milk Cup), biorąc udział w wielu zgrupowaniach na terenie Europy i pełniąc rolę kapitana kadry w pierwszej z wymienionych kategorii wiekowych. Trapiony kontuzjami, nie znalazł się jednak w składzie na żaden z oficjalnych turniejów międzynarodowych. W marcu 2016 został powołany przez Andreasa Herzoga do reprezentacji Stanów Zjednoczonych U-23 na interkontynentalny dwumecz barażowy o awans do Igrzysk Olimpijskich w Rio de Janeiro. Nie pojawił się jednak wówczas na boisku, a jego kadra wobec łącznej porażki z Kolumbią (1:2, 1:1) nie zakwalifikowała się na igrzyska.
W seniorskiej reprezentacji Stanów Zjednoczonych Zimmerman zadebiutował za kadencji selekcjonera Bruce'a Areny, 3 lutego 2017 w wygranym 1:0 meczu towarzyskim z Jamajką.

</doc>
<doc id="4225868" url="https://pl.wikipedia.org/wiki?curid=4225868" title="Mistrzostwa Czterech Kontynentów w Łyżwiarstwie Figurowym 2011">
Mistrzostwa Czterech Kontynentów w Łyżwiarstwie Figurowym 2011

Mistrzostwa czterech kontynentów w łyżwiarstwie figurowym 2011 – 13. edycja zawodów rangi mistrzowskiej dla łyżwiarzy figurowych z Azji, Afryki, Ameryki oraz Australii i Oceanii. Mistrzostwa odbywały się od 15 do 20 lutego 2011 roku w Tajpej. 
Wśród solistów zwyciężył Japończyk Daisuke Takahashi, zaś wśród solistek triumfowała jego rodaczka Miki Andō. W konkurencji par sportowych złoto zdobyli reprezentanci Chin Pang Qing i Tong Jian. W konkurencji par tanecznych tytuł wywalczyli reprezentanci Stanów Zjednoczonych Meryl Davis i Charlie White.
Kwalifikacje.
W zawodach mogli wziąć udział reprezentanci czterech kontynentów: Azji, Afryki, Ameryki oraz Australii i Oceanii, którzy przed dniem 1 lipca 2010 roku ukończyli 15 rok życia. W odróżnieniu od innych zawodów rangi mistrzowskiej w łyżwiarstwie figurowym, każdy kraj może wystawić 3 reprezentantów w każdej konkurencji, niezależnie od wyników osiągniętych przed rokiem. 

</doc>
<doc id="4225870" url="https://pl.wikipedia.org/wiki?curid=4225870" title="Method Kilaini">
Method Kilaini

Method Kilaini (ur. 30 marca 1948 w Kagoma) – tanzański duchowny rzymskokatolicki, od 2009 biskup pomocniczy Bukoba.
Życiorys.
Święcenia kapłańskie otrzymał 18 marca 1972. Był m.in. sekretarzem generalnym Konferencji Episkopatu Tanzanii.
Episkopat.
22 grudnia 1999 papież Jan Paweł II mianował go biskupem pomocniczym archidiecezji Dar es Salaam ze stolicą tytularną "Strumnitza". Sakry biskupiej udzielił mu 18 marca 2000 kard. Polycarp Pengo.
5 grudnia 2009 został biskupem pomocniczym Bukoby.
31 października 2018 została mu nadana stolica tytularna Tamalluma.

</doc>
<doc id="4225875" url="https://pl.wikipedia.org/wiki?curid=4225875" title="Naczynie tętnicze">
Naczynie tętnicze



</doc>
<doc id="4225878" url="https://pl.wikipedia.org/wiki?curid=4225878" title="Gáspár Ladocsi">
Gáspár Ladocsi

Gáspár Ladosci (ur. 26 czerwca 1952 w Nagybajcs) – węgierski duchowny katolicki, biskup pomocniczy ostrzyhomsko-budapeszteński w latach 2001-2010.
Życiorys.
Święcenia kapłańskie przyjął 18 czerwca 1977 i został inkardynowany do archidiecezji ostrzyhomsko-budapeszteńskiej. Przez 17 lat był profesorem teologii w seminarium w Ostrzyhomiu. W latach 1979-1981 studiował na Papieskim Instytucie Patrologicznym Augustinianum.
Episkopat.
18 kwietnia 1994 został mianowany przez papieża Jana Pawła II biskupem polowym Węgier ze stolicą tytularną "Sebarga". Sakry biskupiej udzielił mu 14 maja tegoż roku kard. László Paskai. 21 maja 1994 prezydent Árpád Göncz mianował go generałem brygady.
7 marca 1998, w związku z przyznaniem ordynariuszom polowym praw biskupów diecezjalnych, zrzekł się stolicy tytularnej.
28 listopada 2001 papież mianował go biskupem pomocniczym archidiecezji ostrzyhomsko-budapeszteńskiej i przydzielił mu stolicę tytularną "Risinium". W związku z tą nominacją tego samego dnia przestał pełnić służbę w węgierskich siłach zbrojnych i został przeniesiony przez ministra obrony narodowej Węgier w stan spoczynku.
26 listopada 2010 papież Benedykt XVI przyjął jego rezygnację z urzędu biskupiego.

</doc>
<doc id="4225881" url="https://pl.wikipedia.org/wiki?curid=4225881" title="Rajd Portugalii 1985">
Rajd Portugalii 1985

Rajd Portugalii 1985 (19. Rallye de Portugal - Vinho do Porto) – 19 Rajd Portugalii rozgrywany w Portugalii w dniach 6–9 marca. Była to trzecia runda Rajdowych Mistrzostw Świata w roku 1985. Rajd został rozegrany na szutrze i asfalcie. Bazą rajdu było miasto Estoril.
Klasyfikacja po 3 rundach.
Tabele przedstawiają tylko pięć pierwszych miejsc.

</doc>
<doc id="4225882" url="https://pl.wikipedia.org/wiki?curid=4225882" title="Ruderman Family Foundation">
Ruderman Family Foundation

Ruderman Family Foundation, "Fundacja Rodziny Rudermanów" – prywatna fundacja filantropijna założona w 2002 roku w Bostonie przez Jaya Rudermana, działająca na rzecz społecznej adaptacji osób niepełnosprawnych, a także wspierająca współpracę Izraela i środowisk żydowskich w Stanach Zjednoczonych. Jej terenem działania są USA i Izrael.
W swojej działalności organizacja skupia się na promowaniu zmian prawnych, ułatwiających funkcjonowanie w społeczeństwie osób niepełnosprawnych, popularyzacji problemów niepełnosprawnych w mediach, a także promowaniu technologii, które umożliwią prowadzenie samochodów osobom niepełnosprawnym. Od 2012 organizacja przyznaje nagrodę (Ruderman Prize) w wysokości 250 000 $ przedsiębiorstwom i organizacjom, które wprowadzają innowacje ułatwiające społeczną adaptację osobom niepełnosprawnym.
Zarząd i siedziba Fundacji Rodziny Rudermanów.
Przewodniczącym fundacji jest Jay Ruderman. Jego siostra Shira Ruderman kieruje działaniami fundacji w Izraelu. Działania fundacji wspiera międzynarodowy zespół doradców, składający się z 11 osób. Siedziba fundacji mieści się w Bostonie.
Kontrowersje.
W 2016 Fundacja Rodziny Rudermanów opublikowała film "Me Before You", którego sparaliżowany bohater podejmuje decyzję o samobójstwie twierdząc, że jego życie jest pozbawione wartości. Kontrowersje budził zarówno drastyczny przekaz filmu, jak również fakt, że główną rolę zagrał Danny Woodburn – aktor pełnosprawny, który w mediach opowiadał o zagranej przez siebie roli.
21 lutego 2018 na portalu YouTube ukazał się opracowany na zlecenie Fundacji film, poddający krytyce polską nowelizację ustawy o Instytucie Pamięci Narodowej, uchwaloną przez Sejm RP 26 stycznia 2018. Film stanowił część kampanii społecznej, której celem miało być nakłonienie dyplomacji amerykańskiej do zerwania stosunków dyplomatycznych z Polską. Bohaterowie filmu wypowiadają słowa „Polish Holocaust” podkreślając zarazem, że liczą się z możliwością uwięzienia za wypowiedzenie tych słów. W tym samym dniu film został usunięty z internetu.

</doc>
<doc id="4225885" url="https://pl.wikipedia.org/wiki?curid=4225885" title="Greenlawn">
Greenlawn

Greenlawn – jednostka osadnicza i miejscowość spisowa w hrabstwie Suffolk, w stanie Nowy Jork, w Stanach Zjednoczonych, założona w 1868 roku jako Old Fields. Znajduje się na wyspie Long Island, w pobliżu miasta Huntington. Ludność wynosiła ponad 13 tysięcy mieszkańców, według raportu z 2010 roku. Studenci uczęszczają głównie do Harborfields High School.

</doc>
<doc id="4225886" url="https://pl.wikipedia.org/wiki?curid=4225886" title="Rajd Portugalii 1984">
Rajd Portugalii 1984

Rajd Portugalii 1984 (18. Rallye de Portugal - Vinho do Porto) – 18 Rajd Portugalii rozgrywany w Portugalii w dniach 6-11 marca. Była to trzecia runda Rajdowych Mistrzostw Świata w roku 1984. Rajd został rozegrany na szutrze i asfalcie. Bazą rajdu było miasto Estoril.
Klasyfikacja po 3 rundach.
Tabele przedstawiają tylko pięć pierwszych miejsc.

</doc>
<doc id="4225889" url="https://pl.wikipedia.org/wiki?curid=4225889" title="Audi Quattro A2">
Audi Quattro A2



</doc>
<doc id="4225892" url="https://pl.wikipedia.org/wiki?curid=4225892" title="American Anti-Slavery Society">
American Anti-Slavery Society



</doc>
<doc id="4225894" url="https://pl.wikipedia.org/wiki?curid=4225894" title="Felsuma czteroplama">
Felsuma czteroplama

Felsuma czteroplama ("Phelsuma quadriocellata") – gatunek jaszczurki z rodziny gekonowatych.
Zasięg występowania.
Wsch. część Madagaskaru.
Budowa ciała.
Pysk wydłużony, ostro zakończony. Ogon masywny, dłuższy od reszty ciała. Kończyny dobrze wykształcone, końce palców, pozbawione pazurów, z szerokimi przylgami. Ciało pokryte jednakowej wielkości, niewielkimi, ziarnistymi łuskami, jedynie na ogonie łuski są wiesze i ułożone w regularne pierścienie. Źrenice oczu okrągłe.
Ubarwienie grzbietowej strony ciała jednolicie jaskrawozielone. Po bokach tułowia, za nasadą przednich i przed nasadą tylnych kończyn znajdują się cztery duże nieregularne, czarne plamy z jasnym obrzeżeniem od których gekon ten wziął swoją nazwę gatunkową. Brzuch ubarwiony jasno, żółto-zielono.
Biologia i ekologia.
Prowadzi wyłącznie dzienny tryb życia. Żywi się drobnymi bezkręgowcami oraz miękkimi i soczystymi częściami roślin.

</doc>
<doc id="4225896" url="https://pl.wikipedia.org/wiki?curid=4225896" title="Phelsuma quadriocellata">
Phelsuma quadriocellata



</doc>
<doc id="4225907" url="https://pl.wikipedia.org/wiki?curid=4225907" title="Hokej na lodzie na Zimowych Igrzyskach Olimpijskich 2018 - turniej kobiet">
Hokej na lodzie na Zimowych Igrzyskach Olimpijskich 2018 - turniej kobiet



</doc>
<doc id="4225908" url="https://pl.wikipedia.org/wiki?curid=4225908" title="Rajd Azorów 2018">
Rajd Azorów 2018

Rajd Azorów 2018 (53. Azores Airlines Rallye) – 53. Rajdu Azorów rozgrywany w Portugalii od 22 do 24 marca 2018 roku. Była to pierwsza runda Rajdowych Mistrzostw Europy w roku 2018. Rajd został rozegrany na nawierzchni szutrowej. Baza imprezy była zlokalizowana na Azorach w miejscowości Ponta Delgada.
Zwycięzcą rajdu został Rosjanin Aleksiej Łukjaniuk, dla którego była to już szósta wygrana w rajdach ERC, pozostałe dwa miejsca zajęli gospodarze Ricardo Moura i Bruno Magalhães. Siódmą lokatę zajął mistrz Polski z roku 2015 Łukasz Habaj. Kolejny polski zawodnik Tomasz Kasperczyk zajął trzydziestą trzecią pozycję, a Hubert Ptaszek czterdziestą ósmą. Ptaszkowi udało się wygrać dwunasty odcinek specjalny, pierwszy w tej randze zawodów.
Lista startowa.
Poniższa lista startowa obejmuje tylko zawodników startujących i zgłoszonych do rywalizacji w kategorii ERC w najwyższej klasie RC2, samochodami najwyższej klasy mogącymi startować w rajdach ERC – R5.
Wyniki po 1. rundzie.
Kierowcy

</doc>
<doc id="4225909" url="https://pl.wikipedia.org/wiki?curid=4225909" title="Henri Poincaré (1929)">
Henri Poincaré (1929)

Henri Poincaré (Q140) – francuski oceaniczny okręt podwodny z okresu międzywojennego i II wojny światowej, jedna z 31 jednostek typu "Redoutable". Okręt został zwodowany 10 kwietnia 1929 roku w stoczni Arsenal de Lorient w Lorient, a do służby w Marine nationale wszedł w grudniu 1931 roku. Jednostka pełniła służbę na Atlantyku i Morzu Śródziemnym, a od zawarcia zawieszenia broni między Francją a Niemcami znajdowała się pod kontrolą rządu Vichy. 27 listopada 1942 roku „Henri Poincaré” został samozatopiony w Tulonie. Podniesiony przez Włochów okręt otrzymał oznaczenie FR 118, a po zawarciu przez Włochy zawieszenia broni z aliantami został 9 września 1943 roku przejęty przez Niemców. Jednostka została ponownie zatopiona przez alianckie samoloty 9 września 1944 roku.
Projekt i budowa.
„Henri Poincaré” zamówiony został na podstawie programu rozbudowy floty francuskiej z 1925 roku. Projekt (o sygnaturze M6) był ulepszeniem pierwszych powojennych francuskich oceanicznych okrętów podwodnych – typu "Requin". Poprawie uległa krytykowana w poprzednim typie zbyt mała prędkość osiągana na powierzchni oraz manewrowość. Posiadał duży zasięg i silne uzbrojenie; wadą była ciasnota wnętrza, która powodowała trudności w dostępie do zapasów prowiantu i amunicji. Konstruktorem okrętu był inż. Jean-Jacques Roquebert.
„Henri Poincaré” zbudowany został w stoczni Arsenal de Lorient. Stępkę okrętu położono w 1925 roku, został zwodowany 10 kwietnia 1929 roku, a do służby w Marine nationale przyjęto go w grudniu 1931 roku. Jednostka otrzymała numer burtowy Q140.
Dane taktyczno–techniczne.
„Henri Poincaré” był dużym, oceanicznym dwukadłubowym okrętem podwodnym. Długość całkowita wynosiła 92,3 metra (92 metry między pionami), szerokość 8,2 metra i zanurzenie 4,7 metra. Wyporność standardowa w położeniu nawodnym wynosiła 1384 tony (normalna 1570 ton), a w zanurzeniu 2084 tony. Okręt napędzany był na powierzchni przez dwa silniki wysokoprężne Sulzer o łącznej mocy 6000 KM. Napęd podwodny zapewniały dwa silniki elektryczne o łącznej mocy 2000 KM. Dwuśrubowy układ napędowy pozwalał osiągnąć prędkość 17 węzłów na powierzchni i 10 węzłów w zanurzeniu. Zasięg wynosił 10 000 Mm przy prędkości 10 węzłów w położeniu nawodnym (lub 4000 Mm przy prędkości 17 węzłów) oraz 100 Mm przy prędkości 5 węzłów pod wodą. Zbiorniki paliwa mieściły 95 ton oleju napędowego. Dopuszczalna głębokość zanurzenia wynosiła 80 metrów, zaś czas zanurzenia 45-50 sekund. Autonomiczność okrętu wynosiła 30 dób.
Okręt wyposażony był w siedem wyrzutni torped kalibru 550 mm: cztery na dziobie i jeden potrójny zewnętrzny aparat torpedowy. Prócz tego za kioskiem znajdował się jeden podwójny dwukalibrowy (550 lub 400 mm) aparat torpedowy. Na pokładzie było miejsce na 13 torped, w tym 11 kalibru 550 mm i dwie kalibru 400 mm. Uzbrojenie artyleryjskie stanowiło działo pokładowe kalibru 100 mm L/45 M1925 oraz zdwojone stanowisko wielkokalibrowych karabinów maszynowych Hotchkiss kalibru 13,2 mm L/76.
Załoga okrętu składała się z 4 oficerów oraz 57 podoficerów i marynarzy.
Służba.
W momencie wybuchu II wojny światowej okręt pełnił służbę na Atlantyku, wchodząc w skład 4. dywizjonu okrętów podwodnych w Casablance. Dowódcą jednostki był w tym okresie kpt. mar. A.F.C. Parent. Na przełomie września i 12 października 1939 roku „Henri Poincaré” patrolował obszar wokół Wysp Kanaryjskich. W czerwcu 1940 roku okręt znajdował się w Bizercie, a jego dowódcą był nadal kpt. mar. A.F.C. Parent. Po zawarciu zawieszenia broni między Francją a Niemcami okręt znalazł się pod kontrolą rządu Vichy (rozbrojony w Tulonie). 10 kwietnia 1941 roku „Henri Poincaré” opuścił Tulon i w towarzystwie bliźniaczych jednostek „Fresnel” i „Actéon” pokonał Cieśninę Gibraltarską i dotarł 16 kwietnia do Casablanki. 27 listopada 1942 roku, podczas ataku Niemców na Tulon, jednostka została samozatopiona. Okręt został później podniesiony przez Włochów i przeholowany do Genui, gdzie otrzymał oznaczenie FR 118. Po zawarciu przez Włochy zawieszenia broni z aliantami naprawiana jednostka została 9 września 1943 roku przejęta przez Niemców. Okręt został ponownie zatopiony przez alianckie samoloty dokładnie rok później – 9 września 1944 roku.

</doc>
<doc id="4225912" url="https://pl.wikipedia.org/wiki?curid=4225912" title="Victor Gnanapragasam">
Victor Gnanapragasam

Victor Gnanapragasam OMI (ur. 21 listopada 1940 w Dżafnie, zm. 12 grudnia 2020) – lankijski duchowny katolicki posługujący w Pakistanie, wikariusz apostolski Quetty od 2010 do śmierci w 2020.
Życiorys.
Święcenia kapłańskie przyjął 21 grudnia 1966 w Zgromadzeniu Oblatów Maryi Niepokalanej. Przez 8 lat pracował w ojczyźnie, zaś od 1974 jest związany z Pakistanem. Był m.in. pierwszym radcą delegatury oblatów w Pakistanie (1991-1997) oraz jej przełożonym (1997-2001).
7 grudnia 2001 został mianowany przez papieża Jana Pawła II pierwszym prefektem nowo powstałej prefektury apostolskiej Quetta.
29 kwietnia 2010 papież Benedykt XVI przekształcił prefekturę Quetta w wikariat apostolski i mianował o. Gnanapragasama jego pierwszym wikariuszem, przydzielając mu stolicę tytularną "Thimida". Sakry biskupiej udzielił mu 16 lipca tegoż roku abp Adolfo Yllana.
Zmarł 12 grudnia 2020 w wyniku ataku serca.

</doc>
<doc id="4225921" url="https://pl.wikipedia.org/wiki?curid=4225921" title="Abu Dhabi Tour 2018">
Abu Dhabi Tour 2018

4. edycja wyścigu Abu Dhabi Tour odbyła się w dniach 21–25 lutego 2018 roku. Trasa tego pięcioetapowego wyścigu liczyła 687,6 km. Zawody figurowały w kalendarzu najważniejszych wyścigów kolarskich UCI World Tour.
Lista startowa.
Na starcie tego wyścigu stanęło 20 ekip, siedemnaście drużyn jeżdżących w UCI World Tour 2018 i trzy zespoły zaproszone przez organizatorów z tzw. „dziką kartą”.

</doc>
<doc id="4225924" url="https://pl.wikipedia.org/wiki?curid=4225924" title="Janina Jezierska">
Janina Jezierska

Janina Jezierska – doktor habilitowany sztuki, nauczyciel akademicki
Wydziału Architektury Politechniki Białostockiej, specjalistka w zakresie
architektury wnętrz i wzornictwa przemysłowego.
Życiorys.
Absolwentka Wydziału Architektury Wnętrz Akademii Sztuk Pięknych w Poznaniu w specjalności wzornictwo przemysłowe. Na Wydziale Architektury Wnętrz Akademii Sztuk Pięknych w Warszawie uzyskała stopień doktora. W 2011 na Wydziale Architektury i Wzornictwa Uniwersytetu Artystycznego w Poznaniu uzyskała stopień doktora habilitowanego sztuk plastycznych w dyscyplinie sztuki projektowe.
W 2003 została nauczycielem akademickim Wydziału Architektury Politechniki Białostockiej. Objęła w nim stanowisko adiunkta w Katedrze Architektury Wnętrz.
Otrzymała szereg nagród i odznaczeń, w tym, w 2009 Medal Złoty za Długoletnią Służbę.

</doc>
<doc id="4225926" url="https://pl.wikipedia.org/wiki?curid=4225926" title="Patcharapa Chaichua">
Patcharapa Chaichua

Patcharapa Chaichua taj. พัชราภา ไชยเชื้อ (ur. 5 grudnia 1978 w Bangkoku) – tajska aktorka, modelka oraz prezenterka. Znana jest również pod pseudonimem Aum taj. อั้ม.

</doc>
<doc id="4225928" url="https://pl.wikipedia.org/wiki?curid=4225928" title="Partia Wolności (Stany Zjednoczone)">
Partia Wolności (Stany Zjednoczone)

Partia Wolności () – partia polityczna istniejąca i działająca w Stanach Zjednoczonych w latach 1840–1848.
Historia.
Partia Wolności powstała w wyniku niezadowolenia polityków w czasie prezydentury Andrew Jacksona. Głównym celem ówczesnych działaczy było zniesienie niewolnictwa. W 1833 roku założyli Amerykańskie Stowarzyszenie Antyniewolnicze (AASS). Początkowo odwoływali się do prawa moralnego, pisząc petycje do Kongresu i władz stanowych, w których apelowali o zaprzestanie międzystanowego handlu niewolnikami i zniesienie niewolnictwa w Dystrykcie Kolumbii i na zachodnich terenach Stanów Zjednoczonych. Liczebność i wpływy AASS znacznie zwiększyły się pod koniec lat 30., jednakże William Lloyd Garrison stanowczo sprzeciwiał się organizacji partii politycznej i udziałowi w wyborach. Odmiennego zdania byli liderzy tacy jak James Birney, Henry Brewster Stanton czy Myron Holley.
Działalność.
W styczniu 1839 roku w Massachusetts doszło do spotkania władz stowarzyszenia, kiedy to po raz pierwszy oficjalnie zaproponowano przekształcenie się w partię polityczną i start w wyborach prezydenckich w 1840. W kwietniu następnego roku odbyła się konwencja wyborcza, która nominowała Birneya kandydatem na prezydenta, a Thomasa Eale’a – kandydatem na wiceprezydenta. Liderem partii został wówczas Gerrit Smith, a finansowana była z funduszy American nad Foreign Anti-Slavery Society. Ponieważ jednak partia była mała i bez charyzmatycznego przywódcy, jej działacze ostatecznie postanowili poprzeć kandydata Partii Wigów – Williama Henry’ego Harrisona. Cztery lata później, w wyborach prezydenckich, wolnościowcy ponownie nominowali Jamesa Birneya swoim kandydatem na najwyższy urząd w państwie. Jedynym założeniem programowym było zniesienie niewolnictwa. W kampanii wyborczej działacze Partii Wolności powoływali się na Deklarację Niepodległości, podkreślając że każdy człowiek rodzi się wolny. Birney otrzymał ok. 62 tysięcy głosów powszechnych, głównie w Nowym Jorku, czym pozbawił zwycięstwa w tym stanie kandydata wigów Henry’ego Claya.
W 1846 roku Birney stwierdził, że budowanie poparcia politycznego i platformy wyborczej wyłącznie na postulacie zniesienia niewolnictwa, nie przyniesie partii sukcesu. Zawnioskował o uwzględnienie w programie punktów o redukcji wydatków na administrację centralną i wolnym handlu. W styczniu 1848 roku delegaci na konwencji w Nowym Jorku wysunęli kandydaturę Johna Hale’a, który jednak wycofał się z wyścigu w wyborach prezydenckich. W sierpniu działacze Partii Wolności, wraz z dysydentami demokratów („podpalacze stodół”) i wigów („wigowie sumienia”), utworzyli Partię Wolnej Ziemi.

</doc>
<doc id="4225930" url="https://pl.wikipedia.org/wiki?curid=4225930" title="1. deild Wysp Owczych (2018)">
1. deild Wysp Owczych (2018)

W roku 2018 odbyła się 75. edycja 1. deild Wysp Owczych – drugiej ligi piłki nożnej Wysp Owczych. W rozgrywkach wzięło udział 10 klubów z całego archipelagu. Dwa zwycięskie kluby uzyskają prawo gry w Betrideildin – najwyższym poziomie ligowym na archipelagu, natomiast drużyny z dziewiątego i dziesiątego miejsca spadną do 2. deild.
Wyniki spotkań.
Regularne spotkania.
 
 
 
 
 
 
 
 
 
 
 
 
 
 
 
 
 
 
 
 
Dodatkowe spotkania.
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="4225934" url="https://pl.wikipedia.org/wiki?curid=4225934" title="Harborfields High School">
Harborfields High School

Harborfields High School – czteroletnie liceum zlokalizowane w Greenlawn, w stanie Nowy Jork, w Stanach Zjednoczonych, założone w 1956 roku. Działa jako jedyna szkoła średnia w Harbourfields Central School District.
W 2011 roku szkoła została sklasyfikowana na 88. miejscu zestawienia "Top tysiąca trzystu szkół średnich w Ameryce", według tygodnika „Newsweek”. Mieści się przy ulicy 98 Taylor Ave. Dyrektorem jest Timothy Russo, zaś wicedyrektorami Christopher Patronaggio i Robert Thornton. Mieści klasy od 9 do 12. Jedną z uczennic szkoły była piosenkarka Mariah Carey.

</doc>
<doc id="4225938" url="https://pl.wikipedia.org/wiki?curid=4225938" title="Kamienica przy ulicy Grodzkiej 5 w Krakowie">
Kamienica przy ulicy Grodzkiej 5 w Krakowie

Kamienica przy ulicy Grodzkiej 5 – zabytkowa kamienica, zlokalizowana przy ulicy Grodzkiej na krakowskim Starym Mieście.
Historia kamienicy.
Kamienica została wzniesiona w XV wieku jako jednopiętrowa i dwutraktowa. Z tego okresu zachowały się wsporniki w jednej z sal, z których jeden posiada gmerk z inicjałami właściciela Johanna Scholfeldra. W 1565 została przebudowa na trójtraktową. W XVII wieku nadbudowano drugie i trzecie piętro, wieńcząc budynek attyką. Na początku XIX wieku izbę tylną pierwszego piętra ozdobiono klasycystycznym fryzem z motywami ptaków i kwiatów. Kamienica spłonęła podczas wielkiego pożaru Krakowa w 1850. Odbudowę rozpoczęto jeszcze w tym samym roku, a zakończono rok później. Budynek otrzymał wówczas późnoklasycystyczną fasadę. W 1871 został zakupiony przez Stanisława Armatysa na potrzeby jego firmy kupieckiej. Na parterze umieszczono wówczas luksusowy sklep z futrami, na którego potrzeby w 1896 gruntowanie przebudowano sień i pomieszczenia parteru. Na dolnej części fasady zastosowano drewnianą obudowę na wzór anglosaski. W 1907 wzniesiono trzypiętrową oficynę boczną, której projekt sporządził Beniamin Torbe. W latach 80. XX wieku kamienica przeszła gruntowny remont. Obecnie mieści ona hotel "Rezydent".
9 marca 1966 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4225943" url="https://pl.wikipedia.org/wiki?curid=4225943" title="B.A. Paris">
B.A. Paris

B.A. Paris, właśc. Bernadette MacDougall (ur. 1958 w Anglii) – brytyjska powieściopisarka pochodzenia francusko-irlandzkiego.
Życiorys.
W 2016 roku zadebiutowała powieścią "Za zamkniętymi drzwiami", która w ciągu trzech miesięcy sprzedała się w nakładzie pół miliona egzemplarzy. Książka była dwukrotnie nominowana w plebiscycie Goodreads Choice Awards w kategorii „Kryminał i thriller” oraz „Debiut autorski”. W 2022 roku przyznana została jej nagroda Bestsellery Empiku 2021 za powieść "Terapeutka". 
B.A. Paris to jej pseudonim. Autorka tłumaczy, że B.A. to skrót jej imion – Bernadette Anne. Zdecydowała się na "Paris," ponieważ przez 37 lat mieszkała w Paryżu. Uczęszczała również na lekcje baletu do „Paris School of Dancing”. Nazwa wydawała jej się wówczas egzotyczna, a do dzisiaj przetrwały związane z nią ciepłe wspomnienia. Autorka przyznaje, że postanowiła pisać pod pseudonimem, ponieważ jej imiona są zbyt długie, a prawdziwe nazwisko chciała zachować dla książek dziecięcych, które napisała przed sukcesem "Za zamkniętymi drzwiami".
Życie osobiste.
Wychowywała się w Anglii, a następnie przeprowadziła do Francji, tam pracowała jako przedstawiciel handlowy w międzynarodowym banku. Posiada wykształcenie pedagogiczne, a wspólnie z mężem założyła szkołę językową. Jest matką pięciu córek.
Twórczość.
Prawa do ekranizacji "Za zamkniętymi drzwiami" zostały zakupione.

</doc>
<doc id="4225944" url="https://pl.wikipedia.org/wiki?curid=4225944" title="Kobiety mafii (film 2018)">
Kobiety mafii (film 2018)

Kobiety mafii – polski film sensacyjny z 2018 roku, którego reżyserem, scenarzystą i producentem był Patryk Vega. Zdjęcia kręcono w Warszawie, Danii, Szwecji, Hiszpanii i Maroku.
Fabuła.
Po brawurowej akcji policyjnej funkcjonariuszka Bela (Olga Bołądź) zostaje wyrzucona z policji. ABW składa jej propozycję „nie do odrzucenia”. Kobieta przechodzi specjalistyczne szkolenie pod okiem (FBI) i zostaje operatorem w Wydziale S – oficerem pracującym pod przykryciem, który zostaje umieszczony w grupie przestępczej. Jej misją w roli tajniaczki jest rozpracowanie szlaku przemytu narkotyków przez Grupę Mokotowską sterowaną przez Padrino (Bogusław Linda) – bossa stołecznego półświatka, dla którego ponad wszelką władzą i pieniędzmi najważniejsza jest córka o ksywie Futro (Julia Wieniawa). By zrealizować cel, Bela musi wkupić się w łaski zaufanych ludzi z zarządu mafii: Żywego (Piotr Stramowski), Milimetra (Tomasz Oświeciński), Cienia (Sebastian Fabijański) i Siekiery (Aleksandra Popławska). Podszywając się pod prostytutkę, oficer (ABW) zostaje kochanką Cienia. Misternie przemyślany plan komplikuje się, gdy w toku nieprzewidzianych zdarzeń w całą intrygę zostaje wmieszana Anka – żona Cienia (Katarzyna Warnke), manipulowana przez tajemniczą Nianię (Agnieszka Dygant). Wkrótce losy pięciu kobiet przecinają się w punkcie bez odwrotu, a wydarzenia z ich udziałem wstrząsają przestępczą mapą Warszawy.
Odbiór.
Film został negatywnie oceniony przez krytyków. W serwisie Mediakrytyk.pl przyznano mu średnią ocenę w postaci 4,3/10 (wyciągniętą na podstawie trzydziestu czterech recenzji).

</doc>
<doc id="4225947" url="https://pl.wikipedia.org/wiki?curid=4225947" title="Elżbieta Przybył-Sadowska">
Elżbieta Przybył-Sadowska

Elżbieta Przybył-Sadowska – religioznawca, doktor habilitowany nauk humanistycznych, nauczyciel akademicki Uniwersytetu Jagiellońskiego w Krakowie, specjalistka w zakresie historii kościołów chrześcijańskich, w tym zwłaszcza kościołów orientalnych i prawosławia.
Życiorys.
W 1998 roku na podstawie napisanej pod kierunkiem Jana Drabiny rozprawy pt. "Nastroje eschatologiczne na Rusi i w Państwie Moskiewskim do połowy XVII w. i ich wpływ na naukę pierwszego pokolenia staroobrzędowców" otrzymała w Instytucie Religioznawstwa Uniwersytetu Jagiellońskiego stopień naukowy doktora nauk humanistycznych w dyscyplinie religioznawstwo w specjalności religioznawstwo. W 2016 roku w Wydziale Filozoficznym Uniwersytetu Jagiellońskiego na podstawie dorobku naukowego oraz rozprawy pt. "Triuno. Instytucje we wspólnocie Lasek 1911–1961" uzyskała stopień doktora habilitowanego nauk humanistycznych w dyscyplinie religioznawstwo. Została adiunktem w Instytucie Religioznawstwa UJ. W 2019 roku została profesorem UJ.

</doc>
<doc id="4225957" url="https://pl.wikipedia.org/wiki?curid=4225957" title="Pałac w Przeczowie">
Pałac w Przeczowie

Pałac w Przeczowie – eklektyczna rezydencja z cechami neogotyckimi wzniesiona w 1880 r. znajdująca się w Przeczowie.
Pałac w Przeczowie był wzmiankowany w 1830 r., obecny budynek wybudowano być może z wykorzystaniem jego murów, w drugiej połowie XIX w.. Wzniesiony jako eklektyczna rezydencja, w której przeważają cechy neogotyckie. Budynek murowany z cegły, otynkowany, rozłożony na planie zbliżonym do litery „L”, podpiwniczony, dwukondygnacyjny, w narożniku północno-wschodnim czworoboczna wieża, nakryta wysokim ostrosłupowym hełmem, nad resztą budynku dachy dwuspadowe z nowszymi lukarnami. Fasada (elewacje wschodnia) dziesięcioosiowa, z trzyosiowym ryzalitem poprzedzonym gankiem mieszczącym główne wejście. Od strony południowej skrzydło poprzeczne, pełniące funkcję kaplicy. Część okien ostrołukowa, inne z łukami Tudorów, większość w prostokątnych obramowaniach. We wnętrzach zachowany kamienny kominek i fragmenty neogotyckiej dekoracji sztukatorskiej (m.in. strop z neogotycką sztukaterią) oraz oryginalnej stolarki z motywami neogotyku.
Pałac przed II wojną światową należał m.in. do rodów Rodestock i Hoffman. Przeczów znajdował się w jurysdykcji włodarzy Bierutowa. Pałac związany z bierutowskimi rodami był powiązany ze znajdującym się kilka kilometrów od niego pałacem w Karwińcu, który uległ zniszczeniu w 1945. Pozostał po nim park, pierwotnie podobnie bogaty w drzewostan jak ten w Przeczowie, o licznych rzadkich okazach krzewów. Zachowanym świadectwem łączności obu pałaców było okalające do niedawna park w Karwińcu kute ogrodzenie, identyczne jak to w Przeczowie. Pałac w Przeczowie połączony jest z tym w Karwińcu drogą wiodącą przez las, która w swoim początkowym biegu od bram rezydencji w Przeczowie wiedzie zachowaną do dziś aleją kasztanową.
Po II wojnie światowej, pałac stanowił siedzibę Państwowego Gospodarstwa Rolnego (PGR). Użytkowany do 2004 r. W 2007 r. został sprzedany prywatnemu właścicielowi przez Agencję Nieruchomości Rolnych. Obecnie nieużytkowany, ulega szabrownictwu i dewastacjom.
Do pałacu przylega park (wpisany do rejestru zabytków), z bogatym drzewostanem (35 gatunków drzew) i polaną usytuowaną tuż za budynkiem. W parku znajdują się rzadkie okazy drzew: skrzydłorzech, klon srebrzysty.
W pobliżu znajdują się dwa dziedzińce gospodarcze wokół których wzniesiono budynki dawnego folwarku. Godny uwagi jest rozległy budynek mieszkalno-gospodarczy nawiązujący do neogotyku angielskiego oraz pochodząca z 1911 r. dawna gorzelnia.

</doc>
<doc id="4225963" url="https://pl.wikipedia.org/wiki?curid=4225963" title="Szlak Warty 783,0 km">
Szlak Warty 783,0 km

Szlak Warty 783,0 km – odznaka turystyczno-krajoznawcza przyznawana przez Komisję Turystyki Żeglarskiej Zarządu Głównego Polskiego Towarzystwa Turystyczno-Krajoznawczego na podstawie przedstawionej przez wnioskującego kroniki-dzienniczka. 
Cele.
Odznaka została ustanowiona przez prezydium Zarządu Głównego PTTK uchwałą nr 112/XVIII/2016 z dnia 9 grudnia 2016 i przyjęta do rozpowszechniania przez Centrum Turystyki Wodnej PTTK. Celem odznaki jest popularyzowanie walorów turystyczno-krajoznawczych szlaku rzeki Warty i jej wpływu na rozwój gospodarczy miast leżących nad brzegami, poznawanie pomników przyrody oraz obiektów kultury materialnej na szlaku, promowanie turystyki wodnej (wioślarstwa, kajakarstwa, motorowodniactwa i żeglarstwa), a także popularyzowanie inicjatyw wzbogacających ofertę turystyczną oraz infrastrukturę nadbrzeżną (mariny, przystanie, pomosty) na całym szlaku rzeki Warty.
Stopnie.
Odznaka ma dwa stopnie przyznawane niezależnie od siebie oraz stopień trzeci, szczególny:
Złotą i srebrną odznakę zdobywa uczestnik rejsu po przedstawieniu kroniki (dzienniczka) udokumentowanej zdjęciami i pieczątkami miejscowymi (np. zwiedzanych obiektów), według wykazu załączonego do regulaminu odznaki. W przypadku rejsu zorganizowanego komandor rejsu potwierdza przebytą trasę. Przykładowe zestawienie miejsc zawarte w regulaminie:

</doc>
<doc id="4225964" url="https://pl.wikipedia.org/wiki?curid=4225964" title="Józef Niewieściński">
Józef Niewieściński

Józef Niewieściński herbu Przegonia (zm. 3 kwietnia 1782 roku) – dziekan krakowskiej kapituły katedralnej w latach 1767-1782, kanonik krakowskiej kapituły katedralnej prebendy Szczytniki od 1767 roku, asesor do sądów siewierskich w 1755 roku, pleban w Dzierążni.

</doc>
<doc id="4225969" url="https://pl.wikipedia.org/wiki?curid=4225969" title="Rajd Portugalii 1983">
Rajd Portugalii 1983

Rajd Portugalii 1983 (17. Rallye de Portugal - Vinho do Porto) – 17 Rajd Portugalii rozgrywany w Portugalii w dniach 2-5 marca. Była to trzecia runda Rajdowych Mistrzostw Świata w roku 1983. Rajd został rozegrany na szutrze i asfalcie. Bazą rajdu było miasto Estoril.
Klasyfikacja po 3 rundach.
Tabele przedstawiają tylko pięć pierwszych miejsc.

</doc>
<doc id="4225971" url="https://pl.wikipedia.org/wiki?curid=4225971" title="Audi Quattro A1">
Audi Quattro A1



</doc>
<doc id="4225973" url="https://pl.wikipedia.org/wiki?curid=4225973" title="Rajd Portugalii 1982">
Rajd Portugalii 1982

Rajd Portugalii 1982 (16. Rallye de Portugal – Vinho do Porto) – 16. Rajd Portugalii rozgrywany w Portugalii w dniach 3–6 marca. Była to trzecia runda Rajdowych Mistrzostw Świata w roku 1982. Rajd został rozegrany na szutrze i asfalcie. Bazą rajdu było miasto Estoril.
Klasyfikacja po 3 rundach.
Tabele przedstawiają tylko pięć pierwszych miejsc.

</doc>
<doc id="4225976" url="https://pl.wikipedia.org/wiki?curid=4225976" title="Superpuchar Wysp Owczych w piłce nożnej (2018)">
Superpuchar Wysp Owczych w piłce nożnej (2018)

3 marca 2018 rozegrany został mecz dwunastej edycji Superpucharu Wysp Owczych. Było to spotkanie mistrza kraju z roku 2017, Víkingura Gøta, oraz zdobywcy Pucharu Wysp Owczych 2017, NSÍ Runavík. Po raz czwarty z rzędu trofeum obronili gracze z Norðragøta.

</doc>
<doc id="4225977" url="https://pl.wikipedia.org/wiki?curid=4225977" title="Gavin Christopher">
Gavin Christopher

Gavin Christopher (ur. 1 maja 1949 w Chicago, w stanie Illinois, zm. 4 marca 2016 tamże) – amerykański piosenkarz R&amp;B, popu, muzyki tanecznej, soulu, funku, jazzu i rocka, autor tekstów i producent muzyczny, znany szerzej ze współpracy z Mariah Carey na początku jej kariery muzycznej. Jego utwór „One Step Closer To You” dotarł na 22. miejsce zestawienia Hot 100 tygodnika „Billboard” w 1986 roku.

</doc>
<doc id="4225979" url="https://pl.wikipedia.org/wiki?curid=4225979" title="Tarcisius Ngalalekumtwa">
Tarcisius Ngalalekumtwa

Tarcisius Ngalalekumtwa (ur. 25 października 1948 w Banawanu) – tanzański duchowny rzymskokatolicki, od 1992 biskup Iringa.

</doc>
<doc id="4225990" url="https://pl.wikipedia.org/wiki?curid=4225990" title="Bruno Pius Ngonyani">
Bruno Pius Ngonyani

Bruno Pius Ngonyani (ur. 8 sierpnia 1945 w Magaura) – tanzański duchowny rzymskokatolicki, biskup Lindi w latach 1991-2022.

</doc>
<doc id="4225991" url="https://pl.wikipedia.org/wiki?curid=4225991" title="Irmgard Schwaetzer">
Irmgard Schwaetzer

Irmgard Schwaetzer (ur. 5 kwietnia 1942 w Münsterze) – niemiecka polityk i farmaceutka, działaczka Wolnej Partii Demokratycznej (FDP), deputowana do Bundestagu, w latach 1991–1994 minister planowania przestrzennego, budownictwa i polityki miejskiej, prezes Synodu Kościoła Ewangelickiego w Niemczech.
Życiorys.
Po maturze odbywała staż w aptece w Warburgu. Studiowała farmację na uniwersytetach w Pasawie, Münsterze i Bonn, uzyskała uprawnienia farmaceuty i obroniła doktorat. W latach 70. pracowała w przedsiębiorstwie farmaceutycznym w Kolonii i Brukseli.
W 1975 wstąpiła do Wolnej Partii Demokratycznej. Pełniła funkcję sekretarza generalnego partii (1982–1984) i jej skarbnika federalnego (1984–1987). Od 1988 do 1994 była wiceprzewodniczącą FDP. W latach 1980–2002 sprawowała mandat deputowanej do Bundestagu. W 1987 została sekretarzem stanu w Auswärtiges Amt. W 1991 przeszła na stanowisko ministra planowania przestrzennego, budownictwa i polityki miejskiej w czwartym rządzie Helmuta Kohla, które zajmowała do 1994.
Po odejściu z parlamentu obejmowała różne funkcje w organizacjach pozarządowych i strukturach kościelnych. W 2013 została wybrana na prezesa Synodu Kościoła Ewangelickiego w Niemczech.

</doc>
<doc id="4225993" url="https://pl.wikipedia.org/wiki?curid=4225993" title="Evaristo Marc Chengula">
Evaristo Marc Chengula

Evaristo Marc Chengula (ur. 1 stycznia 1941 w Mdabulo, zm. 21 listopada 2018 w Dar es Salaam) – tanzański duchowny rzymskokatolicki, biskup Mbeya w latach 1997–2018.

</doc>
<doc id="4225994" url="https://pl.wikipedia.org/wiki?curid=4225994" title="Paul Krüger">
Paul Krüger

Paul Krüger (ur. 7 marca 1950 w Güstrowie) – niemiecki polityk, inżynier i samorządowiec, działacz Unii Chrześcijańsko-Demokratycznej (CDU), poseł do Bundestagu, minister badań naukowych i technologii (1993–1994), burmistrz Neubrandenburga (2001–2015).
Życiorys.
W latach 1968–1969 pracował jako tokarz, następnie studiował inżynierię mechaniczną w Technische Hochschule Wismar. Doktoryzował się w 1986. Od 1973 był zatrudniony jako inżynier, od 1980 kierował działem oprogramowania w przedsiębiorstwie mechanicznym w Neubrandenburgu.
W okresie przemian politycznych dołączył do Unii Chrześcijańsko-Demokratycznej w NRD, po zjednoczeniu Niemiec wraz z tym ugrupowaniem przystąpił do CDU. Był członkiem zarządu krajowego i wiceprzewodniczącym partii w kraju związkowym Meklemburgia-Pomorze Przednie. W demokratycznych wyborach w 1990 uzyskał mandat posła do Izby Ludowej NRD ("Volkskammer"). W tym samym roku został posłem do Bundestagu, w którym zasiadał do 2001. Od 1993 do 1994 pełnił funkcję ministra badań naukowych i technologii w czwartym rządzie Helmuta Kohla.
W 2001 odszedł z parlamentu, obejmując stanowisko burmistrza Neubrandenburga, które zajmował nieprzerwanie do 2015.

</doc>
<doc id="4225995" url="https://pl.wikipedia.org/wiki?curid=4225995" title="Jurij Butyrin">
Jurij Butyrin

Jurij Aleksandrowicz Butyrin (ros. Юрий Александрович Бутырин, ur. 21 marca 1930, zm. 30 marca 2016) – radziecki reżyser filmów animowanych oraz animator.

</doc>
<doc id="4225997" url="https://pl.wikipedia.org/wiki?curid=4225997" title="Telesphore Mkude">
Telesphore Mkude

Telesphore Richard Mkude (ur. 30 listopada 1945 w Pinde) – tanzański duchowny rzymskokatolicki, w latach 1993–2020 biskup Morogoro.

</doc>
<doc id="4226000" url="https://pl.wikipedia.org/wiki?curid=4226000" title="Titivillus">
Titivillus

Titivillus lub Tutivillus – diabeł, postać z folkloru średniowiecznej Europy, zapisujący przewiny ludzkie w celu wykorzystania ich jako dowodów na Sądzie Ostatecznym. Imię diabła pochodzi prawdopodobnie od łac. "titivillicium" („coś bez wartości”). Początkowo stanowił część kultury klasztornej: miał nosić ze sobą worek, do którego zbierał niedbale wymówione przez zakonników sylaby modlitw, był też obwiniany przez klasztornych kopistów za błędy w przepisywanych dziełach. 
Najwcześniejsze wzmianki o nim pochodzą z XIII wieku. W zbiorze exemplów "Sermones Vulgares" Jacquesa de Vitry (ok. 1220) przytoczona jest historia o diable zbierającym do worka sylaby, jednak bez wymienionego imienia. Imię Titivillusa pojawia się po raz pierwszy w dziele "Tractatus de Poenitentia" Jana z Walii (ok. 1285). Opisany jest on tam następująco: "Fragmina verborum Titivillus colligit horum / Quibus die mille vicibus se sarcinat ille", co oznacza, że codziennie napełnia fragmentami słów tysiąc worków.
Postać Titivillusa wykorzystywana była przez kaznodziejów, aby ganić wiernych, którzy nie uważali w kościele. W czasie mszy świętej diabeł miał zapisywać na pergaminie gadaninę wiernych, rozmawiających podczas nabożeństwa. W jednej z popularnych historii o Titivillusie – przywoływanej w licznych zbiorach exemplów, kazaniach i dziełach literackich – diabeł musi zębami rozciągać swój pergamin, by zmieścić na nim całą gadaninę obecnych w kościele kobiet. Przy tym upada i rozbija sobie głowę o ścianę. W innej wersji tej historii diabeł pada na ziemię, gdy jego worek, przepełniony zebranymi słowami, znienacka pęka w środku kazania. 
Titivillus występuje jako postać w rozmaitych średniowiecznych dramatach i misteriach. Do dziś zachowały się różne portrety tego diabła w kościołach, m.in. malowidło w XVII-wiecznym drewnianym kościele w Porębach Dymarskich bądź płaskorzeźba na fasadzie kościoła San Pietro w Spoleto, na której Titivillus odczytuje winy osądzanego grzesznika. 

</doc>
<doc id="4226005" url="https://pl.wikipedia.org/wiki?curid=4226005" title="Titus Joseph Mdoe">
Titus Joseph Mdoe

Titus Joseph Mdoe (ur. 19 marca 1961 w Lushoto) – tanzański duchowny rzymskokatolicki, od 2015 biskup Mtwara.
Życiorys.
Święcenia kapłańskie przyjął 24 czerwca 1986 i został inkardynowany do diecezji Tanga. Przez wiele lat pracował jako duszpasterz parafialny. W latach 2008-2010 studiował w Stanach Zjednoczonych, zaś po powrocie do kraju został wiceprezydentem uniwersytetu w Tandze.
16 lutego 2013 został mianowany biskupem pomocniczym Dar-es-Salaam ze stolicą tytularną "Bahanna". Sakry biskupiej udzielił mu 1 maja 2013 kard. Polycarp Pengo.
15 października 2015 otrzymał nominację na biskupa diecezji Mtwara.
Bibliografia.
 

</doc>
<doc id="4226008" url="https://pl.wikipedia.org/wiki?curid=4226008" title="Damian Kyaruzi">
Damian Kyaruzi

Damian Kyaruzi (ur. 22 kwietnia 1940 w Butainamwa) – tanzański duchowny rzymskokatolicki, biskup Sumbawanga w latach 1997-2018.

</doc>
<doc id="4226009" url="https://pl.wikipedia.org/wiki?curid=4226009" title="Kanał Irtysz-Karamay-Urumczi">
Kanał Irtysz-Karamay-Urumczi

Kanał Irtysz-Karamay-Urumczi (chiń. 引额济克(乌)工程), znany także pod nazwą Projekt 635 – system kanałów, zapór wodnych oraz zbiorników retencyjnych w północnej części chińskiego regionu Sinciang. Służy do skierowania wód Irtyszu, jednej z największych rzek świata, do ubogich w wodę rejonów Sinciangu, gdzie wykorzystywany jest do irygacji oraz w przemyśle.
Główny kanał rozpoczyna się w pobliżu zapory Projekt 635 w Fuhai w prefekturze Altay. Biegnie przez 134 km w kierunku południowym i południowo-zachodnim aż do rzeki Ulungur He, którą przekracza przy pomocy akweduktu. Następnie rozdziela się na kanał zachodni, biegnący z kierunku Karamay oraz wschodni kierujący się ku Urumczi.
Budowa kanału została ukończona w 1999 roku. W 2012 kierowano do niego 800 milionów m³ wody Irtyszu. Planuje się zwiększenie objętości do miliarda metrów sześciennych do 2020 roku.
Kanał pochłania nawet do 1/3 przepływu Irtyszu, co spotyka się z krytyką ze strony leżących w jego dolnym biegu Rosji i Kazachstanu (który wykorzystuje wodę rzeki m.in. do generowania prądu w elektrowniach wodnych oraz dostarczania wody pitnej do Astany i innych miast za pomocą kanału Irtysz-Karaganda).

</doc>
<doc id="4226011" url="https://pl.wikipedia.org/wiki?curid=4226011" title="Anthony Banzi">
Anthony Banzi

Anthony Banzi (ur. 28 października 1946 w Tawa, zm. 20 grudnia 2020 w Dar es Salaam) – tanzański duchowny rzymskokatolicki, od 1994 do swojej śmierci w 2020 biskup Tanga.

</doc>
<doc id="4226013" url="https://pl.wikipedia.org/wiki?curid=4226013" title="Tablice rejestracyjne w Polsce pod okupacją">
Tablice rejestracyjne w Polsce pod okupacją

Tablice rejestracyjne w Polsce pod okupacją – tablice rejestracyjne w Polsce w okresie II wojny światowej, pomiędzy wrześniem 1939 roku a 1944/1945 rokiem.
1. Tereny przyłączone do Niemiec.
Bezpośrednio do Niemiec włączono województwa śląskie, pomorskie, poznańskie oraz zachodnie fragmenty woj. kieleckiego (tj. Zagłębie Dąbrowskie i okolice), zachodnie fragmenty woj. krakowskiego, część woj. łódzkiego z Łodzią, północno-zachodnią część woj. warszawskiego oraz Suwałki z woj. białostockiego. Po ataku Niemiec na ZSRR do III Rzeszy przyłączono także dawne woj. białostockie.
Tablice składały się z wyróżnika i następującego po nim ciągu cyfr arabskich. Miały tło białe, znaki i obramowanie czarne.
Podział przedziałów cyfrowych pomiędzy powiaty:
Gdańsk-Prusy Zachodnie (Danzig Westpreußen) (DW):
Rejencja gdańska (Regiernungbezirk Danzig):
Rejencja kwidzyńska (Regierungsbezirk Marienwerder):
Rejencja bydgoska (Regierungsbezirk Bromberg):
Poznań (Posen)/Kraj Warty (Wartheland) (P):
Prusy Wschodnie (Ostpreußen) (I C):
Bezirk Bialystok (I C):
Śląsk (Schlesien) (I K):
2. Generalne Gubernatorstwo.
Z terenów województw lubelskiego, warszawskiego (bez północno-zachodniej części), kieleckiego (bez zachodnich fragmentów), krakowskiego (bez zachodnich fragmentów), wschodniej części łódzkiego, zachodniej części lwowskiego z Rzeszowem, Tarnobrzegiem, lewobrzeżnym Przemyślem utworzono Generalne Gubernatorstwo – twór administracyjny będący pod okupacją Niemiec, gdzie zachowano namiastki polskich przepisów i instytucji. Teren GG podzielono na cztery dystrykty (warszawski, krakowski, lubelski i radomski). Po ataku Niemiec na ZSRR 1 sierpnia 1941 r. utworzono dystrykt galicyjski z siedzibą we Lwowie.
Na terenie tzw. Generalnego Gubernatorstwa wprowadzono od lutego 1940 r. tablice odpowiadające wymiarami, barwami, wzorem i krojem czcionki tablicom niemieckim. Stosowane były dla samochodów (w tym nielicznych traktorów) i motocykli. Miały tło białe, znaki i obramowanie czarne.
Budowa:
W czasie wojny na terenach okupacji niemieckiej (w tym w Generalnym Gubernatorstwie) każdy samochód i motocykl dopuszczony do ruchu przez Niemców musiał mieć na rejestracji przybite czerwone V.
Przedziały cyfrowe dla dystryktów:
1.02.1940 r. – 31.12.1942 r.:
Brak danych co do dalszego podziału przedziałów cyfrowych na powiaty.
W/w przedziały wprowadzono w grudniu 1939 r. z mocą obowiązującą od 1.02.1940 r.
Jednakże w 1940 lub 1941 wprowadzono dalsze przedziały, niestety co do nich brak danych. Jedynie wiadomo, że przedział tablic:
natomiast
1.01.1943 r. – lato 1944/styczeń 1945, tj. do końca niemieckiej okupacji:
Dystrykt krakowski (Distrikt Krakau) (I Ost):
Dystrykt lubelski (Distrikt Lublin) (II Ost):
Dystrykt radomski (Distrikt Radom) (III Ost):
Dystrykt warszawski (Distrikt Warschau) (IV Ost):
Dystrykt galicyjski z siedzibą we Lwowie (Distrikt Galizien) (V Ost):
Pojazdy niemieckiego wojska, służb, instytucji (np. kolej, poczta, Niemiecki Czerwony Krzyż itp.) miały tablice z innymi specjalnie określonymi dla nich wyróżnikami + 5 lub 6 cyfr:, tj.
3. Tereny przyłączone do ZSRR.
Do ZSRR przyłączono tereny województw stanisławowskiego, tarnopolskiego, wołyńskiego, poleskiego, nowogródzkiego, wileńskiego (bez Wilna) i okolic, białostockiego (bez Suwałk), wschodnią część woj. lwowskiego ze Lwowem i prawobrzeżnym Przemyślem. 21 lipca 1940 do ZSRR włączono także Wileńszczyznę jako część Litewskiej SRR. Po ataku Niemiec na ZSRR w 1941 tereny te znalazły się pod okupacją niemiecką. W 1944 ponownie zostały zajęte przez Armię Czerwoną, natomiast 16 sierpnia 1945 większa część tych ziem (bez większości województwa białostockiego i części województw poleskiego i lwowskiego) została włączona w skład ZSRR.
Tablice składały się z wyróżnika składającego się z dwóch liter i dwóch par cyfr oddzielonych myślnikiem. Miały tło czarne, znaki białe.
4. Tereny włączone do Litwy.
Do Litwy przyłączono Wilno i okolice. 21 lipca 1940 Wilno, jak i cała Litwa, zostało włączone do ZSRR jako Litewska SRR.
Tablice składały się z wyróżnika i ciągu cyfr. Tablice miały postać czarnych znaków na białym tle.
5. Tereny włączone do Słowacji.
Do Słowacji przyłączono skrawki Podhala, Spiszu i Orawy.
Tablice były w prostej linii kontynuacją tablic czechosłowackich. W ich skład wchodziła litera S jako wyróżnik Słowacji i 5-cyfrowy numer. Tablice miały postać białych znaków na czarnym tle.
Dnia 22 czerwca 1941 Niemcy dokonały ataku na ZSRR, w wyniku czego wschodnia część II RP znalazła się pod okupacją niemiecką. Województwo białostockie zostało bezpośrednio anektowane w skład III Rzeszy jako Bezirk Bialystok, wschodnią część woj. lwowskiego oraz woj. stanisławowskie i tarnopolskie włączono do GG jako dystrykt galicyjski, województwa wołyńskie i poleskie stały się częścią Komisariatu Rzeszy Ukraina, a województwa wileńskie, nowogródzkie i poleskie stały się częścią Komisariatu Rzeszy Wschód.
6. Komisariat Rzeszy Ukraina (RKU, RU).
Komisariat Rzeszy Ukraina dzielił się na 6 okręgów-generalnych (Wołyń i Podole, Żytomierz, Kijów, Mikołajów, Dniepropietrowsk, Krym-Tauryda).
W okresie 1941-1942 wyróżnik literowy stanowiły litery RKU, a w latach 1942–1944 RU.
Podział przedziałów cyfrowych tablic RU pomiędzy powiaty należące do „okręgu-generalnego Wołyń i Podole” (Generalbezirk Wolhynien und Podolien) (między innymi powiaty z polskich Kresów Wschodnich):
7. Komisariat Rzeszy Wschód (tablice RO).
Komisariat Rzeszy Wschód dzielił się na 4 okręgi (Estonii, Łotwy, Litwy i Białorusi).
Wyróżniki okręgów (1941-1942):
Podział przedziałów cyfrowych pomiędzy okręgi (1942-1944):
Być może przedział tablic RO 1-9999 zarezerwowany dla pojazdów Komisarza Rzeszy Wschód.
Brak dalszego podziału w/w przedziałów na powiaty. Tereny przedwojennych województw wileńskiego i nowogródzkiego zostały przyłączone do Okręgu Litwy i Okręgu Białorusi.

</doc>
<doc id="4226016" url="https://pl.wikipedia.org/wiki?curid=4226016" title="Brenda K. Starr">
Brenda K. Starr

Brenda K. Starr, właściwie Brenda Joy Kaplan (ur. 15 października 1966 w Nowym Jorku) – amerykańska piosenkarka muzyki salsa, latynoskiej i dance-popu, znana szerzej ze współpracy z Mariah Carey na początku jej kariery muzycznej. Była nominowana do nagrody Latin Grammy za album "Temptation" z 2002 roku. Jest córką Spiral Caretase, członkini grupy Harvey Kaye. Trzy jej single znalazły się w pierwszej pięćdziesiątce zestawienia Hot 100 tygodnika „Billboard”.

</doc>
<doc id="4226018" url="https://pl.wikipedia.org/wiki?curid=4226018" title="Lira organizzata">
Lira organizzata

Lira organizzata (znana też jako lyra organizzata, vielle organisée, ghironda organizzata) – instrument muzyczny należący do chordofonów smyczkowych i instrumentów dętych. Instrument jest hybrydą liry korbowej i organów. Instrument jest wariantem liry korbowej, z wbudowanym miechami i piszczałkami organowymi, które mogą być zamocowane horyzontalnie lub wertykalnie.
Na instrumencie można grać używając strun, strun i piszczałek lub samych piszczałek.
Technika gry jest zbliżona do gry na zwykłej lirze korbowej z jedną zasadniczą różnicą – gra się na stojąco, instrument stoi na stole.
Na ten instrument napisano niewiele utworów. Joseph Haydn napisał w 1786 r. koncerty na dwie liry organizzaty. Są to kompozycje napisane dla Ferdynanda IV, Króla Neapolu, zwanego też Ferdynandem Burbonem. Ich powstanie związane jest z popularnością liry korbowej w XVIII w. i nurtem rustykalnym.
Koncerty Josepha Haydna zostały nagrane przez zespół Ensemble Baroque de Limoges, na lirach organizzatach zagrali Matthias Loibner i Thierry Nouat, a akompaniowali: na skrzypcach Gilles Colliard, na violi da gambie i wiolonczeli Christophe Coin

</doc>
<doc id="4226020" url="https://pl.wikipedia.org/wiki?curid=4226020" title="Isaac Jogues Agbémenya Kodjo Gaglo">
Isaac Jogues Agbémenya Kodjo Gaglo

Isaac Jogues Agbémenya Kodjo Gaglo (ur. 7 października 1958 w Kpémé) – togijski duchowny rzymskokatolicki, od 2008 biskup Aného.
Życiorys.
Święcenia kapłańskie przyjął 9 sierpnia 1985 i został inkardynowany do diecezji Aného. Był m.in. wykładowcą seminarium w Lomé, sekretarzem biskupim oraz proboszczem parafii Najśw. Serca Jezusowego. W 2005 wybrany tymczasowym administratorem diecezji.
3 grudnia 2007 otrzymał nominację na biskupa diecezjalnego Aného. Sakry biskupiej udzielił mu 2 lutego 2008 kard. Théodore-Adrien Sarr.
Bibliografia.
 

</doc>
<doc id="4226028" url="https://pl.wikipedia.org/wiki?curid=4226028" title="Lambert Bainomugisha">
Lambert Bainomugisha

Lambert Bainomugisha (ur. 12 lipca 1961 w Kashumba) – ugandyjski duchowny rzymskokatolicki, od 2020 arcybiskup Mbarara.
Życiorys.
Święcenia kapłańskie otrzymał 13 lipca 1991 i został inkardynowany do archidiecezji Mbarara. Pracował duszpastersko na terenie archidiecezji, był także kapelanem miejscowych zakonnych wspólnot żeńskich oraz kanclerzem kurii.
2 lipca 2005 papież Benedykt XVI mianował go biskupem pomocniczym Mbarary i biskupem tytularnym "Tacia Montana". Sakry biskupiej udzielił mu 1 października 2005 abp Paul Bakyenga.
25 kwietnia 2020 papież Franciszek mianował go arcybiskupem metropolitą Mbarara. 

</doc>
<doc id="4226035" url="https://pl.wikipedia.org/wiki?curid=4226035" title="Pangolin pięciopalczasty">
Pangolin pięciopalczasty



</doc>
<doc id="4226053" url="https://pl.wikipedia.org/wiki?curid=4226053" title="Pnioki">
Pnioki



</doc>
<doc id="4226064" url="https://pl.wikipedia.org/wiki?curid=4226064" title="Pangolin olbrzymi">
Pangolin olbrzymi



</doc>
<doc id="4226070" url="https://pl.wikipedia.org/wiki?curid=4226070" title="Pangolin jawajski">
Pangolin jawajski



</doc>
<doc id="4226072" url="https://pl.wikipedia.org/wiki?curid=4226072" title="Kanada na Zimowych Igrzyskach Olimpijskich 2018">
Kanada na Zimowych Igrzyskach Olimpijskich 2018

Kanada na Zimowych Igrzyskach Olimpijskich 2018 – kadra sportowców z Kanady występująca na XXIII Zimowych Igrzyskach Olimpijskich w 2018 roku w Pjongczangu. Był to 23 start tego państwa w historii zimowych igrzysk olimpijskich.
Chorążymi reprezentacji była para łyżwiarzy figurowych, zdobywcy 3 mistrzostw olimpijskich z dwóch poprzednich ZIO – Tessa Virtue oraz Scott Moir.
Sportowcy.
Liczba sportowców startujących w poszczególnych dyscyplinach:
Skład kadry.
Biegi narciarskie.
Mężczyźni
Kobiety
Hokej na lodzie.
Turniej mężczyzn
Reprezentacja mężczyzn
Turniej kobiet
Reprezentacja kobiet
Saneczkarstwo.
Mężczyźni
Kobiety
Short track.
Mężczyźni
Kobiety
Skoki narciarskie.
Mężczyźni

</doc>
<doc id="4226077" url="https://pl.wikipedia.org/wiki?curid=4226077" title="Pangolin gruboogonowy">
Pangolin gruboogonowy



</doc>
<doc id="4226090" url="https://pl.wikipedia.org/wiki?curid=4226090" title="Kawasaki Z650">
Kawasaki Z650

Kawasaki Z650 to japoński motocykl typu naked produkowany od 2017 roku przez firmę Kawasaki.
Omówienie.
Kawasaki Z650 został wprowadzony do sprzedaży w 2017 roku jako następca Kawasaki ER-6n, od którego jest lżejszy aż o 19 kg. 
Motocykl wyposażony jest standardowo w sprzęgło antyhoppingowe, podwójną przepustnice i ABS. Zastosowany w nim silnik wywodzi się od tego stosowanego w ER-6n, dysponując trochę mniejszą mocą (4 KM), za to wyższym momentem obrotowym o prawie 2 Nm, a dodatkowo spełnia normy spalania Euro 4. 
Wersje wyposażenia.
Dostępna jest wersja wyposażenia Z650 Performance, w skład której wchodzą:

</doc>
<doc id="4226124" url="https://pl.wikipedia.org/wiki?curid=4226124" title="Kadłub lekki">
Kadłub lekki

Kadłub lekki – element architektury okrętu podwodnego w dwukadłubowej lub półtorakadłubowej konfiguracji jednostek pływających tej klasy, otaczający ciśnieniowy kadłub sztywny. Kadłub lekki stanowi wykonaną z plastycznych materiałów powłokę kadłuba sztywnego, która – podobnie jak niektóre elementy struktury wewnątrz kadłuba sztywnego – nie jest poddana działaniu ciśnienia hydrostatycznego. Dzięki wykonaniu z materiałów łatwych do obróbki i kształtowania, możliwe jest nadanie mu hydrodynamicznego kształtu.
Dzięki swobodnemu zalewaniu przez wodę morską przestrzeni między kadłubem sztywnym a kadłubem lekkim, ciśnienie po obu stronach tego ostatniego ma jednakową wartość, toteż zewnętrzna powłoka nie jest narażona na związane z ciśnieniem wody naprężenia. Podobnie jednak jak swobodnie zalewane przestrzenie nadbudówki okrętu podwodnego, kadłub lekki musi być zdolny do wytrzymania uderzeń fal uderzeniowych z pobliskich eksplozji, które jednak mają mniejszy wpływ na kadłub lekki niż na wspierający go kadłub ciśnieniowy.
W starszych konstrukcjach powstałych przed opracowaniem w Niemczech jednostek typu "XXI", kadłub lekki był podstawą niektórych urządzeń na zewnątrz kadłuba, jak relingi czy działo, jednak zwiększenie roli pływania podwodnego w działaniach jednostek tej klasy, a zwłaszcza dążenie do zwiększenia prędkości podwodnej oraz zasięgu podwodnego, spowodowało wyeliminowanie wszelkich wystających z kadłuba lekkiego elementów. Wszelkie bowiem tego typu elementy zaburzają przepływ wody morskiej wokół kadłuba, wywołując turbulencje i zawirowania – powodujące zwiększenie oporów, a także powodują zwiększenie powierzchni warstwy granicznej. Zwiększenie zaś powierzchni warstwy granicznej oraz zwiększenie turbulencji powoduje zwiększenie poziomu hałasu wywoływanego przez opływającą okręt wodę oraz zwiększenie zużycia niezbędnej do poruszania się okrętu energii. Łatwość kształtowania materiałów kadłuba lekkiego – określanego też czasem, zwłaszcza w nomenklaturze anglojęzycznej, kadłubem zewnętrznym (ang. "outer hull") – umożliwiła powstanie opracowanego w amerykańskim programie USS „Albacore” kroplowego kształtu, określanego odtąd jako kadłub typu albacore.

</doc>
<doc id="4226134" url="https://pl.wikipedia.org/wiki?curid=4226134" title="Barbitistes">
Barbitistes



</doc>
<doc id="4226137" url="https://pl.wikipedia.org/wiki?curid=4226137" title="Yuki Uchida">
Yuki Uchida

 – japońska aktorka, piosenkarka i modelka.

</doc>
<doc id="4226151" url="https://pl.wikipedia.org/wiki?curid=4226151" title="Jackson Withrow">
Jackson Withrow

Jackson Withrow (ur. 7 lipca 1993 w Omaha) – amerykański tenisista.
Kariera tenisowa.
Withrow jest zwycięzcą dwóch turniejów o randze ATP Tour w grze podwójnej z czterech rozegranych finałów.
W rankingu gry podwójnej najwyżej był na 50. miejscu (26 września 2022).

</doc>
<doc id="4226158" url="https://pl.wikipedia.org/wiki?curid=4226158" title="Agnieszka Rogińska">
Agnieszka Rogińska

Agnieszka Rogińska (ur. 8 stycznia 1951) – polska lektorka i dziennikarka radiowa i telewizyjna oraz spikerka.
Życiorys.
Absolwentka studiów na Wydziale Polonistyki Uniwersytetu Warszawskiego. Jako laureatka konkursu na spikerów rozpoczęła pracę w Polskim Radiu. Współpracowała z różnymi redakcjami radia oraz Teatrem Polskiego Radia. Lektorka audycji Marii Jurkowskiej, nagrała sto kilkadziesiąt lekcji języka angielskiego dla Polskiego Radia BIS. Pracowała też w Programie III P.R. Jako lektorka i dziennikarka współpracowała z różnymi stacjami telewizyjnymi (m.in. z TVP i Canal+) oraz studiami nagrań. Jej głos witał pasażerów samolotów PLL LOT. Współpracuje ze Studiem Publishing.

</doc>
<doc id="4226159" url="https://pl.wikipedia.org/wiki?curid=4226159" title="Mrówkojad czteropalczasty">
Mrówkojad czteropalczasty



</doc>
<doc id="4226174" url="https://pl.wikipedia.org/wiki?curid=4226174" title="Vz. 24">
Vz. 24



</doc>
<doc id="4226190" url="https://pl.wikipedia.org/wiki?curid=4226190" title="Joseph Lee Han-taek">
Joseph Lee Han-taek

Joseph Lee Han-taek SJ (ur. 5 grudnia 1934 w Anseong) – koreański duchowny katolicki, biskup diecezji Uijeongbu w latach 2004-2010.
Życiorys.
W 1956 wstąpił do seminarium w Seulu. W 1959 dołączył do Towarzystwa Jezusowego i został wysłany do Stanów Zjednoczonych. W latach 1963-1967 studiował na "St. Louis University" w Missouri. Uzyskał tytuły naukowe z literatury, filozofii i matematyki.
Święcenia kapłańskie przyjął 9 czerwca 1971. Był m.in. wykładowcą Uniwersytetu Sogang (1973-79), rektorem tejże uczelni (1999-2002), przełożonym regionalnym jezuitów (1980-1985) oraz mistrzem nowicjatu (1987-1995).
Episkopat.
19 listopada 2001 został mianowany przez papieża Jana Pawła II biskupem pomocniczym archidiecezji seulskiej i biskupem tytularnym "Thibuzabetum". Sakry biskupiej udzielił mu 25 stycznia 2002 arcybiskup Seulu, Nicholas Cheong Jin-suk (późniejszy kardynał).
5 lipca 2004 został mianowany biskupem nowo erygowanej diecezji Uijeongbu.
26 lutego 2010 przeszedł na emeryturę.

</doc>
<doc id="4226203" url="https://pl.wikipedia.org/wiki?curid=4226203" title="Sabino Ocan Odoki">
Sabino Ocan Odoki

Sabino Ocan Odoki (ur. 8 sierpnia 1957 w Layibi) – ugandyjski duchowny rzymskokatolicki, od 2010 biskup Arua.
Życiorys.
Święcenia kapłańskie otrzymał 10 września 1983 i został inkardynowany do archidiecezji Gulu. Był m.in. założycielem diecezjalnego centrum duszpasterskiego oraz rektorem krajowego seminarium w Alokolum.
22 lipca 2006 został mianowany biskupem pomocniczym Gulu ze stolicą tytularną "Sabrata". Sakry biskupiej udzielił mu 21 października 2006 ówczesny metropolita Gulu, John Baptist Odama.
20 października 2010 papież Benedykt XVI mianował go biskupem diecezji Arua.

</doc>
<doc id="4226205" url="https://pl.wikipedia.org/wiki?curid=4226205" title="Lancia Rally 037">
Lancia Rally 037



</doc>
<doc id="4226206" url="https://pl.wikipedia.org/wiki?curid=4226206" title="Zakłady Sprzętu Motoryzacyjnego Polmo w Brodnicy">
Zakłady Sprzętu Motoryzacyjnego Polmo w Brodnicy

Zakłady Sprzętu Motoryzacyjnego Polmo w Brodnicy – polskie przedsiębiorstwo zajmująca się produkcją komponentów dla potrzeb przemysłu motoryzacyjnego, głównie układów wydechowych, katalizatorów spalin, filtrów powietrza i innych akcesoriów samochodowych.
Historia.
Historia przedsiębiorstwa sięga 1842 roku kiedy to w Brodnicy powstaje zakład kowalski, którego założycielami są Głogowski i syn, gdzie wytwarzano maszyny i urządzenia dla potrzeb rolnictwa.
Do 1932 roku funkcjonuje jako Fabryka Maszyn Rolniczych i Odlewnictwa Żelaza i Spiżu Glogowski i Syn.
W latach 1935–1939 firma należała do spółki akcyjnej „Unia” w Grudziądzu jako filia Pomorska Fabryka Maszyn dawn. A. Ventzki Tow. Akc. w Grudziądzu.
Po zakończeniu działań wojennych zostaje wznowiona praca w nowych warunkach ustrojowych jako Przedsiębiorstwo Przemysłu Transportowego. W 1953 r. zakład zostaje podporządkowany ministerstwu Przemysłu Drobnego i Rzemiosła jako Brodnickie Zakłady Sprzętu Okrętowego. Przedmiotem produkcji w tym czasie był osprzęt dla przemysłu okrętowego. W wyniku rozwoju motoryzacji w Polsce od 1959 r. przedsiębiorstwo pod nazwą Zakłady Sprzętu Motoryzacyjnego POLMO rozpoczyna produkcję komponentów dla przemysłu motoryzacyjnego.
W 1999 r. ZSM Polmo stały się spółką akcyjną. W 2014 roku jej większościowym udziałowcem została spółka Wasiak Beteiligungs GmbH.
Obecnie przedsiębiorstwo działa pod nazwą Wasiak S.A.

</doc>
<doc id="4226214" url="https://pl.wikipedia.org/wiki?curid=4226214" title="Andraž nad Polzelo">
Andraž nad Polzelo

Andraž nad Polzelo – wieś w Słowenii, gmina Polzela. 1 stycznia 2017 miejscowość liczyła 810 mieszkańców.

</doc>
<doc id="4226216" url="https://pl.wikipedia.org/wiki?curid=4226216" title="Breg pri Polzeli">
Breg pri Polzeli

Breg pri Polzeli – wieś w Słowenii, w gminie Polzela. 1 stycznia 2017 liczyła 1000 mieszkańców.

</doc>
<doc id="4226217" url="https://pl.wikipedia.org/wiki?curid=4226217" title="Dobrič">
Dobrič

Dobrič – wieś w Słowenii, w gminie Polzela. 1 stycznia 2017 liczyła 199 mieszkańców.

</doc>
<doc id="4226219" url="https://pl.wikipedia.org/wiki?curid=4226219" title="Ločica ob Savinji">
Ločica ob Savinji

Ločica ob Savinji – wieś w Słowenii, w gminie Polzela. 1 stycznia 2017 liczyła 949 mieszkańców.

</doc>
<doc id="4226222" url="https://pl.wikipedia.org/wiki?curid=4226222" title="Orova vas">
Orova vas

Orova vas – wieś w Słowenii, gmina Polzela. 1 stycznia 2017 liczyła 88 mieszkańców.

</doc>
<doc id="4226223" url="https://pl.wikipedia.org/wiki?curid=4226223" title="Podvin pri Polzeli">
Podvin pri Polzeli

Podvin pri Polzeli – wieś w Słowenii, w gminie Polzela. 1 stycznia 2017 liczyła 280 mieszkańców.

</doc>
<doc id="4226224" url="https://pl.wikipedia.org/wiki?curid=4226224" title="Založe">
Založe

Založe – wieś w Słowenii, w gminie Polzela. 1 stycznia 2017 liczyła 444 mieszkańców.

</doc>
<doc id="4226228" url="https://pl.wikipedia.org/wiki?curid=4226228" title="Józef Oleszko">
Józef Oleszko



</doc>
<doc id="4226233" url="https://pl.wikipedia.org/wiki?curid=4226233" title="Polzela">
Polzela

Polzela – wieś w Słowenii, siedziba gminy Polzela. 1 stycznia 2017 liczyła 2 406 mieszkańców.

</doc>
<doc id="4226237" url="https://pl.wikipedia.org/wiki?curid=4226237" title="Vz. 33">
Vz. 33



</doc>
<doc id="4226240" url="https://pl.wikipedia.org/wiki?curid=4226240" title="Robert Muhiirwa">
Robert Muhiirwa

Robert Muhiirwa (ur. 23 października 1958 w Ibonde) – ugandyjski duchowny rzymskokatolicki, od 2003 biskup Fort Portal.
Życiorys.
Święcenia kapłańskie przyjął 11 sierpnia 1985 i został inkardynowany do diecezji Fort Portal. Pełnił w niej funkcje m.in. animatora stowarzyszenia poświęcającego się walce z alkoholizmem, a także członka diecezjalnej komisji ds. formacji stałej kapłanów oraz proboszcza katedry.
18 marca 2003 papież Jan Paweł II mianował go biskupem Fort Portal. Sakry biskupiej udzielił mu 15 czerwca 2003 ówczesny arcybiskup Kampali, kard. Emmanuel Wamala.
14 listopada 2018 został wybrany wiceprzewodniczącym ugandyjskiej Konferencji Episkopatu.

</doc>
<doc id="4226242" url="https://pl.wikipedia.org/wiki?curid=4226242" title="Joseph Mugenyi Sabiiti">
Joseph Mugenyi Sabiiti

Joseph Mugenyi Sabiiti (ur. 9 maja 1948 w Nyansozi) – ugandyjski duchowny rzymskokatolicki, od 1999 biskup pomocniczy Fort Portal.

</doc>
<doc id="4226255" url="https://pl.wikipedia.org/wiki?curid=4226255" title="Wesley Iwundu">
Wesley Iwundu

Wesley Deshawn Iwundu (ur. 20 grudnia 1994 w Houston) – amerykański koszykarz, występujący na pozycji niskiego skrzydłowego.
1 grudnia 2020 podpisał umowę z zespołem Dallas Mavericks.
25 marca 2021 został wymieniony do New Orleans Pelicans. 7 sierpnia 2021 trafił w wyniku wymiany do Charlotte Hornets. 18 października 2021 opuścił klub. 23 grudnia 2021 zawarł 10-dniowy kontrakt z Atlanty Hawks. Po wygaśnięciu umowy opuścił klub.

</doc>
<doc id="4226257" url="https://pl.wikipedia.org/wiki?curid=4226257" title="Elektrownia wodna Ust-Kamienogorsk">
Elektrownia wodna Ust-Kamienogorsk

Elektrownia wodna Ust-Kamienogorsk – elektrownia wodna na Irtyszu w obwodzie wschodniokazachstańskim w Kazachstanie. Została wybudowana w 1952 roku. Początkowo Centralna Agencja Wywiadowcza uważała, że elektrownia wodna jest tylko przykrywką dla projektu pozyskiwania energii atomowej. Właścicielem i operatorem jest AES Corporation.
Elektrownia posiada cztery turbiny. Początkowo miały one nominalną moc 82,8 MW. W latach 2011–2013 wymieniono dwa z nich na nowe o mocy 91 MW, w latach 2015–2017 dwa pozostałe.

</doc>
<doc id="4226260" url="https://pl.wikipedia.org/wiki?curid=4226260" title="Jutro (czasopismo)">
Jutro (czasopismo)

Jutro – tygodnik, organ Związku Weteranów Powstań Narodowych RP 1914–1919.
Tygodnik był poświęcony „aktualnym zagadnieniom polskim, oparty na ideologii niepodległościowej i powstańczej Polski Zachodniej”, obejmującej byłą dzielnicę pruską. 
Początkowo wydawcą tygodnika była Powstańcza Spółdzielnia Wydawnicza w Poznaniu, powołana 16 lipca 1936 roku. W 1937 roku wydawcą „Jutra” był Zarząd Główny Związku Weteranów Powstań Narodowych RP na czele z jego prezesem, senatorem Zygmuntem Głowackim. 
Siedziba redakcji i administracji mieściła się w Poznaniu. Pierwotnie w Alei Marcinkowskiego 25, a później przy ulicy Mickiewicza 36. 
Pierwszym redaktorem naczelnym i odpowiedzialnym był Adam Poszwiński, a po nim redaktorem odpowiedzialnym został Antoni Cwojdziński. Administracja pozostawała w rękach majora stanu spoczynku Walentego Matylli, byłego kwatermistrza 54 pp.
Autorami artykułów publikowanych na łamach „Jutra” byli członkowie Związku, między innymi Adam Poszwiński, dr Zdzisław Grot, rtm st. sp. Stefan Stablewski.
Ostatni numer „Jutra” ukazał się 9 stycznia 1938 roku, co było następstwem połączenia się Związku Weteranów Powstań Narodowych RP 1914–1919 z Towarzystwem Powstańców Wielkopolskich i planami wydania nowego pisma pod zmienionym tytułem.

</doc>
<doc id="4226268" url="https://pl.wikipedia.org/wiki?curid=4226268" title="Mistrzostwa Czarnogóry w piłce nożnej mężczyzn">
Mistrzostwa Czarnogóry w piłce nożnej mężczyzn

Mistrzostwa Czarnogóry w piłce nożnej (czarnog. Првијенство Црне Горе у фудбал) – rozgrywki piłkarskie, prowadzone cyklicznie – corocznie lub co sezonowo (na przełomie dwóch lat kalendarzowych) – mające na celu wyłonienie najlepszej męskiej drużyny w Czarnogórze.
Historia.
Mistrzostwa Czarnogóry w piłce nożnej rozgrywane są od 2006 roku (Wcześniej od 1923 były rozgrywane w składzie połączonej Jugosławii). Obecnie rozgrywki odbywają się w wielopoziomowych ligach: Prva Liga, Druga Liga, Treća Liga oraz niższych klasach.
12 kwietnia 1913 w Cetynii powstał pierwszy czarnogórski klub piłkarski SK Crnogorac Cetinje, potem następne. 1 grudnia 1918 po zakończeniu I wojny światowej i po rozpadzie Austro-Węgier zamieszkane przez Słowian południowych komitaty Królestwa Chorwacji wraz z ziemiami Styrii i Krainy postanowiły zjednoczyć się z Serbią w Królestwo Serbów, Chorwatów i Słoweńców, późniejszą Jugosławię.
Po założeniu jugosłowiańskiej federacji piłkarskiej – NSJ (chorw. Nogometni Savez Jugoslavije) w kwietniu 1919 roku w Zagrzebiu, rozpoczął się proces zorganizowania pierwszych ligowych Mistrzostw Królestwa Serbów, Chorwatów i Słoweńców w sezonie 1923. Na początku czarnogórskie kluby występowały w rozgrywkach prowadzonych przez "Splitski nogometni podsavez" – był to III poziom hierarchii jugosłowiańskiej piłki nożnej, a 8 marca 1931 roku powstał pododdział piłkarski w Cetynii, zwany "Cetinjski nogometni podsavez" – poprzednik federacji piłkarskiej Czarnogóry – FSCG. Był to już II poziom rozgrywek eliminacyjnych. Mistrzostwa Jugosławii do 1927 roku rozgrywki odbywały się systemem pucharowym. W sezonie 1928 organizowane pierwsze ligowe rozgrywki. W rozgrywkach brało udział 6 zespołów, grając systemem kołowym. W sezonie 1931/32 i 1935/36 rozgrywano systemem pucharowym. Zwycięzca turnieju otrzymywał tytuł mistrza Jugosławii.
3 października 1929 zmieniono nazwę państwa na „Królestwo Jugosławii”, również Związek Piłkarski w maju 1930 został przeniesiony do Belgradu i przyjął serbską nazwę "FSJ (Fudbalski savez Jugoslavije)". Wiosną 1931 zostały organizowane pierwsze mistrzostwa pododdziału piłkarskiego w Cetinje. Pododdział w mistrzostwach Jugosławii reprezentował jedynie klub: SK Crnogorac Cetinje (1935/36). W 1939 zmieniono system mistrzostw Jugosławii, tworząc oddzielne ligi serbską i słoweńsko-chorwacką, w których wyłaniano drużyny kwalifikujące do końcowej fazy mistrzostw Jugosławii. Kluby z Pododdziału Cetinje zostały zakwalifikowane do Ligi Serbskiej, jednak nikt nie zakwalifikował się do najwyższej ligi. Podczas okupacji niemieckiej w latach 1941–1943 czarnogórskie kluby uczestniczyły w rozgrywkach mistrzostw Bułgarii. W 1942 Makedonija Skopje nawet zdobyła wicemistrzostwo Bułgarii.
W 1945 po utworzeniu Socjalistycznej Federacyjnej Republiki Jugosławii kontynuowano rozgrywki o mistrzostwo Jugosławii w najwyższej lidze, zwanej "Prva savezna liga". W 1946 roku rozgrywano kwalifikacje w Czarnogórze oraz innych republikach dla uczestnictwa w przyszłych mistrzostwach Jugosławii. Najlepszymi klubami Czarnogóry w tym czasie były: FK Budućnost Podgorica (26 sezonów) i FK Sutjeska Nikšić (9 sezonów), które grały w pierwszej lidze Jugosławii oraz w rozgrywkach Pucharu Jugosławii.
Po upadku SFR Jugosławii 27 kwietnia 1992 roku formalnie powstała Federalna Republika Jugosławii (jug. Savezna Republika Jugoslavija), obejmująca tylko Serbię i Czarnogórę. Od sezonu 1992/93 rozpoczęto mistrzostwa SR Jugosławii, w pierwszej lidze uczestniczyło w sumie 7 klubów czarnogórskich FK Budućnost Podgorica (11 sezonów), FK Sutjeska Nikšić (11 sezonów), FK Zeta Golubovci (6 sezonów), Rudar Pljevlja (6 sezonów), FK Mogren (6 sezonów), Kom Podgorica (1 sezon) i Jedinstvo Bijelo Polje (1 sezon).
4 lutego 2003 roku Federalna Republika Jugosławii została rozwiązana, a w jej miejscu powstało państwo związkowe nazwane Serbią i Czarnogórą. 3 czerwca 2006 roku proklamowano niepodległość przez Czarnogórę.
Rozgrywki zawodowej Prwej ligi zainaugurowano w sezonie 2006/07.
Mistrzowie i pozostali medaliści.
Uwagi:
Statystyka.
Klasyfikacja według klubów.
W dotychczasowej historii oficjalnych Mistrzostw Czarnogóry na podium oficjalnie stawało w sumie 15 drużyn. Liderem klasyfikacji są Budućnost Podgorica i Sutjeska Nikšić, które zdobyły po 5 tytułów mistrzowskich.
Stan po zakończeniu sezonu 2021/2022.
Klasyfikacja według miast.
Siedziby klubów: Stan po zakończeniu sezonu 2021/2022.
Uczestnicy.
Są 19 zespołów, które wzięli udział w 11 sezonach Mistrzostw Czarnogóry, które były prowadzone od 2006/07 aż do sezonu 2017/18 łącznie. Tylko Budućnost Podgorica, Rudar Pljevlja, Zeta Golubovci, Grbalj Radanovići, Sutjeska Nikšić i OFK Petrovac były zawsze obecne w każdej edycji.
Pogrubione zespoły biorące udział w sezonie 2017/18.

</doc>
<doc id="4226272" url="https://pl.wikipedia.org/wiki?curid=4226272" title="Joseph Anthony Zziwa">
Joseph Anthony Zziwa

Joseph Anthony Zziwa (ur. 16 lutego 1956 w Mubende) – ugandyjski duchowny rzymskokatolicki, od 2004 biskup Kiyinda–Mityana.
Życiorys.
Święcenia kapłańskie otrzymał 16 listopada 1980 i został inkardynowany do diecezji Kiyinda–Mityana. Po święceniach wykładał historię w miejscowym seminarium, zaś w 1984 wyjechał do Louvain-La-Neuve i rozpoczął studia doktoranckie z historii Kościoła (ukończone w 1990). Po powrocie do kraju został wikariuszem w Busuubiza, a następnie wykładowcą (później także prorektorem) krajowego seminarium w Ggaba.
Episkopat.
19 listopada 2001 został mianowany przez papieża Jana Pawła II biskupem koadiutorem Kiyinda–Mityana. Sakrę biskupią przyjął 16 marca 2002 z rąk ówczesnego ordynariusza tejże diecezji, Josepha Mukwayi. Po przejściu bp. Mukwayi na emeryturę (23 października 2004) przejął po nim rządy w diecezji.

</doc>
<doc id="4226275" url="https://pl.wikipedia.org/wiki?curid=4226275" title="Jaskinia Jawornicka">
Jaskinia Jawornicka

Jaskinia Jawornicka – jaskinia w polskich Bieszczadach. Wejście do niej znajdowało się na północnym zboczu Jawornika, niedaleko przełęczy Prislip, na wysokości 840 m n.p.m. Długość jaskini wynosi 11 metrów, a jej deniwelacja 3 metry.
Opis jaskini.
Jaskinię stanowi idący lekko do góry, prosty korytarzyk zaczynający się w małym otworze wejściowym, a kończący niewielką salą.
Przyroda.
Flory i fauny jaskini nie badano.
Historia odkryć.
Brak jest danych o odkrywcach jaskini. Jej opis i plan sporządzili T. Mleczek, W. Wojtaszek i B. Szatkowski w marcu 2007 roku. W październiku 2013 roku stwierdzono zawalenie się wejścia do jaskini.

</doc>
<doc id="4226280" url="https://pl.wikipedia.org/wiki?curid=4226280" title="Gjergj Koleci">
Gjergj Koleci

Gjergj Koleci też jako: Giorgio Koletsi (ur. 28 stycznia 1868 we wsi Kallmet k. Lezhy, zm. 2 stycznia 1928) – albański duchowny katolicki i polityk, biskup, ordynariusz diecezji Sapa, minister spraw zagranicznych w 1925.
Życiorys.
Po ukończeniu nauki w szkole średniej w Szkodrze wyjechał na studia teologiczne do Rzymu. 1 listopada 1890 został wyświęcony na księdza. Po święceniach kapłańskich powrócił do kraju i pracował w parafiach Kalivar i Qafëmali w kraju Mirdytów, a także jako sekretarz opata Prenka Doçiego. W 1910 organizował oddział, który wziął udział w powstaniu antyosmańskim. 10 grudnia 1911 w katedrze w Szkodrze uzyskał sakrę biskupią i otrzymał godność ordynariusza diecezji Sapa. 
W 1920 zasiadał w Senacie jako przedstawiciel Szkodry, był związany ze stowarzyszeniem "Bashkimi" (Jedność). 6 stycznia 1925 po objęciu władzy przez Ahmeda Zogu otrzymał funkcję ministra spraw zagranicznych, ale nie wypełniał swoich obowiązków (zastępował go Myfit Libohova).

</doc>
<doc id="4226286" url="https://pl.wikipedia.org/wiki?curid=4226286" title="Andrzej Linert">
Andrzej Linert

Andrzej Marian Linert, ps. Marian Reni, Jan Ziembiński (ur. 25 sierpnia 1944 w Bielsku) – profesor, historyk teatru i teatrolog.
Życiorys.
Urodził się w rodzinie nauczycielskiej. W latach 1974–1981 był kierownikiem literackim Teatru Lalek „Banialuka” w Bielsku-Białej, a także Śląskiego Teatru Lalki i Aktora „Ateneum” w Katowicach (1977-1979) oraz Teatru Śląskiego im. Stanisława Wyspiańskiego w Katowicach (1983-1991). Ukończył LO im. Adama Asnyka w Bielsku-Białej. Studiował polonistykę w WSP w Katowicach. W marcu 1968 r. wybrany został na przewodniczącego zrewoltowanych studentów filologii polskiej i przewodniczył w ich rozmowach z wojewódzkimi władzami politycznymi. Pracę magisterską pt. "Rola reżysera i aktora w interpretacji „Dziadów” Adama Mickiewicza" napisał na Uniwersytecie Śląskim pod kierunkiem prof. dr hab. Zbigniewa J. Nowaka i obronił w 1969 r.
Doktoryzował się w 1977 na Uniwersytecie Łódzkim. Tematem dysertacji przygotowanej pod kierunkiem prof. dra hab. Jerzego Starnawskiego było „Życie teatralne Katowic w latach 1945–1949”. W 1999 r. habilitował się na Wydziale Humanistycznym Uniwersytetu Jagiellońskiego w Krakowie na podstawie książki zatytułowanej „Teatr Śląski im. Stanisława Wyspiańskiego w Katowicach 1949 – 1992”. W latach 1999–2018 pracował w Instytucie Informacji Naukowej i Bibliotekoznawstwa na Wydziale Zarządzania i Komunikacji Społecznej UJ, gdzie od 2002 r. pełnił funkcję kierownika Zakładu Książki i jej Funkcji w Komunikowaniu Społecznym.
Badacz dziejów życia teatralnego Górnego Śląska i Zagłębia Dąbrowskiego. Autor kilkunastu książek, wśród których za pracę "Teatr i polityka" dostał nagrodę miesięcznika "Scena", a za pracę zatytułowaną "Teatr Polski w Bielsku-Białej w latach 1945–2000" otrzymał w 2002 r. nagrodę indywidualną Ministra Edukacji Narodowej i Sportu oraz w 2013 r. nagrodę im. Karola Miarki. Tytuł profesora nadzwyczajnego Uniwersytetu Jagiellońskiego w Krakowie otrzymał 1 maja 2009 r., a 9 września 2013 r. prezydent Rzeczypospolitej Polskiej Bronisław Komorowski nadał mu tytuł profesora nauk humanistycznych.
Ważniejsze publikacje.
Jest autorem kilkunastu książek i ponad 100 tekstów naukowych i popularnonaukowych. Do najważniejszych należą:

</doc>
<doc id="4226287" url="https://pl.wikipedia.org/wiki?curid=4226287" title="Raul Dael">
Raul Dael

Raul Bautista Dael (ur. 10 października 1966 w Jasa-an) – filipiński duchowny katolicki, biskup Tandag od 2018.
Życiorys.
Prezbiterat.
Święcenia kapłańskie otrzymał 7 czerwca 1993 i został inkardynowany do archidiecezji Cagayan de Oro. Po kilkuletnim stażu wikariuszowskim i studiach w Manili został wykładowcą seminarium, gdzie pracował do 2016. W kolejnych latach był wikariuszem biskupim ds. duchowieństwa.
Episkopat.
26 lutego 2018 papież Franciszek mianował go biskupem ordynariuszem diecezji Tandag. Sakry udzielił mu 7 czerwca 2018 metropolita Manili – kardynał Luis Antonio Tagle.

</doc>
<doc id="4226289" url="https://pl.wikipedia.org/wiki?curid=4226289" title="Socola (stacja kolejowa)">
Socola (stacja kolejowa)

Socola (rum: "Gara Socola") – stacja kolejowa w Jassach, w Okręgu Jassy, w Rumunii. Stacja jest obsługiwana przez pociągi Căile Ferate Române (CFR). Znajduje się na linii kolejowej Jassy – Kiszyniów.

</doc>
<doc id="4226293" url="https://pl.wikipedia.org/wiki?curid=4226293" title="Lutxana">
Lutxana



</doc>
<doc id="4226297" url="https://pl.wikipedia.org/wiki?curid=4226297" title="Lutxana (stacja kolejowa)">
Lutxana (stacja kolejowa)

Lutxana (hiszp. "Estación de Luchana", bas: "Lutxanako geltokia") – stacja kolejowa w Barakaldo, w prowincji Vizcaya we wspólnocie autonomicznej Kraj Basków, w Hiszpanii. 
Jest częścią Cercanías Bilbao i obsługuje pociągi linii C-1, C-2.
Położenie stacji.
Znajduje się na linii kolejowej Bilbao – Santurce w km 6,6 na wysokości 2 m n.p.m.
Historia.
Została otwarta w dniu 19 marca 1888 wraz z odcinkiem linii Bilbao-Barakaldo, która miała połączyć Bilbao z Portugalete. Prace zostały przeprowadzone przez Compañía del Ferrocarril de Bilbao a Portugalete. W 1924 wchłonięta została przez Norte, która utrzymywała zarządzanie stacją do czasu nacjonalizacji linii kolejowych w Hiszpanii w 1941, wraz z utworzeniem RENFE. 
Od 31 grudnia 2004 Adif jest właścicielem obiektów kolejowych.

</doc>
<doc id="4226301" url="https://pl.wikipedia.org/wiki?curid=4226301" title="Zeszyty Naukowe Wojskowej Akademii Politycznej">
Zeszyty Naukowe Wojskowej Akademii Politycznej

Zeszyty Naukowe Wojskowej Akademii Politycznej – rocznik a następnie kwartalnik wydawany nieregularnie od 1973 do 1990 roku przez Wojskową Akademię Polityczną. Ukazywały się w nim prace naukowe wykładowców tej uczelni. Pierwszym redaktorem naczelnym był Kazimierz Ochocki. Zeszyty wydawane były w dwóch osobnych seriach: pedagogicznej i historycznej, a od 1966 również ekonomicznej.

</doc>
<doc id="4226303" url="https://pl.wikipedia.org/wiki?curid=4226303" title="Rother (ujednoznacznienie)">
Rother (ujednoznacznienie)



</doc>
<doc id="4226305" url="https://pl.wikipedia.org/wiki?curid=4226305" title="Smorgonie (stacja kolejowa)">
Smorgonie (stacja kolejowa)

Smorgonie (biał: "Станция Смаргонь" ("Smarhoń"), ros: "Сморгонь")) – stacja kolejowa w miejscowości Smorgonie, w obwodzie grodzieńskim, na Białorusi, obsługiwana przez mińskiej administrację Kolei Białoruskich. 
Znajduje się na linii Mińsk – Wilno, na południowo-zachodnich obrzeżach miasta Smorgonie.
Stacja powstała w XIX w. na trasie Kolei Lipawsko-Romieńskiej pomiędzy stacjami Soły a Zalesie.

</doc>
<doc id="4226312" url="https://pl.wikipedia.org/wiki?curid=4226312" title="San Giorgio di Piano (stacja kolejowa)">
San Giorgio di Piano (stacja kolejowa)

San Giorgio di Piano (wł. "Stazione di San Giorgio di Piano") – stacja kolejowa w San Giorgio di Piano, w prowincji Bolonia, w regionie Emilia-Romania, we Włoszech. Znajduje się na linii Bolonia – Ankona. 
Według klasyfikacji Rete Ferroviaria Italiana ma kategorią "brązową".

</doc>
<doc id="4226313" url="https://pl.wikipedia.org/wiki?curid=4226313" title="USS Von Stueben (SSBN-632)">
USS Von Stueben (SSBN-632)



</doc>
<doc id="4226316" url="https://pl.wikipedia.org/wiki?curid=4226316" title="Jaskinia Wilcza (Bieszczady)">
Jaskinia Wilcza (Bieszczady)

Jaskinia Wilcza – jaskinia w polskich Bieszczadach. Ma dwa otwory wejściowe znajdujące się na południowo-wschodnim zboczu Jam w paśmie Łopiennika i Durnej, w dolinie Solinki, niedaleko Buka, w pobliżu Kruchej Szczeliny i Groty Teodora, na wysokości 550 m n.p.m. Długość jaskini wynosi 24,5 metrów, a jej deniwelacja 3 metry.
Opis jaskini.
Główną częścią jaskini jest niewielka salka do której prowadzą dwa otwory wejściowe położone obok siebie. Na jej dnie znajduje się studzienka prowadząca do następnej, niewielkiej salki. Odchodzi z niej kilka szczelinowych korytarzyków, z których najdłuższy ma 10 metrów i prowadzi do zawalonego obecnie otworu trzeciego.
Przyroda.
W jaskini brak jest nacieków i roślinności.
Historia odkryć.
Brak jest danych o odkrywcach jaskini. Jej pierwszy opis i plan sporządzili T. Mleczek i B. Szatkowski w kwietniu 2010 roku.

</doc>
<doc id="4226318" url="https://pl.wikipedia.org/wiki?curid=4226318" title="Amantea (stolica tytularna)">
Amantea (stolica tytularna)

Amantea (łac. "Dioecesis Mantheanensis") – stolica historycznej diecezji w Italii, erygowanej w V wieku, a włączonej w roku 1094 w skład diecezji Tropea.
Współczesne miasto Amantea w prowincji Cosenza we Włoszech. Obecnie katolickie biskupstwo tytularne ustanowione w 2018 przez papieża Franciszka.

</doc>
<doc id="4226319" url="https://pl.wikipedia.org/wiki?curid=4226319" title="Gare de La Wantzenau">
Gare de La Wantzenau

Gare de La Wantzenau – stacja kolejowa w miejscowości La Wantzenau, w departamencie Dolny Ren, w regionie Grand Est, we Francji. Jest zarządzana przez SNCF i obsługiwany przez pociągi TER Grand Est. 
Położenie.
Znajduje się na linii Strasbourg – Lauterbourg, na km 12,020 między stacjami Hœnheim-Tram i Kilstett, na wysokości 132 m n.p.m. 

</doc>
<doc id="4226321" url="https://pl.wikipedia.org/wiki?curid=4226321" title="Laagri (przystanek kolejowy)">
Laagri (przystanek kolejowy)

Laagri (est.: "Laagri raudteepeatus") – przystanek kolejowy w Tallinnie, w prowincji Harjumaa, w Estonii. Znajduje się na szerokotorowej linii Tallinn – Keila, w dzielnicy Laagri. 13 km od dworca kolejowego w Tallinnie. Obsługiwany jest przez pociągi elektryczne Eesti Liinirongid.

</doc>
<doc id="4226322" url="https://pl.wikipedia.org/wiki?curid=4226322" title="Helmut James von Moltke">
Helmut James von Moltke



</doc>
<doc id="4226324" url="https://pl.wikipedia.org/wiki?curid=4226324" title="John Landsteiner">
John Landsteiner

John Landsteiner (ur. 19 maja 1990 w Mankato) – amerykański curler i inżynier, mistrz olimpijski z 2018.
Jest otwierającym w drużynie Johna Shustera.
Życie prywatne.
John Landsteiner zaczął uprawiać curling w 2000. Ukończył inżynierię lądową na University of Minnesota Duluth. Pracuje jako inżynier ds. korozji i kierownik projektu w firmie inżynieryjno-konsultingowej w Duluth.

</doc>
<doc id="4226325" url="https://pl.wikipedia.org/wiki?curid=4226325" title="Włośnianka korzeniasta">
Włośnianka korzeniasta

Włośnianka korzeniasta ("Hebeloma radicosum" (Bull.) Ricken) – gatunek grzybów należący do rodziny "Hymenogastraceae".
Systematyka i nazewnictwo.
Pozycja w klasyfikacji według Index Fungorum: "Hebeloma, Hymenogastraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy zdiagnozował go w 1784 r. J.B. Bulliard nadając mu nazwę "Agaricus radicosus". Obecną, uznaną przez Index Fungorum nazwę nadał mu A. Ricken w 1911 r.
Synonimy:
Nazwę polską nadał Stanisław Domański w 1955 r., wcześniej Franciszek Błoński opisywał ten takson pod nazwą łuszczak korzeniowy. 
Morfologia.
Średnica 5–14 cm, początkowo półkulisty, potem łukowaty, w końcu płaski. Powierzchnia z przyczepionymi ochrowymi resztkami osłony o barwie od ochrowej do czerwonobrązowej. W stanie wilgotnym jest bardzo śluzowaty, w stanie suchym tylko lepki, o barwie od brudnobeżowoochrowej do brudnobrązowej z czerwonawym odcieniem. Brzeg długo jest podwinięty. U młodych okazów połączony jest z trzonem białą osłoną, która u starszych okazów zwisa z kapelusza.
Wąskie i wąsko przyrośnięte lub wolne. Początkowo są kremowe, potem ciemniejsze – ochrowe do czerwonobrązowych. Ostrza białawe.
Wysokość 7–15 cm (bez podziemnej części), grubość 0,8–2 cm, wrzecionowaty, w ziemi ukorzeniony do głębokości około 10 cm. Posiada stały, białawy, skórzasty pierścień. Powierzchnia nad pierścieniem gładka i biaława do kremowożółtej, pod pierścieniem początkowo kremowożółta i pokryta łuskami, potem bladobrudnoochrowa, pokryta grubymi i włóknistymi łuskami. Uszkodzony brązowieje.
Białawy, o zapachu gorzkich migdałów, w smaku gorzki.
Podstawki 4-zarodnikowe. Zarodniki migdałowate, o powierzchni drobnobrodawkowatej i wymiarach 8–10 × 5–6 μm. Wysyp zarodników rdzawobrązowy do cynamonowobrązowego. 
Występowanie i znaczenie.
Znane jest występowanie w Europie, Japonii oraz stanie Kolumbia Brytyjska w Kanadzie. W piśmiennictwie naukowym na terenie Polski podano wiele stanowisk.
Grzyb mikoryzowy, grzyb trujący. Rośnie w lasach liściastych i mieszanych na korzeniach i pniakach drzew liściastych, szczególnie buka i dębu.
Według japońskich badań terenowych samce much z rodzaju "Suillia" spoczywają na grzybach tego gatunku i aktywnie bronią swojego terytorium przed innymi osobnikami tego samego gatunku, czekając na pojawienie się samic.
Włośniankę korzeniastą można hodować w laboratorium. Dzięki temu udało się zaobserwować, że chociaż światło nie jest jej potrzebne do tworzenia zawiązków owocników, to jednak ich różnicowanie się i dalszy rozwój odbywać się może tylko przy udziale światła. Jest to związane zapewne z tym, że zawiązki tworzą się na sporej głębokości pod ziemią, zaś zarodniki owocnika wytworzonego pod ziemią nie mogłyby się rozprzestrzeniać, stąd też rozwój owocnika odbywa się dopiero wtedy, gdy korzeniasta podstawa trzonu wydostanie się ponad powierzchnię ziemi.

</doc>
<doc id="4226326" url="https://pl.wikipedia.org/wiki?curid=4226326" title="Hebeloma radicosum">
Hebeloma radicosum



</doc>
<doc id="4226327" url="https://pl.wikipedia.org/wiki?curid=4226327" title="Jamel Artis">
Jamel Artis

 
Jamel Artis (ur. 12 stycznia 1993 w Baltimore) – amerykański koszykarz, występujący na pozycjach rzucającego obrońcy lub niskiego skrzydłowego, obecnie zawodnik Juventusu LKSK Uciana.
24 września 2018 podpisał umowę z Sacramento Kings na okres obozu szkoleniowego. 7 października został zwolniony.
21 września 2020 został zawodnikiem litewskiego Juventusu LKSK Uciana.

</doc>
<doc id="4226328" url="https://pl.wikipedia.org/wiki?curid=4226328" title="Na układy nie ma rady">
Na układy nie ma rady

Na układy nie ma rady – polski film komediowy z 2017 roku.
Treść.
Marek Niewiadomski dostaje propozycję objęcia funkcji drugiego wiceministra. Nowa sytuacja diametralnie zmienia jego życie.

</doc>
<doc id="4226329" url="https://pl.wikipedia.org/wiki?curid=4226329" title="Wolfgang Schwanitz">
Wolfgang Schwanitz

Wolfgang Schwanitz (ur. 26 czerwca 1930 w Berlinie, zm. 1 lutego 2022 tamże) – wschodnioniemiecki polityk, generał porucznik Stasi, wiceminister bezpieczeństwa państwowego NRD (1986–1989), kierownik Urzędu Bezpieczeństwa Narodowego NRD w randze ministra (1989).
Życiorys.
W latach 1949–1951 kształcił się na handlowca hurtowego, w 1953 został członkiem SED, w 1974 członkiem Komitetu Okręgowego SED w Berlinie, a w 1986 zastępcą członka KC SED. Od 1951 pracował w organach Stasi, 1954–1956 kierował dzielnicowymi oddziałami bezpieki w Pankow i w Weißensee, 1956–1958 był zastępcą szefa, a 1958–1966 szefem Wydziału II (Kontrwywiadowczego) berlińskiego Zarządu Stasi. W latach 1960–1966 uczył się na zaocznym kursie w Niemieckiej Akademii Nauk Państwowych i Prawnych „Walter Ulbricht” w Poczdamie i na Uniwersytecie Humboldtów w Berlinie, 1966–1974 był zastępcą szefa berlińskiego Okręgowego Zarządu Stasi, w 1973 otrzymał tytuł doktora prawa w Wyższej Szkole Prawniczej Ministerstwa Bezpieczeństwa Państwowego w Poczdamie. Od marca 1974 do listopada 1986 był szefem berlińskiego okręgowego Zarządu Stasi, od lutego 1978 w stopniu generała majora, a od października 1984 w stopniu generała porucznika. Od listopada 1986 do listopada 1989 był wiceministrem bezpieczeństwa państwowego NRD, a od 18 listopada do 14 grudnia 1989 szefem Urzędu Bezpieczeństwa Narodowego NRD w randze ministra. W kwietniu 1990 odszedł z rządu, po czym zajął się działalnością społeczną.
W 1963 został odznaczony Brązowym Orderem Zasługi dla Ojczyzny.

</doc>
<doc id="4226334" url="https://pl.wikipedia.org/wiki?curid=4226334" title="Wacław Szymanowski (ekonomista)">
Wacław Szymanowski (ekonomista)

Wacław Szymanowski (ur. 27 stycznia 1945 r., w Pittsburghu) – profesor nauk ekonomicznych, profesor Uniwersytetu Warmińsko-Mazurskiego w Olsztynie, kierownik Katedry Metod Ilościowych.
Życiorys.
Syn Wacława Szymanowskiego, fizyka, profesora Politechniki Warszawskiej i polityka. Wnuk Wacława Szymanowskiego, artysty malarza i rzeźbiarza (pomnik Chopena w Warszawie). Prawnuk Wacława Szymanowskiego, twórcy „Cyganerii Warszawskiej” i wydawcy Kuriera Warszawskiego.
Absolwent Gimnazjum i Liceum TPD im. Jarosława Dąbrowskiego w Warszawie (1962). W 1967 r. uzyskał tytuł magistra na Wydziale Ekonomicznym Uniwersytetu Warszawskiego. Stopień doktora nauk ekonomicznych na tym samym wydziale uzyskał w 1976 r. na podstawie rozprawy „Koordynacja w wieloszczeblowych systemach ekonomicznych”. Habilitację uzyskał w 1991 r. za pracę pt. „Zastosowanie modeli optymalizacyjnych w zaopatrzeniu aglomeracji miejskiej na przykładzie mleka spożywczego”. Tytuł naukowy profesora otrzymał w 2010 r.
Był nauczycielem akademickim w Prywatnej Wyższej Szkole Nauk Społecznych, Komputerowych i Medycznych w Warszawie.
Był promotorem w 4 zakończonych przewodach doktorskich, recenzentem 3 dorobków habilitacyjnych i 3 rozpraw habilitacyjnych, 6 rozpraw doktorskich i jednego dorobku na tytuł profesora.
Publikacje.
Całkowita liczba publikacji 270 pozycji, w tym 116 prac twórczych, oraz 32 podręczniki i monografie.
Lista wybranych publikacji:

</doc>
<doc id="4226337" url="https://pl.wikipedia.org/wiki?curid=4226337" title="SecoWarwick">
SecoWarwick



</doc>
<doc id="4226346" url="https://pl.wikipedia.org/wiki?curid=4226346" title="Otto Last">
Otto Last

Otto Last (ur. 14 kwietnia 1906 w Gustowie, zm. 17 kwietnia 1990) – niemiecki polityk komunistyczny, generał major Stasi.
Życiorys.
Urodził się w rodzinie robotniczej. Skończył szkołę ludową, pracował jako kołodziej w Szczecinie, Essen, Kolonii i Dreźnie. W 1928 wyjechał do Brazylii, był pracownikiem najemnym w São Paulo, w 1929 wrócił do Niemiec i wstąpił do KPD. W 1935 został aresztowany przez gestapo pod zarzutem udziału w spisku mającym na celu zdradzenie III Rzeszy, następnie skazany na 3 lata i osadzony w obozie koncentracyjnym w Sachsenhausen, skąd zwolniono go w 1939. Później pracował jako cieśla wykonujący drewniane formy do odlewów, w 1943 został powołany do Wehrmachtu, służył w dywizji piechoty. Po kapitulacji Rzeszy w maju 1945 został funkcjonariuszem partyjnym, początkowo był II sekretarzem Rejonowego Komitetu KPD w powiecie Randow, później został członkiem Landtagu Meklemburgia-Pomorze Przednie, 1947-1948 był słuchaczem Wyższej Partyjnej Szkoły Karola Marksa przy KC SED, po ukończeniu której został I sekretarzem Rejonowego Komitetu SED w Schönbergu. Od 1949 pracował w organach policji i bezpieki, początkowo jako szefa urzędu ds. ochrony gospodarki narodowej Meklemburgii, od lutego 1950 do 1951 był szefem ziemskiego Zarządu Stasi Meklemburgii, od 1 września 1951 do lipca 1953 był wiceministrem bezpieczeństwa państwowego NRD, od maja 1952 w stopniu generała inspektora, a od 12 lutego 1953 generała majora. Od lipca 1953 do listopada 1955 był zastępcą sekretarza stanu bezpieczeństwa państwowego Ministerstwa Spraw Wewnętrznych NRD, od listopada 1955 do 30 października 1957 ponownie wiceministrem bezpieczeństwa państwowego NRD, a od 1 listopada 1957 do 25 kwietnia 1960 szefem Zarządu Stasi Obiektu "Wismut". W 1960 został zdegradowany do stopnia pułkownika i wyznaczony oficerem Stasi do zleceń specjalnych w kombinacie gazowym "Schwarze Pumpe", w 1966 zakończył służbę i przeszedł na emeryturę. W 1971 został odznaczony Złotym Orderem Zasługi dla Ojczyzny, a w 1976 Orderem Karla Marksa.

</doc>
<doc id="4226347" url="https://pl.wikipedia.org/wiki?curid=4226347" title="Kawasaki Ninja 650">
Kawasaki Ninja 650

Kawasaki Ninja 650 to japoński motocykl sportowy produkowany od 2017 roku przez firmę Kawasaki.
Omówienie.
Kawasaki Ninja 650 został wprowadzony do sprzedaży w 2017 roku jako następca Kawasaki ER-6f i jest ubraną w owiewki wersją bliźniaczego modelu Z650.
Motocykl wyposażony jest standardowo w sprzęgło antyhoppingowe, podwójną przepustnicę i ABS. Zastosowany w nim silnik wywodzi się od tego stosowanego w ER-6f, dysponując trochę mniejszą mocą (4 KM), za to wyższym momentem obrotowym o prawie 2 Nm, a dodatkowo spełnia normy spalania Euro 4.
Wersje wyposażenia.
Ninja 650 oferowana jest w dwóch wersjach wyposażenia opcjonalnego.
Wersja Performance obejmuje:
Wersja Tourer obejmuje:

</doc>
<doc id="4226350" url="https://pl.wikipedia.org/wiki?curid=4226350" title="Tajlandia na Zimowych Igrzyskach Olimpijskich 2018">
Tajlandia na Zimowych Igrzyskach Olimpijskich 2018

Tajlandia na Zimowych Igrzyskach Olimpijskich 2018 – występ kadry sportowców reprezentujących Tajlandię na igrzyskach olimpijskich w Pjongczangu w 2018 roku.
W kadrze znalazło się czworo zawodników – dwóch mężczyzn i dwie kobiety. Reprezentanci Tajlandii wystąpili w ośmiu konkurencjach w dwóch dyscyplinach sportowych – biegach narciarskich i narciarstwie alpejskim.
Funkcję chorążego reprezentacji Tajlandii podczas ceremonii otwarcia i zamknięcia igrzysk pełnił biegacz narciarski Mark Chanloung. Reprezentacja Tajlandii weszła na stadion jako 77. w kolejności podczas ceremonii otwarcia i 78. podczas zamknięcia, w obu przypadkach pomiędzy ekipami z Chińskiego Tajpej i Turcji.
Był to 4. start reprezentacji Tajlandii na zimowych igrzyskach olimpijskich i 20. start olimpijski, wliczając w to letnie występy.

</doc>
<doc id="4226395" url="https://pl.wikipedia.org/wiki?curid=4226395" title="SECO/WARWICK">
SECO/WARWICK



</doc>
<doc id="4226396" url="https://pl.wikipedia.org/wiki?curid=4226396" title="Zakłady Sprzętu Motoryzacyjnego w Praszce">
Zakłady Sprzętu Motoryzacyjnego w Praszce

Zakłady Sprzętu Motoryzacyjnego w Praszce – polska fabryka zajmująca się produkcją komponentów dla potrzeb przemysłu motoryzacyjnego.
Historia.
Zakłady Sprzętu Motoryzacyjnego Polmo w Praszce uruchomiono w 1957 roku jako jeden z trzech produkujących
układy hamulcowe dla całej
RWPG.
W 1968 roku została zakupiona licencja od amerykańskiej firmy Westinghouse Air Brake Company (WABCO) na powietrzne-ciśnieniowe układy hamulcowe, które były przeznaczone do samochodów ciężarowych. 07.05.1975 r. została podpisana umowa między rządem PRL a rządem ZSRR umowa o kooperacji w produkcji i dostawach z PRL do ZSRR wyrobów kompletujących do produkcji samochodów ciężarowych w Kamskiej Fabryce Samochodów oraz o dostawach z ZSRR do PRL samochodów ciężarowych KAMAZ-5410 na mocy której eksportowano produkowaną w ZSM aparaturę hamulcową.
W 1995 roku większościowy pakiet akcji ZSM w Praszce nabył POL-MOT Holding od Ministerstwa Przekształceń Własnościowych.
W 1998 należące do Forda amerykańskie Visteon Automotive Systems kupuje Pol-Mot Praszka, odkąd zakład funkcjonuje jako Visteon Poland SA.
W 2007 roku Visteon sprzedaje zakład w Praszce funduszowi private equity Special Situations Venture Partners II (SSVP II), który założył zakład od podstaw jako Tedrive Poland Sp. z o.o.
30 czerwca 2010 roku zakład tedrive Poland Sp. z o.o. został nabyty przez amerykańskie Neapco Holdings LLC.
Odtąd zakład funkcjonuje jako Neapco Europe Sp. z o.o.

</doc>
<doc id="4226397" url="https://pl.wikipedia.org/wiki?curid=4226397" title="Siegfried Gehlert">
Siegfried Gehlert

Siegfried Gehlert (ur. 19 lipca 1925 w Raschau w Saksonii, zm. 29 stycznia 2010 w Chemnitz) – wschodnioniemiecki funkcjonariusz służb specjalnych, generał porucznik.
Życiorys.
Po ukończeniu szkoły ludowej uczył się w szkole komercyjnej, w 1943 został powołany do Reichsarbeitsdienstu, a w 1944 do Wehrmachtu, w 1945 został wzięty do niewoli przez Armię Czerwoną. Od 1948 pracował w policji ludowej, w 1949 został członkiem SED, od 1950 pracował w Stasi, początkowo w Aue. W latach 1952-1953 kierował rejonowym oddziałem bezpieki w Auerbach i w Schwarzenberg/Erzgeb., a w 1953 w Zwickau, później pracował w okręgowym oddziale Stasi w Chemnitz/Karl-Marx-Stadt, gdzie 1954-1955 kierował Wydziałem II (Kontrwywiadowczym). W latach 1955-1958 był zastępcą szefa Okręgowego Oddziału Stasi w Karl-Marx-Stadt ds. operacyjnych, a 1958-1989 jego szefem, 1960-1965 eksternistycznie uczył się w Wyższej Szkole Prawniczej Stasi w Poczdamie, w 1973 został doktorem prawa, w 1987 otrzymał stopień generała porucznika. W 1979 został odznaczony Złotym Orderem Zasługi dla Ojczyzny.

</doc>
<doc id="4226399" url="https://pl.wikipedia.org/wiki?curid=4226399" title="Erazm Wojniłłowicz">
Erazm Wojniłłowicz



</doc>
<doc id="4226402" url="https://pl.wikipedia.org/wiki?curid=4226402" title="Sebastian Lletget">
Sebastian Lletget

Sebastian Francisco Lletget (ur. 3 września 1992 w San Francisco) – amerykański piłkarz pochodzenia argentyńskiego i włoskiego występujący na pozycji środkowego pomocnika, reprezentant kraju, obecnie zawodnik New England Revolution.
Kariera klubowa.
Lletget wychowywał się w północnej Kalifornii. Jest synem argentyńskich imigrantów (jego ojciec pochodzi z Mar del Plata, pracował w piekarni), posiada trzy starsze siostry. W wieku dwunastu lat pomyślnie przeszedł testy w argentyńskim CA River Plate, jednak ostatecznie nie dołączył do akademii argentyńskiego potentata – przenosinom do Argentyny sprzeciwiła się matka zawodnika. Uczęszczał do El Camino High School w San Francisco, równocześnie od trzynastego roku życia występując w młodzieżowym zespole Sporting Santa Clara. Podczas jednego z turniejów został zauważony przez Mike’a Leigha – skauta angielskiego West Ham United FC i w wieku siedemnastu lat przeprowadził się do Londynu, dołączając do akademii juniorskiej tego klubu. By móc dołączyć do West Hamu, uzyskał włoskie obywatelstwo (dzięki pochodzeniu dziadka ze strony matki).
Profesjonalny kontrakt z West Hamem podpisał we wrześniu 2010, bezpośrednio po osiągnięciu pełnoletniości. Od razu został włączony przez menadżera Gianfranco Zolę do treningów pierwszej drużyny, jednak niedługo potem zachorował na mononukelozę, w związku z czym przez pewien czas był niezdolny do gry. Następcy Zoli na stanowisku szkoleniowca – kolejno Awram Grant i Sam Allardyce – nie widzieli natomiast dla gracza miejsca w składzie, ze względu na wielką konkurencję w zespole. Jedyny występ w pierwszej drużynie West Hamu zanotował w styczniu 2014 z Nottingham Forest (0:5), w rozgrywkach FA Cup. W lutym 2013 podpisał nowy kontrakt z klubem, jednak przez cały swój sześcioletni pobyt w londyńskim zespole występował głównie w rozgrywkach młodzieżowych lub rezerwach.
W maju 2015 Lletget powrócił do ojczyzny, zostając zawodnikiem Los Angeles Galaxy. W Major League Soccer zadebiutował 17 maja 2015 w przegranym 0:4 spotkaniu z Orlando City, zaś premierowego gola w najwyższej klasie rozgrywkowej strzelił 20 czerwca tego samego roku w wygranej 5:1 konfrontacji z Philadelphia Union. Od razu wywalczył sobie miejsce w wyjściowym składzie, imponując świetnym balansem, techniką i szybkością. Linię pomocy współtworzył z graczami takimi jak Steven Gerrard, Nigel de Jong czy Giovani dos Santos, będąc jednym z wyróżniających się graczy w lidze. W marcu 2017 podczas meczu reprezentacji doznał poważnej kontuzji stawu Lisfranca, przez co musiał pauzować przez rok.
Kariera reprezentacyjna.
Ze względu na potrójne obywatelstwo, Lletget był uprawniony do gry dla reprezentacji Stanów Zjednoczonych, Argentyny i Włoch.
W kwietniu 2009 Lletget został powołany przez Wilmera Cabrerę do reprezentacji Stanów Zjednoczonych U-17 na Mistrzostwa Ameryki Północnej U-17. Na meksykańskich boiskach rozegrał dwa z trzech możliwych meczów (z czego obydwa dwa w wyjściowym składzie), zdobywając po golu w każdym z nich – z Kubą (5:0) oraz Kanadą (4:2). Jego drużyna zajęła wówczas zajęła pierwsze miejsce w grupie, po czym turniej został wówczas przerwany ze względu na epidemię grypy A/H1N1 w Meksyku.
W marcu 2011 Lletget znalazł się w ogłoszonym przez Thomasa Rongena składzie reprezentacji Stanów Zjednoczonych U-20 na Mistrzostwa Ameryki Północnej U-20. Podczas tego turnieju pełnił rolę podstawowego zawodnika kadry, występując we wszystkich trzech spotkaniach od pierwszej minuty, zaś Amerykanie odpadli z rozgrywek w ćwierćfinale, przegrywając z gospodarzem – Gwatemalą (1:2). Nie zakwalifikowali się tym samym na Mistrzostwa Świata U-20 w Kolumbii.
W seniorskiej reprezentacji Stanów Zjednoczonych Lletget zadebiutował za kadencji selekcjonera Bruce’a Areny, 29 stycznia 2017 w zremisowanym 0:0 meczu towarzyskim z Serbią. Pierwszą bramkę w dorosłej kadrze strzelił natomiast 24 marca tego samego roku w wygranej 6:0 konfrontacji z Hondurasem, w ramach nieudanych ostatecznie eliminacji do Mistrzostw Świata w Rosji.

</doc>
<doc id="4226412" url="https://pl.wikipedia.org/wiki?curid=4226412" title="Wysadek">
Wysadek

Wysadek – korzeń roślin okopowych przeznaczony do reprodukcji w drugim roku wegetacji. Uprawa wybranych roślin na nasiona może zostać przeprowadzona metodą wysadkową (tradycyjną) lub bezwysadkową.
Metoda wysadkowa polega na wyprodukowaniu wysadków w pierwszym roku ich wykopaniu, przechowaniu przez zimę i wysadzeniu w drugim roku. Jest to metoda powszechnie stosowana w klimacie polski pomimo tego, że jest bardzo pracochłonna.
Metodą wysadkową mogą być uprawiane: kapusta, kalarepa(odmiany późne), marchew, pietruszka, seler, burak, cebula.
Metoda bezwysadkowa polega na pozostawieniu korzeni w gruncie przez okres zimy. Pomimo niewątpliwych korzyści ekonomicznych wynikających z eliminacji: pracochłonnego zbioru korzeni, ich przechowania i wysadzenia w drugim roku uprawy nie jest powszechnie praktykowana w klimacie Polski z powodu jej zawodności wynikającej z wymarzania roślin. Minusem metody bezwysadkowej jest brak możliwości przeprowadzenia selekcji korzeni wysadkowych.
Metodą bezwysadkową można zastosować dla: marchwi, pietruszki, buraka, a także kapusty i selera.
Termin siewu roślin dwuletnich np: korzeniowych okopowych w pierwszym roku uprawy, na produkcję sadzonek, w zależności od gatunku i odmiany jest zwykle znacznie opóźniony, w porównaniu do upraw towarowych. Ponieważ nie chodzi w tym przypadku o produkcję dużej masy korzeni lecz o ich dużą liczbę, dobrą jakość, łatwiejsze ich przechowanie i zimowanie w przypadku uprawy bezwysadkowej.
Rośliny dwuletnie w drugom roku uprawy, podobnie jak większość roślin rocznych, wysadza się w pole możliwie wcześnie wiosną. Wczesny termin sadzenia sprzyja lepszemu przyjmowaniu się wysadków, lepszemu rozwojowi roślin, obfitemu kwitnieniu, wcześniejszemu dojrzewaniu i wysokim plonom nasion.

</doc>
<doc id="4226413" url="https://pl.wikipedia.org/wiki?curid=4226413" title="Karl-Hans Laermann">
Karl-Hans Laermann

Karl-Hans Laermann (ur. 26 grudnia 1929 w Kaulhausen koło Erkelenz) – niemiecki polityk, inżynier i nauczyciel akademicki, działacz Wolnej Partii Demokratycznej (FDP), parlamentarzysta, w 1994 minister edukacji i nauki.
Życiorys.
Absolwent inżynierii lądowej na RWTH Aachen, uzyskał następnie doktorat (1963) i habilitację (1966). Został wykładowcą statystyki eksperymentalnej na macierzystej uczelni, na początku lat 70. objął stanowisko profesora. W 1974 przeszedł do pracy na Bergische Universität Wuppertal.
W 1968 wstąpił do Wolnej Partii Demokratycznej. W 1974 uzyskał mandat posła do Bundestagu, w którym zasiadał nieprzerwanie do 1998. Dołączył do rady kuratorów Fundacji im. Friedricha Naumanna. Od lutego do listopada 1994 sprawował urząd ministra edukacji i nauki w czwartym rządzie Helmuta Kohla.

</doc>
<doc id="4226416" url="https://pl.wikipedia.org/wiki?curid=4226416" title="Ludwik Boczoń">
Ludwik Boczoń

Ludwik Boczoń (ur. 1883, zm. 1960 w Zakopanem) – nauczyciel, poseł na Sejm Rzeczypospolitej Polskiej II I III kadencji.
Dyplomowany nauczyciel z Galicji, od 1919 nauczyciel szkoły powszechnej w Żabikowie. Ukończył Seminarium nauczycielskie i wyższy kurs nauczycielski, pracował w kółkach rolniczych i oświatowych. Założyciel i członek Towarzystwa dla Popierania Przemysłu w Żabikowie. Założyciel i kierownik spółdzielni budowlanej „Osada”. Publikował artykuły w czasopismach „Prawda”, „Prawda Robotnicza”. Członek Rady Gminnej, Wydziału Powiatowego i Sejmiku Wojewódzkiego, członek zarządu Funduszu Bezrobocia.
W Sejmie II kadencji reprezentował Narodową Partię Robotniczą-Lewica, a do sejmu III kadencji wszedł z ramienia BBWR. Pochowany na Nowym Cmentarzu przy ulicy Nowotarskiej w Zakopanem (kw. N2-5-9).

</doc>
<doc id="4226423" url="https://pl.wikipedia.org/wiki?curid=4226423" title="Bobrowniki (województwo dolnośląskie)">
Bobrowniki (województwo dolnośląskie)



</doc>
<doc id="4226424" url="https://pl.wikipedia.org/wiki?curid=4226424" title="Hans Arnold Engelhard">
Hans Arnold Engelhard



</doc>
<doc id="4226429" url="https://pl.wikipedia.org/wiki?curid=4226429" title="Plastikowy flaming">
Plastikowy flaming

Plastikowy flaming (ang. "Plastic flamingo") – popularna w Stanach Zjednoczonych ozdoba przydomowego trawnika lub ogrodu przedstawiająca flaminga (najczęściej różowego) wykonanego z tworzyw sztucznych, na długich patykowatych metalowych prętach.
Historia.
Plastikowy różowy flaming zaprojektowany został w 1957 przez amerykańskiego artystę Donalda „Dona” Featherstone’a (otrzymał za to Nagrodę Ig Nobla w 1996) na zlecenie firmy Union Products, stając się wkrótce ikoną amerykańskiej kultury popularnej. W 1972 po premierze filmu "Różowe flamingi" w reżyserii Johna Watersa plastikowe flamingi stały się stereotypowym przykładem tandetnego ozdobnego kiczu. W roku 2006 Union Products ogłosiła zakończenie działalności. Od 2007 produkcję plastikowych flamingów kontynuuje firma HMC International LLC.
Twórca plastikowego flaminga Donald „Don” Featherstone zmarł w czerwcu 2015 w szpitalu pod Bostonem w wieku 79 lat.

</doc>
<doc id="4226430" url="https://pl.wikipedia.org/wiki?curid=4226430" title="Leon Kelcz">
Leon Kelcz

Leon Kelcz (ur. 1 listopada 1945 w Kuszawie w ZSRR) – polski reżyser, aktor, wykładowca PWSFTviT, działacz społeczności żydowskiej.
Życiorys.
Urodził się w Kuszawie w ZSRR w rodzinie żydowskiej. W 1969 roku ukończył studia na Wydziale Ekonomiczno-Socjologicznym na Uniwersytecie Łódzkim. W latach 1999–2017 był wykładowcą w Państwowej Wyższej Szkole Filmowej, Telewizyjnej i Teatralnej im. Leona Schillera w Łodzi. Członek Towarzystwa Społeczno-Kulturalnego Żydów w Polsce. W 2010 roku pełnił funkcję doradcy Prezydenta Tomasza Sadzyńskiego ds.kontaktów Żydowskich.
Członek zarządu Fundacji Monumentum Iudaicum Lodzense (Lodz Jews Heritage Foundation).

</doc>
<doc id="4226437" url="https://pl.wikipedia.org/wiki?curid=4226437" title="Wspólnota administracyjna Südliche Altmark">
Wspólnota administracyjna Südliche Altmark



</doc>
<doc id="4226442" url="https://pl.wikipedia.org/wiki?curid=4226442" title="Bursa Szkolna w Sanoku">
Bursa Szkolna w Sanoku



</doc>
<doc id="4226451" url="https://pl.wikipedia.org/wiki?curid=4226451" title="Nostrzyk polski">
Nostrzyk polski

Nostrzyk polski ("Melilotus polonicus") – gatunek rośliny należący do rodziny bobowatych ("Fabaceae" Lindl.). Występuje na obszarze wokół Morza Kaspijskiego – na kaspijskich wybrzeżach Iranu i Azerbejdżanu, w Dagestanie, w rejonie delty Wołgi i dalej na wschód po rejon Jeziora Aralskiego. Ma ograniczone znaczenie jako roślina pastewna. Gatunek błędnie podawany był z terenu Polski i Karol Linneusz w przekonaniu, że ma do czynienia z rośliną z niej pochodzącą epitet gatunkowy określił jako „polonicus” (zaliczając zresztą gatunek do rodzaju koniczyna "Trifolium"). 
Biologia i ekologia.
Roślina dwuletnia. Rośnie na terenach piaszczystych, na nizinach i wydmach nadmorskich oraz na przydrożach. Kwitnie w czerwcu, a owoce dojrzewają w sierpniu. Kwiaty zapylane są przez owady (są owadopylne), a nasiona są zwierzęcosiewne. Liczba chromosomów wynosi 2n = 16.

</doc>
<doc id="4226453" url="https://pl.wikipedia.org/wiki?curid=4226453" title="O zarządzaniu państwem">
O zarządzaniu państwem

O zarządzaniu państwem – składające się z czterech części dzieło Konstantyna VII o charakterze dydaktycznym i informacyjnym, dotyczące polityki zewnętrznej, dyplomacji i spraw wewnętrznych Cesarstwa Bizantyńskiego, stanowiące źródło do historii Bizancjum X wieku.
Dzieło dedykowane było synowi Konstantyna Romanowi na jego czternaste urodziny. Tworzone było w różnym czasie, na co wskazują wewnętrzne sprzeczności w datowaniu wydarzeń. Ukończone zostało w latach 951/952. Prawdopodobnie materiały przygotowywane były do stworzenia dwóch różnych dzieł, dotyczących obcych ludów i temów. Zachowane zostało w manuskrypcie z XI wieku, a jego tytuł nadany został przez Meursiusa, który wydał je w XVII wieku.
Struktura dzieła.
Na czteroczęściowe dzieło składają się 53 rozdziały, przy czym największa jest część trzecia. Poszczególne rozdziały pochodziły z różnych źródeł. Konstantyn opracował dzieło na podstawie przekazów ustnych, sprawozdań poselskich, itinerariów geograficznych oraz dzieł Teofana Wyznawcy, Jerzego Monachosa, Stefanosa z Bizancjum i Maurycjusza.

</doc>
<doc id="4226456" url="https://pl.wikipedia.org/wiki?curid=4226456" title="Melilotus polonicus">
Melilotus polonicus



</doc>
<doc id="4226460" url="https://pl.wikipedia.org/wiki?curid=4226460" title="Biegi narciarskie na Zimowych Igrzyskach Olimpijskich 2018 – sztafeta kobiet">
Biegi narciarskie na Zimowych Igrzyskach Olimpijskich 2018 – sztafeta kobiet

Sztafeta kobiet na Zimowych Igrzyskach Olimpijskich 2018 odbyła się 17 lutego na Alpensia Cross-Country Centre w Daegwallyeong-myeon.
Mistrzyniami olimpijskimi zostały Norweżki, reprezentowane przez Ingvild Flugstad Østberg, Astrid Jacobsen, Ragnhild Haga, Marit Bjørgen, drugie były Szwedki Anna Haag, Charlotte Kalla, Ebba Andersson, Stina Nilsson, a brąz wywalczyły Natalja Niepriajewa, Julija Biełorukowa, Anastasija Siedowa, Anna Nieczajewska reprezentujące sportowców olimpijskich z Rosji.
Polska sztafeta w składzie Ewelina Marcisz, Justyna Kowalczyk, Martyna Galewicz, Sylwia Jaśkowiec zajęła 10. miejsce.

</doc>
<doc id="4226463" url="https://pl.wikipedia.org/wiki?curid=4226463" title="Najwybitniejsi Francuzi (ranking)">
Najwybitniejsi Francuzi (ranking)



</doc>
<doc id="4226465" url="https://pl.wikipedia.org/wiki?curid=4226465" title="Biegi narciarskie na Zimowych Igrzyskach Olimpijskich 2018 – sztafeta mężczyzn">
Biegi narciarskie na Zimowych Igrzyskach Olimpijskich 2018 – sztafeta mężczyzn

Sztafeta mężczyzn na Zimowych Igrzyskach Olimpijskich 2018 odbyła się 18 lutego na Alpensia Cross-Country Centre w Daegwallyeong-myeon. 
Mistrzynami olimpijskimi zostali Norwegowie, reprezentowane przez Didrik Tønseth, Martin Johnsrud Sundby, Simen Hegstad Krüger, Johannes Høsflot Klæbo, drudzy byli Andriej Łarkow, Aleksandr Bolszunow, Aleksiej Czerwotkin, Dienis Spicow reprezentujący sportowców olimpijskich z Rosji, a brąz wywalczyli Francuzi Jean-Marc Gaillard, Maurice Manificat, Clément Parisse, Adrien Backscheider.

</doc>
<doc id="4226481" url="https://pl.wikipedia.org/wiki?curid=4226481" title="Peter Wiedemann">
Peter Wiedemann

Peter Wiedemann (ur. 23 października 1953 w Erlangen) – niemiecki okulista, specjalista schorzeń siatkówki (retinolog) i mikrochirurg okulistyczny, profesor medycyny Uniwersytetu w Lipsku, gdzie kieruje kliniką okulistyczną. 
Życiorys.
Studia medyczne odbył w latach 1973–1979 w Bochum i Erlangen, a także w Stanford (USA) oraz we francuskim Rennes (dyplom z medycyny uzyskał ostatecznie w Erlangen). W 1979 pracował w klinice w Ingolstadt. W okresie 1980–1982 pracował jako asystent w instytucie farmakologicznym Uniwersytetu Ludwika i Maksymiliana w Monachium. Następnie pracował jako okulista-instruktor w Doheny Eye Institute na Uniwersytecie Południowej Kalifornii w Los Angeles (1982–1983). Przez 10 lat (1983–1993) był lekarzem (najpierw asystentem, potem lekarzem naczelnym, "niem. Oberarzt") w uniwersyteckiej klinice okulistycznej w Kolonii ("niem. Universitätsaugenklinik Köln"). W tym czasie uzyskał habilitację z okulistyki na Uniwersytecie Kolońskim (1987). 
W 1993 uzyskał stanowisko dyrektora uniwersyteckiej kliniki okulistycznej w Lipsku ("niem. Universitätsaugenklinik Leipzig"). W 2006 wykładał jako profesor wizytujący w IV Wojskowym Uniwersytecie Medycznym w chińskim Xi’an. W kadencji 2014–2016 był członkiem rady nadzorczej uniwersyteckiej kliniki okulistycznej w Lipsku. Był także prorektorem ds. rozwoju lipskiej uczelni (2003-2006).
W pracy badawczej i klinicznej zajmuje się głównie patogenezą i leczeniem (także chirurgicznym) schorzeń siatkówki. Autor i współautor licznych artykułów publikowanych w wiodących recenzowanych czasopismach okulistycznych, m.in. w „Graefe's Archive for Clinical and Experimental Ophthalmology" oraz „Acta Ophthalmologica".
Jest członkiem szeregu niemieckich oraz międzynarodowych towarzystw okulistycznych: Deutsche Ophthalmologische Gesellschaft (Niemieckiego Towarzystwa Okulistycznego, prezes w okresie 2008-2009), European Academy of Ophthalmology (od 2011) oraz Amerykańskiej Akademii Okulistyki. Od 2010 ma status "silver fellow" w amerykańskim Association for Research in Vision and Ophtalmology (ARVO).
W ramach organizacji International Council of Ophthalmology (ICO) pełnił kolejno funkcje: członka zarządu (od 2011), skarbnika (2014–2018) oraz przewodniczącego (od 2018). Z kolei w ramach European Vision and Eye Research (EVER) był w latach 2014–2018 szefem sekcji siatkówkowej. W okresie 2010–2018 był sekretarzem generalnym Academia Ophthalmologica Internationalis (AOI). Zaś w latach 2000–2006 był członkiem rady dyrektorów szwajcarskiego Klubu Julesa Gonina w Lozannie skupiającego specjalistów zajmujących się badaniami nad siatkówką.

</doc>
<doc id="4226495" url="https://pl.wikipedia.org/wiki?curid=4226495" title="Theta Boötis">
Theta Boötis

Theta Boötis ("θ Boo") – gwiazda w gwiazdozbiorze Wolarza. Znajduje się około 47 lat świetlnych od Słońca.
Nazwa.
Johann Bayer nazwał tę gwiazdę "", co pochodzi z łaciny i oznacza „pierwszy osioł”. „Drugim osłem” jest Jota Boötis, a trzecim Kappa Boötis. Nie ma pewności, skąd wzięły się te nazwy, choć w gwiazdozbiorze Raka od starożytności znane są dwa „osły” (Gamma i Delta Cancri), które stoją przy „żłobie” (gromadzie Praesepe).
Charakterystyka.
Theta Boötis to żółto-biały karzeł należący do typu widmowego F7. Jest 4,4 razy jaśniejszy od Słońca i ma nieco wyższą temperaturę, 6300 K. Gwiazda ma masę o 25–50% większą niż i prawie dwukrotnie większy promień. Ocenia się, że ma około trzy miliardy lat.
Gwiazda ma słabszą towarzyszkę (11,46), która cechuje się bardzo zbliżonym ruchem własnym i prawie na pewno jest fizycznie związana z jaśniejszą gwiazdą. Theta Boötis B to czerwony karzeł należący do typu M2,5, o masie około 1/3 masy Słońca. Ma ona temperaturę około 3500 K i jasność 2–3% jasności Słońca. Na niebie gwiazdy dzieli 69,6″ (pomiar z 2003 roku), a w przestrzeni co najmniej 1000 au, co przekłada się na okres orbitalny co najmniej 25 tysięcy lat. Przy tak dużym oddaleniu układ z czasem zostanie prawdopodobnie rozerwany przez perturbacje.

</doc>
<doc id="4226496" url="https://pl.wikipedia.org/wiki?curid=4226496" title="Gerrit Smith">
Gerrit Smith

Gerrit Smith (ur. 6 marca 1797 w Utice, zm. 28 grudnia 1874 w Nowym Jorku) – amerykański polityk i działacz abolicjonistyczny.
Życiorys.
Urodził się 6 marca 1797 w Utice, w majętnej rodzinie. W wieku 9 lat przeniósł się z rodziną do Peterboro, a następnie uczęszczał do szkół w Clinton. W 1818 roku ukończył Hamilton College, gdzie studiował nauki prawne. W latach 20. XIX wieku był delegatem do legislatur stanowych. W 1835 przyłączył się do ruchu abolicjonistycznego, a pięć lat później został wybrany na przewodniczącego nowo powstałej Partii Wolności, postulującej zniesienie niewolnictwa. Jednocześnie został kandydatem na gubernatora Nowego Jorku, a osiem lat później – na prezydenta. Po porażce wyborczej i rozpadzie partii powrócił do praktykowania prawa. W 1853 roku został wybrany do Izby Reprezentantów z ramienia Partii Wolnej Ziemi. Rok później zrezygnował z mandatu i ponownie zajął się prawem. Był bliskim przyjacielem Johna Browna. Po insurekcji, która doprowadziła do egzekucji Browna, Smith przeszedł załamanie nerwowe i na kilka tygodni trafił do szpitala psychiatrycznego. Zmarł 28 grudnia 1874 w Nowym Jorku.

</doc>
<doc id="4226497" url="https://pl.wikipedia.org/wiki?curid=4226497" title="Narciarstwo alpejskie na Zimowych Igrzyskach Olimpijskich 2018 – slalom gigant mężczyzn">
Narciarstwo alpejskie na Zimowych Igrzyskach Olimpijskich 2018 – slalom gigant mężczyzn

Slalom gigant mężczyzn – jedna z konkurencji rozgrywana w ramach narciarstwa alpejskiego na Zimowych Igrzyskach Olimpijskich 2018.
Zawody zostały przeprowadzone 18 lutego 2018 w ośrodku narciarskim Yongpyong, umiejscowionym w Pjongczangu.
Do startu zgłoszonych zostało stu dziesięciu zawodników, zawody ukończyło siedemdziesięciu pięciu, a spośród nich najlepszy okazał się Austriak Marcel Hirscher.

</doc>
<doc id="4226498" url="https://pl.wikipedia.org/wiki?curid=4226498" title="Skyliner">
Skyliner

Skyliner – budynek biurowy znajdujący się przy ulicy Prostej 67 przy rondzie Daszyńskiego w dzielnicy Wola w Warszawie.
Opis.
Inwestycja zrealizowana przez Karimpol Group. Biurowiec został zaprojektowany przez pracownię architektoniczną APA Wojciechowski. Generalnym Wykonawcą budynku jest spółka Warbud SA. Budynek o wysokości 195 metrów jest jednym z najwyższych biurowców w stolicy. 
Skyliner ma 30 poziomów biurowych oraz 4 poziomy przeznaczone na cele handlowo-usługowe, które są dostępne zarówno dla najemców budynku, jak i mieszkańców Warszawy. Na ponad 3.500 m2 powierzchni znajdują się m.in. sklepy, restauracje, kawiarnie oraz inne punkty usługowe. Bezpośrednie sąsiedztwo budynku zostanie zagospodarowane w sposób przyjazny dla przechodniów, którzy będą mogli skorzystać z oferty handlowo-usługowej oraz gastronomicznej biurowca. Dodatkowo na wysokości 165 metrów znajdują się dwa poziomy Skybaru z widokiem na panoramę miasta, na które można wjechać dedykowaną windą. Łącznie Skyliner posiada ok. 49.000 m2 powierzchni do wynajęcia na 34 kondygnacjach.
Budynek jest usytuowany przy rondzie Daszyńskiego, w pobliżu stacji linii metra M2. Wjazd na pięciopoziomowy parking mieszczący 430 samochodów osobowych jest możliwy z dwóch stron: od ulic Prostej i Towarowej. Na poziomach podziemnych znajduje się także 300 miejsc rowerowych oraz szatnie z przebieralniami dla rowerzystów. Skyliner jest certyfikowany w systemie BREEAM na poziomie Excellent.
Budowa rozpoczęła się we wrześniu 2017, a zakończyła się w styczniu 2021 roku.

</doc>
<doc id="4226500" url="https://pl.wikipedia.org/wiki?curid=4226500" title="Narciarstwo alpejskie na Zimowych Igrzyskach Olimpijskich 2018 - slalom gigant mężczyzn">
Narciarstwo alpejskie na Zimowych Igrzyskach Olimpijskich 2018 - slalom gigant mężczyzn



</doc>
<doc id="4226501" url="https://pl.wikipedia.org/wiki?curid=4226501" title="Narciarstwo alpejskie na Zimowych Igrzyskach Olimpijskich 2018 - zjazd mężczyzn">
Narciarstwo alpejskie na Zimowych Igrzyskach Olimpijskich 2018 - zjazd mężczyzn



</doc>
<doc id="4226509" url="https://pl.wikipedia.org/wiki?curid=4226509" title="Manfred Hummitzsch">
Manfred Hummitzsch

Manfred Hummitzsch (ur. 7 lipca 1929 w Limbach-Oberfrohna, zm. 23 grudnia 2015 w Berlinie) – funkcjonariusz Stasi, generał porucznik.
Życiorys.
Po ukończeniu szkoły ludowej od 1944 uczył się na kursach sprzedawców i 1947-1948 pracował jako sprzedawca, później jako listonosz i od 1949 w rejonowej radzie Związku Wolnej Młodzieży Niemieckiej. Od 1949 należał do SED, od 1950 pracował w Stasi, początkowo w rejonowym oddziale w mieście Flöha, od 1951 w centrali - w Wydziale III (Ochrona Gospodarki Narodowej) Zarządu Stasi Saksonii, później w Głównym Wydziale III Stasi NRD, 1955-1956 uczył się w okręgowej szkole partyjnej SED w Berlinie Wschodnim. Od 1957 pracował w Okręgowym Zarządzie Stasi w Lipsku jako szef Wydziału III, 1958-1962 I sekretarz organizacji partyjnej SED w tym zarządzie, 1962-1966 zastępca szefa Okręgowego Zarządu Stasi w Lipsku ds. operacyjnych, a 1966-1989 szef Zarządu, w 1989 otrzymał stopień generała porucznika. Jednocześnie 1960-1965 eksternistycznie studiował w Wyższej Szkole Prawniczej Stasi w Poczdamie i został dyplomowanym prawnikiem, a w 1975 doktorem prawa.

</doc>
<doc id="4226510" url="https://pl.wikipedia.org/wiki?curid=4226510" title="Bobrowniki (województwo śląskie)">
Bobrowniki (województwo śląskie)



</doc>
<doc id="4226512" url="https://pl.wikipedia.org/wiki?curid=4226512" title="Linia kolejowa Vienenburg – Langelsheim">
Linia kolejowa Vienenburg – Langelsheim

Linia kolejowa Vienenburg – Langelsheim – dawna niezelektryfikowana linia kolejowa w kraju związkowym Dolna Saksonia, w Niemczech. Łączyła Vienenburg z Langelsheim. 

</doc>
<doc id="4226515" url="https://pl.wikipedia.org/wiki?curid=4226515" title="Royal Wilanów">
Royal Wilanów

Royal Wilanów – budynek biurowo-usługowy w Wilanowie, usytuowany przy ulicy Franciszka Klimczaka 1, w sąsiedztwie zespołu parków i ogrodów królewskich Pałacu Wilanowskiego oraz Miasteczka Wilanów.
Opis.
Royal Wilanów, należący do Capital Park SA, to czterokondygnacyjny biurowiec klasy A+ o powierzchni prawie 37 tys.m² przeznaczonej na biura zajmujące niemal 30 tys.m² i lokale handlowo-usługowe stanowiące ponad 7 tys.m² kompleksu. Autorem projektu jest pracownia architektoniczna JEMS Architekci. Generalnym Wykonawcą budynku była firma Erbud. Budowa Royal Wilanów trwała dwa lata, od sierpnia 2013 r. do sierpnia 2015 r.
Obok przestrzeni biurowej w obiekcie znajduje się część otwarta dla mieszkańców Wilanowa z punktami handlowo-usługowymi. Są to m.in. sklepy, punkty usługowe, restauracje, kawiarnie, fitness klub, centrum medyczne oraz supermarket. Na zewnątrz Royal Wilanów znajdują się dwa ogólnodostępne place z boiskami do buli, siatkówki, mini footballu i koszykówki, ścianka wspinaczkowa, siłownia miejska, trampoliny i stanowisko do gry w szachy terenowe.
Biurowiec posiada trzykondygnacyjny parking z 920 miejscami postojowymi oraz myjnię samochodową. Rowerzyści mogą korzystać ze 130 miejsc parkingowych dla rowerów zarówno przed budynkiem, jak i w zamykanych boksach w garażu podziemnym, szatni, samoobsługowych stacji naprawy rowerów czy stacji Veturilo w sąsiedztwie budynku.
Rozwiązania ekologiczne.
Royal Wilanów posiada certyfikat BREEAM International, Europe Commercial 2009 na poziomie VERY GOOD. Inwestycja otrzymała go m.in. za dogodny transport, alternatywne formy komunikacji, politykę zarządzania, oszczędność światła, dbałość o zdrowie pracowników.
Główne rozwiązania ekologiczne zastosowane w obiekcie to m.in.: zrównoważone zarządzanie procesem budowy, odpowiedni dobór materiałów i zarządzanie środowiskiem wewnętrznym, zapewnienie optymalnych warunków pracy dla użytkowników, kontrola zużycia wody oraz energii, efektywność energetyczna, zoptymalizowanie transportu i dojazdu oraz zachowanie ekologicznej wartości działki i zminimalizowanie długoterminowego wpływu na bioróżnorodność. Na dachu Royal Wilanów istnieje pasieka składająca się z 5 uli. Na drzewach wokół Royal Wilanów zamontowano budki dla ptaków.

</doc>
<doc id="4226521" url="https://pl.wikipedia.org/wiki?curid=4226521" title="Heinz Geyer">
Heinz Geyer

Heinz Geyer (ur. 30 kwietnia 1929 w Lubaniu, zm. 3 czerwca 2008 w Berlinie) – niemiecki działacz komunistyczny i funkcjonariusz Stasi, generał major.
Życiorys.
W 1944 został powołany do Armii Czerwonej, po demobilizacji był uczniem fryzjera i pracował w tym zawodzie, w 1945 wstąpił do KPD. Od 1949 pracował w Stasi, był kursantem szkoły policji ludowej i od 1950 funkcjonariuszem rejonowej służby Stasi w Görlitz, 1951-1952 funkcjonariuszem, a 1952-1953 szefem Wydziału II (Kontrwywiadowczego) rejonowej służby Stasi w Lipsku. W latach 1953-1964 był I zastępcą szefa Okręgowego Zarządu Stasi w Lipsku ds. zagadnień operacyjnych, na początku 1959 p.o. szefa tego zarządu, 1960-1968 uczył się w Wyższej Szkole Stasi NRD, 1964-1965 kierował grupą doradców Stasi w Zanzibarze. Później pracował w centrali bezpieki jako zastępca szefa Wydziału A III Głównego Zarządu Wywiadowczego Stasi NRD (1956-1971), szef Wydziału A XI Głównego Zarządu Wywiadowczego Stasi NRD (luty 1971-kwiecień 1973), szef Wydziału A IX Głównego Zarządu Wywiadowczego Stasi NRD (maj 1973-lipiec 1977), zastępca szefa Głównego Zarządu Wywiadowczego Stasi NRD (sierpień 1977-listopad 1989) i szef sztabu tego Zarządu (lipiec 1982-listopad 1989). W październiku 1971 został pułkownikiem, a w 1982 generałem majorem, 1978-1979 uczył się w Wyższej Partyjnej Szkole Karola Marksa przy KC SED, w 1990 przeszedł na emeryturę. Był odznaczony Złotym Orderem Zasługi dla Ojczyzny (1985). W 1994 został aresztowany, w 2002 zwolniony.

</doc>
<doc id="4226527" url="https://pl.wikipedia.org/wiki?curid=4226527" title="Pistolet maszynowy TDI Vector">
Pistolet maszynowy TDI Vector



</doc>
<doc id="4226529" url="https://pl.wikipedia.org/wiki?curid=4226529" title="Yoshino Kimura">
Yoshino Kimura

 – japońska aktorka i piosenkarka.

</doc>
<doc id="4226535" url="https://pl.wikipedia.org/wiki?curid=4226535" title="Wiesława Parszniak">
Wiesława Parszniak

Wiesława Parszniak, po mężu Kowalska (ur. 2 października 1930 w Warszawie, zm. 29 maja 2001 tamże) – polska koszykarka i piłkarka ręczna, mistrzyni i reprezentantka Polski.
Kariera sportowa.
Koszykówka.
Była zawodniczką Społem Warszawa, Spójni Warszawa i AZS Warszawa. Ze Spójnią wywalczyła w 1951 i 1952 mistrzostwo Polski. W latach 1950–1952 wystąpiła w 21 spotkaniach reprezentacji Polski seniorek, m.in. zagrała na mistrzostwach Europy w 1950 (6. miejsce) i 1952 (5. miejsce). Po zakończeniu kariery zawodniczej pracowała w Spójni jako trener, następnie była nauczycielką wychowania fizycznego i pracownikiem inspektoratu oświaty w dzielnicowej radzie narodowej.
Piłka ręczna.
Reprezentowała barwy SKS Warszawa, Spójni Warszawa (1949–1951) i AZS Warszawa (1951–1954). W barwach SKS zdobyła mistrzostwo Polski w odmianie 7-osobowej (1948), w barwach Spójni wicemistrzostwo (1949) i mistrzostwo Polski w odmianie 7-osobowej, w barwach AZS mistrzostwo Polski w odmianie 11-osobowej (1953). W 1953 wystąpiła w dwóch spotkaniach reprezentacji Polski w odmianie 11-osobowej, zdobywając jedną bramkę (były to dwa pierwsze mecze w historii polskiego zespołu). 

</doc>
<doc id="4226540" url="https://pl.wikipedia.org/wiki?curid=4226540" title="Kappa Boötis">
Kappa Boötis

Kappa Boötis ("κ Boo") – gwiazda w gwiazdozbiorze Wolarza. Znajduje się około 160 lat świetlnych od Słońca.
Nazwa.
Johann Bayer nazwał tę gwiazdę , co pochodzi z łaciny i oznacza „trzeci osioł”. „Pierwszym osłem” jest Theta Boötis, a drugim Jota Boötis. Nie ma pewności, skąd wzięły się te nazwy, choć w gwiazdozbiorze Raka od starożytności znane są dwa „osły” (Gamma i Delta Cancri), które stoją przy „żłobie” (gromadzie Praesepe).
Charakterystyka.
Kappa Boötis to gwiazda potrójna. Najjaśniejszy składnik to podolbrzym należący do typu widmowego A7. Jest on 27 razy jaśniejszy od Słońca i ma temperaturę 7830 K. Gwiazda ma masę około dwukrotnie większą niż masa Słońca i 2,8 raza większy promień. Będąc podolbrzymem znajduje się w stadium przejściowym, opuściła ciąg główny, ale jeszcze nie stała się czerwonym olbrzymem. Ponadto jest to gwiazda zmienna typu Delta Scuti o okresie wibracji równym 1,56 h.
Drugi składnik jest odległy na niebie o 13,7″, a w przestrzeni o co najmniej 640 au; na podstawie praw Keplera można ocenić okres orbitalny tego układu na co najmniej 8700 lat. Gwiazda ma typ widmowy F2 i jest gwiazdą spektroskopowo podwójną, której jaśniejszy komponent to żółto-biały karzeł. Jest to gwiazda 3,7 razy jaśniejsza od Słońca, o temperaturze 6835 K. Jej masa i promień są 1,4 razy większe niż masa i promień Słońca. Widmo wykazuje zmienność z okresem 4,9 roku; zakładając, że drugi składnik ma niewielką masę, można ocenić jego średnią odległość na 2,5 au (zbliża się na 1,2 au).

</doc>
<doc id="4226549" url="https://pl.wikipedia.org/wiki?curid=4226549" title="Gessler">
Gessler

Osoby noszące nazwisko Gessler:
Inne:

</doc>
<doc id="4226551" url="https://pl.wikipedia.org/wiki?curid=4226551" title="Hans Fruck">
Hans Fruck

Hans Fruck (ur. 15 sierpnia 1911 w Berlinie, zm. 15 grudnia 1990) – niemiecki działacz komunistyczny, generał major Stasi.
Życiorys.
Po ukończeniu szkoły w 1925 został uczniem tokarza, 1927-1929 działał w Komunistycznym Związku Młodych Niemiec, w którym był członkiem Okręgowego Komitetu Berlin-Brandenburgia. W 1930 wstąpił do KPD, pracował w wydawnictwie komitetu Rewolucyjnej Opozycji Związków Zawodowych (Revolutionäre Gewerkschafts-Opposition), 1933-1934 był bezrobotny, później pracował jako tokarz w Borsigwalde, gdzie kierował podziemną komórką antyfaszystowską. W 1943 został aresztowany przez gestapo za zamiar zdrady stanu i skazany na 5 lat, karę odbywał w więzieniu Brandenburg-Görden w mieście Brandenburg an der Havel, po upadku III Rzeszy wypuszczony i skierowany przez władze komunistyczne do pracy w policji Niemiec Wschodnich. Kierował komisariatem policji kryminalnej w Berlinie Wschodnim, 1947-1949 był zastępcą szefa i szefem dyrekcji kryminalnej Berlina, 1949-1950 był słuchaczem Wyższej Partyjnej Szkoły Karola Marksa przy KC SED, później pracował w Stasi. W latach 1951-1953 stał na czele zarządu berlińskiego Stasi, 1953-1955 zarządem służby bezpieczeństwa Ministerstwa Spraw Wewnętrznych NRD, 1955-1956 ponownie kierował zarządem Stasi w Berlinie. W 1953 otrzymał stopień generała majora. Od maja 1959 do lutego 1959 był zastępcą szefa, a od lutego 1959 do czerwca 1977 I zastępcą szefa Głównego Zarządu Wywiadowczego Stasi NRD, w 1977 przeszedł na emeryturę. W 1969 został odznaczony Złotym Orderem Zasługi dla Ojczyzny, a w 1981 Orderem Karla Marksa.

</doc>
<doc id="4226553" url="https://pl.wikipedia.org/wiki?curid=4226553" title="17 Armia">
17 Armia



</doc>
<doc id="4226554" url="https://pl.wikipedia.org/wiki?curid=4226554" title="Vincent Kirabo Amooti">
Vincent Kirabo Amooti

Vincent Kirabo Amooti (ur. 1 października 1955 w Kyanaisoke) – ugandyjski duchowny rzymskokatolicki, od 2016 biskup Hoimy.
Życiorys.
Święcenia kapłańskie otrzymał 9 września 1979 i został inkardynowany do diecezji Hoima. Pracował w seminariach duchownych w Hoimie (niższe seminarium), Gulu oraz w Kampali. Był także m.in. dyrektorem kurialnej komisji ds. powołań, administratorem finansowym diecezji oraz proboszczem w Buseesie.
30 listopada 2015 został prekonizowany biskupem Hoimy. Sakry biskupiej udzielił mu 28 lutego 2016 abp Paul Bakyenga.

</doc>
<doc id="4226559" url="https://pl.wikipedia.org/wiki?curid=4226559" title="Siegfried Leibholz">
Siegfried Leibholz

Siegfried Leibholz (ur. 5 sierpnia 1925 w Berlinie, zm. 1 lutego 2005) – generał major Stasi.
Życiorys.
Był narodowości żydowskiej. Po ukończeniu szkoły podstawowej uczył się w gimnazjum, z którego został wydalony z powodu pochodzenia i działalności komunistycznej jego ojca. W 1939 został uczniem ślusarza, uczył się też w szkole wieczorowej, od 1941 pracował dorywczo, w 1942 uzyskał maturę. Od 1943 ukrywał się w Kremmen, po kapitulacji III Rzeszy podjął pracę we wschodnioniemieckiej policji w powiecie Osthavelland, 1946-1947 był kursantem szkoły policyjnej. W 1946 wstąpił do SED, w 1947 wykładał w szkole policyjnej w Luckenwalde, później został szefem policji ochronnej w Eberswalde i wykładowcą w szkole policyjnej w Biesenthal. W latach 1948-1949 był szefem policji ochronnej w Teltowie, 1949-1951 pracował w zarządzie ochrony gospodarki narodowej w Blankenfelde-Mahlow, 1951-1954 kierował Wydziałem VII (ds. Policji) Ziemskiego Zarządu Stasi Brandenburgii/Okręgowego Zarządu Stasi w Poczdamie, a 1954-1955 był szefem Wydziału II (Kontrwywiadowczego) tego zarządu. W latach 1955-1971 był zastępcą szefa Okręgowego Zarządu Stasi w Poczdamie ds. zagadnień operacyjnych, a 1971-1985 szefem tego zarządu, 1960-1968 zaocznie studiował w Wyższej Szkole Prawa i Nauk Politycznych Waltera Ulbrichta w Poczdamie, po ukończeniu której uzyskał dyplom politologa, w 1980 otrzymał stopień generała majora, w 1985 przeszedł na emeryturę. Był odznaczony Złotym Orderem Zasługi dla Ojczyzny (1985).

</doc>
<doc id="4226560" url="https://pl.wikipedia.org/wiki?curid=4226560" title="Jota Boötis">
Jota Boötis

Jota Boötis ("ι Boo") – gwiazda w gwiazdozbiorze Wolarza. Znajduje się około 95 lat świetlnych od Słońca.
Nazwa.
Johann Bayer nazwał tę gwiazdę , co pochodzi z łaciny i oznacza „drugi osioł”. „Pierwszym osłem” jest Theta Boötis, a trzecim Kappa Boötis. Nie ma pewności, skąd wzięły się te nazwy, choć w gwiazdozbiorze Raka od starożytności znane są dwa „osły” (Gamma i Delta Cancri), które stoją przy „żłobie” (gromadzie Praesepe).
Charakterystyka.
Jota Boötis to biała gwiazda ciągu głównego należąca do typu widmowego A9. Jest 8,2 razy jaśniejsza od Słońca i ma temperaturę 7730 K. Gwiazda ma promień 1,6 razy większy niż promień Słońca i masę około 1,7 masy Słońca. Jest jeszcze młodą gwiazdą, pozostanie na ciągu głównym łącznie przez około 1,8 miliarda lat. Ponadto jest to gwiazda zmienna typu Delta Scuti, której jasność waha się o około 1%, z dwoma znanymi okresami pulsacji równymi 38,22 i 30,55 minuty.
Gwiazda ma dwie towarzyszki, składnik B o wielkości 7,39 odległy o 38,8 sekundy kątowej (pomiar z 2016 r.) i składnik C o wielkości 13,51m oddalony o 93,7″ (w 2003 r.). Gwiazda C w czasie krótszym niż stulecie przemieściła się względem joty o 8″, co dowodzi, że ma inny ruch własny i nie jest fizycznie związana z jaśniejszą gwiazdą. Natomiast składnik B (oznaczony też HD 234121) od końca XVIII wieku zmienił względne położenie o zaledwie 0,2″, co wskazuje, że podąża w przestrzeni razem z jotą Boötis. Jest to pomarańczowy karzeł należący do typu K0, o masie około 0,5 . W przestrzeni gwiazdy te dzieli co najmniej 1130 au, co przekłada się na okres orbitalny co najmniej 24 tysięcy lat. Prawdopodobnie obserwowane promieniowanie rentgenowskie pochodzi ze słabszego składnika B, gdyż główna gwiazda ma masę bliską granicznej wartości, powyżej której zanika aktywność magnetyczna.

</doc>
<doc id="4226563" url="https://pl.wikipedia.org/wiki?curid=4226563" title="Władysław Szczawiński">
Władysław Szczawiński

Władysław Szczawiński (ur. 30 listopada 1879 w Krakowie, zm. 4 maja 1951 w Łodzi) – polski aktor teatralny i filmowy, śpiewak, reżyser i dyrektor teatralny.
Życiorys.
Był aktorem operetkowym. Ponadto w latach 20. pracował jako reżyser i dyrektor w Teatrze Nowym w Warszawie oraz w warszawskiej Operetce Wodewil. W 1945 został dyrektorem założonej wówczas Operetki Łódzkiej.
Został pochowany w części katolickiej na Starym Cmentarzu w Łodzi.

</doc>
<doc id="4226565" url="https://pl.wikipedia.org/wiki?curid=4226565" title="Hanna Szuszkiewicz">
Hanna Szuszkiewicz

Hanna Szuszkiewicz, z d. Margol (ur. 21 stycznia 1972) – polska piłkarka ręczna, mistrzyni i reprezentantka Polski.
Kariera sportowa.
Jest wychowanką MKS Truso Elbląg, ale przez większą część kariery związana była ze Startem Elbląg, z którym wywalczyła mistrzostwo Polski w 1992 i 1994, wicemistrzostwo Polski w 1991 i 1997 oraz brązowe medale mistrzostw Polski w 1993, 1998, 1999 i 2000.
W latach 1991-1992 wystąpiła w 13 spotkaniach reprezentacji Polski seniorek, zdobywając 9 bramek.
W latach 2014-2018 była dyrektorem Szkoły Podstawowej nr 4 w Elblągu, od roku 2018 dyrektorem Sportowej Szkoły Podstawowej nr 3 w Elblągu, a od 2021 dyrektorem Zespołu Szkół i Placówek Sportowych w Elblągu.

</doc>
<doc id="4226567" url="https://pl.wikipedia.org/wiki?curid=4226567" title="Helmut Haussmann">
Helmut Haussmann

Helmut Haussmann (ur. 18 maja 1943 w Tybindze) – niemiecki polityk, przedsiębiorca i nauczyciel akademicki, działacz Wolnej Partii Demokratycznej (FDP), parlamentarzysta, w latach 1988–1991 minister gospodarki.
Życiorys.
Absolwent szkoły średniej w Metzingen z 1961. Odbył praktykę zawodową w Deutsche Banku i w Daimler-Benz. Do 1968 studiował nauki ekonomiczne i społeczne na Uniwersytecie w Tybindze, Uniwersytecie Hamburskim oraz Friedrich-Alexander-Universität Erlangen-Nürnberg. Doktoryzował się w 1975. W latach 1968–1971 był partnerem zarządzającym w przedsiębiorstwie Firma Berninger &amp; Spilke KG, później został nauczycielem akademickim na FAU Erlangen-Nürnberg.
W 1969 wstąpił do Wolnej Partii Demokratycznej. W latach 1975–1980 był radnym miejskim w Bad Urach. W 1976 uzyskał mandat posła do Bundestagu, w którym zasiadał nieprzerwanie do 2002. Od 1984 do 1988 pełnił funkcję sekretarza generalnego FDP. W latach 1988–1991 sprawował urząd ministra gospodarki w trzecim rządzie Helmuta Kohla.
Powrócił później do działalności dydaktycznej jako wykładowca na FAU Erlangen-Nürnberg oraz na Uniwersytecie w Tybindze. Od 1991 związany również z przedsiębiorstwem Capgemini, w 2001 został przewodniczącym rady doradczej GEMINI Executive Search.

</doc>
<doc id="4226574" url="https://pl.wikipedia.org/wiki?curid=4226574" title="Xeno-T">
Xeno-T

Xeno-T ( "Jenoti", wcześniej znany jako Topp Dogg (kor. 탑독)) – południowokoreański boysband założony przez Stardom Entertainment w 2013 roku.
21 lutego ogłoszono przez oficjalny fan cafe grupy, że zespół zaczyna od nowa pod nazwą Xeno-T. Nowa nazwa jest połączeniem słów „xenogeneic” i „top-class”, z których ostatnie jest hołdem dla ich fanklubu – „Top-Klass”. Oświadczenie ujawniło, że grupa chciała nowego startu, aby lepiej zaprezentować się jako zespół i pokazać swoje nowe strony. 30 marca, po wielu spekulacjach, Hunus potwierdził, że A-Tom nie dołączy do zespołu po zakończeniu swoich aktywności z JBJ.

</doc>
<doc id="4226576" url="https://pl.wikipedia.org/wiki?curid=4226576" title="Charles Martin Wamika">
Charles Martin Wamika

Charles Martin Wamika (ur. 12 sierpnia 1953 w Budaka) – ugandyjski duchowny rzymskokatolicki, od 2010 biskup Jinja.

</doc>
<doc id="4226577" url="https://pl.wikipedia.org/wiki?curid=4226577" title="Topp Dogg">
Topp Dogg



</doc>
<doc id="4226578" url="https://pl.wikipedia.org/wiki?curid=4226578" title="Hanna Margol">
Hanna Margol



</doc>
<doc id="4226580" url="https://pl.wikipedia.org/wiki?curid=4226580" title="ToppDogg">
ToppDogg



</doc>
<doc id="4226583" url="https://pl.wikipedia.org/wiki?curid=4226583" title="Friedrich Zimmermann">
Friedrich Zimmermann

Friedrich Zimmermann (ur. 18 lipca 1925 w Monachium, zm. 16 września 2012 w Filzmoos) – niemiecki polityk i prawnik, deputowany do Bundestagu, minister spraw wewnętrznych (1982–1989), minister transportu (1989–1991).
Życiorys.
W 1943 wstąpił do NSDAP. W latach 1943–1945 służył w wojsku w randze leutnanta. Po wojnie praktykował w Deutsche Banku, w 1946 uzyskał maturę. Studiował prawo i ekonomię na Uniwersytecie Ludwika i Maksymiliana w Monachium. W 1948 i 1951 zdał państwowe egzaminy prawnicze I oraz II stopnia, w 1950 doktoryzował się w zakresie prawa na macierzystej uczelni. Pracował w zawodach prawniczych, w 1963 podjął praktykę adwokacką.
W 1948 został członkiem bawarskiej Unii Chrześcijańsko-Społecznej (CSU), a w 1952 członkiem gabinetu Josefa Müllera. Był urzędnikiem w bawarskiej administracji. W latach 1955–1956 pełnił funkcję dyrektora generalnego CSU, następnie do 1963 zajmował stanowisko sekretarza generalnego partii. Później do 1967 był skarbnikiem swojego ugrupowania.
Od 1957 do 1990 sprawował mandat posła do Bundestagu, przewodniczył w parlamencie komisji obrony (1965–1972) oraz grupie deputowanych CSU (1976–1982). W latach 1979–1989 pełnił funkcję wiceprzewodniczącego Unii Chrześcijańsko-Społecznej. Od 1982 do 1991 był członkiem trzech pierwszych rządów Helmuta Kohla. Sprawował urząd ministra spraw wewnętrznych (1982–1989) oraz ministra transportu (1989–1991). W 1991 powrócił do praktyki adwokackiej w Monachium.

</doc>
<doc id="4226585" url="https://pl.wikipedia.org/wiki?curid=4226585" title="MOTOTRBO">
MOTOTRBO

MOTOTRBO – cyfrowy radiotelefon produkcji firmy Motorola. Jest oparty i zgodny z europejskim standardem 2-slotowym DMR i korzysta z wielodostępu z podziałem czasu (TDMA). Pojedynczy kanał 12,5 kHz jest w stanie przenosić dwie jednoczesne i niezależne konwersacje lub równoczesne i niezależne ścieżki głosowe i ścieżki danych, z których każda ma odpowiednik 6,25 kHz, jednak szerokość pasma DMR przekracza maksymalną wymaganą dla centrów kanałowych UHF 6.25 kHz. Transceivery i stacje przekaźnikowe MOTOTRBO mogą być retrokompatybilne z analogowym FM za pomocą CTCSS lub CDCSS.
MOTOTRBO jest oparty na następujących normach ETSI:

</doc>
<doc id="4226595" url="https://pl.wikipedia.org/wiki?curid=4226595" title="Erich Wichert">
Erich Wichert

Erich Wichert (ur. 26 stycznia 1909 w Lipsku, zm. 5 sierpnia 1985 w Berlinie (wschodnim)) – niemiecki działacz komunistyczny, generał major Stasi.
Życiorys.
Urodził się w rodzinie ślusarza. W latach 1923-1929 wykonywał różne prace tymczasowe, w 1929 wstąpił do KPD, po dojściu do władzy NSDAP został aresztowany i skazany na 15 lat więzienia. W 1945 wypuszczony, współpracował ze służbami specjalnymi ZSRR, od 1947 pracował w organach wschodnioniemieckiej bezpieki, 1948-1949 kierował działem kadr Głównego Wydziału Kultury Politycznej Niemieckiego Zarządu Spraw Wewnętrznych. W latach 1949-1950 był szefem działu kadr Głównego Zarządu Ochrony Gospodarki Narodowej, od lutego 1950 do 1953 szefem Wydziału I/Głównego Wydziału Kadr Stasi NRD, a od 1953 do listopada 1955 szefem Głównego Wydziału Kadr i Szkolenia służby bezpieczeństwa Ministerstwa Spraw Wewnętrznych NRD, w 1953 otrzymał stopień pułkownika. Od listopada 1955 do października 1957 był szefem Głównego Zarządu Kadr i Szkolenia Stasi NRD, 1957-1974 kierował berlińskim zarządem Stasi, w 1964 został awansowany na generała majora, w 1974 przeszedł na emeryturę. Był odznaczony Złotym Orderem Zasługi dla Ojczyzny (1969) i Orderem Karla Marksa (1979).

</doc>
<doc id="4226598" url="https://pl.wikipedia.org/wiki?curid=4226598" title="Elżbieta Bartnicka">
Elżbieta Bartnicka

Elżbieta Bartnicka, z d. Modrzyńska (ur. 29 września 1972) – polska piłkarka ręczna, występująca na pozycji bramkarki, mistrzyni i reprezentantka Polski.
Kariera sportowa.
Jest wychowanką MKS Truso Elbląg, ale przez większą część kariery związana była ze Startem Elbląg, z którym wywalczyła mistrzostwo Polski w 1992 i 1994, wicemistrzostwo Polski w 1991 i 1997 oraz brązowe medale mistrzostw Polski w 1993, 1998 i 1999.
W 1992 wystąpiła w 5 spotkaniach reprezentacji Polski seniorek, zdobywając 9 bramek.
Pracuje jako nauczycielka w Szkole Podstawowej nr 21 w Elblągu.

</doc>
<doc id="4226601" url="https://pl.wikipedia.org/wiki?curid=4226601" title="Elżbieta Modrzyńska">
Elżbieta Modrzyńska



</doc>
<doc id="4226602" url="https://pl.wikipedia.org/wiki?curid=4226602" title="Kościół Najświętszego Serca Pana Jezusa w Tarnowie">
Kościół Najświętszego Serca Pana Jezusa w Tarnowie

Kościół Najświętszego Serca Pana Jezusa – rzymskokatolicki kościół parafialny należący do dekanatu Tarnów Wschód diecezji tarnowskiej. Znajduje się na tarnowskim osiedlu Grabówka.
Jest to świątynia wzniesiona w latach 1935-39 według projektu warszawskiego architekta Konstantego Jakimowicza. Do 1939 roku został zbudowany korpus świątyni oraz wieże do wysokości ścian świątyni. Tymi pracami z upoważnienia Kurii Diecezjalnej kierował błogosławiony ks. Roman Sitko. W czasie II wojny światowej prace budowlane zostały przerwane, a nieukończona świątynia pełniła funkcję magazynu armii niemieckiej oraz stajni dla koni armii sowieckiej. Budowa świątyni została wznowiona w 1947 roku i zakończyła się w 1952 roku, m.in. podwyższone zostały w tym czasie obydwie wieże według projektu Romana Łomnickiego. Nie została zrealizowana natomiast dekoracja rzeźbiarska, która według pierwotnych planów miała ozdabiać elewację frontową. Pomimo wprowadzenia pewnych modyfikacji świątynia jest najlepszym w diecezji tarnowskiej przykładem sakralnej architektury modernistycznej. Jeszcze przed zakończeniem prac budowlanych w 1949 roku biskup tarnowski Jan Stepa erygował przy świątyni parafię. W latach 1962-63 zostało przebudowane prezbiterium, natomiast w 1978 roku dach świątyni został pokryty blachą miedzianą. Konsekracja świątyni miała miejsce w 1984 roku i dokonał jej biskup tarnowski Jerzy Ablewicz. 
Budowla reprezentuje architekturę modernistyczną z elementami klasycyzmu redukcyjnego. Została wzniesiona z cegły i żelbetu i jest otynkowana. Korpus świątyni jest trzynawowy, w formie bazylikowej z transeptem, sześcioma płytkimi, zblokowanymi kaplicami umieszczonymi przy nawach bocznych oraz dwiema wieżami z przodu. Prezbiterium jest zamknięte ścianą o łuku lekko spłaszczonym, przy nim od strony zachodniej znajduje się zakrystia, a od strony wschodniej kaplica. Część prezbiterialna znacznie jest podwyższona w stosunku do korpusu nawowego. Wnętrze nakrywają stropy żelbetowe podparte wysokimi filarami, w korpusie nawowym podwójnymi. Fasada jest ozdobiona dwiema wieżami o jednakowej wysokości z kruchtami w przyziemiach, poprzedza ją żelbetowy podcień podparty filarami i posiadający zadaszenie łączące się z dachami kaplic przy nawach bocznych. Pomiędzy wieżami, nad podcieniem, znajduje się mozaika przedstawiająca Chrystusa Dobrego Pasterza, wykonana przez Bogdanę i Anatola Drwalów. Okna świątyni są duże, prostokątne, natomiast w kaplicach bocznych małe i koliste. Nawę główną i transept nakrywają spłaszczone dachy dwuspadowe, nawy boczne i kaplice dachy pulpitowe, a wieże spłaszczone dachy namiotowe.
Przypisy.
 

</doc>
<doc id="4226603" url="https://pl.wikipedia.org/wiki?curid=4226603" title="Nić widmo">
Nić widmo

Nić widmo (ang. "Phantom Thread") – amerykańsko-brytyjski dramat filmowy z 2017 roku w reżyserii Paula Thomasa Andersona. Daniel Day-Lewis zagrał w nim kreatora mody, mieszkającego ze swoją siostrą (graną przez Lesley Manville), który zakochuje się w młodej kelnerce (Vicky Krieps). Po ukończeniu zdjęć Day-Lewis ogłosił koniec kariery aktorskiej.
Film był wielokrotnie nagradzany i zdobył sześć nominacji do Oscarów.
Produkcja.
W czerwcu 2017 roku pojawiły się informacje, że ponieważ podczas produkcji Robert Elswit był niedostępny, Anderson będzie również autorem zdjęć do filmu. W listopadzie Anderson jednak oświadczył, że zdjęcia były efektem wspólnego wysiłku.
Zdjęcia do filmu kręcono od stycznia do kwietnia 2017 roku w Anglii i Szwajcarii. Wśród angielskich lokacji dominowały plenery Londynu, m.in. Fitzroy Square, Carey Street, Serle Street, Bell Yard, Chancery Lane, Star Yard, Portugal Street, Grafton Mews, Gordon Square Gardens czy St Mary’s Gardens w Lambeth. Ekipa uwieczniła też liczne urokliwe miejsca w obrębie hrabstwa North Yorkshire (Lythe, Robin Hood's Bay, Staithes, Saltburn-by-the-Sea, dworzec kolejowy w Grosmont). Wiejską posiadłość Woodcocka "zagrała" rezydencja Owlpen Manor w Dursley (Gloucestershire). Sceny noworocznego przyjęcia nagrano zaś w Blackpool w hrabstwie Lancashire.
Szwajcarska część zdjęć odzwierciedlała podróż poślubną Reynoldsa i Almy. W filmie widzimy takie charakterystyczne lokacje, jak np. jezioro Brienzersee oraz szczyt górski Brienzer Rothorn. Ponadto pojawiają się w nim też Hotel Bellevue des Alpes w Kleine Scheidegg i Grandhotel Giessbach w Brienz.
Fabuła.
Londyn, lata 50. Sławny projektant mody Reynolds Woodcock projektuje suknie i odzież dla wyższych sfer. Łączy w sobie charyzmę i geniusz oraz skłonność do obsesji i kontroli. Jego siostra, Cyril, zarządza jego luksusowym domem mody i wywiera znaczący wpływ na jego życie. Reynoldsa prześladuje śmierć matki. Ponadto na podszewkach sukni, które tworzy, wyszywa on ukryte wiadomości.
Po prezentacji dzieła dla jednego z klientów Reynolds odwiedza restaurację na wsi i zaczyna interesować się kelnerką o imieniu Alma. Zaprasza ją na randkę, a ona się zgadza. Ich relacja rozwija się: Alma wkrótce wprowadza się do niego i jest jego muzą, asystentką i kochanką. Dziewczyna początkowo wzbudza nieufność Cyril, ale ostatecznie zyskuje jej szacunek dzięki swej konsekwencji i determinacji.
Z początku Almie odpowiada wspieranie i obserwowanie twórczości Reynoldsa, ale ten okazuje się krytyczny i zdystansowany. Ciągle się kłócą: kiedy Alma próbuje zrobić dla niego romantyczną kolację, Reynolds atakuje ją za to, jak przygotowała posiłek, i powtarza, że nie będzie tolerował jakichkolwiek odchyleń od trybu życia, nad którego udoskonaleniem ciężko pracował.
Chcąc odzyskać wpływ na związek, Alma postanawia otruć go herbatą z dzikimi grzybami, które zebrała przed domem. Podczas szykowania sukni ślubnej dla belgijskiej księżniczki Reynolds poważnie choruje i w halucynacjach widzi ducha swojej matki. Alma opiekuje się nim i wkrótce powraca on do zdrowia. Głęboko poruszony jej oddaniem Reynolds prosi ją o rękę. Alma początkowo się waha, ale zgadza się wyjść za mąż.
Przez pewien czas ich relacje układają się dobrze, ale wkrótce kłótnie powracają. Ponieważ Reynolds uważa, że jego twórczość poważnie ucierpiała przez Almę i małżeństwo, dochodzi on do wniosku, że nadszedł czas, aby porzucić żonę. W odpowiedzi na to Alma podaje Reynoldsowi zatruty omlet. Gdy ten przeżuwa pierwszy kęs, Alma informuje go, że zależy jej na tym, by był słaby i bezbronny, tym samym uzależniony od jej opieki. Po tych wyjaśnieniach Reynolds spożywa resztę omletu, akceptuje swój los i pozwala Amie wypełnić pustkę pozostawioną przez jego matkę.
Kiedy chory Reynolds leży w łóżku, Alma wyobraża sobie ich wspólną przyszłość: mają dzieci, prowadzą bogate życie towarzyskie, a ona bierze czynny udział w prowadzeniu firmy. Przyznaje, że chociaż mogą pojawić się wyzwania, miłość i ich nowy układ pomogą je pokonać.
Nagrody i nominacje.
W 2018 roku film "Nić widmo" został nominowany do Oscara w sześciu kategoriach - za najlepszy film, najlepszą reżyserię, najlepszego aktora pierwszoplanowego (Daniel Day-Lewis), najlepszą aktorkę drugoplanową (Lesley Manville), najlepsze kostiumy oraz najlepszą muzykę, co przełożyło się na statuetkę za najlepsze kostiumy.

</doc>
<doc id="4226608" url="https://pl.wikipedia.org/wiki?curid=4226608" title="Wojna domowa w Laosie">
Wojna domowa w Laosie



</doc>
<doc id="4226611" url="https://pl.wikipedia.org/wiki?curid=4226611" title="'O Sole mio">
'O Sole mio



</doc>
<doc id="4226613" url="https://pl.wikipedia.org/wiki?curid=4226613" title="Lawa bazaltowa">
Lawa bazaltowa



</doc>
<doc id="4226618" url="https://pl.wikipedia.org/wiki?curid=4226618" title="Jürgen Warnke">
Jürgen Warnke

Jürgen Warnke (ur. 20 marca 1932 w Berlinie, zm. 27 kwietnia 2013 w Klanxbüll) – niemiecki polityk i prawnik, działacz Unii Chrześcijańsko-Społecznej (CSU), deputowany do Bundestagu, w latach 1982–1991 minister.
Życiorys.
W 1950 zdał egzamin maturalny w Hof. Studiował następnie prawo oraz ekonomię na uniwersytetach w Monachium, Genewie i Würzburgu. Zdał państwowe egzaminy prawnicze I oraz II stopnia, uzyskał doktorat w zakresie prawa na podstawie pracy pt. "Die innerparteiliche Demokratie und ihre Verwirklichung in den französischen politischen Parteien".
W 1958 wstąpił do Unii Chrześcijańsko-Społecznej. W latach 1958–1962 był pracownikiem frakcji CSU w Bundestagu. W 1961 podjął praktykę adwokacką. W latach 1962–1964 był dyrektorem zarządzającym stowarzyszenia przemysłu chemicznego w Bawarii, następnie do 1982 dyrektorem generalnym Verband der Keramischen Industrie, organizacji gospodarczej przemysłu ceramicznego.
W latach 1962–1970 zasiadał w landtagu Bawarii. W 1969 uzyskał mandat deputowanego do Bundestagu, który wykonywał do 1998. Od 1982 do 1991 był członkiem trzech pierwszych rządów Helmuta Kohla. Pełnił funkcję ministra współpracy gospodarczej (1982–1987, 1989–1991) oraz ministra transportu (1987–1989).
Jürgen Warnke był żonaty, miał sześcioro dzieci.

</doc>
<doc id="4226619" url="https://pl.wikipedia.org/wiki?curid=4226619" title="Martin Weikert">
Martin Weikert

Martin Weikert (ur. 29 lipca 1914 w Spittelgrund (obecnie Dolní Sedlo w Czechach), zm. 28 kwietnia 1997 w Erfurcie) – wiceminister bezpieczeństwa państwowego NRD (1953 i 1955-1957).
Życiorys.
W 1928 skończył szkołę, a w 1931 technikum w mieście Hrádek nad Nisou, pracował jako cieśla, w 1931 związał się z ruchem komunistycznym. Był sekretarzem komórki i członkiem KC Komunistycznego Związku Młodzieży Czechosłowacji, utrzymywał kontakty z KPD, jeździł do Niemiec i ZSRR, uczył się w Międzynarodowej Szkole Leninowskiej im. Kominternu, w 1935 wstąpił do KPCz. W latach 1936-1938 odbywał służbę w czechosłowackiej armii, w 1939 uciekł do ZSRR, pracował jako ślusarz w Stalingradzie, po ataku Niemiec na ZSRR 1941 ewakuował się do Kazachstanu. Od 1942 przechodził szkolenie w specjalnej szkole Kominternu w Kusznarenkowie k. Ufy i w Moskwie, we wrześniu 1944 został przerzucony do Słowacji, był radzistą w Głównym Sztabie Oddziałów Partyzanckich w Słowacji. Po wojnie pracował w aparacie KC KPCz, w sierpniu 1946 udał się do Halle, do radzieckiej strefy okupacyjnej Niemiec i w październiku 1946 wstąpił do policji w Saksonii, w 1948 był słuchaczem Wyższej Szkoły Policyjnej. Pracował w saksońskim Zarządzie Kryminalnym, od 1949 do lutego 1950 kierował Zarządem Ochrony Gospodarki Narodowej Saksonii-Anhalt, 1950-1952 był szefem Ziemskiego Zarządu Stasi Saksonii-Anhalt, w 1952 kierownikiem Grupy Stasi NRD, a od 1 stycznia do lipca 1953 wiceministrem bezpieczeństwa państwowego NRD, w 1953 otrzymał stopień pułkownika. Od lipca 1953 do listopada 1955 był zastępcą sekretarza stanu bezpieczeństwa państwowego w Ministerstwie Spraw Wewnętrznych NRD, w maju 1954 został awansowany na generała majora, od 2 kwietnia do 15 czerwca 1955 był p.o. szefa Głównego Wydziału I (Wywiad Wojskowy) w Ministerstwie Spraw Wewnętrznych NRD, a od listopada 1955 do 31 października 1957 ponownie wiceministrem bezpieczeństwa państwowego NRD. Jednocześnie od maja 1956 do 1957 kierował berlińskim zarządem Stasi, od 1 listopada 1957 do 31 października 1982 był szefem Okręgowego Zarządu Stasi w Erfurcie, w 1982 przeszedł na emeryturę.

</doc>
<doc id="4226621" url="https://pl.wikipedia.org/wiki?curid=4226621" title="Primo Bianchi">
Primo Bianchi

Primo Bianchi właśc. Prend Kamberi (ur. 16 marca 1852 we wsi Delbnisht Okręg Kurbin, zm. 19 sierpnia 1927 w Rzymie) – albański duchowny katolicki, arcybiskup metropolita Durrës w latach 1893–1922.
Życiorys.
19 września 1874 wyświęcony na księdza. Po święceniach otrzymał nominację na proboszcza parafii Selitë të Madhe w kraju Mirdytów. 17 lipca 1893 został mianowany arcybiskupem archidiecezji Durrës. 20 sierpnia 1892 otrzymał sakrę biskupią z rąk abp Pasquale Gueriniego. 8 listopada 1913 skierował list pasterski do albańskich katolików z apelem, aby zaangażowali się w obronę niepodległości swojego kraju. Bianchi podkreślał, że Kościół katolicki nie jest związany z żadnym ugrupowaniem politycznym, ale jest rzecznikiem jedności narodu albańskiego.
12 czerwca 1922 z powodów zdrowotnych zrezygnował z kierowania archidiecezją i został mianowany tytularnym arcybiskupem Cassiope. Zmarł w 1927 w czasie wizyty w Rzymie.

</doc>
<doc id="4226626" url="https://pl.wikipedia.org/wiki?curid=4226626" title="Dorothee Wilms">
Dorothee Wilms

Dorothee Wilms (ur. 11 października 1929 w Grevenbroich) – niemiecka polityk, działaczka Unii Chrześcijańsko-Demokratycznej (CDU), deputowana do Bundestagu, w latach 1982–1991 minister.
Życiorys.
W 1950 ukończyła szkołę średnią. Następnie do 1954 studiowała ekonomię, politykę społeczną i socjologię na Uniwersytecie Kolońskim. Od 1953 była zawodowo związana z instytutem badawczym Institut der Deutschen Wirtschaft Köln, wykładała także w ekonomię i nauki społeczne w szkole katolickiej. Doktoryzowała się w 1956.
W 1961 przystąpiła do Unii Chrześcijańsko-Demokratycznej, a w 1968 zaangażowała się w działalność Fundacji Konrada Adenauera. W latach 1992–2005 należała do zarządu tej fundacji. Na przełomie lat 60. i 70. zasiadała w radzie miejskiej swojej rodzinnej miejscowości. Od 1972 do 1996 należała do Centralnego Komitetu Niemieckich Katolików. W latach 1973–1985 przewodniczyła nadreńskim strukturom Frauen-Union, kobiecej organizacji CDU.
Od 1976 do 1994 sprawowała mandat posłanki do Bundestagu. Od 1982 do 1991 była członkinią trzech pierwszych rządów Helmuta Kohla. Pełniła funkcję ministra edukacji i nauki (1982–1987) oraz – ostatniego w historii – ministra spraw wewnątrzniemieckich (1987–1991). Później przewodniczyła radzie kuratorów fundacji Stiftung Bundeskanzler-Adenauer-Haus (1992–2011) oraz stowarzyszeniu skupiającemu byłych niemieckich deputowanych krajowych i europejskich (2000–2004).

</doc>
<doc id="4226631" url="https://pl.wikipedia.org/wiki?curid=4226631" title="Miejski Dom Kultury „Bogucice-Zawodzie” w Katowicach">
Miejski Dom Kultury „Bogucice-Zawodzie” w Katowicach

Miejski Dom Kultury „Bogucice-Zawodzie” (do 2009 MDK „Zawodzie") – instytucja kultury, działająca w katowickich dzielnicach Bogucice oraz Zawodzie. 
Historia.
Miejski Dom Kultury „Zawodzie” jako miejska instytucja kultury rozpoczął działalność w 1991 w miejsce przejętego przez miasto Katowice Zakładowego Domu Kultury Huty Ferrum w Zawodziu. W 2002 do działającego już MDK dołączono filię w Bogucicach – dawny Zakładowy Dom Kopalni Katowice.
Zawodzie – pierwsza siedziba domu kultury „Bogucice-Zawodzie”.
Budynek w Zawodziu przy ul. Marcinkowskiego 13a, w którym obecnie mieści się Dział „Zawodzie” Miejskiego Domu Kultury „Bogucice-Zawodzie”, został oddany do eksploatacji w 1901. Obiekt nazywany był „miejscem spędzania wolnego czasu” przez mieszkańców osiedla tzw. „Kolonii Ferrum”, pracowników Huty „Ferrum” oraz pozostałych mieszkańców ówczesnej gminy Bogucice–Zawodzie. Istniał wówczas Chór Mieszany, Teatr Robotniczy, sekcja szachowa „Caissa” (powstała w 1924) oraz sekcja skata sportowego. W 1945 powstała tu świetlica zakładowa Huty „Ferrum” oraz świetlica dziecięca, gdzie prowadzona była różnorodna działalność kulturalno-oświatowa. W 1968 świetlicę przekształcono w Klub Fabryczny, a w 1971 klub przemianowany został na Zakładowy Dom Kultury Huty „Ferrum”, której kierownikiem był Helmut Cober. Wraz z wieloletnią wicedyrektor Barbarą Byrczek-Czerwińską, był organizatorem życia kulturalnego w dzielnicach Zawodzie i Bogucice przez ponad 40 lat.
1 stycznia 2010, zgodnie z uchwałą Rady Miasta Katowice, wszedł w życie nowy statut MDK, określający nową nazwę domu kultury i siedzibę. Od tamtej pory Miejski Dom Kultury „Bogucice-Zawodzie” ma główną siedzibę w budynku w Bogucicach przy ul. Markiefki 44a, zaś w Zawodziu, w budynku przy ul. Marcinkowskiego 13a, funkcjonuje filia – Dział „Zawodzie”.
Bogucice.
Historia budynku, w którym obecnie ma swoją siedzibę Miejski Dom Kultury „Bogucice-Zawodzie” sięga 1909, wtedy to mieścił się w nim dom noclegowy dla pracowników dawnej kopalni „Ferdynand”. 20 grudnia 1936, staraniem mieszkańców Bogucic w budynku dawnego domu noclegowego, został otwarty Dom Ludowy. Do wybuchu wojny w Domu Ludowym koncentrowało się życie kulturalne, rozrywkowe i społeczne Bogucic. Swoje siedziby miały tu bogucickie zespoły, stowarzyszenia i organizacje. Po wojnie w dawnym Domu Ludowym rozpoczął działalność Zakładowy Dom Kultury Kopalni „Katowice”. W tamtym czasie, oprócz działalności sekcyjnej i rozrywkowej, działały Orkiestra Kopalni „Katowice” oraz Zespół Akordeonistów. Po likwidacji kopalni w 1997, budynek przejęło miasto Katowice. Od tego momentu stał się on filią Miejskiego Domu Kultury „Zawodzie”.
15 października 2010, po trzech latach generalnego remontu, budynek dawnego Zakładowego Domu Kultury i Domu Ludowego został na nowo otwarty dla społeczności Bogucic jako siedziba Miejskiego Domu Kultury „Bogucice-Zawodzie”.
Imprezy towarzyszące rozpoczęciu działalności trwały trzy dni. W tym czasie można było m.in. wysłuchać wykładów w ramach sesji popularno-naukowej „Z dziejów Bogucic”, przysłuchiwać się występom laureatów Festiwalu Piosenki Anglojęzycznej „ANGLOSONG” czy obejrzeć wystawę fotografii pt. „Bogucice, ul. Krokodyli” autorstwa Karoliny Opatowicz.
Czasy współczesne.
W MDK „Bogucice-Zawodzie" działa wiele kół, sekcji oraz klubów. Odbywają się lekcje: języka angielskiego (dla młodzieży i dorosłych), gry na instrumentach muzycznych, malowania oraz wiele innych edukacyjnych zajęć. Działa też klub seniora. W roku szkolnym 2014/2015 w MDK „Bogucice-Zawodzie" funkcjonowało ponad 65 kół o zainteresowaniach artystycznych, sportowych i interdyscyplinarnych. W budynku są również organizowane imprezy okolicznościowe, warsztaty, konkursy dla dzieci, młodzieży i dorosłych oraz koncerty. Bardzo znaną sekcją jest Koło Miłośników Historii Bogucic, gdzie możemy dowiedzieć się informacji o dziejach na terenie Bogucic.

</doc>
<doc id="4226633" url="https://pl.wikipedia.org/wiki?curid=4226633" title="Karol Bacílek">
Karol Bacílek

Karol Bacílek (ur. 2 października 1896 w Choťánkach, zm. 19 marca 1974) – czechosłowacki polityk komunistyczny, minister bezpieczeństwa narodowego Czechosłowacji (1952-1953).
Życiorys.
W latach 1915-1918 służył w armii Austro-Węgier, a w 1918-1920 w czechosłowackiej armii, 1920-1923 pracował w warsztatach kolejowych we Vrútkach. W 1921 wstąpił do KPCz, 1924-1929 był sekretarzem regionalnego komitetu KPCz w Żylinie, w 1929 w Bańskiej Bystrzycy, a 1930-1939 sekretarzem kierownictwa partii komunistycznej w Słowacji. W 1939 uciekł do ZSRR, gdzie przebywał do 1943, potem wrócił nielegalnie do Słowacji, podczas słowackiego powstania narodowego 1944 był sekretarzem Sekretariatu Komunistycznej Partii Słowacji. W latach 1931-1938, 1945-1946 i 1949-1966 był członkiem KC KPCz, 1951-1963 członkiem kierownictwa KC KPCz, 1944-1966 członkiem KC Komunistycznej Partii Słowacji, w tym w latach 1951-1963 I sekretarzem KC Komunistycznej Partii Słowacji. Jednocześnie 1951-1952 był ministrem kontroli państwowej, a 1952-1953 ministrem bezpieczeństwa narodowego Czechosłowacji. Był w dużym stopniu odpowiedzialny za rządy bezprawia i represje z początku lat 50., w związku z czym w kwietniu 1963 został odwołany ze stanowiska I sekretarza KC Komunistycznej Partii Słowacji i z kierownictwa KC KPCz.

</doc>
<doc id="4226636" url="https://pl.wikipedia.org/wiki?curid=4226636" title="Joachim Herrmann">
Joachim Herrmann



</doc>
<doc id="4226637" url="https://pl.wikipedia.org/wiki?curid=4226637" title="Joachim Herrmann (polityk NRD)">
Joachim Herrmann (polityk NRD)



</doc>
<doc id="4226647" url="https://pl.wikipedia.org/wiki?curid=4226647" title="Tsim Sha Tsui (stacja MTR)">
Tsim Sha Tsui (stacja MTR)

Tsim Sha Tsui (chiński: 尖沙咀) – jedna ze stacji MTR, systemu szybkiej kolei w Hongkongu, na Tsuen Wan Line. Została otwarta 16 grudnia 1979.
Stacja obsługuje obszar Tsim Sha Tsui.

</doc>
<doc id="4226648" url="https://pl.wikipedia.org/wiki?curid=4226648" title="ZPS">
ZPS



</doc>
<doc id="4226652" url="https://pl.wikipedia.org/wiki?curid=4226652" title="Jordan (stacja MTR)">
Jordan (stacja MTR)

Jordan (chiński: 佐敦) – jedna ze stacji MTR, systemu szybkiej kolei w Hongkongu, na Tsuen Wan Line. Została otwarta 16 grudnia 1979. Stacja jest utrzymana w kolorach ciemno- i jasnozielonych.
Nazwa stacji bierze nazwę od Jordan Road.

</doc>
<doc id="4226659" url="https://pl.wikipedia.org/wiki?curid=4226659" title="Vicus Caesaris">
Vicus Caesaris

Vicus Caesaris (łac. "Diocesis Vicensis Caesaris") – stolica historycznej diecezji w Cesarstwie rzymskim w prowincji Numidia zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4226661" url="https://pl.wikipedia.org/wiki?curid=4226661" title="Halicyclops neglectus">
Halicyclops neglectus

Halicyclops neglectus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1935 roku przez niemieckiego zoologa Friedricha Kiefera. Gatunek ten został ujęty w Katalogu Życia.

</doc>
<doc id="4226662" url="https://pl.wikipedia.org/wiki?curid=4226662" title="Stanisław Cinal">
Stanisław Cinal

Stanisław Cinal (ur. 1932, zm. 12 września 2016) – polski historyk, biblista i religioznawca, doktor habilitowany nauk humanistycznych, nauczyciel akademicki Instytutu Religioznawstwa Uniwersytetu Jagiellońskiego w Krakowie oraz Uniwersytetu Jana Kochanowskiego w Kielcach, specjalista w zakresie religii Starożytnego Wschodu i ugarytologii.
Życiorys.
Był księdzem we wspólnocie pallotynów, ale opuścił stan kapłański. Jeszcze jako ksiądz uczestniczył w rewizji tłumaczenia Księgi Rodzaju, Księgi Wyjścia, Księgi Izajasza oraz proroków mniejszych w II wydaniu Biblii Tysiąclecia. W latach 1959–1962 odbył studia w Papieskim Instytucie Biblijnym zakończone licencjatem naukowym. Od 1964 do 1972 był lektorem języka hebrajskiego i języków orientalnych w Instytucie Nauk Biblijnych Katolickiego Uniwersytetu Lubelskiego. W 1970 obronił pracę doktorską "Elohim Aherim u Jeremiasza", napisaną pod kierunkiem Stanisława Łacha. Po odejściu ze stanu duchownego znalazł zatrudnienie w Instytucie Religioznawstwa Uniwersytetu Jagiellońskiego.
W 1998 na podstawie dorobku naukowego oraz rozprawy pt. "Ba'al z Ugarit a inni bogowie burzy starożytnej Syrii i Palestyny" uzyskał na Wydziale Filozoficznym Uniwersytetu Jagiellońskiego stopień doktora habilitowanego nauk humanistycznych dyscyplina religioznawstwo specjalność religioznawstwo. W latach 1999–2001 pełnił funkcję kierownika Zakładu Historii i Fenomenologii Religii UJ. Był także profesorem nadzwyczajnym Uniwersytetu Jana Kochanowskiego w Kielcach.
Zmarł 12 września 2016. Pogrzeb odbył się 15 września 2016 w Wieprzu koło Andrychowa.

</doc>
<doc id="4226663" url="https://pl.wikipedia.org/wiki?curid=4226663" title="Halicyclops pusillus">
Halicyclops pusillus

Halicyclops pusillus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1954 roku przez niemieckiego zoologa Friedricha Kiefera.

</doc>
<doc id="4226664" url="https://pl.wikipedia.org/wiki?curid=4226664" title="Fryderyki – album roku etno/folk/muzyka świata">
Fryderyki – album roku etno/folk/muzyka świata



</doc>
<doc id="4226665" url="https://pl.wikipedia.org/wiki?curid=4226665" title="Sham Shui Po (stacja MTR)">
Sham Shui Po (stacja MTR)

Sham Shui Po (chiński: 深水埗) – jedna ze stacji MTR, systemu szybkiej kolei w Hongkongu, na Tsuen Wan Line. Została otwarta 17 lutego 1982. Stacja jest utrzymana w kolorze morskim.
Znajduje się w obszarze Sham Shui Po.

</doc>
<doc id="4226667" url="https://pl.wikipedia.org/wiki?curid=4226667" title="Andrzej Szczechowicz">
Andrzej Szczechowicz

Andrzej Szczechowicz (ur. 14 września 2000 w Zakopanem) – polski kombinator norweski. Uczestnik Mistrzostw Świata w Narciarstwie Klasycznym w 2021 i 2023. Trzykrotny uczestnik mistrzostw świata juniorów (2018-2020). Srebrny medalista uniwersjady (2023). Medalista mistrzostw Polski. Uczestnik Zimowych Igrzysk Olimpijskich 2022.
Życiorys.
W sezonie 2017/2018 znalazł się w składzie grupy tatrzańskiej młodzieżowej kadry narodowej w kombinacji norweskiej, której trenerem jest Tomasz Pochwała. W lipcu 2017 zadebiutował w zawodach FIS Youth Cup, zajmując w Oberstdorfie 10. i 7. lokatę. Na przełomie stycznia i lutego 2018 po raz pierwszy w karierze wystartował w mistrzostwach świata juniorów, zajmując indywidualnie 43. miejsce (Gundersen HS106/10 km), a drużynowo plasując się na 12. lokacie. W marcu 2018 roku po raz pierwszy w karierze stanął na podium konkursów FIS Youth Cup, zajmując w zawodach w Trondheim 2. i 1. lokatę. W klasyfikacji generalnej tego cyklu w starszej grupie wiekowej sezon 2017/2018 ukończył na 3. pozycji.
25 lutego 2018 zdobył brązowy medal mistrzostw Polski w kombinacji norweskiej w zawodach indywidualnych na skoczni dużej (Gundersen HS 140/10 km). Jest także wielokrotnym medalistą Ogólnopolskiej Olimpiady Młodzieży zarówno w tej dyscyplinie sportu, jak i w skokach narciarskich.
W Pucharze Świata zadebiutował 9 stycznia 2022 roku we włoskim Val di Fiemme zajmując 41. miejsce w Gundersenie.

</doc>
<doc id="4226668" url="https://pl.wikipedia.org/wiki?curid=4226668" title="Anastasija Zujewa (pływaczka)">
Anastasija Zujewa (pływaczka)



</doc>
<doc id="4226673" url="https://pl.wikipedia.org/wiki?curid=4226673" title="Grabowscy">
Grabowscy



</doc>
<doc id="4226678" url="https://pl.wikipedia.org/wiki?curid=4226678" title="Kościół jezuitów pw. św. Franciszka Ksawerego w Kownie">
Kościół jezuitów pw. św. Franciszka Ksawerego w Kownie



</doc>
<doc id="4226681" url="https://pl.wikipedia.org/wiki?curid=4226681" title="Wilhelm Leuschner">
Wilhelm Leuschner

Wilhelm Leuschner (ur. 15 czerwca 1890 w Bayreuth, zm. 29 września 1944 w więzieniu Plötzensee) – niemiecki działacz związkowy i polityk SPD; opozycjonista antyhitlerowski w okresie III Rzeszy związany z Kręgiem z Krzyżowej; zaangażowany w zamach z 20 lipca 1944 roku.
Życiorys.
Należał do najbardziej wpływowych polityków i przywódców związków zawodowych w czasach Republiki Weimarskiej. Z wykształcenia rzeźbiarz, w 1908 wstąpił do SPD. W latach 1909–1910 studiował na Akademii Sztuk Pięknych w Norymberdze. Pracował też w przemyśle meblarskim. Brał udział w I wojnie światowej. Później został sekretarzem związku zawodowego w Darmstadt i do roku 1926 stał na czele heskich lokalnych struktur socjalistycznej organizacji młodzieżowej tzw. Sozialistische Arbeiter-Jugend (SAJ). W międzyczasie ożenił się z Elisabeth Baatz, z którą miał dwójkę dzieci.
W latach 1922–1925 pełnił rolę przewodniczącego zarządu miejscowego SPD w Darmstadt. W 1924 wybrano go po raz pierwszy do heskiego landtagu, gdzie do 1928 pełnił funkcję wiceprzewodniczącego. Był ponadto członkiem rady miejskiej i członkiem prowincjalnego landtagu w Starkenburgu. W 1928 został ministrem spraw wewnętrznych rządu Hesji. Po przejęciu władzy przez Adolfa Hitlera zrezygnował z pełnionej dotychczas funkcji ministra. Do jego bliskich współpracowników należeli Carlo Mierendorff i Ludwig Schwamb. 2 maja 1933 został ciężko pobity i aresztowany w Berlinie przez ludzi z SA, bojówki NSDAP.
Leuschner, który był wówczas zastępcą przewodniczącego zjednoczenia związków zawodowych w Niemczech ("Allgemeiner Deutscher Gewerkschaftsbund" – ADGB), został zmuszony do towarzyszenia Robertowi Leyowi w czerwcu 1933 roku na kongresie Międzynarodowej Organizacji Pracy w Genewie. Zdystansował się tam jednak oficjalnie od narodowosocjalistycznego związku zawodowego "Deutsche Arbeitsfront", kierowanego przez Leya.
Już w drodze powrotnej z Genewy został aresztowany i do czerwca 1934 był przetrzymywany w obozie koncentracyjnym w Lichtenburgu. Po zwolnieniu pozostawał pod kontrolą policyjną. Do 1944 zarabiał na rodzinę prowadząc wytwórnię kurków do beczek piwnych. W swojej firmie zatrudnienie znaleźli także inni byli działacze socjaldemokratyczni, tacy jak: Hermann Maaß, Ernst Schneppenhorst i Friedrich Ebert młodszy. Leuschner utrzymywał w tym czasie kontakty z Juliusem Leberem; a za pośrednictwem Dietricha Bonhoeffera – także z opozycją mieszczańską. Po wybuchu wojny we wrześniu 1939 został na krótko aresztowany. Po 1939 utrzymywał intensywne kontakty ze środowiskiem Kręgu z Krzyżowej.
W związku z jego zaangażowaniem w przygotowania do zamachu stanu z 20 lipca 1944 aresztowano go 16 sierpnia 1944 i osadzono w obozie koncentracyjnym Ravensbrück. Później przesłuchiwany był w Szkole Policyjnej SS w Drögen. Była to placówka gestapo przygotowana do prowadzenia przesłuchań za pomocą tortur. 8 września 1944 Trybunał Ludowy ("Volksgerichtshof") skazał go na karę śmierci. Wyrok wykonano 29 września 1944 w berlińskim więzieniu Plötzensee.

</doc>
<doc id="4226687" url="https://pl.wikipedia.org/wiki?curid=4226687" title="Halicyclops reunionis">
Halicyclops reunionis

Halicyclops reunionis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1960 roku przez niemieckiego zoologa Friedricha Kiefera.

</doc>
<doc id="4226688" url="https://pl.wikipedia.org/wiki?curid=4226688" title="Kamienica Pod Jednorożcem w Krakowie">
Kamienica Pod Jednorożcem w Krakowie

Kamienica Pod Jednorożcem – zabytkowa kamienica, zlokalizowana przy ulicy Grodzkiej na krakowskim Starym Mieście.
Historia.
Kamienica została wzniesiona w XIV wieku, częściowo na działce wytyczonej w drugiej połowie XIII wieku po niwelacji wału Okołu, a częściowo na dawnej uliczce przywalnej. Pierwszym właścicielem budynku był tkacz Nikolaus. Pod koniec XIV wieku kamienica była przez krótki czas własnością parafii Wszystkich Świętych. W XV wieku została rozbudowana. W XVI wieku wzniesiono murowaną oficynę tylną. W 1672 kamienica została nadbudowana o drugie piętro przez Groickich. W 1847 otrzymała nową fasadę. W 1886 przekształcono fasadę w stylu neobarokowym na zlecenie B. Szwantkowskiego, przebudowano też oficynę tylną. Od 1905 do II wojny światowej kamienica była własnością żydowskiej rodziny Poserów. W 1926 nadbudowano trzecie piętro oraz zbudowano zewnętrzne schody w podwórzu. W 1931 obłożono parter fasady sztucznym kamieniem.
10 marca 1966 kamienica została wpisana do rejestru zabytków. Znajduje się także w gminnej ewidencji zabytków.
Architektura.
Obecna forma kamienicy jest efektem przebudowy z 1886, z wyjątkiem attyki, która zachowała wygląd z 1847 oraz parteru przebudowanego w 1931. Budynek ma trzy kondygnacje. Fasada, o czterech osiach, utrzymana jest w stylu neobarokowym. Parter obłożono okładziną ze sztucznego kamienia. Poszczególne kondygnacje oddzielone są od siebie gzymsami. Okna posiadają uszate obramienia. Budynek wieńczy wysoka attyka.
W wnętrzach kamienicy zachowała się latarnia schodów nakryta sklepieniem klasztornym z XVII wieku.

</doc>
<doc id="4226690" url="https://pl.wikipedia.org/wiki?curid=4226690" title="Callistus Rubaramira">
Callistus Rubaramira

Callistus Rubaramira (ur. 8 lutego 1950 w Rubira Kyanamira Village) – ugandyjski duchowny rzymskokatolicki, od 2003 biskup Kabale.
Życiorys.
Święcenia kapłańskie otrzymał 18 maja 1975 i został inkardynowany do diecezji Kabale. Pracował m.in. jako sekretarz biskupi, ekonom diecezjalny oraz jako wikariusz biskupi dla regionu Rukungiri. Odpowiadał także za kwestie finansowe w ugandyjskiej Konferencji Episkopatu.
15 marca 2003 został prekonizowany biskupem Kabale. Sakry biskupiej udzielił mu 8 czerwca 2003 jego poprzednik - bp Robert Marie Gay.

</doc>
<doc id="4226694" url="https://pl.wikipedia.org/wiki?curid=4226694" title="Halicyclops septentrionalis">
Halicyclops septentrionalis

Halicyclops septentrionalis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1935 roku przez niemieckiego zoologa Friedricha Kiefera.

</doc>
<doc id="4226697" url="https://pl.wikipedia.org/wiki?curid=4226697" title="Muzeum Historii Żydów Polskich POLIN">
Muzeum Historii Żydów Polskich POLIN



</doc>
<doc id="4226702" url="https://pl.wikipedia.org/wiki?curid=4226702" title="Miejski Zakład Komunikacji w Stargardzie">
Miejski Zakład Komunikacji w Stargardzie



</doc>
<doc id="4226706" url="https://pl.wikipedia.org/wiki?curid=4226706" title="Paul Ssemogerere">
Paul Ssemogerere

Paul Ssemogerere (ur. 30 czerwca 1956 w Kisubi) – ugandyjski duchowny rzymskokatolicki, arcybiskup metropolita Kampali od 2022.
Życiorys.
Święcenia kapłańskie przyjął 3 czerwca 1983 i został inkardynowany do archidiecezji Kampala. Po święceniach został wicerektorem niższego seminarium, zaś w 1985 objął probostwo w Nnyenga. W 1990 został przeniesiony do parafii Chrystusa Króla w Kampali. Od 2001 wikariusz generalny archidiecezji.
4 czerwca 2008 został prekonizowany biskupem Kasana–Luweero. Sakry biskupiej udzielił mu 23 sierpnia 2008 ówczesny arcybiskup Kampali, Cyprian Kizito Lwanga. 8 kwietnia 2021 został administratorem apostolskim archidiecezji Kampala.
9 grudnia 2021 papież Franciszek mianował go arcybiskupem metropolitą Kampali. 
Bibliografia.
 

</doc>
<doc id="4226707" url="https://pl.wikipedia.org/wiki?curid=4226707" title="Twarz (ujednoznacznienie)">
Twarz (ujednoznacznienie)



</doc>
<doc id="4226720" url="https://pl.wikipedia.org/wiki?curid=4226720" title="Caspiomyzon hellenicus">
Caspiomyzon hellenicus



</doc>
<doc id="4226722" url="https://pl.wikipedia.org/wiki?curid=4226722" title="Alenka Bikar">
Alenka Bikar

Alenka Bikar (ur. 7 stycznia 1974 w Lublanie) – słoweńska lekkoatletka.
Trzykrotnie startowała na igrzyskach olimpijskich. W 1996 roku odpadła w półfinale, zajmując przedostatnie, 7. miejsce w swoim biegu z czasem 22,82 s, co w końcowej klasyfikacji dało jej 13. lokatę. Cztery lata później zakończyła rywalizację na ćwierćfinale, plasując się na 5. pozycji w swoim biegu z czasem 23,01 s. W 2004 roku ponownie odpadła w ćwierćfinale, tym razem zajmując 7. miejsce w swoim biegu z czasem 23,38 s.
W 2000 roku została halową wicemistrzynią Europy w biegu na 200 m z czasem 23,16 s. Dwukrotna medalistka igrzysk śródziemnomorskich w biegu na 200 m: złota z 2005 z czasem 23,65 s i brązowa z 1997 z czasem 22,95 s. W 2001 roku była 5. na mistrzostwach świata.
Czterokrotna mistrzyni Słowenii w biegu na 100 (1998, 2000–2002) i 200 m (1994–1997). Dwukrotna halowa mistrzyni Słowenii na 60 m (1998, 1999) i trzykrotna na 200 m (2003–2005). Pięćdziesięciokrotna reprezentantka Słowenii w meczach międzypaństwowych. W 2001 została wybrana najlepszą sportsmenką roku w Słowenii, w 1998 była druga, a w 1997 trzecia. Ponadto dwukrotnie (2001, 2005) została najlepszą słoweńską lekkoatletką roku, trzy razy (1996, 1998, 2002) była druga i również trzykrotnie (1997, 1999, 2000) trzecia. W 2008 roku zakończyła karierę. Reprezentowała AK Olimpija Lublana, jej trenerem był do 1988 roku Luka Drašler, a od 1989 roku Jurij Kastelic.
19 kwietnia 2012 została posłanką Zgromadzenia Państwowego z listy Pozytywnej Słowenii, zastępując Zorana Jankovicia, który objął posadę burmistrza Lublany. Związana z Marjanem Kernem, z którym ma dwoje dzieci: córkę Pikę i syna Matica.
Rekordy życiowe:

</doc>
<doc id="4226723" url="https://pl.wikipedia.org/wiki?curid=4226723" title="Caspiomyzon graecus">
Caspiomyzon graecus

Caspiomyzon graecus – gatunek bezżuchwowca z rodziny minogowatych (Petromyzontidae). Gatunek opisano w roku 2010 i początkowo zaliczano go do rodzaju "Eudontomyzon", obecnie jest zaliczany do rodzaju "Caspiomyzon".
Zasięg występowania.
Gatunek endemiczny dla regionu Epir w północno-zachodniej Grecji, gdzie występuje tylko w rzece Louros oraz jednym z jej dopływów – potoku Filippias.
Budowa ciała.
Osiąga długość do około 19 cm. Wzdłuż tułowia 53–61 miomery. Ogon stosunkowo długi w porównaniu do długości całkowitej. Płetwa ogonowa zaokrąglona.
Biologia i ekologia.
Gatunek słodkowodny, osiadły. Osobniki dorosłe spotykane są w miejscach o czystej, szybko płynącej wodzie. Larwy, żyją zagrzebane w mule. Metamorfoza ma miejsce od października do stycznia. W przeciwieństwie do większości minogów, nie prowadzi pasożytniczego trybu życia.

</doc>
<doc id="4226727" url="https://pl.wikipedia.org/wiki?curid=4226727" title="Halicyclops similis">
Halicyclops similis

Halicyclops similis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1935 roku przez niemieckiego zoologa Friedricha Kiefera. Gatunek ten został ujęty w Katalogu Życia.

</doc>
<doc id="4226732" url="https://pl.wikipedia.org/wiki?curid=4226732" title="Hans Klein (polityk)">
Hans Klein (polityk)

Hans „Johnny” Klein (ur. 11 lipca 1931 w Šumperku, zm. 26 listopada 1996 w Bonn) – niemiecki polityk, dziennikarz i urzędnik państwowy, deputowany do Bundestagu, w latach 1987–1990 minister.
Życiorys.
Urodził się w Czechosłowacji w rodzinie Niemców sudeckich. W latach 1950–1953 kształcił się w Wielkiej Brytanii w zakresie ekonomii i historii. Następnie do 1959 pracował w dziennikarstwie, był m.in. redaktorem „Heidenheimer Zeitung” i dziennikarzem „Hamburger Abendblatt”. Później przeszedł do pracy w dyplomacji, jako "attaché" prasowy przebywał na placówkach w Jordanii, Syrii, Iraku i Indonezji. W 1965 został członkiem biura prasowego kanclerza Ludwiga Erharda, a w 1968 stanął na czele służb prasowych Letnich Igrzysk Olimpijskich 1972.
W 1972 wstąpił do bawarskiej Unii Chrześcijańsko-Społecznej (CSU). Powrócił do pracy dziennikarskiej, działał również w Ziomkostwie Sudeckoniemieckim. W 1976 został wybrany na deputowanego do Bundestagu. Reelekcję uzyskiwał w każdych kolejnych wyborach do 1994 włącznie. W latach 1982–1987 pełnił funkcję rzecznika do spraw zagranicznych frakcji CDU/CSU.
W marcu 1987 został ministrem do spraw współpracy gospodarczej w trzecim gabinecie Helmuta Kohla. W kwietniu 1989 przeszedł na stanowisko ministra do zadań specjalnych, stając na czele federalnego biura prasowego. W grudniu 1990 odszedł z rządu, został wiceprzewodniczącym niższej izby niemieckiego parlamentu. Funkcję tę pełnił do czasu swojej śmierci w 1996.

</doc>
<doc id="4226735" url="https://pl.wikipedia.org/wiki?curid=4226735" title="Epizod butelkowy">
Epizod butelkowy

Epizod butelkowy, odcinek butelkowy, ang. "bottle episodes" – odcinek serialu telewizyjnego wykorzystujący jak najmniejszy budżet, charakteryzujący się ograniczonymi lokalizacjami, efektami specjalnymi, scenografią, obsadą i prostszym scenariuszem; zazwyczaj epizodami butelkowymi nie są pierwsze i ostatnie odcinki w sezonie.
Nazwa pochodzi z czasów produkcji serialu „Star Trek” w latach 1960., gdy terminem "statku w butelce" określano odcinki, których akcja w całości rozgrywała się na statku – głównym miejscu akcji serialu.

</doc>
<doc id="4226738" url="https://pl.wikipedia.org/wiki?curid=4226738" title="A. C. Bhaktiwedanta Swami Prabhupada">
A. C. Bhaktiwedanta Swami Prabhupada



</doc>
<doc id="4226740" url="https://pl.wikipedia.org/wiki?curid=4226740" title="Acquirino Francis Kibira">
Acquirino Francis Kibira

Acquirino Francis Kibira (ur. 16 kwietnia 1958 w Kigoto-Bulyansungwe) – ugandyjski duchowny rzymskokatolicki, od 2014 biskup Kasese.
Życiorys.
Święcenia kapłańskie przyjął 23 września 1984 i został inkardynowany do diecezji Fort Portal. Pracował głównie w krajowych seminariach w Masace i Fort Portal. W latach 1995-2014 był rektorem uczelni w Fort Portal.
15 kwietnia 2014 został prekonizowany biskupem Kasese, a 12 lipca 2014 przyjął święcenia biskupie.

</doc>
<doc id="4226743" url="https://pl.wikipedia.org/wiki?curid=4226743" title="Halicyclops sinensis">
Halicyclops sinensis

Halicyclops sinensis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1928 roku przez niemieckiego zoologa Friedricha Kiefera.

</doc>
<doc id="4226744" url="https://pl.wikipedia.org/wiki?curid=4226744" title="Rewolucja indignados">
Rewolucja indignados



</doc>
<doc id="4226753" url="https://pl.wikipedia.org/wiki?curid=4226753" title="Harold S. De Lay">
Harold S. De Lay

Harold S. De Lay (ur. 13 maja 1876 w South Charleston, zm. 14 sierpnia 1950 w Nowym Jorku wg innych źródeł 6 sierpnia 1947) – amerykański malarz, ilustrator i twórca komiksowy Złotego Wieku.
Życie prywatne.
Harold Saylor De Lay urodził się w środkowo-zachodnim Ohio. Ukończył Art Institute of Chicago. W pierwszej dekadzie XX wieku podjął pracę jako artysta i ilustrator. Na początku XX wieku osiadł w Winnetka w Illinois, gdzie mieszkał z żoną Austrią i dziećmi.Na początku lat 30. porzucił rodzinę i przeprowadził się do Nowego Jorku, gdzie zamieszkał w dzielnicy Astoria. Zmarł tam w 1947 lub 1950 roku, pochowany został na cmentarzu w Winnetce.
Kariera.
Jego wczesne prace to m.in. ilustracje dla "Technical World Magazine", "10 story book", do "Thirty-One Years on the Plains and in the Mountains" Williama F. Drannana, "Life in the mines" C.H. Simpsona, "With Lyon in Missouri" Byrona A. Dunna, "The Quest of the Silver Fleece" W.E.B. Du Boisa, "The Short-Stop" Zane'a Greya i ""646" and the Troubleman" Charlesa H. Olivera. Wykonał także pięć ilustracji do "Daughters of Destiny" Franka Bauma. W tamtym okresie pracował także jako grafik reklamowy, m.in. dla Elgin National Watch Company.
W latach 30. XX wieku pracował dla magazynów pulpowych, robiąc okładki do "Golden Fleece" i "Weird Tales". Wykonał także szereg ilustracji, m.in. do prozy Roberta Howarda (począwszy od "Czarnego Canaan"), w tym do serii opowiadań o Conanie Barbarzyńcy - także do słynnych "Czerwonych ćwieków".
Po zakończeniu współpracy z "Weird Tales" w 1939 roku rozpoczął pracę dla Funnies, Inc. (obecnie Marvel Comics) gdzie rysował okładki, ilustracje i kładł tusz w takich seriach jak "Blue Bolt", "Fantoman", "Funny Pages", "The Human Torch", "Mystic Comics", "Target Comics" czy "True Comics". Przygotował także komiksową adaptację "Wyspy skarbów" R.L. Stevensona.

</doc>
<doc id="4226754" url="https://pl.wikipedia.org/wiki?curid=4226754" title="Przygoda wiewiórek">
Przygoda wiewiórek



</doc>
<doc id="4226756" url="https://pl.wikipedia.org/wiki?curid=4226756" title="Halicyclops spinifer">
Halicyclops spinifer

Halicyclops spinifer – gatunek widłonogów z rodziny Cyclopidae. Nazwa naukowa tych skorupiaków została opublikowana w 1935 roku przez niemieckiego zoologa Friedricha Kiefera.

</doc>
<doc id="4226761" url="https://pl.wikipedia.org/wiki?curid=4226761" title="Girstuny (sielsowiet Udział)">
Girstuny (sielsowiet Udział)

Girstuny (błr. Гірстуны, "Girstuny"; ros. Гирстуны, "Girstuny") – wieś na Białorusi, w obwodzie witebskim, w rejonie głębockim, 25 km na północny zachód od Głębokiego. Wchodzi w skład sielsowietu Udział.
Historia.
Wieś Girstuny została opisana w Słowniku geograficznym Królestwa Polskiego. Z opisu wynika, że w 1880 roku leżała w okręgu wiejskim Buki w gminie Łucka wieś w powiecie dziśnieńskim guberni wileńskiej Imperium Rosyjskiego.
W dwudziestoleciu międzywojennym wieś leżała w Polsce, w województwie wileńskim, w powiecie duniłowickim (od 1926 postawskim), w gminie Łuck (od 1927 gmina Kozłowszczyzna).
Według Powszechnego Spisu Ludności z 1921 roku zamieszkiwało tu 75 osób, wszystkie były wyznania rzymskokatolickiego. Jednocześnie 65 mieszkańców zadeklarowało polską przynależność narodową a 10 białoruska. Było tu 19 budynków mieszkalnych. W 1931 w 20 domach zamieszkiwało 96 osób.
Miejscowość należała do parafii rzymskokatolickiej w Mosarzu i prawosławnej w Osinogródku. Podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Kozłowszczyźnie.
Po agresji ZSRR na Polskę w 1939 roku wieś znalazła się pod okupacją sowiecką, w granicach BSRR. W latach 1941–1944 była pod okupacją niemiecką. Następnie leżała w BSRR. Od 1991 roku w Republice Białorusi.

</doc>
<doc id="4226767" url="https://pl.wikipedia.org/wiki?curid=4226767" title="Ursula Lehr">
Ursula Lehr

Ursula Maria Lehr z domu Leipold (ur. 5 czerwca 1930 we Frankfurcie nad Menem, zm. 25 kwietnia 2022 w Bonn) – niemiecka polityk, psycholog, gerontolog i nauczyciel akademicki, profesor, deputowana do Bundestagu, w latach 1988–1991 minister ds. młodzieży, rodziny, kobiet i zdrowia.
Życiorys.
W 1949 zdała maturę, po czym do 1954 studiowała psychologię, filozofię, germanistykę oraz historię sztuki na uniwersytetach we Frankfurcie nad Menem i Bonn. W 1955 została pracownikiem naukowym na Uniwersytecie w Bonn. Habilitowała się w 1968, objęła stanowisko profesora psychologii rozwoju człowieka. W latach 1972–1976 pracowała na Uniwersytecie Kolońskim. Następnie do 1986 była profesorem psychologii i kierownikiem instytutu psychologii na Uniwersytecie w Bonn. Później, do czasu przejścia na emeryturę, związana z Uniwersytetem w Heidelbergu, założyła na tej uczelni instytut gerontologii. W pracy badawczej specjalizowała się m.in. w gerontologii, należąc do pionierów w tej dziedzinie naukowej w Niemczech.
W 1986 przystąpiła do Unii Chrześcijańsko-Demokratycznej (CDU). W latach 1988–1991 była ministrem do spraw młodzieży, rodziny, kobiet i zdrowia w trzecim rządzie Helmuta Kohla. W latach 1990–1994 sprawowała mandat posłanki do Bundestagu z Hesji.
Wycofała się następnie z działalności politycznej. Na Uniwersytecie w Heidelbergu założyła Deutsches Zentrum für Alternsforschung, centrum zajmujące się badaniami nad starzeniem. Kierowała tą instytucją w latach 1995–1998. Pełniła też funkcje przewodniczącej DGGG (towarzystwa gerontologii i geriatrii) oraz BAGSO (stowarzyszenia organizacji seniorów).

</doc>
<doc id="4226774" url="https://pl.wikipedia.org/wiki?curid=4226774" title="Girstuny">
Girstuny

Girstuny (błr. Гірстуны, "Girstuny"; ros. Гирстуны, "Girstuny") – wieś na Białorusi, w obwodzie witebskim, w rejonie głębockim, 7 km na zachód od Głębokiego. Wchodzi w skład sielsowietu Koroby.
Historia.
Zaścianek rządowy Girstuny został opisany w Słowniku geograficznym Królestwa Polskiego. Z opisu wynika, że w 1880 roku leżał w powiecie dziśnieńskim guberni wileńskiej Imperium Rosyjskiego, 58 wiorst od Dzisny. W 1866 r. był w nim 1 dom, mieszkało 11 mieszkańców starowierców. 
W okresie międzywojennym wieś leżała w granicach II Rzeczypospolitej w gminie Wierzchnie, a od 1929 roku w gminie wiejskiej Głębokie, w powiecie dziśnieńskim, w województwie wileńskim.
Według Powszechnego Spisu Ludności z 1921 roku zamieszkiwało tu 126 osób, wszystkie były wyznania rzymskokatolickiego i zadeklarowały polską przynależność narodową. Było tu 27 budynków mieszkalnych. W 1931 w 29 domach zamieszkiwały 134 osoby.
Wierni należeli do parafii rzymskokatolickiej w Udziale i prawosławnej w miejscowości Wierzchnie. Miejscowość podlegała pod Sąd Grodzki w Duniłowiczach i Okręgowy w Wilnie; właściwy urząd pocztowy mieścił się w Nowodrucku.
Po agresji ZSRR na Polskę w 1939 roku wieś znalazła się pod okupacją sowiecką, w granicach BSRR. W latach 1941-1944 była pod okupacją niemiecką. Następnie leżała w BSRR. Od 1991 roku w Republice Białorusi.
Parafia rzymskokatolicka.
Wieś leży w parafii św. Jozafata Kuncewicza w Konstantynowie. Do 2016 r. była siedzibą parafii św. Marka Ewangelisty i św. Łucji.

</doc>
<doc id="4226776" url="https://pl.wikipedia.org/wiki?curid=4226776" title="Twierdzenie Kotielnikowa-Shannona">
Twierdzenie Kotielnikowa-Shannona



</doc>
<doc id="4226779" url="https://pl.wikipedia.org/wiki?curid=4226779" title="Dariusz Buras">
Dariusz Buras

Dariusz Buras (ur. 16 listopada 1971 w Skrzyszowie) – polski duchowny rzymskokatolicki, administrator apostolski Atyrau w latach 2015–2020.
Życiorys.
Pochodzi z parafii św. Stanisława BM w Skrzyszowie. Studiował w latach 1991–1992 chemię i nauki polityczne na Uniwersytecie Wrocławskim, ale przerwał te studia i wstąpił do Wyższego Seminarium Duchownego w Tarnowie. 30 maja 1998 został wyświęcony na prezbitera w katedrze Narodzenia Najświętszej Maryi Panny w Tarnowie przez biskupa tarnowskiego Wiktora Skworca.
W latach 1998–2000 pracował jako wikariusz w parafii Trójcy Przenajświętszej i św. Leopolda w Rzezawie. W 2000 roku wyjechał do pracy duszpasterskiej w Tarnopolu na Ukrainie, a stamtąd w 2002 roku do Atyrau w Kazachstanie. W roku akademickim 2006-2007 był ojcem duchowym w Wyższym Międzydiecezjalnym Seminarium Duchownym w Karagandzie. W 2007 roku wrócił do Polski, aby podjąć obowiązki ojca duchowego w Centrum Formacji Misyjnej w Warszawie. Jednocześnie pogłębiał studia na Uniwersytecie im. Kard. Stefana Wyszyńskiego w Warszawie, uzyskując tam licencjat z teologii duchowości. W 2010 r. ponownie wyjechał z kraju, tym razem do pracy duszpasterskiej w Norwegii. Tam działał duszpastersko jako wikariusz parafii katedralnej w Oslo. Był również odpowiedzialny za stałą formację kapłanów z diecezji tarnowskiej, posługujących w tym kraju.
16 maja 2015 r. papież Franciszek mianował go administratorem apostolskim Atyrau. 1 marca 2019 r. wziął udział w wizycie "Ad limina apostolorum" w Watykanie z papieżem Franciszkiem wraz z biskupami Kazachstanu oraz przedstawicielami Kościoła z Azji środkowej. 8 grudnia 2020 r. papież Franciszek przyjął jego rezygnację z obowiązków administratora apostolskiego Atyrau.
W 2021 powrócił do Norwegii i został skierowany do parafii św. Sunnivy w Molde.

</doc>
<doc id="4226786" url="https://pl.wikipedia.org/wiki?curid=4226786" title="André Bourgeois">
André Bourgeois

André Antoine Marie Joseph Bourgeois (ur. 7 marca 1928 w Izegem, zm. 18 października 2015 w Gandawie) – belgijski i flamandzki polityk, prawnik oraz samorządowiec, parlamentarzysta federalny i regionalny, w latach 1992–1995 minister.
Życiorys.
Absolwent prawa na Uniwersytecie w Gandawie, na tej samej uczelni uzyskał licencjat z zakresu zarządzania. Praktykował jako adwokat.
Długoletni działacz Chrześcijańskiej Partii Ludowej. W latach 1965–1994 był radnym Izegem, od 1965 do 1971 pełnił funkcję burmistrza tej miejscowości, w latach 1977–1982 ponownie wchodził w skład miejskiej egzekutywy. Od 1965 do 1971 był jednocześnie członkiem rady prowincji Flandria Zachodnia. W latach 1971–1977, 1978–1981 i 1981–1995 zasiadał w radach będących poprzedniczkami Parlamentu Flamandzkiego. 
Sprawował mandat posła do federalnej Izby Reprezentantów (1971–1977 i 1978–1995). W latach 1977–1978 i 1995–1999 był członkiem belgijskiego Senatu. Od 1992 do 1995 pełnił funkcję ministra rolnictwa oraz małej i średniej przedsiębiorczości w rządzie, którym kierował Jean-Luc Dehaene.
Odznaczony Orderem Korony V klasy (1969), Order Leopolda III klasy (1991), Orderem Oranje-Nassau II klasy (1996) oraz Orderem Leopolda II I klasy (1999).

</doc>
<doc id="4226787" url="https://pl.wikipedia.org/wiki?curid=4226787" title="Joanna Dukaczewska">
Joanna Dukaczewska

Joanna Katarzyna Dukaczewska (ur. 25 listopada 1954 w Warszawie) – polska lektorka radiowa i telewizyjna oraz spikerka.
Działalność.
Prowadząca.
Inne.
Źródło:
Nagrody.
Źródło:

</doc>
<doc id="4226802" url="https://pl.wikipedia.org/wiki?curid=4226802" title="Isabelo Caiban Abarquez">
Isabelo Caiban Abarquez



</doc>
<doc id="4226803" url="https://pl.wikipedia.org/wiki?curid=4226803" title="Do As Infinity">
Do As Infinity

Do As Infinity – japoński zespół pop-rockowy, który powstał w 1999 roku z trzema członkami: wokalistką Tomiko Van, gitarzystą Ryō Ōwatari oraz gitarzystą i kompozytorem Dai Nagao. Nazwa zespołu jest czasami skracana do „DAI” lub D.A.I.

</doc>
<doc id="4226804" url="https://pl.wikipedia.org/wiki?curid=4226804" title="Narciso Villaver Abellana">
Narciso Villaver Abellana



</doc>
<doc id="4226805" url="https://pl.wikipedia.org/wiki?curid=4226805" title="Guillermo Dela Vega Afable">
Guillermo Dela Vega Afable



</doc>
<doc id="4226806" url="https://pl.wikipedia.org/wiki?curid=4226806" title="Wilfredo Dasco Manlapaz">
Wilfredo Dasco Manlapaz



</doc>
<doc id="4226812" url="https://pl.wikipedia.org/wiki?curid=4226812" title="Sofronio Aguirre Bancud">
Sofronio Aguirre Bancud



</doc>
<doc id="4226814" url="https://pl.wikipedia.org/wiki?curid=4226814" title="José Salmorin Bantolo">
José Salmorin Bantolo



</doc>
<doc id="4226815" url="https://pl.wikipedia.org/wiki?curid=4226815" title="Prudencio Padilla Andaya">
Prudencio Padilla Andaya



</doc>
<doc id="4226816" url="https://pl.wikipedia.org/wiki?curid=4226816" title="Cristina Flutur">
Cristina Flutur

Cristina Flutur (ur. 1978 w Jassach) – rumuńska aktorka filmowa i teatralna. Za rolę w filmie "Za wzgórzami" (2012) Cristiana Mungiu otrzymała nagrodę dla najlepszej aktorki na 65. MFF w Cannes (wspólnie z partnerującą jej Cosminą Stratan).

</doc>
<doc id="4226817" url="https://pl.wikipedia.org/wiki?curid=4226817" title="Arturo Mandin Bastes">
Arturo Mandin Bastes



</doc>
<doc id="4226818" url="https://pl.wikipedia.org/wiki?curid=4226818" title="Joel Zamudio Baylon">
Joel Zamudio Baylon



</doc>
<doc id="4226820" url="https://pl.wikipedia.org/wiki?curid=4226820" title="Patricio Abella Buzon">
Patricio Abella Buzon



</doc>
<doc id="4226821" url="https://pl.wikipedia.org/wiki?curid=4226821" title="Emmanuel Treveno Cabajar">
Emmanuel Treveno Cabajar



</doc>
<doc id="4226822" url="https://pl.wikipedia.org/wiki?curid=4226822" title="Antonieto Dumagan Cabajog">
Antonieto Dumagan Cabajog



</doc>
<doc id="4226823" url="https://pl.wikipedia.org/wiki?curid=4226823" title="José Araneta Cabantan">
José Araneta Cabantan



</doc>
<doc id="4226824" url="https://pl.wikipedia.org/wiki?curid=4226824" title="Warlito Itucas Cajandig">
Warlito Itucas Cajandig



</doc>
<doc id="4226825" url="https://pl.wikipedia.org/wiki?curid=4226825" title="Precioso Dacalos Cantillas">
Precioso Dacalos Cantillas



</doc>
<doc id="4226827" url="https://pl.wikipedia.org/wiki?curid=4226827" title="Julito Buhisan Cortes">
Julito Buhisan Cortes



</doc>
<doc id="4226828" url="https://pl.wikipedia.org/wiki?curid=4226828" title="Bernardino Cruz Cortez">
Bernardino Cruz Cortez



</doc>
<doc id="4226832" url="https://pl.wikipedia.org/wiki?curid=4226832" title="Ruperto Cruz Santos">
Ruperto Cruz Santos



</doc>
<doc id="4226833" url="https://pl.wikipedia.org/wiki?curid=4226833" title="Cosmina Stratan">
Cosmina Stratan

Cosmina Stratan (ur. 20 października 1984 w Jassach) – rumuńska aktorka filmowa. Za rolę w filmie "Za wzgórzami" (2012) Cristiana Mungiu otrzymała nagrodę dla najlepszej aktorki na 65. MFF w Cannes (wspólnie z partnerującą jej Cristiną Flutur). Wystąpiła również w polskim filmie "Jak najdalej stąd" (2020) w reżyserii Piotra Domalewskiego.

</doc>
<doc id="4226834" url="https://pl.wikipedia.org/wiki?curid=4226834" title="Pablo Virgilio Siongco David">
Pablo Virgilio Siongco David



</doc>
<doc id="4226837" url="https://pl.wikipedia.org/wiki?curid=4226837" title="Romulo Tolentino de la Cruz">
Romulo Tolentino de la Cruz



</doc>
<doc id="4226839" url="https://pl.wikipedia.org/wiki?curid=4226839" title="Francisco Mendoza De Leon">
Francisco Mendoza De Leon



</doc>
<doc id="4226840" url="https://pl.wikipedia.org/wiki?curid=4226840" title="Buenaventura Malayo Famadico">
Buenaventura Malayo Famadico



</doc>
<doc id="4226842" url="https://pl.wikipedia.org/wiki?curid=4226842" title="Dinualdo Destajo Gutierrez">
Dinualdo Destajo Gutierrez



</doc>
<doc id="4226843" url="https://pl.wikipedia.org/wiki?curid=4226843" title="Leopoldo Corpuz Jaucian">
Leopoldo Corpuz Jaucian



</doc>
<doc id="4226844" url="https://pl.wikipedia.org/wiki?curid=4226844" title="Jacinto Agcaoili José">
Jacinto Agcaoili José



</doc>
<doc id="4226846" url="https://pl.wikipedia.org/wiki?curid=4226846" title="Edgardo Sarabia Juanich">
Edgardo Sarabia Juanich



</doc>
<doc id="4226849" url="https://pl.wikipedia.org/wiki?curid=4226849" title="Jose Romeo Orquejo Lazo">
Jose Romeo Orquejo Lazo



</doc>
<doc id="4226850" url="https://pl.wikipedia.org/wiki?curid=4226850" title="Angelito Rendon Lampon">
Angelito Rendon Lampon



</doc>
<doc id="4226851" url="https://pl.wikipedia.org/wiki?curid=4226851" title="Roberto Calara Mallari">
Roberto Calara Mallari



</doc>
<doc id="4226852" url="https://pl.wikipedia.org/wiki?curid=4226852" title="Renato Pine Mayugba">
Renato Pine Mayugba



</doc>
<doc id="4226853" url="https://pl.wikipedia.org/wiki?curid=4226853" title="Jesse Eugenio Mercado">
Jesse Eugenio Mercado



</doc>
<doc id="4226855" url="https://pl.wikipedia.org/wiki?curid=4226855" title="Vicente Macanan Navarra">
Vicente Macanan Navarra



</doc>
<doc id="4226859" url="https://pl.wikipedia.org/wiki?curid=4226859" title="Victor de la Cruz Ocampo">
Victor de la Cruz Ocampo



</doc>
<doc id="4226860" url="https://pl.wikipedia.org/wiki?curid=4226860" title="Giuseppe Filippi">
Giuseppe Filippi

Giuseppe Filippi MCCJ (ur. 17 marca 1945 w Baselga del Bondone) – włoski duchowny rzymskokatolicki posługujący w Ugandzie, w latach 2009-2022 biskup Kotido.
Życiorys.
Święcenia kapłańskie przyjął 26 czerwca 1978 w zakonie kombonianów. Po święceniach wyjechał do Ugandy i pracował duszpastersko w diecezji Moroto. Był m.in. rektorem niższego seminarium w Moroto oraz sekretarzem synodów diecezjalnych. W latach 1991-1997 rezydował w Rzymie jako asystent generalny zakonu. W kolejnych latach pracował jako proboszcz w Morulem oraz jako mistrz zakonnego nowicjatu w Zambii. W 2004 wybrany przełożonym ugandyjskiej prowincji zakonnej.
17 sierpnia 2009 został mianowany biskupem diecezjalnym Kotido. Sakry biskupiej udzielił mu 19 grudnia 2009 abp Cyprian Kizito Lwanga.
25 października 2022 papież Franciszek przyjął jego rezygnację z urzędu biskupa Kotido.

</doc>
<doc id="4226861" url="https://pl.wikipedia.org/wiki?curid=4226861" title="Nereo Page Odchimar">
Nereo Page Odchimar



</doc>
<doc id="4226863" url="https://pl.wikipedia.org/wiki?curid=4226863" title="Honesto Flores Ongtioco">
Honesto Flores Ongtioco



</doc>
<doc id="4226864" url="https://pl.wikipedia.org/wiki?curid=4226864" title="Broderick Soncuaco Pabillo">
Broderick Soncuaco Pabillo



</doc>
<doc id="4226865" url="https://pl.wikipedia.org/wiki?curid=4226865" title="Antonio Pepito Palang">
Antonio Pepito Palang



</doc>
<doc id="4226866" url="https://pl.wikipedia.org/wiki?curid=4226866" title="Film o pankach">
Film o pankach

Film o pankach – polski dokumentalny film muzyczny w reżyserii Mariusza Trelińskiego prezentuje subkulturę punkową, która była jako pierwsza represjonowana przez ówczesną władzę Polski na początku lat osiemdziesiątych. W filmie przedstawiona jest próba wywiadu oraz wypowiedzi muzyków zespołu Dezerter. Pokazane są też fragmenty koncertu zarejestrowane podczas festiwalu w Jarocinie, który odbył się w 1983 roku.

</doc>
<doc id="4226870" url="https://pl.wikipedia.org/wiki?curid=4226870" title="Luminița Gheorghiu">
Luminița Gheorghiu

Luminița Gheorghiu (ur. 1 września 1949 w Bukareszcie, zm. 4 lipca 2021 tamże) – rumuńska aktorka filmowa i teatralna. 
Międzynarodowe uznanie zyskała dzięki rolom w filmach tzw. "rumuńskiej nowej fali", m.in. w "Śmierci pana Lăzărescu" (2005) Cristiego Puiu i "" (2006) Corneliu Porumboiu. Grała również w filmach Cristiana Mungiu ("4 miesiące, 3 tygodnie i 2 dni", 2007; "Za wzgórzami", 2012) i Michaela Hanekego ("Kod nieznany", 2000; "Czas wilka", 2003). 
Jedną ze swoich najwybitniejszych kreacji stworzyła w "Pozycji dziecka" (2013) Călina Petera Netzera, gdzie wcieliła się w rolę nadopiekuńczej matki z wyższych sfer, która nie waha się przed niczym, aby uratować swojego syna przed wyrokiem za popełniony przez niego wypadek drogowy. Za rolę tę była nominowana do Europejskiej Nagrody Filmowej dla najlepszej aktorki.

</doc>
<doc id="4226872" url="https://pl.wikipedia.org/wiki?curid=4226872" title="George Beluso Rimando">
George Beluso Rimando



</doc>
<doc id="4226874" url="https://pl.wikipedia.org/wiki?curid=4226874" title="Manolo Alarcon de los Santos">
Manolo Alarcon de los Santos



</doc>
<doc id="4226877" url="https://pl.wikipedia.org/wiki?curid=4226877" title="Jose Corazon Tumbagahan Tala-oc">
Jose Corazon Tumbagahan Tala-oc



</doc>
<doc id="4226878" url="https://pl.wikipedia.org/wiki?curid=4226878" title="Antonio Realubin Tobias">
Antonio Realubin Tobias



</doc>
<doc id="4226880" url="https://pl.wikipedia.org/wiki?curid=4226880" title="Julius Sullan Tonel">
Julius Sullan Tonel



</doc>
<doc id="4226881" url="https://pl.wikipedia.org/wiki?curid=4226881" title="Emmanuel Celeste Trance">
Emmanuel Celeste Trance



</doc>
<doc id="4226882" url="https://pl.wikipedia.org/wiki?curid=4226882" title="Erzbistum Bremen">
Erzbistum Bremen



</doc>
<doc id="4226883" url="https://pl.wikipedia.org/wiki?curid=4226883" title="Danilo Bangayan Ulep">
Danilo Bangayan Ulep



</doc>
<doc id="4226884" url="https://pl.wikipedia.org/wiki?curid=4226884" title="Sergio Lasam Utleg">
Sergio Lasam Utleg



</doc>
<doc id="4226889" url="https://pl.wikipedia.org/wiki?curid=4226889" title="Crispin Barrete Varquez">
Crispin Barrete Varquez



</doc>
<doc id="4226897" url="https://pl.wikipedia.org/wiki?curid=4226897" title="Węzeł autostradowy Münster-Süd">
Węzeł autostradowy Münster-Süd



</doc>
<doc id="4226899" url="https://pl.wikipedia.org/wiki?curid=4226899" title="Zdzisław Witkowski">
Zdzisław Witkowski

Zdzisław Witkowski, pseudonim „Kędzior”, „Płomień” (ur. 1927, zm. 24 lutego 2018 w Łomży) – polski żołnierz podziemia niepodległościowego w czasie II wojny światowej oraz powojennego podziemia antykomunistycznego, działacz kombatancki.
Życiorys.
W czasie okupacji niemieckiej, działał pod pseudonimem „Kędzior” w ramach Armii Krajowej na Lubelszczyźnie w oddziale kpt. „Chmury”. Pod koniec II wojny światowej pełnił także służbę w ramach Służby Ochrony Kolei w Czyżewie, zaś w maju 1945 wstąpił do Narodowego Zjednoczenia Wojskowego, gdzie posługiwał się pseudonimem „Płomień”. W stopniu plutonowego pełnił funkcję dowódcy 12-osobowej drużyny, a od września 1946 był zastępcą dowódcy oddziału Pogotowia Akcji Specjalnej przy Komendzie Powiatu NZW Ostrów Mazowiecka dowodzonego przez por. Zbigniewa Żwańskiego ps. „Noc”. Zdzisław Witkowski był również dowódcą oddziału żandarmerii przy Komendzie Powiatu NZW. Jego oddział operował w okolicach Czerwonego Boru, Czyżewa, Ostrowi Mazowieckiej i Wysokiego Mazowieckiego dokonując ataków na funkcjonariuszy UB, KBW i żołnierzy Armii Czerwonej w tym ataku na sowiecki konwój na stacji kolejowej w Zarembach Kościelnych, a także akcji przeciwko funkcjonariuszom MO i LWP. W marcu 1947 ujawnił się na mocy amnestii. Ostatnie lata życia spędził w Łomży. Jako działacz kombatancki związany był ze Związkiem Żołnierzy Narodowych Sił Zbrojnych. W okresie poprzedzającym śmierć był jednym z ostatnich żyjących oficerów okresu powojennego podziemia antykomunistycznego (miał stopień podporucznika).

</doc>
<doc id="4226901" url="https://pl.wikipedia.org/wiki?curid=4226901" title="Ryō Ōwatari">
Ryō Ōwatari

 – japoński gitarzysta Do As Infinity, oraz wokalista w zespole Missile Innovation.
Życiorys.
Ryo współpracował również z niektórymi artystami wytwórni Avex Trax, takimi jak Ai Ōtsuka czy Ayumi Hamasaki.

</doc>
<doc id="4226903" url="https://pl.wikipedia.org/wiki?curid=4226903" title="Francesco Melchiori">
Francesco Melchiori

Francesco Giacinto Melchiori O.F.M. (ur. 24 października 1862 w Bieno di Valsugana, zm. 31 października 1928 w Durrësie) – włoski duchowny katolicki, arcybiskup metropolita Durrës w latach 1922-1928.
Życiorys.
Pochodził z Trydentu. Był autorem pierwszego w języku albańskim podręcznika dla członków III Zakonu Franciszkańskiego ("Sullet e rregulla e të Tretit Urdhën"), który ukazał się w Szkodrze, w roku 1896. 20 listopada 1921 otrzymał sakrę biskupią z rąk abp Nicoli Marconiego. W tym samym roku mianowany tytularnym biskupem Methone. 12 czerwca 1922 objął godność metropolity archidiecezji Tirany-Durrës. Inicjator budowy kościoła franciszkańskiego w Szkodrze.
Zmarł w 1928.

</doc>
<doc id="4226906" url="https://pl.wikipedia.org/wiki?curid=4226906" title="Henryk XXII">
Henryk XXII

Heinrich XXII Fürst Reuss zu Greiz (ur. 28 marca 1846 w Greiz, zm. 19 kwietnia 1902 tamże) – książę Reuss–Greiz (linii starszej). W chwili kiedy został monarchą jego władztwo było członkiem Związku Niemieckiego (będącego luźną konfederacją państw). Podczas jego panowania stało się częścią Związku Północnoniemieckiego (będącego od 1 lipca 1867 właściwie państwem związkowym), a następnie Cesarstwa Niemieckiego. Używał również tytułów "Hrabia i Pan Plauen, Pan Greiz, Kranichfeldu, Gery, Schleiz i Lobenstein". Generał major armii pruskiej (od 1868).
Życiorys.
Urodził się jako drugi syn i trzecie spośród pięciorga dzieci księcia Reuss–Greiz Henryka XX i jego drugiej żony księżnej Karoliny Hessen-Homburg (starszy syn tej pary – książę Henryk XXI zmarł w niemowlęctwie). Na tron wstąpił po śmierci ojca (8 listopada 1859). Do 1867 z powodu małoletniości regencję w jego imieniu sprawowała matka.
8 października 1872 w Bückeburgu poślubił księżniczkę Schaumburg-Lippe – Idę. Para miała sześcioro dzieci:

</doc>
<doc id="4226907" url="https://pl.wikipedia.org/wiki?curid=4226907" title="Lista latarni morskich w Anglii">
Lista latarni morskich w Anglii

Poniższy artykuł przedstawia listę latarni morskich w Anglii, części składowej Wielkiej Brytanii. Wieloma z nich zarządza organizacja Trinity House. Najwyższymi latarniami morskimi w Anglii są Bishop Rock oraz Eddystone, obie mające wysokość 49 metrów.

</doc>
<doc id="4226921" url="https://pl.wikipedia.org/wiki?curid=4226921" title="Werner Felfe">
Werner Felfe

Werner Felfe (ur. 4 stycznia 1928 w Großröhrsdorf, zm. 7 września 1988 w Berlinie) – wschodnioniemiecki funkcjonariusz państwowy i partyjny SED, m.in. sekretarz KC SED ds. agitacji i propagandy, oraz sekretarz KC SED ds. rolnictwa, i członek Biura Politycznego KC SED.
Życiorys.
Syn mechanika. Ukończył szkołę podstawową i handlową ("Handelsschule") (1942-1944), oraz w 1944 zdał egzamin w Izbie Handlowej ("Handelskammerprüfung"). Następnie pracował jako pracownik handlowy oraz w charakterze pomocnika budowlanego (1945). Wstąpił do KPD/SED (1945-1946), FDGB (1945) i FDJ (1946). Pełnił funkcje w Komitecie Powiatowym SED w Kamenz (1946-1949), Komitecie Okręgowym SED Saksonii (1949-1950), I sekr. w KPow. SED we Flöha (1950-1953). Uczęszczał do Wyższej Szkoły Partyjnej ("Parteihochschule") w Kleinmachnow (1953) i był II sekretarzem Centralnej Rady FDJ (1954-1957). W latach 1954-1958 był przewodniczącym Komisji Młodzieżowej w Izbie Ludowej NRD ("Volkskammer"), z-cą członka (1954-1963), a następnie członkiem Komitetu Centralnego SED (1963-1988).
Pracował jako wiceprzew./przew. Rady Powiatowej w Zschopau (1957-1960), przew. Rady Wojewódzkiej w Karl-Marx-Stadt (1960-1963). Studiował na Uniwersytecie Technicznym w Dreźnie ("Technischen Universität Dresden") (1963-1965). Był zastępcą szefa wydziału KC SED (1965-1966), i sekretarzem ds. agitacji i propagandy KC SED (1966-1968), II sekr. (1968-1971), i I sekr. Komitetu Okręgowego SED w Halle (1971-1981), kandydatem (1973-1976), i członkiem Biura Politycznego KC SED i Rady Obrony Narodowej (1976-1988). Jako sekretarz KC SED ds. rolnictwa (1981-1988) zainicjował korektę kursu w rolnictwie, mającą na celu zniesienie rozdziału produkcji zwierzęcej i roślinnej, ograniczenie biurokracji i oszczędzanie zasobów. Z racji sprawowanych funkcji był „skoszarowany” w partyjno-rządowym osiedlu kierownictwa NRD - Osiedlu Leśnym pod Bernau.
8 sierpnia 1988 ukazał się w Der Spiegel artykuł, w którym spekulowano na temat ewentualnych następców Ericha Honeckera. Zakładano, że może to nastąpić na jesieni 1989, z okazji 40. rocznicy założenia NRD. W artykule został wymieniony jako potencjalny kandydat do sukcesji po Honeckerze obok Egona Krenza, Siegfrieda Lorenza i Güntera Schabowskiego. Niedługo po tym artykule Werner Felfe zmarł na ostrą niewydolność serca. Jego urna została pochowana na centralnym cmentarzu Friedrichsfelde w Berlinie-Lichtenbergu.

</doc>
<doc id="4226924" url="https://pl.wikipedia.org/wiki?curid=4226924" title="Minka Kelly">
Minka Kelly

Minka Kelly (ur. jako Minka Dumont Dufay 24 czerwca 1980 w Los Angeles) – amerykańska aktorka, która wystąpiła m.in. w serialu "Almost Human".

</doc>
<doc id="4226946" url="https://pl.wikipedia.org/wiki?curid=4226946" title="Włośnianka gorzkawa">
Włośnianka gorzkawa

Włośnianka gorzkawa ("Hebeloma sordescens" Vesterh.) – gatunek grzybów należący do rodziny "Hymenogastraceae".
Systematyka i nazewnictwo.
Taksonem bazowym był "Hebeloma testaceum" (E.M. Fries) L. Quélet sensu Lange, 1938.
Nazwę polską zaproponował Władysław Wojewoda w 2003 r..
Występowanie.
Na terenie Polski w literaturze naukowej do 2003 r. podano 7 stanowisk. Rośnie na ziemi, w wilgotnych miejscach pod drzewami liściastymi, zwłaszcza pod olchą. Owocniki od czerwca do października.

</doc>
<doc id="4226948" url="https://pl.wikipedia.org/wiki?curid=4226948" title="Hebeloma sordescens">
Hebeloma sordescens



</doc>
<doc id="4226951" url="https://pl.wikipedia.org/wiki?curid=4226951" title="Dove sono">
Dove sono

E Susanna non vien... Dove sono lub Dove sono i bei momenti – recytatyw i aria z III aktu opery "Wesele Figara", z muzyką skomponowaną przez Wolfganga A. Mozarta i tekstem w języku włoskim autorstwa Lorenza Da Pontego. Przypisane do roli hrabiny Rozyny (typ głosu: sopran).
Umiejscowienie w operze.
W weselnym dniu Figara i Zuzanny w zamku Almavivy dzieje się naprawdę dużo. Jednak wszystko kręci się głównie wokół zdrad i miłostek samego hrabiego. 
Hrabina Rozyna, żona Almavivy i jej pokojówka Zuzanna przyszła żona hrabiowskiego lokaja Figara obmyślają sprytny plan mający zdyskredytować wielmożę, ale wymaga on dużej lojalności od młodej służącej. Zuzanna udała się właśnie do hrabiego niby to po sole trzeźwiące dla swojej pani, a faktycznie, żeby zbadać sytuację i rozbudzając żądze Almavivy równocześnie zacząć usypiać czujność szlachcica. Ten ma też rozstrzygnąć spór Figara i Marceliny, o sporą sumę pieniędzy jaką Figaro jest winien niemłodej już guwernantce i gdzie zabezpieczeniem Marceliny jest obietnica poślubienia jej przez Figara w przypadku niemożliwości spłaty tego długu. W czasie procesu okazuje się to jednak niemożliwe, gdyż młody lokaj przedstawia rzekome dowody na to, że jego rodzicami są ludzie szlachetnie urodzeni i wyposażyli go, w niemowlęctwie uprowadzonego z zamku przez zbójców, w haftowane poduszki i kosztowności. Wówczas też i Marcelina rozpoznaje w nim swojego zaginionego syna, owoc dawnej jej miłości z doktorem Bartolo. Zuzanna, która jedynie na krótko zdążyła być w tym czasie u hrabiny, zjawia się z pieniędzmi na spłatę długu dla Figara i początkowo, po swoim wejściu, jest zdezorientowana tym, że jej przyszły mąż ściska się z Marceliną. Sytuacja po dłuższej chwili się wyjaśnia i wraz z ukochanym oraz jego odnalezionymi w tych niecodziennych okolicznościach rodzicami wspólnie cieszy się z takiego obrotu sprawy.
Recytatyw i aria.
Czas płynie i zniecierpliwiona pani domu czeka na swoją służącą, ale Zuzanna nadal nie przychodzi. Kobieta wspomina też piękne chwile spędzane dawniej wraz z mężem. Zastanawia się równocześnie dlaczego tak bardzo zmieniło się jej małżeństwo. Chciałaby i jest w stanie zrobić wszystko, skoro nadal kocha niewdzięcznika, ale zostaje jej już tylko odległa nadzieja.
Światowa prapremiera opery miała miejsce w Wiedniu 1 maja 1786. Rolę hrabiny Rozyny śpiewała wówczas Luisa Laschi.

</doc>
<doc id="4226952" url="https://pl.wikipedia.org/wiki?curid=4226952" title="Heraldyka francuska">
Heraldyka francuska

Heraldyka francuska 
Ta średniowieczna forma uznania przyjaciela i wroga, opracowana przez człowieka przeciwko walce człowieka, otrzymała tutaj pierwsze naukowe uzasadnienie. Już wcześniej heraldyka została uporządkowana według ustalonych zasad. Szrafowanie w czarno-białym przedstawieniu herbów aż do znaczenia kolorów ma tutaj też swoje korzenie. Herby francuskie są wystawne i bardzo pięknie wykonane. Tynkura jest powszechną barwą, wykorzystywaną do zdobienia herbów. Zazwyczaj używano metalu złotego i koloru niebieskiego. Korzystano też z palety dzieł futrzanych, na przykład z gronostaju. Wiele herbów francuskich można rozpoznać przez obficie wkomponowane lilie. Za czasów Napoleona lilie były zastąpione przez pszczoły. We Francji nazywa się to "Fleur de lys". Tarcze herbowe były często posypane albo zaszczepione piórami. Labry są zazwyczaj wielobarwne. Hełmy heraldyczne były prawie zawsze pokazane otwarte i odmiennie w porównaniu do heraldyki w innych krajach, pozłacane lub posrebrzane. Szczególną uwagę poświęcano znakom na herbach. Znaki służyły rozróżnianiu wewnątrz od serii genealogicznych noszących herby. Zastosowanie znaków było prawie zawsze kontrolowane. Szczególnie rozpowszechniało się płaszcze heraldyczne i inne heraldyczne klejnoty. Za panowania cesarza, Napoleona I, (1804–1814, 1815) próbowano utworzyć nową metodę heraldyki i nazwano ją odmianą heraldyki napoleońskiej. Wprowadzono ją 1 marca 1808. Szlachta i miasta zostały nią dotknięte. Ta "nie heraldyka" zniknęła razem z obaleniem cesarza. Czasowo ograniczona zmiana istoty herbów we Francji została stosowana pod wpływem francuskim stojących państw i miast. Tak zostały zastąpione na przykład należące do herbów hełmy na berety. Chciano przeciążyć herby i postacie z tarczy.
Ważne w heraldyce francuskiej jest podniesienie głowy tarczy i nazywa się to "chaperonne". To pole pod linią jest często zabarwione gronostajem.

</doc>
<doc id="4226953" url="https://pl.wikipedia.org/wiki?curid=4226953" title="Dove sono i bei momenti">
Dove sono i bei momenti



</doc>
<doc id="4226960" url="https://pl.wikipedia.org/wiki?curid=4226960" title="Ragtime (powieść)">
Ragtime (powieść)

Ragtime – powieść historyczna amerykańskiego pisarza E.L. Doctorowa z 1975. 
W powieści "Ragtime" Doctorow przekracza granice gatunku, wplatając historyczne odniesienia w fikcyjną strukturę. Rezultatem jest starannie skonstruowana alegoria, która ujawnia krytyczny dialog na temat współczesności i ponadczasowe pytania, czy naprawdę możliwy jest postęp, pokój, wolność, równość, a jeśli tak, to co należy poświęcić, jakie koszty ponieść. 
Fabuła.
Akcja powieści rozgrywa głównie w Nowym Jorku w latach 1902–1912, a krótkie sceny w końcowej części książki opisują przystąpienie Stanów Zjednoczonych do I wojny światowej w 1917.
Jest to opowieść o trzech rodzinach – amerykańskiej rodzinie z wyższej klasy średniej z New Rochelle, rodzinie żydowskich imigrantów z Łotwy i afroamerykańskiej parze z nowonarodzonym dzieckiem. Wszyscy oni walczą o przystosowanie się i przetrwanie w szybko zmieniającym się społeczeństwie, które z jednej strony rozwija się gwałtownie dzięki innowacjom technologicznym i industrializacji, z drugiej zaś – boryka się z niesprawiedliwością i walczy o prawa obywatelskie.
Głównymi bohaterami są Coalhouse Walker, czarnoskóry pianista jazzowy, mistrz ragtime’u i muzyki synkopowanej oraz Tateh, żydowski imigrant, artysta i prekursor filmów animowanych. Losy Walkera to studium rasizmu i wymykającej się spod kontroli eskalacji działań będących dowodem dyskryminacji rasowej. Z kolei dzieje Tateha to opis procesu ziszczania się american dream.
Postaci historyczne.
W powieści na tle autentycznych wydarzeń przeplatają się losy bohaterów fikcyjnych i postaci historycznych, takich jak potentat finansowy J.P. Morgan, przemysłowiec w branży samochodowej Henry Ford, słynny iluzjonista Harry Houdini, anarchistka Emma Goldman wspierająca filantropijną działalność Evelyn Nesbit – popularnej w owym czasie modelki i tancerki rewiowej, zamieszanej w zabójstwo swojego byłego kochanka, nowojorskiego architekta Stanforda White’a, zamordowanego przez jej niezrównoważonego męża, dziedzica wielomilionowej fortuny, Harry’ego Thawa. Innymi znanymi osobami wspomnianymi w powieści są: polarnik Robert Peary i jego czarnoskóry asystent Matthew Henson, arcyksiążę Ferdynand i jego żona Zofia, Sigmund Freud, Carl Jung, Theodore Dreiser, Jacob Riis i meksykański rewolucjonista Emiliano Zapata.
Wpływy.
Wątek dotyczący Coalhouse’a Walkera, którego imię i perypetie są nawiązaniem do noweli "Michael Kohlhaas" (1811) niemieckiego pisarza Heinricha von Kleista. Jednoznacznym odniesieniem jest zwłaszcza ta część powieści "Ragtime", która opisuje upokorzenie Coalhouse’a i jego coraz bardziej niezrównoważone poszukiwania rozwiązania przywracającego mu godność. Doctorow potwierdził, że ta zbieżność nie jest przypadkowa, lecz jest celowym "hommage", wyrazem jego hołdu złożonego mistrzowi Kleistowi. Krytycy są jednak podzieleni w swojej opinii, czy jest to literacka adaptacja, czy plagiat.
Nagrody.
(na podstawie materiałów źródłowych 

</doc>
<doc id="4227059" url="https://pl.wikipedia.org/wiki?curid=4227059" title="Flaga gminy Narewka">
Flaga gminy Narewka



</doc>
<doc id="4227072" url="https://pl.wikipedia.org/wiki?curid=4227072" title="Q-tank">
Q-tank

Q-Tank – relatywnie mały – zwykle pusty – zbiornik umieszczony na czele kadłuba okrętu podwodnego, który po zalaniu zanurza dziób okrętu pod wodę, co umożliwia wpłynięcie jednostki pod wodę przy pomocy własnego napędu mechanicznego, niezależnie od stosowanych w tym samym czasie innych metod zanurzania. Q-Tank (Quick–Tank) to jeden z ważniejszych elementów struktury w starszych konstrukcjach okrętów podwodnych, będących w istocie okrętami nawodnymi z możliwością krótkotrwałego zanurzenia. Zadaniem zbiornika było przyśpieszenie szybkiego zanurzenia okrętu ("crush dive, emergancy dive") w celu uniknięcia ataku przeciwnika, lub w celu przeprowadzenia ataku na jednostkę przeciwnika.
Zbiornik tego rodzaju jest efektywny na dwa sposoby – kierując w dół moment dziobu oraz wywołując stan ujemnej pływalności. Oznacza to jednak, że jego zastosowanie wymaga zaopatrzenia go w duże zawory dla szybkiego zalewania go wodą morską oraz system opróżniania go za pomocą układu sprężonego powietrza, gdy tylko jednostka osiągnie założoną głębokość zanurzenia. Z konstrukcyjnego punktu widzenia zakłada się, że zbiornik ten jest pusty, jednak w niektórych konstrukcjach Q-Tank pełnił również rolę zbiornika bezpieczeństwa i jako taki w zanurzeniu utrzymywany był w stanie zalania, co przez wydmuchnięcie wody ułatwiało wynurzenie w sytuacji awaryjnej związanej z utratą kontroli nad okrętem lub wypadków powodujących zalewanie okrętu.

</doc>
<doc id="4227086" url="https://pl.wikipedia.org/wiki?curid=4227086" title="D-Tanks">
D-Tanks

D-Tanks – para wypełnionych wodą zbiorników umieszczonych blisko wzdłużnego środka wyporu zanurzonego okrętu podwodnego, zdolnych dzięki temu do szybkiej kompensacji zmniejszania się wyporności jednostki podczas jej szybkiego zanurzania na dużą głębokość. Zbiorniki tego rodzaju nie występują w każdej konstrukcji jednostek tej klasy – są w takim przypadku zastępowane przez zbiorniki trymujące. Z powodu małej szybkości z jaką może być przepompowana woda na dużej głębokości, rozwiązanie takie wywołuje jednak trudności w utrzymaniu trymu, jeśli płynący bardzo wolno okręt podwodny zmuszony jest do nagłego zwiększenia głębokości. Tymczasem skonstruowane do wytrzymania ciśnienia hydrostatycznego otaczającej okręt wody D-Tanks wyposażone są w wydajny system szybkiego wydmuchiwania wody za pomocą sprężonego powietrza, co umożliwia ich szybkie opróżnienie nawet na dużej głębokości. Jako że w istocie D-Tanks są rodzajem zbiorników kompensacyjnych, umieszczane są czasami wewnątrz nich, stanowiąc element ciśnienioodporny tych ostatnich. W związku z dwukierunkowym działaniem efektu ściśliwości, D-Tanks stanowią parę zbiorników zaaranżowanych w taki sposób, że gdy jeden jest wypełniony wodą drugi jest pusty, lub też oba są wypełnione do połowy w normalnych warunkach zanurzenia okrętu.

</doc>
<doc id="4227092" url="https://pl.wikipedia.org/wiki?curid=4227092" title="Ryo Owatari">
Ryo Owatari



</doc>
<doc id="4227095" url="https://pl.wikipedia.org/wiki?curid=4227095" title="F Is for Family">
F Is for Family



</doc>
<doc id="4227101" url="https://pl.wikipedia.org/wiki?curid=4227101" title="Stanisław Stasiaczek">
Stanisław Stasiaczek

Stanisław Stasiaczek (ur. 18 września 1885 w Krysowicach, zm. 4 lutego 1928 we Włocławku) – chorąży piechoty Wojska Polskiego, kawaler Orderu Virtuti Militari.
Młodość.
Urodził się 18 września 1885 w Krysowicach, w ówczesnym powiecie mościskim Królestwa Galicji i Lodomerii, w rodzinie Michała i Heleny z domu Jop. Ukończył cztery klasy szkoły ludowej (powszechnej), w cywilu pracował jako rolnik.
Służba w cesarsko-królewskiej Obronie Krajowej.
Od dnia 1 października 1908 roku służył w stopniu szeregowego w cesarsko-królewskiej Obronie Krajowej, w 34 pułku piechoty Obrony Krajowej. Od lutego 1909 r. zajmował stanowisko dowódcy sekcji. 26 czerwca 1909 r. awansowany do rangi kaprala, zaś 23 marca 1910 roku do stopnia plutonowego. W okresie od marca 1910 roku do marca 1912 r. piastował funkcję zastępcy dowódcy plutonu. W dniu 4 października 1911 roku został przyjęty w stan podoficerów zawodowych. 
W roku 1912 odbył 5-miesięczny kurs w szkole strzelniczej w pobliżu Wiednia, a w roku następnym ukończył szkolenie szermiercze w Budapeszcie. 
Po powrocie do macierzystego pułku awansował z dniem 4 sierpnia 1914 r. do stopnia sierżanta i na stanowisku szefa pododdziału wyruszył wraz z pułkiem na front rosyjski. 11 stycznia 1916 r. awansowano go do rangi sierżanta sztabowego i przeniesiono na stanowisko dowódcy plutonu. Z dniem 21 lutego 1917 roku awansowany na chorążego (zastępcę oficera), nadal dowodził plutonem. 
Na froncie przebywał do 31 października 1918 roku, biorąc udział we wszystkich bitwach swego pułku. Walczył przeciw wojskom Imperium Rosyjskiego, Królestwa Serbii i Królestwa Czarnogóry. Ostatnie walki w szeregach c. k. Pułku Strzelców Nr 34 stoczył na froncie albańskim. Za dzielność odznaczony został Medalami Waleczności i Krzyżem Wojskowym Karola. 
Służba w Wojsku Polskim.
W dniu 5 grudnia 1918 r. zgłosił się ochotniczo do odrodzonego Wojska Polskiego i otrzymał przydział do 9 pułku piechoty, przemianowanego wkrótce na 14 pułk piechoty. W szeregach 1 kompanii polowej wziął udział we wszystkich walkach 14 pułku piechoty. W randze chorążego dowodził plutonem podczas wojny polsko-ukraińskiej (między innymi w walkach o Przemyśl) i wojny polsko-bolszewickiej. W czasie bitwy pod Wołonutą (23 maja 1920 r.) 1 kompania 14 pp wyrzuciła bolszewików z zajmowanych przez nich pozycji i ruszyła w pościg za nieprzyjacielem. Na skraju lasu spotkała się jednak z silnym kontrnatarciem wroga. Znajdujący się na lewym skrzydle kompanii chor. Stasiaczek ze swoim plutonem z niezwykłą brawurą ruszyli do szturmu na bagnety. Przełamali linię nieprzyjacielską i wyszli na jej tyły, a zagrożony wróg rozpoczął paniczny odwrót zostawiając kilkunastu zabitych i wielu jeńców. Duża liczba bolszewików odniosła rany.
Z dniem 6 sierpnia 1920 r. został zatwierdzony w charakterze podoficera zawodowego, co ogłoszono w Rozkazie Dowództwa Okręgu Generalnego Łódź Nr 25/21 z dnia 23 lutego 1921 roku. Na mocy rozkazu L. 1222 wydanego w dniu 9 września 1920 roku przez Ministra Spraw Wojskowych – gen. por. Kazimierza Sosnkowskiego – został zatwierdzony (jako zastępca oficera byłej armii zaborczej) w stopniu chorążego w piechocie. 
Za męstwo wykazane w trakcie bitwy pod Wołonutą, chorąży Stanisław Stasiaczek z 14 pułku piechoty 4 Dywizji Piechoty odznaczony został, dekretem Wodza Naczelnego marszałka Józefa Piłsudskiego L.2861 z dnia 13 kwietnia 1921 r. (opublikowanym w Dzienniku Personalnym Ministerstwa Spraw Wojskowych Nr 16 z dnia 23 kwietnia 1921 r.), Krzyżem Srebrnym Orderu Wojennego Virtuti Militari. Za postawę wykazaną podczas walk z Ukraińcami i bolszewikami (wyróżnił się także podczas walk pod Popieluchą, Kołockiem i Niechoniczami), na mocy Rozkazu Nr 155 Dowództwa 4 Dywizji Piechoty z dnia 18 grudnia 1920 r., odznaczony został również Krzyżem Walecznych.
Po zakończeniu działań wojennych nadal pełnił służbę w 14 pułku piechoty, dyslokowanym do Włocławka. Na początku kwietnia 1921 r. otrzymał zezwolenie na noszenie czterech szewronów - Odznaki za Czas Pobytu na Froncie. 
W okresie od 12 grudnia 1921 r. do 12 maja 1922 r. uczestniczył w III. kursie w Centralnej Szkole Podoficerów Zawodowych Piechoty Nr 1 w Chełmnie (był to pierwszy pięciomiesięczny kurs doszkolenia chorążych i pierwszy pięciomiesięczny kurs doszkolenia podoficerów zawodowych). Kurs ten chor. Stasiaczek ukończył z „postępem zupełnie dobrym” i lokatą 22/240. 
Po powrocie z kursu został skierowany do 1 kompanii strzeleckiej 14 pp. Z dniem 31 maja 1924 r. został przesunięty do tejże kompanii, ale już w charakterze młodszego oficera. Następnie zajmował stanowisko młodszego oficera pułkowej Szkoły Podoficerskiej (od 21 listopada 1925 r. do 30 marca 1926 r.), a po rozwiązaniu szkoły podoficerskiej został ponownie młodszym oficerem w 1 kompanii strzeleckiej. Z dniem 9 października 1926 roku przesunięty został do 8 kompanii strzeleckiej. 
Od 19 maja 1927 r., na mocy orzeczenia lekarskiego, chor. Stasiaczek był zwolniony od zajęć służbowych.
Decyzją z dnia 2 listopada 1927 r., wydaną przez Wojskową Komisję Lekarską (Rewizyjną) przy Dowództwie Okręgu Korpusu Nr VIII w Toruniu, został przeniesiony w stan spoczynku, co ogłoszono w Rozkazie Nr 52/27. Zwolniony definitywnie z wojska został w dniu 31 stycznia 1928 roku, jako zupełnie niezdolny do służby wojskowej (kategoria „E”).
Śmierć i pogrzeb.
Stanisław Stasiaczek zmarł w wyniku choroby dnia 4 lutego 1928 roku. Jego pogrzeb odbył się dwa dni później przy asyście oddziału wojska i orkiestry 14 pp, a udział w nim wzięli między innymi oficerowie i podoficerowie włocławskiego pułku z dowódcą garnizonu, ppłk. Leonem Grotem, na czele. Zwłoki wyprowadzone zostały z kaplicy klasztoru OO. Reformatów, a kondukt żałobny poprowadził ksiądz kapelan Stanisław Murasik. Na trumnie złożono ordery, czapkę i szablę zmarłego. 
Chorąży Stasiaczek spoczął na Cmentarzu Komunalnym we Włocławku (sektor: 84D, rząd: 4, grób: 33). Jego nagrobek został odrestaurowany w 2016 roku staraniem wnuków i prawnuków.
Rodzina.
Stanisław Stasiaczek żonaty był z Marią z domu Marek - córką Jana i Agaty (ur. 25 stycznia 1895 r. w Krysowicach, zm. 29 grudnia 1979 r. w Bolesławcu). Związek małżeński zawarli dnia 24 lipca 1921 roku, a narodziło się z niego trzech synów. W dniu 6 stycznia 1924 r. przyszedł we Włocławku na świat Tadeusz Stanisław - z wykształcenia lekarz weterynarii (zmarł w Bolesławcu dnia 24 października 2010 roku). Dnia 2 grudnia 1925 r. we Włocławku narodził się Emilian Antoni, który zmarł tamże 16 lipca 1926 roku. Najmłodszym synem był urodzony 18 lipca 1927 roku we Włocławku Edmund Marian, zmarły w młodym wieku na gruźlicę kości. 

</doc>
<doc id="4227108" url="https://pl.wikipedia.org/wiki?curid=4227108" title="Hyaloperonospora parasitica">
Hyaloperonospora parasitica

Hyaloperonospora parasitica (Pers.) Constant. – gatunek grzybopodobnych lęgniowców z rodziny wroślikowatych. Grzyb mikroskopijny, pasożyt roślin z rodziny kapustowatych ("Brassicaceae") i czystkowatych ("Cistaceae"). Wywołuje u nich chorobę zwaną mączniakiem rzekomym{.
Systematyka i nazewnictwo.
Pozycja w klasyfikacji według Index Fungorum: "Hyaloperonospora, Peronosporaceae, Peronosporales, Peronosporidae, Peronosporea, Incertae sedis, Oomycota, Chromista".
Po raz pierwszy zdiagnozował go w 1796 r. Christiaan Hendrik Persoon nadając mu nazwę "Botrytis parasitica". Obecną, uznaną przez Index Fungorum nazwę nadał mu Ovidiu Constantinescu w 2002 r.
Jest gatunkiem typowym rodzaju "Hyaloperonospora"{.
Ma ponad 30 synonimów, w tym 27 to wyróżnione dawniej formy, odmiany i podgatunki. Pozostałe to:
Jest jednym z patogenów powodujących chorobę zwanąmączniakiem rzekomym krzyżowych. Drugim jej sprawcą jest "Hyaloperonospora brassicae".
Morfologia i rozwój.
Endobiont, rozwijający się wewnątrz tkanek roślin. Tworzy pomiędzy ich komórkami hialinowe, bezprzegrodowe strzępki, z których wyrastają duże, płatowate ssawki wnikające do komórek, oraz dichtonomicznie rozgałęzione sporangiofory, na których powstają zarodniki sporangialne. Sporangiospory te wraz z powstającymi na nich zarodnikami tworzą na dolnej stronie liści porażonych roślin biały nalot. Zarodniki mają wymiary 22– 27 × 12– 22 μm. W obumarłych, porażonych częściach roślin tworzy żółtobrunatne, kuliste oospory o średnicy 26–45 μm. Oospory te są źródłem infekcji pierwotnej. Infekują rośliny poprzez korzenie. W sezonie wegetacyjnym natomiast wytwarzane na nadziemnych częściach roślin zarodniki sporangialne dokonują infekcji wtórnych rozprzestrzeniając chorobę. Roznoszone są przez wiatr.
Występowanie.
Poza Antarktydą występuje na wszystkich kontynentach i na niektórych wyspach (m.in. na Nowej Zelandii, Haiti, Tahiti).
Głównym żywicielem jest tasznik pospolity ("Capsella bursa-pastoris"), ale patogen ten pasożytuje także na wielu innych rodzajach roślin kapustowatych, m.in. na pieprzyczniku ("Cardaria"), pieprzycy ("Lepidium"), rezedzie ("Reseda"), tobołkach ("Thlaspi"), a także niektórych gatunkach z rodziny czystkowatych.

</doc>
<doc id="4227118" url="https://pl.wikipedia.org/wiki?curid=4227118" title="Twarz (film)">
Twarz (film)



</doc>
<doc id="4227126" url="https://pl.wikipedia.org/wiki?curid=4227126" title="Instytut Biopolimerów i Włókien Chemicznych">
Instytut Biopolimerów i Włókien Chemicznych

Sieć Badawcza Łukasiewicz – Instytut Biopolimerów i Włókien Chemicznych – jednostka naukowa prowadzącą działalność badawczo-rozwojową o charakterze interdyscyplinarnym, w dziedzinach takich jak: biopolimery, biomateriały, polimery i włókna syntetyczne, biotechnologia i nanotechnologia, przetwórstwo celulozowo-papiernicze oraz ochrona środowiska.
Instytut ma swoją siedzibę w Łodzi, przy. ul Skłodowskiej-Curie 19/27.
Laboratoria.
W Instytucie Biopolimerów i Włókien Chemicznych działają laboratoria, w tym pięć z nich jest akredytowanych przez Polskie Centrum Akredytacji. Laboratoria oferują usługi badawcze w zakresie oceny podatności materiałów polimerowych, wyrobów włókienniczych oraz biomasy na rozkład biologiczny, cech użytkowych i fizyko-mechanicznych wyrobów włókienniczych i medycznych, w dziedzinie badań mikrobiologicznych, włókien, tekstyliów, papieru i tektur, a także badania papieru, tektury, mas włóknistych i środków pomocniczych, stosowanych w przemyśle celulozowo-papierniczym oraz badania wód i ścieków, surowców i produktów na zawartość substancji szkodliwych i toksycznych, badania odpadów deponowanych na składowiskach.
Zespoły.
W Instytucie działają zespoły, które zajmują działalnością badawczo-rozwojową:
Czasopismo Fibres&amp;Textiles in Eastern Europe.
Instytut wydaje angielskojęzyczne czasopismo naukowe Fibres &amp; Textiles in Eastern Europe (FTEE), poświęcone problemom naukowym i aplikacyjnym obejmującym szeroko pojęte dziedziny wytwarzania i przetwarzania polimerów włóknotwórczych, w tym biopolimerów, włókien, wyrobów włókienniczych (jak tkaniny, dzianiny i włókniny) oraz włóknistych (jak np. papier, tektura). Szczególną uwagę poświęca się zagadnieniom bio- i nanotechnologii, biodegradacji oraz ochronie środowiska. W czasopiśmie publikowane są również materiały obejmujące ogólne zagadnienia, związane z włókiennictwem, aspektami ekonomicznymi, w tym z integracją europejską oraz informacje o światowych osiągnięciach sztuki włókna oraz o konferencjach i sympozjach związanych z problematyką czasopisma.
Czasopismo indeksowane jest na liście filadelfijskiej i w bazie naukowej IC Journals Master List; od 2001 roku posiada Impact Factor (IF), natomiast od 2009 Index Copernicus (ICV).

</doc>
<doc id="4227128" url="https://pl.wikipedia.org/wiki?curid=4227128" title="Likwidacja Heinricha Krafta">
Likwidacja Heinricha Krafta

Likwidacja Heinricha Krafta – zamach dokonany 1 kwietnia 1944 przez członków Kedywu Armii Krajowej na szefie siedleckiego Kripo SS-Sturmscharführerze Heinrichu Krafcie.
Historia.
Zamach miał miejsce w Siedlcach i dokonał go Oddział Kedywu Obwodu AK Siedlce pod dowództwem ppor. Czesława Dylewicza „Krukowskiego”. Jednym z uczestników akcji był także Witalis Skorupka. Eliminacja Krafta dokonana została w czasie akcji zaopatrzeniowej w lokalnym oddziale Spółdzielni Handlowo-Rolniczej „Rolnik”, która po przejęciu przez władze okupacyjne zarządzana była przez Niemców.
Akcja rozpoczęła się o godz. 11. Żołnierze Kedywu sterroryzowali obsługę i wdarli się do środka lokalu spółdzielni. Dla zmylenia tropów Akowcy posługiwali się w czasie napadu językiem rosyjskim, aby rzucić podejrzenie na radzieckich partyzantów i ochronić lokalną społeczność przed późniejszymi szykanami i represjami za atak.
O ataku na spółdzielnię poinformowany został lokalny oddział niemieckiej służby bezpieczeństwa pod dowództwem Heinricha Krafta, który podjął interwencję. Funkcjonariusze Kripo przyjechali na miejsce akcji służbowym mercedesem i wbiegli do budynku spółdzielni, gdzie wywiązała się strzelanina z oddziałem AK. W jej wyniku zginął szef Kripo Heinrich Kraft, jego szofer Alfons Metz oraz 1 volksdeutsch. Nazwisko Krafta znajdowało się na liście niemieckich przedstawicieli aparatu terroru przeznaczonych do eliminacji – objęty był tzw. Akcją Topiel.

</doc>
<doc id="4227131" url="https://pl.wikipedia.org/wiki?curid=4227131" title="Eudontomyzon graecus">
Eudontomyzon graecus



</doc>
<doc id="4227132" url="https://pl.wikipedia.org/wiki?curid=4227132" title="Centralna Szkoła Partyjna przy KC PZPR 1968-1971">
Centralna Szkoła Partyjna przy KC PZPR 1968-1971



</doc>
<doc id="4227133" url="https://pl.wikipedia.org/wiki?curid=4227133" title="Katarzyna Nowak">
Katarzyna Nowak



</doc>
<doc id="4227137" url="https://pl.wikipedia.org/wiki?curid=4227137" title="Józef Kowalski (1904-1986)">
Józef Kowalski (1904-1986)



</doc>
<doc id="4227141" url="https://pl.wikipedia.org/wiki?curid=4227141" title="Zbiorniki trymujące">
Zbiorniki trymujące

Zbiorniki trymujące – zespół zbiorników umieszczonych na dziobie i rufie jednostki pływającej, w tym zwłaszcza okrętu podwodnego, w celu kontroli przegłębienia (trymu) jednostki.
W nomenklaturze floty podwodnej „trym” oznacza, że okręt podwodny jest tak bliski jak to tylko możliwe stanu neutralnej pływalności oraz ma swoje wzdłużne środki ciężkości i wyporu w tym samym pionie co oś pozioma okrętu. W przeszłości okręty podwodne musiały pływać z niewielką prędkością z uwagi na potrzebę zachowania ciszy oraz celem oszczędzania energii zgromadzonej w ich akumulatorach elektrycznych. Pływanie w stanie trymu było w związku z tym żywotną koniecznością. Także jednak w czasach współczesnych zachowanie trymu jest korzystne dla jednostki podwodnej, zarówno z uwagi na znaczenie trymu w tych aspektach, jak i z racji związanego z przegłębieniem wpływu hydrostatyki i hydrodynamiki na operacje podwodne. Zbiorniki trymujące są częścią wyposażenia trymującego służącego przeniesieniu środka ciężkości w pionie poniżej środka wyporu okrętu podwodnego, co umożliwia utrzymanie okrętu w stanie neutralnego trymu.
Aranżacja systemu trymującego.
Istotne znaczenie ma sposób aranżacji zbiorników w celu jak najlepszego ich wykorzystania. Podstawowa metoda to wykorzystanie zaledwie dwóch zbiorników – jednego skrajnie na dziobie, drugiego zaś odpowiednio na rufie, zwanych wówczas „dziobowym zbiornikiem trymującym” i „rufowym zbiornikiem trymującym”. Równe sobie wielkością zbiorniki tego rodzaju umieszcza się w sposób oddzielający je od zewnętrznego ciśnienia hydrostatycznego po przeciwległych końcach okrętu, tak daleko jak to tylko możliwe w kierunku dziobu i rufy. Są także połączone ze sobą za pomocą rurociągów trymujących, którymi w zależności od potrzeby przepompowywana jest woda między nimi, bądź to za pomocą pomp, bądź też za pomocą powietrza pod niskim ciśnieniem. W celu dokonania korekty która wywołuje zmianę jedynie w zakresie balansu wzdłużnego, jeden ze zbiorników jest częściowo opróżniany, drugi zaś częściowo wypełniany - przez przepompowanie wody między nimi. W takiej sytuacji następuje zmiana wzdłużnego momentu przy zachowaniu niezmienionego ciężaru. W celu dokonania zmiany wywołującej efekt w zakresie ciężaru, jeden lub oba zbiorniki są częściowo opróżniane bądź napełniane - podczas gdy moment wzdłużny pozostaje stały. W celu zaś wywołania efektu w zakresie zarówno ciężaru lub wyporności jak i momentu wzdłużnego, zastosowanie mają inne kombinacje wypełniania i napełniania obu zbiorników. Ilość wody używanej do trymowania stanowi połowę całkowitej objętości zbiorników trymujących, ich rozmiary zaś oparte są o kalkulacje maksymalnego obciążenia.
Jeśli do trymowania używane jest jedynie sprężone powietrze, zwykle w okręcie znajdują się dwie pary zbiorników trymujących: na dziobie po jednym na sterburcie i bakburcie dziobu oraz odpowiednio para zbiorników na rufie. Są one połączone ze sobą odpowiednio prawo- i lewoburtowymi rurociągami. Sprężone powietrze wtłaczane jest, dla przykładu, do dziobowego zbiornika na backburcie (lewej) i rufowego zbiornika na sterburcie (prawej) – rufa jest tu trymowana przez zbiorniki na lewej burcie, dziób zaś przez parę prawoburtową. Kiedy jeden ze zbiorników zostanie wypróżniony, może nastąpić zmiana stron trymowania, tj. sprężone powietrze wtłaczane jest do lewoburtowego zbiornika na rufie prawoburtowego zbiornika na dziobie, podczas gdy pozostałe zbiorniki są w tym czasie odpowietrzane. Okręt może zostać teraz strymowany na lewą stronę dziobu i prawą stronę rufy.
Ponieważ zbiorniki trymujące umieszczane są zwykle wewnątrz kadłuba ciśnieniowego, mogą być łatwo zalewane wodą z morza, zaś odpowietrzane do wnętrza okrętu. Opróżnianie zbiorników z wody jest już jednak trudniejszym zadaniem, gdyż wydmuchiwanie wody wymaga dużej energii niezbędnej do pokonania otaczającego jednostkę ciśnienia hydrostatycznego – woda może zostać co prawda wydmuchnięta do morza za pomocą sprężonego powietrza, jednak ten proces jest bardzo hałaśliwy, a następujące w konsekwencji zaraz potem odpowietrzenie zbiorników do wnętrza okrętu znacznie podnosi ciśnienie w jego wnętrzu. Taki sposób wymaga też, aby zbiorniki same w sobie były odporne na ciśnienie hydrostatyczne (równe odporności całego kadłuba sztywnego) Alternatywnym sposobem jest wypychanie wody do morza za pomocą pomp, co wymaga instalacji osobnych pomp dedykowanych poszczególnym zbiornikom, bądź też centralnej pompy z zaworami ujścia i wejścia umieszczonej w centralnym punkcie okrętu i połączonej rurociągami z rufowymi i dziobowymi zbiornikami trymującymi. Cały system rurociągów musi przy tym być wytrzymały na ciśnienie hydrostatyczne w zanurzeniu okrętu.
System trzech zbiorników.
Wariantem powyższego układu jest system z trzema zbiornikami, z umieszczonym centralnie w śródokręciu zbiornikiem kompensacyjnym. Zaletą tego układu jest fakt że jedynie zbiornik kompensacyjny musi być odporny na działanie ciśnienia hydrostatycznego, gdyż tylko ten zbiornik pobiera wodę bezpośrednio z otoczenia morskiego i tylko z tego zbiornika woda jest wyrzucana do morza, zaś rufowe i dziobowe zbiorniki trymujące są całkowicie odizolowane od morza. W takim układzie zbiorniki trymujące używane są wyłącznie do dostosowywania balansu wzdłużnego.
Przy takiej architekturze systemu trymującego stosowany jest układ dwóch pomp z jedną dużą pompą podłączoną wyłącznie do zbiornika kompensacyjnego, oraz drugą mniejszą pompą trymującą służącą do transferu wody między zbiornikami trymującymi. Taki system znacznie zmniejsza długość rurociągów o wytrzymałości na działanie ciśnienia hydrostatycznego dorównującej wytrzymałości kadłuba sztywnego, gdyż jedynie zbiornik kompensacyjny oraz część jego rurociągów zaangażowanych w wyrzucanie wody na zewnątrz okrętu poddane są działaniu tegoż ciśnienia.
System multizbiorników.
Układ z trzema zbiornikami jest systemem wysoce pożądanym, może być jednak niepraktyczny w małych jednostkach podwodnych z uwagi na ograniczoną ilość miejsca w optymalnej lokalizacji w dolnej części okrętu. W takiej sytuacji niezbędne jest zastąpienie jednego zbiornika kompensacyjnego w środkowej części okrętu kilkoma mniejszymi zbiornikami umieszczonymi w innych dostępnych lokalizacjach. W celu uniknięcia wiążącego się z tym skomplikowanego systemu rur poddanego działaniu ciśnienia hydrostatycznego, jedynie jeden z tych mniejszych zbiorników może być zbiornikiem „twardym”, czyli odpornym na ciśnienie, pozostałe zaś mogą zostać odizolowane od morza i działać jedynie przez system wewnętrznych rurociągów łączących je ze sobą oraz zbiornikami trymującymi.

</doc>
<doc id="4227152" url="https://pl.wikipedia.org/wiki?curid=4227152" title="Shinya Tanoue">
Shinya Tanoue



</doc>
<doc id="4227155" url="https://pl.wikipedia.org/wiki?curid=4227155" title="USCGC Midgett">
USCGC Midgett

Okręty United States Coast Guard o nazwie USCGC „Midgett”:

</doc>
<doc id="4227156" url="https://pl.wikipedia.org/wiki?curid=4227156" title="Yusuke Tasaka">
Yusuke Tasaka



</doc>
<doc id="4227164" url="https://pl.wikipedia.org/wiki?curid=4227164" title="Aleksander Ronikier">
Aleksander Ronikier

Aleksander Jan Ronikier (ur. 13 lutego 1942 w Nowym Targu) – polski naukowiec i działacz sportowy, pracownik naukowy Akademii Wychowania Fizycznego w Warszawie, prezes Zarządu Głównego Akademickiego Związku Sportowego (1991–1999), koszykarz, mistrz (1967) i reprezentant Polski.
Życiorys.
W 1959 ukończył Liceum w Aninie, w 1963 studia na Wydziale Rehabilitacji Akademii Wychowania Fizycznego w Warszawie, w 1971 ukończył także studia na Wydziale Biologii Uniwersytetu Marii Curie-Skłodowskiej w Lublinie. W czasie studiów został zawodnikiem AZS-AWF Warszawa, w 1960 wywalczył z tą drużyną mistrzostwo Polski juniorów, w 1962 wicemistrzostwo, w 1967 mistrzostwo Polski seniorów. Karierę zakończył w 1970. W latach 1961–1964 wystąpił w 16 spotkaniach reprezentacji Polski.
Po studiach pozostał pracownikiem warszawskiej AWF, tam w 1970 obronił pracę doktorską "Typ czynnościowy układu nerwowego człowieka a zdolność do pracy fizycznej na podstawie badań energetyki pracy" napisaną pod kierunkiem Wiesława Romanowskiego, w 1983 habilitował się na podstawie pracy "Czynniki warunkujące wydolność fizyczną dzieci". W 1993 otrzymał tytuł profesora nauk o kulturze fizycznej.
Pracował początkowo w Katedrze Anatomii, następnie Zakładzie Fizjologii AWF, w latach 1975–1980 był zastępcą dyrektora Instytutu nauk Biologicznych AWF, w latach 1980–1984 wykładał na Wydziale Zdrowia i Wychowania Fizycznego Uniwersytetu w Zarii. Po utworzeniu na AWF w 1984 Wydziału Rehabilitacji został jego prodziekanem ds. nauki, w latach 1987–1993 był dziekanem Wydziału, kierował Zakładem (od 1994 Katedrą) Biologicznych Podstaw Rehabilitacji, a w ramach tej Katedry Zakładem Fizjologii i Diagnostyki Czynnościowej.
W 1989 należał do założycieli Polskiego Towarzystwa Rehabilitacji, był członkiem jego zarządu oraz redaktorem naczelnym wydawanego przez PTRech kwartalnika "Postępy Rehabilitacji", otrzymał godność członka honorowego PTRech. Od 1994 jest członkiem korespondentem Towarzystwa Naukowego Warszawskiego
W latach 1977–1980 był wiceprezesem ds. sportu, a w latach 1991–1999 prezesem Zarządu Głównego Akademickiego Związku Sportowego, w latach 1999–2001 członkiem zarządu Polskiego Komitetu Olimpijskiego z ramienia AZS. Członkiem zarządu PKOL był już od 1997, w 2001 został wybrany wiceprezesem PKOL ds. współpracy międzynarodowej. Od 1977 uczestniczył w pracach Międzynarodowej Federacji Sportu Uniwersyteckiego (FISU) (1977–1983 jako audytor, 1979–1983 członek Komisji Naukowej, 1987–1995 członek Komitetu Wykonawczego), w 1995 został jako pierwszy Polak członkiem honorowym FISU. Był także członkiem rady FIBA ds. koszykówki osób niepełnosprawnych.
Był odznaczony Krzyżem Kawalerskim i w 2004 Krzyżem Oficerskim Orderu Odrodzenia Polski (M.P. nr 5 z 2005, poz. 43). W 2017 został nagrodzony medalem Kalos Kagathos.
Jego dziadkiem był Bogdan Jaxa-Ronikier.

</doc>
<doc id="4227168" url="https://pl.wikipedia.org/wiki?curid=4227168" title="Jan Kroczek">
Jan Kroczek

Jan Kroczek (ur. 3 czerwca 1888, zm. 1 marca 1966) – polski duchowny rzymskokatolicki, pułkownik, zastępca Generalnego Dziekana Ludowego Wojska Polskiego.
Życiorys.
Syn Ignacego. Po zakończeniu I wojny światowej wstąpił do służby duszpasterskiej Wojska Polskiego. Został awansowany na stopień kapelana (kapitan) ze starszeństwem z dniem 1 czerwca 1919. Sprawował stanowiska kapelana w Szpitalu Okręgowym VIII w Toruniu. Został awansowany na stopień starszego kapelana ze starszeństwem z dniem 1 stycznia 1930. Od 1930 do 1939 był administratorem parafii garnizonowej św. Katarzyny Aleksandryjskiej w Toruniu. W latach 1934–1938 sprawował także opiekę duszpasterską w Szkole Podchorążych Marynarki Wojennej w Toruniu. Na stopień proboszcza został mianowany ze starszeństwem z dniem 19 marca 1939 w duchowieństwie wojskowym wyznania rzymskokatolickiego. 
Po zakończeniu II wojny światowej był oficerem-duchownym w służbie czynnej Duszpasterstwa Wojskowego Wyznania Rzymskokatolickiego. Z dniem 15 grudnia 1947 w stopniu podpułkownika został zatwierdzony na stanowisku proboszcza 15 Dywizji Piechoty (DOW I). Był jednym księży redagujących czasopismo „Głos Kapłana”, ukazujące się za zgodą władz PRL od 1950. Na początku lat 50. był członkiem Głównej Komisji Księży przy ZBoWiD w Warszawie. 
Zmarł 1 marca 1966 i został pochowany na Cmentarzu Wojskowym na Powązkach w Warszawie (kwatera A2-3-16).

</doc>
<doc id="4227169" url="https://pl.wikipedia.org/wiki?curid=4227169" title="Tadeusz Gasztold">
Tadeusz Gasztold

 
Tadeusz Gasztold (ur. 1 stycznia 1932 w Wilnie, zm. 14 czerwca 2000 w Koszalinie) – polski historyk i dziennikarz, docent.
Życiorys.
Absolwent polonistyki na Uniwersytecie Wrocławskim (1955, mgr – "Analiza słowotwórstwa śląskich nazw miejscowych w niemiecko-łacińsko-polskim słowniku Kuschiusa z XVII wieku"). Następnie dziennikarz w piśmie „Głos Koszaliński”. Doktorat w 1969 ("Polscy robotnicy przymusowi w rolnictwie Pomorza Zachodniego 1939–1945"). Habilitacja w 1999 ("Życie kulturalno-oświatowe w obozach polskich jeńców wojennych w Niemczech i Związku radzieckim w latach drugiej wojny światowej"). W latach 1963–1967 kierownik Referatu Historii Partii w Komitecie Wojewódzkim PZPR w Koszalinie. W latach 1958–1968 pracownik Stacji Naukowej Polskiego Towarzystwa Historycznego w Słupsku, w okresie 1968–1975 w Koszalińskim Ośrodku Naukowo-Badawczym (przez pewien czas dyrektor). Był też dyrektorem Muzeum Okręgowego w Koszalinie oraz prodziekanem Wydziału Humanistycznego Wyższej Szkoły Pedagogicznej w Słupsku oraz dyrektorem Instytutu Historii WSP w Słupsku (1981–1984). Od 1993 do 1999 był redaktorem naczelnym pisma „Ziemia Oszmiańska”, nieregularnego pisma Związku Polaków na Białorusi (oddział w Oszmianie) wydawane przy wsparciu Towarzystwa Miłośników Wilna i Kresów Wschodnich w Koszalinie. Założyciel i wieloletni prezes Towarzystwa Przyjaciół Wilna i Kresów Wschodnich. Przewodniczący komitetu organizacyjnego budowy pierwszego w Polsce Pomnika Ofiar Bolszewizmu (odsłonięty w Koszalinie 19 listopada 1989 roku). 

</doc>
<doc id="4227174" url="https://pl.wikipedia.org/wiki?curid=4227174" title="Shinichi Terada">
Shinichi Terada



</doc>
<doc id="4227178" url="https://pl.wikipedia.org/wiki?curid=4227178" title="Kohei Tokita">
Kohei Tokita



</doc>
<doc id="4227180" url="https://pl.wikipedia.org/wiki?curid=4227180" title="Seitaro Tomisawa">
Seitaro Tomisawa



</doc>
<doc id="4227183" url="https://pl.wikipedia.org/wiki?curid=4227183" title="Radiostacja Kościuszko">
Radiostacja Kościuszko



</doc>
<doc id="4227185" url="https://pl.wikipedia.org/wiki?curid=4227185" title="Narciarstwo dowolne na Zimowych Igrzyskach Olimpijskich 2018 – skicross mężczyzn">
Narciarstwo dowolne na Zimowych Igrzyskach Olimpijskich 2018 – skicross mężczyzn

Skicross mężczyzn – jedna z konkurencji rozgrywanych w ramach narciarstwa dowolnego na Zimowych Igrzyskach Olimpijskich w Pjongczangu. Zawodnicy rywalizowali w dniu 21 lutego w Bogwang Phoenix Park.
Mistrzem olimpijskim został Kanadyjczyk Brady Leman. Drugie miejsce zajął Szwajcar Marc Bischofberger. Na trzecim stopniu podium uplasował się olimpijczyk z Rosji Siergiej Ridzik.

</doc>
<doc id="4227190" url="https://pl.wikipedia.org/wiki?curid=4227190" title="Shinya Tomita">
Shinya Tomita



</doc>
<doc id="4227192" url="https://pl.wikipedia.org/wiki?curid=4227192" title="Ksawery Andrysiak">
Ksawery Andrysiak

Ksawery Andrysiak (ur. ?, zm. 1953) – polski duchowny rzymskokatolicki, kapelan Ludowego Wojska Polskiego, notariusz Generalnego Dziekanatu.
Życiorys.
Syn Stanisława. Po zakończeniu II wojny światowej był oficerem-duchownym w służbie czynnej Duszpasterstwa Wojskowego Wyznania Rzymskokatolickiego. Pod koniec 1945 roku był dziekanem Okręgu Wojskowego I. Z dniem 15 grudnia 1947 w stopniu majora został zatwierdzony na stanowisku proboszcza 10 Dywizji Piechoty (OW IV). Do 1953 był p.o. proboszcza garnizonu w Warszawie.
Postanowieniem Prezydenta RP Bolesława Bieruta z 17 czerwca 1950, na wniosek Zarządu Głównego Związku Bojowników o Wolność i Demokrację, został odznaczony Złotym Krzyżem Zasługi "za zasługi w pracy społecznej".
Został pochowany na Cmentarzu Wojskowym na Powązkach w Warszawie (kwatera 4A-3-3).

</doc>
<doc id="4227201" url="https://pl.wikipedia.org/wiki?curid=4227201" title="Büdingen (Hesja)">
Büdingen (Hesja)



</doc>
<doc id="4227205" url="https://pl.wikipedia.org/wiki?curid=4227205" title="Korea (część wsi Kosów)">
Korea (część wsi Kosów)



</doc>
<doc id="4227206" url="https://pl.wikipedia.org/wiki?curid=4227206" title="Batorówka (część wsi Kosów)">
Batorówka (część wsi Kosów)



</doc>
<doc id="4227207" url="https://pl.wikipedia.org/wiki?curid=4227207" title="BDFL">
BDFL



</doc>
<doc id="4227208" url="https://pl.wikipedia.org/wiki?curid=4227208" title="Krucha Szczelina (Bieszczady)">
Krucha Szczelina (Bieszczady)

Krucha Szczelina – jaskinia w polskich Bieszczadach. Ma dwa otwory wejściowe znajdujące się na południowo-wschodnim zboczu Jam w paśmie Łopiennika i Durnej, w dolinie Solinki, niedaleko Buka, w pobliżu Jaskini Wilczej i Groty Teodora, na wysokości 555 m n.p.m. Długość jaskini wynosi 12,5 metrów, a jej deniwelacja 4 metry.
Opis jaskini.
Jaskinię stanowią dwa proste i równoległe korytarzyki połączone ze sobą w środkowej części studzienką. Górny korytarzyk zaczyna się w niewielkim otworze wejściowym i kończy po 2,5 metrów. Dolny korytarz jest dłuższy (5,5 metrów). Zaczyna się w małym otworze z okapem i prożkiem, a kończy zawaliskiem. Od prożka odchodzi 2-metrowa szczelinowy korytarzyk.
Przyroda.
W jaskini brak jest nacieków. Flory i fauny nie badano.
Historia odkryć.
Brak jest danych o odkrywcach jaskini. Jej pierwszy opis i plan sporządzili T. Mleczek i B. Szatkowski w kwietniu 2010 roku.

</doc>
<doc id="4227209" url="https://pl.wikipedia.org/wiki?curid=4227209" title="Rogówka (część wsi Tumanek)">
Rogówka (część wsi Tumanek)



</doc>
<doc id="4227211" url="https://pl.wikipedia.org/wiki?curid=4227211" title="Ambroży Dykier">
Ambroży Dykier

Ambroży Piotr Dykier (ur. 1 lub 4 grudnia 1911 w Śluzie, zm. 24 marca 1972 w Sopocie) – polski duchowny rzymskokatolicki.
Urodził się 1 lub 4 grudnia 1911 w Śluzie jako syn Szymona i Anastazji. Był bratem m.in. Franciszka, Alojzego, Pawła (1915-1978, także ksiądz). W 1937 otrzymał święcenia prezbiteratu.
W 1948 został proboszczem parafii św. Michała Archanioła w Sopocie, pozostając nim przez niespełna 25 lat. Podjął tam budowę świątyni. W 1951 wybudowany został dolny kościół, a później wzniesiony został kościół górny, który został konsekrowany w 1973 roku.
Zmarł 24 marca 1972 w Sopocie. Pochowany na cmentarzu katolickim w Sopocie (kwatera B4-Z4-3).

</doc>
<doc id="4227215" url="https://pl.wikipedia.org/wiki?curid=4227215" title="Program Operacyjny Innowacyjna Gospodarka 2007-2013">
Program Operacyjny Innowacyjna Gospodarka 2007-2013



</doc>
<doc id="4227218" url="https://pl.wikipedia.org/wiki?curid=4227218" title="Pasieka (część wsi Czernichów)">
Pasieka (część wsi Czernichów)



</doc>
<doc id="4227219" url="https://pl.wikipedia.org/wiki?curid=4227219" title="Nauczycielskie Kolegium Języków Obcych - Regent College">
Nauczycielskie Kolegium Języków Obcych - Regent College



</doc>
<doc id="4227221" url="https://pl.wikipedia.org/wiki?curid=4227221" title="Kłosowo (część wsi Rąb)">
Kłosowo (część wsi Rąb)



</doc>
<doc id="4227225" url="https://pl.wikipedia.org/wiki?curid=4227225" title="Grota Teodora">
Grota Teodora

Grota Teodora – jaskinia, a właściwie schronisko, w polskich Bieszczadach. Wejście do niej znajdowało się na południowo-wschodnim zboczu Jam w paśmie Łopiennika i Durnej, w dolinie Solinki, niedaleko Buka, w pobliżu Jaskini Wilczej i Kruchej Szczeliny, na wysokości 550 m n.p.m.. Długość jaskini wynosi 7 metrów, a jej deniwelacja 2 metry.
Opis jaskini.
Jaskinię stanowi niewielka studzienka zaczynająca się w niedużym otworze wejściowym. Z jej dna odchodzi kilkumetrowy korytarz kończący się szczelinami nie do przejścia.
Przyroda.
W jaskini brak jest nacieków. Flory i fauny nie badano.
Historia odkryć.
Brak jest danych o odkrywcach jaskini. Jej opis sporządzili T. Mleczek i B. Szatkowski w kwietniu 2010 roku. W październiku 2014 roku stwierdzono zawalenie się wejścia do jaskini.

</doc>
<doc id="4227229" url="https://pl.wikipedia.org/wiki?curid=4227229" title="Gjergj Volaj">
Gjergj Volaj

Gjergj Volaj (ur. 21 września 1904 we wsi Shirokë k. Szkodry, zm. 3 lutego 1948 w Szkodrze) – albański biskup katolicki, ordynariusz diecezji Sapa w latach 1940-1947.
Życiorys.
Był najstarszym synem rybaka Lazëra Volaja. Uczył się w Kolegium św. Franciszka Ksawerego w Szkodrze, a następnie wyjechał na studia teologiczne do Padwy. 26 lipca 1930 otrzymał święcenia kapłańskie z rąk abp Lazëra Mjedy. Po święceniach pracował początkowo w parafii Mali i Jushit, a od 1936 w Shkrelu.
8 września 1940 otrzymał sakrę biskupią i objął funkcję ordynariusza diecezji Sapa. W tym czasie miał 36 lat i był najmłodszym katolickim biskupem na świecie. Do 1944 jego rezydencja mieściła się w rejonie Zadrimë. W 1944 została zniszczona i splądrowana przez partyzantów komunistycznych, a Volaj przeniósł się do wsi Nenshat.
26 maja 1946 przewodniczył ceremonii pogrzebowej abp Gaspera Thaçiego. Mimo przeszkód ze strony władz komunistycznych procesja pogrzebowa przeszła przez centrum Szkodry, a biskup Volaj wygłosił homilię, w której zaapelował do wiernych o zachowanie wiary katolickiej, a do rządu o zaprzestanie prześladowań. W styczniu 1947 został aresztowany przez funkcjonariuszy Sigurimi i oskarżony o uprawianie wrogiej propagandy antykomunistycznej. W czasie procesu obciążały go zeznania innych duchownych Rroka Gurashiego i Ndoca Sahaticiji. Skazany na skazany na śmierć i stracony przez rozstrzelanie w Szkodrze, jego ciało wrzucono do kanału ściekowego. Volaj był ostatnim ordynariuszem diecezji Sapa w okresie komunizmu, a zwierzchnictwo nad diecezją do 1967 sprawował ordynariusz archidiecezji szkoderskiej.

</doc>
<doc id="4227231" url="https://pl.wikipedia.org/wiki?curid=4227231" title="Oni (Teresa Torańska)">
Oni (Teresa Torańska)



</doc>
<doc id="4227238" url="https://pl.wikipedia.org/wiki?curid=4227238" title="Stanisław Huet">
Stanisław Huet

Stanisław Marian Huet (ur. 8 lipca 1904 we Lwowie, zm. 13 marca 1961 w Warszawie) – polski duchowny rzymskokatolicki, pastoralista, teolog moralista, działacz
społeczny, w latach 1953-1956 wikariusz generalny Archidiecezji krakowskiej, zaliczany do tzw. księży patriotów.
Życiorys.
Był synem Zygmunta Hueta i Teofili Huet, z d. Grabińskiej. 
Początkowo był uczniem gimnazjum w Wiedniu, w 1922 ukończył IV Państwowe Gimnazjum im. Jana Długosza we Lwowie, w tym samym roku wstąpił do seminarium duchownego w tym mieście. W 1924 został wysłany na studia doktoranckie na Gregorianum, w 1926 obronił tam pracę doktorską. . 6 listopada 1927 przyjął święcenia kapłańskie, w 1929 obronił pracę doktorską z teologii na Angelicum. Po powrocie do Polski pracował w Żółkwi (1929-1930), a od 1931 w Stryju, gdzie był katechetą w szkole powszechnej im. Jana Kochanowskiego oraz żeńskim seminarium nauczycielskim. W latach 1933-1937 był kapelanem Polskiego Towarzystwa Lekarskiego w Morszynie, w 1937 opublikował prace "Psychoanaliza a sakrament pokuty" i "Aleksander Manzoni. Uwagi nad moralnością katolicką". Od tego samego roku pracował w I Państwowym Gimnazjum i Liceum we Lwowie. 12 lipca 1938 habilitował się na Uniwersytecie Jagiellońskim z zakresu teologii pastoralnej i otrzymał stopień docenta.
Okres II wojny światowej spędził we Lwowie jako kapelan zakonny sióstr karmelitanek. W latach 1945-1949 mieszkał w Zabrzu, gdzie pracował jako kapelan Szpitala Ubezpieczalni Społecznej, był także cenzorem w administracji apostolskiej Opola, w 1947 wydał pracę "Psychiatria duszpasterska". W 1949 był krótko wikariuszem w parafii św. Rodziny we Wrocławiu. Od września 1949 pracował jako profesor kontraktowy Wydziału Teologii Katolickiej Uniwersytetu Warszawskiego, w 1951 został prodziekanem tego wydziału, w marcu 1953 profesorem nadzwyczajnym, w maju 1953 profesorem zwyczajnym. Po likwidacji Wydziału w 1954 wykładał na nowo powstałej Akademii Teologii Katolickiej, otrzymał wówczas tytuł profesora zwyczajnego. W tym samym roku opublikował pracę "Cnota religijności", w 1955 "Sakrament pokuty w świetle teologii i psychohigieny", w 1956 "Eucharystia. Traktat teologicznomoralny". Od 1957 do śmierci kierował Katedrą Teologii Moralnej Szczegółowej ATK, wypromował dwóch doktorów, w tym Teodora Raka.
Od 1950 był aktywnym członkiem Komisji Intelektualistów i Działaczy Katolickich przy Polskim Komitecie Obrońców Pokoju, w 1953 wszedł w skład Komisji Duchownych i Świeckich Działaczy przy Ogólnopolskim Komitecie Frontu Narodowego, był członkiem jej władz, kierował w niej Sekcją Średniego i Wyższego Nauczania Katolickiego, był także przewodniczącym oddziału krakowskiego. W latach 1953-1956 był jednym z dwóch narzuconych przez władze PRL wikariuszy generalnych archidiecezji krakowskiej (drugim był Bonifacy Woźny).
Od 1955 był członkiem redakcji pisma "Kuźnica Kapłańska", od 1959 był wiceprezesem Centralnego Zarządu Kół Księży, a od 1960 członkiem zarządu Zrzeszenia Katolików Caritas.
Zmarł w nocy z 13 na 14 marca 1961 w Warszawie, na atak serca, bezpośrednio po rozmowie z kardynałem Stefanem Wyszyńskim. Prasa zachodnia spekulowała, że w czasie tej rozmowy zagrożono mu ekskomuniką. Został pochowany na cmentarzu Powązkowskim w Warszawie (kwatera 41-1-16).

</doc>
<doc id="4227243" url="https://pl.wikipedia.org/wiki?curid=4227243" title="Brian Gottfried">
Brian Gottfried

Brian Gottfried (ur. 27 stycznia 1952 w Baltimore) – amerykański tenisista, zwycięzca French Open 1975 i 1977 oraz US Open 1976 w grze podwójnej, zdobywca Pucharu Davisa 1978 i 1982.
Kariera tenisowa.
Zawodowym tenisistą Gottfried był w latach 1972–1984. W tym czasie zdobył dwadzieścia pięć tytułów singlowych i pięćdziesiąt cztery deblowe o randze ATP World Tour. Osiągnął także dwadzieścia sześć finałów w grze pojedynczej i czterdzieści jeden w grze podwójnej. Startując w zawodach Wielkiego Szlema najdalej w singlu doszedł do finału French Open 1977, ponosząc porażkę w spotkaniu o tytuł z Guillermem Vilasem. Na tym samym turnieju wygrał zawody deblowe partnerując Raúlowi Ramírezowi. Wspólnie z Ramírezem wygrał French Open 1975 i Wimbledon 1976 oraz przegrał cztery wielkoszlemowe finały. W latach 1974 i 1975 para Gottfried–Ramírez otrzymała nagrodę ATP "Doubles Team of the Year". W 1976 został wyróżniony za największy postęp w sezonie ("Most Improved Player of the Year") i awans na pozycję wicelidera rankingu ATP w deblu. W ostatnim roku swojej kariery wygrał nagrodę sportowca roku ("Sportsmanship Award"). W kwietniu 1977 magazyn Newsweek nawał Gottfrieda „aktualnie najlepszym tenisistą świata”.
W latach 1976–1982 reprezentował Stany Zjednoczone w Pucharze Davisa, zdobywając z zespołem dwukrotnie trofeum, podczas edycji 1978 i 1982. Zagrał przez ten czas w czternastu meczach, w siedmiu triumfując.
W rankingu gry pojedynczej Gottfried najwyżej był na 3. miejscu (19 czerwca 1977), a w klasyfikacji gry podwójnej na 2. pozycji (12 grudnia 1976).

</doc>
<doc id="4227244" url="https://pl.wikipedia.org/wiki?curid=4227244" title="Musa Mustafa Musa">
Musa Mustafa Musa

Musa Mustafa Musa (eg. ar. موسى مصطفى موسى; ur. 13 lipca 1952 w Gizie) – egipski polityk i architekt, lider partii Al-Ghad, kandydat w wyborach prezydenckich w 2018 roku.
Życiorys.
Ukończył studia licencjackie w Egipcie, zaś magisterium z architektury za radą ojca we francuskiej École nationale supérieure d'architecture de Versailles. Działał w młodzieżówce partii Nowy Wafd, następnie do niej przystąpił. W 2005 roku przeszedł do liberalnego reformistycznego ugrupowania Al-Ghad ("Jutro"), gdzie objął funkcję wiceprzewodniczącego. W październiku tego samego roku skazany został lider partii, Ajman Nur. Doszło wówczas do rozłamu – zarówno Musa, jak i żona Nura Gamila Ismail rozpoczęli działanie pod nazwą starej partii, używając jej symboli. Ostatecznie spór o następstwo został rozstrzygnięty sądownie w 2011 roku na rzecz Musy. Z list Al-Ghadu bezskutecznie kandydował w wyborach parlamentarnych z 2010 i 2011/2012 roku.
Początkowo brał udział w kampanii prezydenckiej ubiegającego się o reelekcję Abd al-Fattaha as-Sisiego podczas wyborów z 2018. Nieoczekiwanie 20 stycznia 2018 ogłosił, że sam będzie się ubiegać o to stanowisko, deklarując poparcie 27 parlamentarzystów i 47 000 podpisów za kandydaturą. Dokumenty potrzebne do rejestracji Musy złożono zaledwie około 15 minut przed upływem terminu. Wobec bojkotu i wycofania się z wyborów większości kandydatów (m.in. Sami Hafiz Anan, Chalid Ali) lub odrzucenia ich kandydatur (Ahmad Szafik) został jedynym kontrkandydatem as-Sisiego. Zadeklarował bycie kandydatem poważnym i niezależnym od as-Sisiego pomimo wspierania go. W głosowaniu otrzymał 2,92% poparcia.
Jest żonaty, ma dwie córki. Jego brat jest dyrektorem egipskiej izby handlowej.

</doc>
<doc id="4227246" url="https://pl.wikipedia.org/wiki?curid=4227246" title="Louis Hofmann">
Louis Hofmann

Louis Hofmann (ur. 3 czerwca 1997 w Bergisch Gladbach) – niemiecki aktor telewizyjny i filmowy, który po raz pierwszy zwrócił uwagę krytyki jako pierwszoplanowy bohater niemieckiego filmu "Tom Sawyer" z 2011 roku oraz zdobywca nagrody Bodil Award dla najlepszego aktora drugoplanowego za rolę nastoletniego niemieckiego jeńca wojennego w duńsko-niemieckiej produkcji z 2015 roku "Under Sandet" ("Pole minowe").
Pierwszoplanowa rola w filmie „Środek świata” przyniosła mu popularność gwiazdy w Niemczech. Jest również znany z roli Jonasa Kahnwalda w netflixowym serialu „Dark” z roku 2017. W 2018 zdobywca Złotej Kamery (najważniejsza niemiecka nagroda telewizyjna) dla Najlepszego Młodego Aktora.

</doc>
<doc id="4227253" url="https://pl.wikipedia.org/wiki?curid=4227253" title="Piotr Kowolik">
Piotr Kowolik

Piotr Kowolik (ur. 22 lutego 1888 w Komprachcicach, zm. 26 października 1957 w Żyglinie) – polski duchowny rzymskokatolicki.
Absolwent Wydziału Teologicznego Śląskiego Uniwersytetu Fryderyka Wilhelma we Wrocławiu. Był proboszczem parafii Wniebowzięcia Najświętszej Maryi Panny w Czerwionce-Leszczynach (1928–1934), parafii Bożego Ciała w Zabrzu-Kończycach (1937–1940 i 1945–1953), parafii Narodzenia Najświętszej Maryi Panny w Miasteczku Śląskim (1956–1958).
Odznaczony Złotym Krzyżem Zasługi w 1952 i Krzyżem Kawalerskim Orderu Odrodzenia Polski w 1953, uchwałą Rady Państwa z 19 lipca 1954 został odznaczony Krzyżem Oficerskim Orderu Odrodzenia Polski "za zasługi w pracy społecznej".

</doc>
<doc id="4227254" url="https://pl.wikipedia.org/wiki?curid=4227254" title="Karl Ulrich Bartz-Schmidt">
Karl Ulrich Bartz-Schmidt

Karl Ulrich Bartz-Schmidt (ur. 29 maja 1960 w Lahnstein) – niemiecki okulista, specjalista schorzeń siatkówki (retinolog) i mikrochirurg witreoretinalny (szklistkowo-siatkówkowy), profesor medycyny; od 2007 dyrektor kliniki okulistycznej Uniwersytetu w Tybindze. 
Życiorys.
Studia medyczne odbył w latach 1982–1988 na Uniwersytecie Johannesa Gutenberga w Moguncji. Dalszą specjalizację w zakresie okulistyki odbył w klinice w Koblencji (1988–1990) oraz na Uniwersytecie Kolońskim (1990–1992), gdzie następnie pełnił funkcję ordynatora uniwersyteckiego centrum okulistyki (1992–1996) oraz szefa oddziału chirurgii szklistkowo–siatkówkowej (1996–1999). W styczniu 1998 otrzymał veniam legendi (prawo do prowadzenia wykładów) na wydziale medycyny Uniwersytetu Kolońskiego. W roku 2000 został dyrektorem oddziału schorzeń przedniego i tylnego odcinka oka w klinice okulistycznej Uniwersytetu w Tybindze, a trzy lata później zastępcą dyrektora medycznego całej kliniki. Dyrektorem medycznym uniwersyteckiej kliniki okulistycznej w Tybindze został w 2007.
W pracy badawczej i klinicznej zajmuje się głównie chirurgią witreoretinalną. Autor i współautor licznych artykułów publikowanych w wiodących recenzowanych czasopismach okulistycznych, m.in. w „American Journal of Ophthalmology", „Retina", „Investigative Ophthalmology &amp; Visual Science", „Graefe's Archive for Clinical and Experimental Ophthalmology" oraz „Acta Ophthalmologica".
Jest członkiem m.in. Deutsche Ophthalmologische Gesellschaft (Niemieckiego Towarzystwa Okulistycznego, prezes w okresie 2014-2015) oraz Retinologische Gesellschaft (Niemieckie Towarzystwo Retinologiczne, prezes w latach 2004–2012).

</doc>
<doc id="4227261" url="https://pl.wikipedia.org/wiki?curid=4227261" title="Billi Bierling">
Billi Bierling

Billi Bierling, właściwie Barbara Susanne Bierling (ur. 16 czerwca 1967 w Garmisch-Partenkirchen) – niemiecka dziennikarka, alpinistka i himalaistka. Jedna z najbardziej utytułowanych alpinistek w Niemczech, wspięła się na Mount Everest (jako pierwsza Niemka wspięła się i powróciła żywa) i cztery inne ośmiotysięczniki.
Życiorys.
Przerwała naukę w wieku 16 lat i nie ukończyła szkoły średniej. Wyjechała do USA, gdzie podjęła się opieki na dziećmi jako niania. Następnie w latach 1991–1993 pracowała jako nauczycielka języka niemieckiego w szkole Sutton High School w Sutton w Anglii. W latach 1988–1990 uczęszczała do specjalistycznej szkoły kształcącej Korespondentów Języka Obcego (Fachschule für Fremdsprachenkorrespondenten), a następnie w latach 1990–1995 do Szkoły tłumaczy (Fachakademie für Fremdsprachenberufe) w Monachium. W 1992 uzyskała Certyfikat językowy potwierdzający znajomość języka angielskiego Cambridge Proficiency in English, Grade: B), a w 1993 sześciotygodniowy kursu szkoleniowy TEFL-Diploma (Teacher Training International) w Londynie.
We wrześniu 1999 ukończyła magisterski, specjalistyczny roczny kurs praktyki zawodowej dziennikarstwo międzynarodowe na City, University of London. Została na niego przyjęta, pomimo że nie posiadała odpowiedniego tytułu licencjanta.
Następnie pracowała jako redaktor: w Cabouchon Ltd. (1999–2001) i magazynu IKEA w Londynie, oraz była redaktorem koordynującym dla „Financial Times” w Londynie (2000–2001).
W 2000 roku jako członek ekspedycji na Baruntse Billi pierwszy raz spotkała Elizabeth Hawley – kronikarkę wypraw w Himalaje. W 2003 wyjechała i zamieszkała w Szwajcarii, gdzie pracowała jako dziennikarka dla Swiss Radio International oraz na krótkoterminowych umowach dla Szwajcarskiej Pomocy Humanitarnej.
W 2004 przeniosła się ze Szwajcarii do Nepalu i tam rozpoczęła pracę dla panny Hawley. Jako jej asystentka pomagała w pracy nad projektem "Himalayan Database". Przeprowadzała wywiady z alpinistami i prowadziła digitalizację danych. Od 2016 została szefową tego projektu, a po śmierci panny Hawley (26.01.2018) kontynuuje dzieło wraz z Richardem Salsbury i zespołem.
Od stycznia 2005 została niezależnym dziennikarzem w Katmandu w Nepalu. Pracowała na krótkoterminowych umowach jako rzeczniczka Organizacji Narodów Zjednoczonych (OCHA) w Jerozolimie (2008) i w Pakistanie (2009–2010). W 2010 była rzeczniczką prasową i specjalistką ds. stosunków zewnętrznych w UNHCR w Islamabadzie w Pakistanie, a w 2012 została konsultantką ds. mediów w Szwajcarskiej Agencji Rozwoju w Pakistanie. Od 2013 do 2014 była ekspertem ds. komunikacji w Swiss Development Agency w Bernie.
Pisze artykuły do alpinistycznych czasopism, niemieckich gazet codziennych i anglojęzycznych rozgłośni radiowych. Tłumaczy również książki o tematyce górskiej na język angielski.
Ważniejsze osiągnięcia wspinaczkowe.
Billi Bierling po raz pierwszy wspięła się w Himalaje w 1998 roku. 21 maja 2009 roku z powodzeniem zdobyła najwyższy szczyt świata Mount Everest. W październiku 2010 roku stała się pierwszą niemiecką alpinistką, która dotarła na szczyt ósmej najwyższej góry świata Manaslu w zachodnim Nepalu. W maju 2011 zdobyła kolejny ośmiotysięcznik Lhotse (8383 m n.p.m.). Zaś w październiku 2011 została pierwszą niemiecką alpinistką, która wspięła się na Manaslu. Było to jej powtórne zdobycie tego szczytu, ale już bez wsparcia tlenowego. 1 października 2016 zdobyła szóstą najwyższą górę na świecie Cho Oyu (8201 m) również bez użycia tlenu.
Łącznie zdobyła pięć z 14 najwyższych szczytów na świecie.

</doc>
<doc id="4227262" url="https://pl.wikipedia.org/wiki?curid=4227262" title="Mariadas Kagithapu">
Mariadas Kagithapu

Mariadas Kagithapu MSFS (ur. 7 września 1936 w Visakhapatnamie, zm. 26 lutego 2018 tamże) – indyjski duchowny katolicki, biskup diecezjalny Guntur (1974–1982) oraz biskup diecezjalny, a następnie arcybiskup Wisakhapatnam w latach 1982/2001–2012.
Życiorys.
Święcenia kapłańskie otrzymał 5 czerwca 1961.
19 grudnia 1974 papież Paweł VI mianował go biskupem diecezjalnym Guntur. 5 maja 1977 z rąk arcybiskupa Innayya Chinna Addagatla przyjął sakrę biskupią. 10 września 1982 mianowany biskupem diecezjalnym Wisakhapatnam. 16 października 2001 otrzymał godność arcybiskupią. 3 lipca 2012, ze względu na wiek, złożył rezygnację z zajmowanej funkcji na ręce papieża Benedykta XVI.
Zmarł 26 lutego 2018.

</doc>
<doc id="4227263" url="https://pl.wikipedia.org/wiki?curid=4227263" title="Filipiny na Zimowych Igrzyskach Olimpijskich 2018">
Filipiny na Zimowych Igrzyskach Olimpijskich 2018

Filipiny na Zimowych Igrzyskach Olimpijskich 2018 – występ kadry sportowców reprezentujących Filipiny na igrzyskach olimpijskich w Pjongczangu w 2018 roku.
W kadrze znalazło się dwóch zawodników, którzy wzięli udział w dwóch konkurencjach w dwóch dyscyplinach sportowych – łyżwiarstwie figurowym i narciarstwie alpejskim.
Chorążym reprezentacji Filipin podczas ceremonii otwarcia i zamknięcia igrzysk był alpejczyk Asa Miller. Reprezentacja Filipin weszła na stadion jako 88. w kolejności podczas ceremonii otwarcia i 89. podczas zamknięcia, w obu przypadkach pomiędzy ekipami z Finlandii i Węgier. Szefem filipińskiej misji olimpijskiej na igrzyska w Pjongczangu był Tom T. Carrasco.
Był to 5. start reprezentacji Filipin na zimowych igrzyskach olimpijskich i 26. start olimpijski, wliczając w to letnie występy.

</doc>
<doc id="4227264" url="https://pl.wikipedia.org/wiki?curid=4227264" title="Burnett Mountains">
Burnett Mountains

Burnett Mountains – pasmo górskie położone w środkowej części Alp Południowych, na Wyspie Południowej Nowej Zelandii. Najwyższym szczytem jest Mount Blackburn (2409 m n.p.m.). Pasmo od wschodu i południowego wschodu jest oddzielone od Gamack Range doliną rzeki Jollie River, na zachodzie znajduje się szeroka dolina Tasman River. Na północy Burnett Mountains przechodzi w pasmo Liebig Range.

</doc>
<doc id="4227266" url="https://pl.wikipedia.org/wiki?curid=4227266" title="Trzej muszkieterowie (film)">
Trzej muszkieterowie (film)



</doc>
<doc id="4227268" url="https://pl.wikipedia.org/wiki?curid=4227268" title="Trzej Muszkieterowie (serial animowany)">
Trzej Muszkieterowie (serial animowany)



</doc>
<doc id="4227271" url="https://pl.wikipedia.org/wiki?curid=4227271" title="Hanna Barbera Poland (dystrybutor VHS)">
Hanna Barbera Poland (dystrybutor VHS)



</doc>
<doc id="4227273" url="https://pl.wikipedia.org/wiki?curid=4227273" title="Biegi narciarskie na Zimowych Igrzyskach Olimpijskich 2018 – sprint drużynowy kobiet">
Biegi narciarskie na Zimowych Igrzyskach Olimpijskich 2018 – sprint drużynowy kobiet

Sprint drużynowy kobiet na Zimowych Igrzyskach Olimpijskich 2018 odbył się 21 lutego na Alpensia Cross-Country Centre w Daegwallyeong-myeon.
Mistrzyniami olimpijskimi zostały Amerykanki Kikkan Randall, Jessica Diggins, drugie były Szwedki Charlotte Kalla, Stina Nilsson, a brąz wywalczyły Marit Bjørgen, Maiken Caspersen Falla z Norwegii.
Polska sztafeta w składzie Justyna Kowalczyk i Sylwia Jaśkowiec zajęła 7. miejsce.

</doc>
<doc id="4227277" url="https://pl.wikipedia.org/wiki?curid=4227277" title="Kickers Würzburg">
Kickers Würzburg



</doc>
<doc id="4227278" url="https://pl.wikipedia.org/wiki?curid=4227278" title="Karol Masny">
Karol Masny



</doc>
<doc id="4227281" url="https://pl.wikipedia.org/wiki?curid=4227281" title="Karol Masny (duchowny)">
Karol Masny (duchowny)

Karol Masny (ur. 1 stycznia 1899 w Strumieniu, zm. 20 stycznia 1956 w Grodźcu) – polski duchowny rzymskokatolicki.
Życiorys.
Uczył się w Polskim Gimnazjum Macierzy Szkolnej w Cieszynie. Podczas I wojny światowej w 1917 został powołany do służby w c. i k. armii, a w 1918 zdał egzamin dojrzałości w Cieszynie. U kresu wojny został przyjęty do Wojska Polskiego. Został awansowany na stopień podporucznika rezerwy piechoty ze starszeństwem z dniem 1 czerwca 1919. W 1923, 1924 był oficerem rezerwowym 4 pułku Strzelców Podhalańskich w Cieszynie. W 1921 podjął studia teologiczne. 6 stycznia 1926 w Cieszynie otrzymał sakrament święceń. Od września tego roku był wikarym w parafii św. Bartłomieja w Grodźcu, później pracował w innych miejscach, a od końca stycznia 1932 pełnił funkcję proboszcza w Grodźcu. Został przeniesiony do służbie duszpasterskiej WP i awansowany na stopień kapelana rezerwy (kapitan) ze starszeństwem z dniem 1 sierpnia 1931.
Od 21 sierpnia 1939 był wicedziekanem dekanatu skoczowskiego. Podczas II wojny światowej współpracował z ZWZ, udzielał pomocy poszkodowanym przez Niemców, za co został aresztowany 12 kwietnia 1940, po czym tydzień później przewieziony do obozu Mauthausen-Gusen (KL). Odzyskał wolność 28 listopada 1940. Od 15 lipca 1943 ponownie był proboszczem w Grodźcu. Po raz kolejny został aresztowany w marcu 1944 i został skazany na karę czterech lat więzienia w Raciborzu.
Zmarł 20 stycznia 1956 w Grodźcu, gdzie został pochowany.

</doc>
<doc id="4227282" url="https://pl.wikipedia.org/wiki?curid=4227282" title="Trzej Muszkieterowie (film 1986)">
Trzej Muszkieterowie (film 1986)



</doc>
<doc id="4227285" url="https://pl.wikipedia.org/wiki?curid=4227285" title="Simon Baron-Cohen">
Simon Baron-Cohen

Simon Baron-Cohen (ur. 15 sierpnia 1958) – brytyjski specjalista w dziedzinie psychopatologii i psychologii rozwojowej, profesor Uniwersytetu w Cambridge (wydziały psychologii eksperymentalnej i psychiatrii) zajmujący się neuropsychologią autyzmu (głównie zjawiskiem ślepoty umysłu), psychologią różnic płciowych u ludzi i rolą testosteronu płodowego w rozwoju neuropoznawczym, dyrektor Centrum Badań Autyzmu w Cambridge, Fellow of Trinity College, Fellow of British Academy (FBA).
Życiorys.
Dzieciństwo i młodość.
Urodził się 15 sierpnia 1958 roku. Miał starszego o rok brata (Dan) i troje młodszego rodzeństwa (Suzie, Ash i Liz). W dzieciństwie odebrał wstrząsające opowiadania ojca o Holokauście i eksperymentach medycznych i pseudomedycznych w Auschwitz i innych obozach (świadomość istnienia ludzi okrutnych wywarła duży wpływ na kierunek badań naukowych, podjętych w przyszłości, dotyczących „erozji empatii”). Suzie urodziła się jako trzecie dziecko w czerwcu 1961 roku. Po narodzinach rozpoznano u niej zespół Sturge’a-Webera z napadami padaczkowymi. Gdy skończyła dwa lata, pediatra zalecił umieszczenie jej w domu opieki; twierdził, że będzie to korzystne dla jej braci. Została umieszczona w ośrodku w Bognor Regis (West Sussex). Dan i Simon, którzy byli już bardzo emocjonalnie związani z siostrą, bardzo przeżyli rozłąkę. Ich młodszy brat i siostra dorastali, znając Suzie tylko z opowiadań.
Gdy Suzie miała 10 lat, zdecydowano o przeniesieniu jej do "Harperbury Hospital" (współcześnie "Kingsley Green", uczestniczący w programach NHS) w pobliżu Londynu, obok London Colney. Był to wówczas duży i nowoczesny szpital specjalistyczny (zdrowie psychiczne i niepełnosprawność intelektualna). W szpitalu obowiązywał zakaz odwiedzania chorych przez dzieci do 18. roku życia – uważano, że mogą być zbyt przerażone „odmiennością” chorych. Powszechne było też przekonanie, że taka izolacja sprzyja również pacjentom – realizowano program tworzenia dla nich bezpiecznych, spokojnych przystani, w których nie odczują dyskryminacji. Simon Baron Cohen wcześnie stwierdził, że jest to zasada błędna.
Spotkał się z siostrą dopiero jako 22-letni absolwent New College w Oksfordzie. Zaczynając pracę w małym ośrodku dla autystycznych kilkunastolatków (w pobliżu miejsca pobytu Suzie), postanowił przede wszystkim przełamać własne psychiczne bariery, które pojawiły się w dzieciństwie – negatywne stereotypy osób niepełnosprawnych intelektualnie.
Odwiedzając chorą po 10 latach od ich rozstania bał się, że go nie rozpozna, że nie uda się ponownie nawiązać kontaktu. Stało się inaczej, mimo jej niemoty. Pisał później, że szybko przestał dostrzegać jej niepełnosprawność, a Suzie stała się ponownie ważnym członkiem rodziny. Podjął starania o to, żeby dzieci mogły odwiedzać „odmiennych” członków swoich rodzin, znajdujących się w ośrodkach opieki i szpitalach. Jego własne dzieci (Sam, Kate i Robin) pokochały „ciocię Suzie”, przebywającą wówczas w Ely. Cieszyła się z ich odwiedzin – dużo się śmiała w swoim wózku inwalidzkim, gdy bawiły się przy niej w czasie spacerów w parku obok .
Studia.
Od 20. roku życia Simon Baron-Cohen konsekwentnie zdobywał wiedzę, umożliwiającą udzielanie pomocy osobom z zaburzeniami rozwojowymi. Stopnie naukowe uzyskał w latach:
Pracę doktorską napisał na temat "Social Cognition and Pretend Play in Autism" (publ. 1985) . Jego opiekunem naukowym była Uta Frith.
Praca zawodowa.
Zajmowane stanowiska:
W latach 1993–2017 był promotorem 34 prac doktorskich.
Tematyka badań naukowych.
W "Autism Research Centre" (ARC) są realizowane liczne projekty badawcze, których głównymi obszarami są:
Temat bieżących długofalowych badań – "Structural and Functional MRI of Autism and Broader Phenotype" ("The Cambridge Family Study of Autism") obejmuje interpretację wyników neuroobrazowania struktury i obrazów funkcjonalnego MRI mózgów nastolatków z Cambridge (zob. traktografia, konektom), u których zdiagnozowano zespół Aspergera lub wysokofunkcjonujący autyzm (rodzeństwo badanych – bez odchyleń od normy).
Simon Baron-Cohen jest przeciwnikiem uznawania autyzmu za „zaburzenie psychiczne”, „ułomność”, „upośledzenie”, „niepełnosprawność” (zgodnie z DSM i ICD). Sugeruje istnienie ciągłości widma autystycznego i istnienie środowisk życia, w których osoba z określonym rodzajem ASD jest bardziej sprawna od osoby „w normie” (zob. np. psychologia osobowości i społeczna według Yerkesa i Dodsona, facylitacja społeczna).
Baron-Cohen proponuje zastąpienie tych pejoratywnych określeń pojęciami dotyczącymi „odmiennego stylu poznawczego”, który może okazać się korzystny lub niekorzystny, zależnie od środowiska życia, np. pracy zawodowej wymagającej szybkiego spostrzegania szczegółów, bez względu na okoliczności, lub dużej umiejętności rozpoznawania intencji innych ludzi. Podobne propozycje były wcześniej omawiane przez Utę Frith, a następnie przywoływane w czasie dyskusji nt. teorii centralnej koherencji („centralnej spójności”). Uniknięciu nieprzewidywalnych zagrożeń, związanych z szybkimi zmianami warunków życia na Ziemi (np. z rozwojem społeczeństwa informacyjnego), może sprzyjać istnienie różnorodności stylów poznawczych. Dotyczy to w pierwszej kolejności osób z autyzmem wysokofunkcjonującym i zespołem Aspergera.
Wyniki badań eksperymentalnych dotyczących różnych zaburzeń osobowości (poza AS/HFA np. psychopatia, osobowość chwiejna emocjonalnie typu borderline–typ impulsywny), Simon Baron-Cohen analizuje w świetle wiedzy nt. biologii ewolucyjnej i ewolucjonizmu w naukach społecznych, antropologii i filozofii itp. Poszukuje odpowiedzi np. na pytania: "Can Studies of Autism Teach us About Consciousness of the Physical and the Mental?", "Evolution of a theory of mind?" lub jaka jest geneza zła? (zob. empatia – badania Barona-Cohena i okrucieństwo).
Publikacje.
Dorobek Barona-Cohena obejmuje liczne prace naukowe i popularnonaukowe (w tym wystąpienia na konferencjach naukowych i innych spotkaniach) W bazie PubMed znajduje się ponad 400 publikacji, których autorem lub współautorem jest Simon Baron-Cohen (w books.google.pl – ok. 48 wyników). Na stronie internetowej ARC zamieszczono listy siedmiu książek (wybranych spośród 16.) i dziesięciu artykułów naukowych (wybranych spośród 490.):
Wyróżnienia.
Simon Baron-Cohen jest członkiem (BPS) i innych stowarzyszeń naukowych oraz redakcji specjalistycznych czasopism. Otrzymał m.in.:

</doc>
<doc id="4227291" url="https://pl.wikipedia.org/wiki?curid=4227291" title="Hyaloperonospora">
Hyaloperonospora

Hyaloperonospora Constant. – rodzaj organizmów zaliczanych do lęgniowców. Grzyby mikroskopijne, pasożyty roślin.
Systematyka i nazewnictwo.
Pozycja w klasyfikacji według Index Fungorum: "Peronosporaceae, Peronosporales, Peronosporidae, Peronosporea, Incertae sedis, Oomycota, Chromista"}.
Rodzaj powstał przez wyodrębnienie części gatunków z rodzaju "Peronospora".
Morfologia.
Pasożyty, których plecha rozwija się pomiędzy komórkami porażonych roślin. Wytwarzają duże, kuliste lub płatowate ssawki, które wrastają do wnętrza komórek żywiciela. Za ich pomocą pobierają z nich wodę i substancje odżywcze. Wytwarzają bezbarwne, proste, czasami nieco wygięte konidiofory, które w górnej części rozgałęziają się monopodialnie dwu- lub kilkukrotnie, zazwyczaj pod prostym kątem. Nierozgałęziona część konidioforu stanowi od 1/2 do 2/3 długości. Odgałęzienia końcowe są cienkie, słabo wygięte, widełkowate, dzióbkowate lub mają kształt szczypców. Zazwyczaj jest ich 2-3 i wyrastają na silnie wygiętych, czasami w kształcie liter S bocznych odgałęzieniach. Powstające synchronicznie konidia są bezbarwne, gładkie, o kształcie od kulistego do elipsoidalnego. Lęgnie kuliste lub nieregularne, o powierzchni gładkiej lub pomarszczonej. Oospory kuliste, żółtawe, jednojądrowe, wypełnione brunatną peryplazmą.
Znaczenie.
Pasożyty roślin, głównie z rodziny kapustowatych. Wywołują u nie choroby zwane mączniakami rzekomymi. Niektóre gatunki mają duże znaczenie gospodarcze, wywołują bowiem groźne choroby roślin uprawnych. W Polsce największe znaczenie mają 2 gatunki: "Hyaloperonospora brassicae" i "Hyaloperonospora parasitica". Wywołują one mączniaka rzekomego krzyżowych.
Gatunki występujące w Polsce.
Nazwy naukowe na podstawie "Index Fungorum". Wykaz gatunków występujących w Polsce według Mułenki i in. (wymienione jako "Peronospora").

</doc>
<doc id="4227297" url="https://pl.wikipedia.org/wiki?curid=4227297" title="Janusz Ostrowski (duchowny)">
Janusz Ostrowski (duchowny)

Janusz Ostrowski (ur. 16 listopada 1964 w Olsztynie) – polski duchowny rzymskokatolicki, doktor prawa kanonicznego, misjonarz, biskup pomocniczy warmiński od 2018.
Życiorys.
Urodził się 16 listopada 1964 w Olsztynie. Tam 25 maja 1991 został wyświęcony na prezbitera przez biskupa diecezjalnego warmińskiego Edmunda Piszcza. Od 1993 kontynuował studia w zakresie prawa kanonicznego na Papieskim Uniwersytecie Laterańskim w Rzymie i w 1997 uzyskał doktorat.
W latach 1991–1993 pracował jako wikariusz w parafii św. Katarzyny w Braniewie, był duszpasterzem pomocniczym w parafii akademickiej św. Franciszka w Olsztynie, a w latach 2006–2008 posługiwał jako wikariusz w parafii św. Wojciecha w Olsztynie. Pełnił funkcje sędziego warmińskiego sądu metropolitalnego i notariusza kurii metropolitalnej, w 2011 został wiceoficjałem trybunału warmińskiego. W latach 1999–2006 przebywał na misji w Togo. Był postulatorem diecezjalnym w procesach beatyfikacyjnych 46 ofiar hitleryzmu i komunizmu z okresu II wojny światowej z terenów dawnej diecezji warmińskiej. W 2008 został ustanowiony kanonikiem gremialnym Kapituły Kolegiackiej w Lidzbarku Warmińskim.
Piastował urząd wicerektora w Wyższym Warmińskim Seminarium Duchownym „Hosianum”. W 2011 został mianowany adiunktem na Wydziale Teologii Uniwersytetu Warmińsko-Mazurskiego w Olsztynie na kierunku prawa kanonicznego. Objął zajęcia dydaktyczne z historii powszechnego prawa kanonicznego, kanonicznego prawa procesowego, małżeństwa i rodziny w prawie kanonicznym, prawa kanonicznego i cywilnego.
27 lutego 2018 papież Franciszek mianował go biskupem pomocniczym archidiecezji warmińskiej ze stolicą tytularną Caltadria. Święcenia biskupie przyjął 21 kwietnia 2018 w konkatedrze św. Jakuba w Olsztynie. Udzielił mu ich arcybiskup metropolita warmiński Józef Górzyński w asyście arcybiskupa Salvatore Pennacchia, nuncjusza apostolskiego w Polsce, i Edmunda Piszcza, arcybiskupa seniora archidiecezji warmińskiej. Jako zawołanie biskupie przyjął słowa „"Jesu in Te confido"” ("Jezu ufam Tobie"). Został ustanowiony wikariuszem generalnym archidiecezji. W 2019 objął urząd prepozyta warmińskiej kapituły katedralnej.
W ramach prac Konferencja Episkopatu Polski został w 2019 członkiem Komisji ds. Misji.

</doc>
<doc id="4227298" url="https://pl.wikipedia.org/wiki?curid=4227298" title="Gajówka (Powiat prudnicki)">
Gajówka (Powiat prudnicki)



</doc>
<doc id="4227299" url="https://pl.wikipedia.org/wiki?curid=4227299" title="Roman Pietruski">
Roman Pietruski

Roman Pietruski (ur. 22 lipca 1879 we Lwowie, zm. 27 kwietnia 1962 w Minkowicach Oławskich) – polski duchowny rzymskokatolicki.
W latach 1899–1910 należał do zakonu dominikanów (nosił imię zakonne Alfons). Święcenia kapłańskie przyjął 21 lutego 1904 we Lwowie z rąk arcybiskupa Józefa Bilczewskiego. W 1910 opuścił zakon i został inkardynowany do archidiecezji lwowskiej. Był wikariuszem ekspozytem parafii Okniany (1910–1916) i Bednarówka (1916–1923). Od 1923 był proboszczem powołanej w tym roku parafii Św. Stanisława Biskupa i Męczennika w Bryńcach Zagórnych. Posługiwał w kościele Narodzenia Najświętszej Marii Panny i św. Szczepana w Potoku Złotym, skąd został wysiedlony w 1945 na Ziemie Odzyskane. Po wojnie był proboszczem parafii św. Jana Nepomucena w Minkowicach Oławskich.

</doc>
<doc id="4227300" url="https://pl.wikipedia.org/wiki?curid=4227300" title="Michael Mann">
Michael Mann



</doc>
<doc id="4227303" url="https://pl.wikipedia.org/wiki?curid=4227303" title="Leopold Płowiecki">
Leopold Płowiecki

Leopold Płowiecki (ur. 1942) – inżynier pochodzenia polskiego, uczestniczył w rozwoju neuroradiologii interwencyjnej we Francji i na poziomie międzynarodowym. Współpracując z profesorami medycyny takimi jak Jean-Jacques Merlan, Luc Picard, Jacques Moret, Feodor Serbinenko, uczestniczył w rozwoju tej nowej specjalności radiologii interwencyjnej, kreując i adaptując rurki z tworzyw sztucznych bardzo małych średnic i implantów z wymaganiami wszczepiania ich w mózgu.
Leopold Płowiecki studiuje na wydziale Mechaniki Precyzyjnej Politechniki Warszawskiej, gdzie otrzymuje dyplom magistra inżyniera w 1968 roku. Po studiach, w latach 1968 - 1971 pracuje w biurze konstrukcyjnym Fabryki Narzędzi Chirurgicznych w Milanówku pod Warszawą.
Po wyjeździe do Francji w 1971, zakłada firmę BALT Extrusion w Montmorency (95) w 1977 roku, gdzie ona ciągle funkcjonuje.
Rok później, profesor Jean-Jacques Merland szpitala Lariboisière, pionier neuroradiologii interwencyjnej, zwraca się z zapytaniem czy jest możliwe wytłoczyć rurkę tak cienką, tak gibką i wytrzymałą na zrywanie, by wprowadzić balonik odczepialny do tętnic mózgowych. Polski inżynier opracowuje technikę wytłaczania mikro-rurek, pozwalającą wyprodukować mikrokatetery finezji dotychczas niespotykanej. Leopold Płowiecki zaopatruje bezpośrednio szpital Lariboisière.
W latach 1980 - 1990, polski inżynier przyczynia się do rozwoju i doskonalenia systemów wprowadzania (micro-prowadników, kateterów), a także implantów (baloników odczepialnych, platynowych sprężynek, stentów), używanych dzisiaj w szpitalach przy zabiegach w naczyniach krwionośnych mózgu.
Leopold Płowiecki znany jest między innymi jako wynalazca PURSIL (1982, stop tworzyw sztucznych i ciężkich metali widzialnych promieniami X do produkcji kateterów), CRISTAL BALLOON (1985, kateter z balonem dla angioplastyki i walwuloplastyki), MAGIC (1987, pierwszy micro-kateter (zależny od przepływu krwi) do embolizacji tętniaków, naczyniaków, przetok tętniczo-żylnych i nowotworów mózgu, a także LEO (proteza naczyniowa wewnątrz-mózgowa).
W 1980 roku, równolegle z aktywnością BALT Extrusion, Leopold Płowiecki zakłada firmę BALTON w Warszawie. 
W 2003, Leopold Płowiecki przekazuje zarządzanie swojej firmy BALT Extrusion, synowi Mikołajowi Płowieckiemu.
W 2009, L. Płowiecki opublikował książkę – pamiętniki przemysłowca "Sztuka i umiejętności w neuroradiologii interwencyjnej". Książka ta została wydana w trzech językach: francuskim, angielskim i polskim (wydawnictwo Bellona w Warszawie).
W 2011, otrzymał złoty medal miasta Montmorency, wręczony przez mera miasta François Dettona. Tego samego roku, Leopold Płowiecki został wpisany do Złotej Księgi Absolwentów Politechniki Warszawskiej.

</doc>
<doc id="4227304" url="https://pl.wikipedia.org/wiki?curid=4227304" title="Biegi narciarskie na Zimowych Igrzyskach Olimpijskich 2018 – sprint drużynowy mężczyzn">
Biegi narciarskie na Zimowych Igrzyskach Olimpijskich 2018 – sprint drużynowy mężczyzn

Sprint drużynowy mężczyzn na Zimowych Igrzyskach Olimpijskich 2018 odbył się 21 lutego na Alpensia Cross-Country Centre w Daegwallyeong-myeon. 
Mistrzami olimpijskimi zostali Norwegowie Martin Johnsrud Sundby, Johannes Høsflot Klæbo, drudzy byli reprezentanci olimpijscy z Rosji Dienis Spicow, Aleksandr Bolszunow, a brąz wywalczyli Maurice Manificat, Richard Jouve z Francji.
Polska sztafeta w składzie Dominik Bury i Maciej Staręga odpadła w półfinale i została sklasyfikowana na 13 miejscu.

</doc>
<doc id="4227305" url="https://pl.wikipedia.org/wiki?curid=4227305" title="Mieczysław Skurczyński">
Mieczysław Skurczyński

Mieczysław Skurczyński (ur. 1914, zm. 1962) – polski duchowny rzymskokatolicki.
Życiorys.
Był księdzem diecezji częstochowskiej, święcenia kapłańskie przyjął w 1938. W 1939 roku był prefektem w szkole nr 6 w Koszelewie (Bedzinie), mieszkał w parafii św. Barbary na Koszelewie. Pod pseudonimem „Miecz” pełnił funkcję kapelana odtworzonej w ramach Okręgu Krakowskiego Armii Krajowej Krakowskiej Brygady Kawalerii. Od 1955 był administratorem parafii w Klimontowie. W 1957 został proboszczem erygowanej w tym roku parafii Chrystusa Króla w Sosnowcu, gdzie pod jego kierunkiem w latach 1958-1960 wybudowano kościół.

</doc>
<doc id="4227308" url="https://pl.wikipedia.org/wiki?curid=4227308" title="Narciarstwo dowolne na Zimowych Igrzyskach Olimpijskich 2018 – skicross kobiet">
Narciarstwo dowolne na Zimowych Igrzyskach Olimpijskich 2018 – skicross kobiet

Skicross kobiet – jedna z konkurencji rozgrywanych w ramach narciarstwa dowolnego na Zimowych Igrzyskach Olimpijskich w Pjongczangu. Zawodniczki rywalizowały w dniach 22 - 23 lutego w Bogwang Phoenix Park.
Mistrzynią olimpijskią została Kanadyjka Kelsey Serwa. Drugie miejsce zajęła jej rodaczka Brittany Phelan. Na trzecim stopniu podium uplasowała się Szwajcarka Fanny Smith.

</doc>
<doc id="4227309" url="https://pl.wikipedia.org/wiki?curid=4227309" title="Janusz Ostrowski">
Janusz Ostrowski



</doc>
<doc id="4227313" url="https://pl.wikipedia.org/wiki?curid=4227313" title="Henryk Zalewski (duchowny)">
Henryk Zalewski (duchowny)

Henryk Zalewski – polski duchowny rzymskokatolicki, major-kapelan Wojska Polskiego.
Przed II wojną światową był związany ze Stronnictwem Pracy. Po wojnie sprawował pieczę duszpasterską nad kościołem garnizonowym Wojska Polskiego pw. Podwyższenia Krzyża Świętego w Jeleniej Górze. Był autorem pomysłu założenia sekcji księży przy Związku Bojowników o Wolność i Demokrację, mającej roztaczać opiekę nad księżmi, którzy stracili zdrowie w walce z okupantem i potrzebują pomocy.

</doc>
<doc id="4227315" url="https://pl.wikipedia.org/wiki?curid=4227315" title="Henryk Zalewski">
Henryk Zalewski



</doc>
<doc id="4227317" url="https://pl.wikipedia.org/wiki?curid=4227317" title="Gare de Kilstett">
Gare de Kilstett

Gare de Kilstett – przystanek kolejowy w miejscowości Kilstett, w departamencie Dolny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est. 
Położenie.
Znajduje się na linii Strasbourg – Lauterbourg, na km 14,747 między stacjami La Wantzenau i Gambsheim, na wysokości 132 m n.p.m. 
Historia.
Linia między Strasburgiem a Lauterbourgiem zbudowana została przez Direction générale impériale des chemins de fer d'Alsace-Lorraine i została otwarta 25 lipca 1876.

</doc>
<doc id="4227318" url="https://pl.wikipedia.org/wiki?curid=4227318" title="Ujpest FC">
Ujpest FC



</doc>
<doc id="4227319" url="https://pl.wikipedia.org/wiki?curid=4227319" title="Creux-de-Genthod">
Creux-de-Genthod

Creux-de-Genthod (fra: "Gare de Creux-de-Genthod") – przystanek kolejowy w Genthod, w kantonie Genewa, w Szwajcarii. Znajduje się na linii kolejowej Lozanna – Genewa.
Połączenia.
Przystanek jest obsługiwany przez pociągi regionalne:
Częstotliwość połączenia wynosi 30 minut w dni powszednie oraz co godzinę w weekendy i święta.

</doc>
<doc id="4227322" url="https://pl.wikipedia.org/wiki?curid=4227322" title="Arcadia (korporacja)">
Arcadia (korporacja)

Konwent Arcadia w Krakowie, w skrócie Arcadia – korporacja akademicka założona w 1924 roku w Krakowie.
Historia.
Korporacja Arcadia została zawiązana 4 grudnia 1924 roku w Krakowie, jej założycielami byli: studenci Uniwersytetu Jagiellońskiego: Wydziału Filozoficznego Włodzimierz Długoszewski, Wydziału Prawa Mieczysław Boczar, Jakub Merunowicz i Jerzy Stolfa oraz Wydziału Rolniczego Władysław Prus-Bugayski i Erwin Fieber. Znaleźli oni poparcie u Walerego Goetla, który został członkiem honorowym tej korporacji. K! Arcadia została aktywowana jako córka korporacyjna Corolli i zarejestrowana przy Uniwersytecie Jagiellońskim.
Kuratorem Arcadii z ramienia uniwersyteckiego Senatu w 1931 r. był prof. Walery Goetel, a siedziba mieściła się przy ul. Wolskiej 40 (III piętro).
Całkowita ustalona, choć niekompletna, imienna lista członków z okresu przedwojennego obejmuje 104 nazwiska, w tym 12 członków honorowych. W 1938 r. liczyła 78 członków, w tym 8 członków honorowych.
Korporacja jako organizacja nie mogła legalnie funkcjonować w okresie PRL-u. Powojenna działalność ograniczała się głównie do nieformalnych spotkań członków tej, jak i innych krakowskich korporacji, które odbywały się w głównie w Klubie Technika przy ul. Straszewskiego. W 1984 r. sztandar, dekle, bandy oraz pamiątkowy album z fotografiami ważniejszych uroczystości korporacyjnych Seniorzy Arcadii: prof. Jan Pachoński oraz Kazimierz Kisielewski przekazali do zbiorów Muzeum Uniwersytetu Jagiellońskiego. W latach 2004–2005 trwały w Krakowie starania nad reaktywacją korporacji oraz ponownie cztery lata później, reaktywowana w 2010 roku korporacja zawiesiła aktywną działalność. W 94-tą rocznicę założenia w 2018 roku Konwent Arcadia po raz kolejny wznowił swoją działalność w Krakowie.
Insygnia i odznaki.
Barwy Arcadii to błękitny, złoty i czarny. Oznaczają kolejno pogodę ducha i braterstwo, rycerskość oraz karność i poszanowanie prawa. Istnieją dwa warianty herbu Arcadii: podstawowy, projektu Tadeusza Przypkowskiego, trójdzielny w skos w barwach korporacji i cyrklem oraz rozbudowany, czterodzielny w krzyż z polem sercowym, na który składają się m.in. herb Uniwersytetu Jagiellońskiego oraz herb Krakowa.
Banda, zakładana przez prawe ramię, barwiarzom i filistrom przysługuje w barwach korporacji, natomiast branderzy noszą bandę dwubarwną, błękitno-czarną a fuksy czarną. Korporacja jest przedstawicielką tzw. modelu dorpackiego, a barwiarzem określa się pełnoprawnego członka korporacji.
W statucie Arcadii z 1937 roku formę dekla określono w sposób następujący (§ 7 pkt a): "czapka błękitna w formie dekla ze złotym wyszyciem na wierzchu, na które składają się cyrkiel oraz otaczające go cztery litery A i cztery litery C. /Arcadia Cracovia/, światło dekla jest oszyte cienkim złotym sznureczkiem. Barwiarze mają na otoku dwie barwy: złotą i czarną, równej szerokości, branderzy czarną, ze srebrnym sznurkiem".
Dewiza Korporacji to "Sanctis legibus Patriae semper obsequimur" („Zawsze posłuszni świętym prawom Ojczyzny”). Arcadia była otwarta na różne przekonania polityczne i społeczne swoich członków, ale obowiązywał tzw. paragraf arkoński, czyli zakaz należenia jej czynnych członków do stowarzyszeń politycznych. Definiowała się jako stowarzyszenie ideowo-wychowawcze, a kwestia religijne i polityczne były z działalności stowarzyszenia wykluczone.
Kartele.
Arkadia zawarła dwa kartele, czyli akty przyjaźni podpisywanych między korporacjami. Korporacjami skartelowanymi z Arkadią są lub były:
Siedziby.
W kolejności chronologicznej:

</doc>
<doc id="4227326" url="https://pl.wikipedia.org/wiki?curid=4227326" title="Oskar Kwiatkowski">
Oskar Kwiatkowski

Oskar Kwiatkowski (ur. 25 kwietnia 1996 w Zakopanem) – polski snowboardzista, olimpijczyk, mistrz świata w gigancie równoległym z 2023.
Kariera.
Po raz pierwszy na arenie międzynarodowej pojawił się 7 stycznia 2012 roku w Kreischbergu, gdzie w zawodach FIS zajął 56. miejsce w gigancie równoległym (PGS). W 2013 roku wystąpił na Olimpijski Festiwal Młodzieży Europy w Predeal, gdzie zdobył srebrny medal w slalomie równoległym (PSL). Był też między innymi piąty w PSL podczas mistrzostw świata juniorów w Yabuli w 2015 roku.
W zawodach Pucharu Świata zadebiutował 13 grudnia 2013 roku w ośrodku Carezza, gdzie został jednak zdyskwalifikowany. Pierwsze pucharowe punkty wywalczył 12 grudnia 2015 roku w tym samym miejscu, zajmując 29. miejsce w gigancie równoległym. Na podium zawodów tego cyklu po raz pierwszy stanął 10 marca 2018 roku w Scuol, kończąc rywalizację w PGS na drugiej pozycji. W zawodach tych rozdzielił Tima Mastnaka ze Słowenii i Szwajcara Nevina Galmariniego. Najlepsze wyniki w Pucharze Świata w snowboardzie osiągnął w sezonie 2017/2018, kiedy to zajął 27. miejsce w klasyfikacji generalnej PAR. Trzykrotnie stał na podium w zawodach rangi Pucharu Świata. Dwukrotnie w szwajcarskiej miejscowości Scuol, a raz w słoweńskiej Rogli. 27 stycznia 2023 zwyciężył w zawodach rozegranych w Blue Mountain.
10 lutego 2016 uczestniczył w wypadku drogowym, w wyniku którego doznał pęknięcia kręgosłupa w dwóch miejscach, złamania siedmiu żeber i pęknięcia obręczy biodrowej. Studiuje na Akademii Wychowania Fizycznego im. Bronisława Czecha w Krakowie.
W 2017 roku wystąpił na mistrzostwach świata w Sierra Nevada, zajmując 12. miejsce w slalomie równoległym i 20. miejsce w gigancie równoległym. Był też trzynasty w PGS podczas igrzysk olimpijskich w Pjongczangu w 2018 roku. W 2019 roku, na mistrzostwach świata w Park City zajął 10. miejsce w gigancie równoległym. Podczas mistrzostw świata w Bakuriani w 2023 zdobył złoty medal w gigancie równoległym.
W 2017 na uniwersjadzie w kazachskiej Almaacie Oskar Kwiatkowski zdobył srebrny medal.
Na mistrzostwach Polski w Suchem w 2017 roku został zdyskwalifikowany w slalomie równoległym, a w gigancie równoległym zajął drugie miejsce. Mistrz Polski z 2022 roku w slalomie i slalomie równoległym.
Po raz pierwszy w igrzyskach olimpijskich wystąpił w 2018 roku w południowokoreańskim Pjongczangu, Został wówczas sklasyfikowany na 13 pozycji. Po 4 latach w Pekinie zajął już miejsce w „pierwszej 10”, kiedy to ostatecznie uplasował się na 7 miejscu.
Osiągnięcia.
Puchar Świata.
Miejsca w klasyfikacji generalnej.
Puchar Europy

</doc>
<doc id="4227328" url="https://pl.wikipedia.org/wiki?curid=4227328" title="San Pietro in Casale (stacja kolejowa)">
San Pietro in Casale (stacja kolejowa)

San Pietro in Casale (wł. "Stazione di San Pietro in Casale") – stacja kolejowa w San Pietro in Casale, w prowincji Bolonia, w regionie Emilia-Romania, we Włoszech. Znajduje się na linii Bolonia – Ankona. 
Według klasyfikacji Rete Ferroviaria Italiana ma kategorią "srebrną".

</doc>
<doc id="4227329" url="https://pl.wikipedia.org/wiki?curid=4227329" title="Nikola Mitrović">
Nikola Mitrović

Nikola Mitrović (ur. 2 stycznia 1987 w Kruševacu) – serbski piłkarz grający na pozycji defensywnego lub środkowego pomocnika w węgierskim klubie Budapest Honvéd. Jednokrotny reprezentant Serbii.
Kariera klubowa.
Jest wychowankiem Napredaku Kruševac. W swojej karierze występował w nim w sumie czterokrotnie: w latach 2005–2007, 2008, 2010 oraz 2017–2018. W 2007 roku został piłkarzem Partizana Belgrad. Wraz z tym klubem w sezonie 2007/2008 świętował zdobycie mistrzostwa kraju. W 2008 roku powrócił do Napredaku na zasadzie wypożyczenia. 1 stycznia 2009 został piłkarzem rosyjskiej Wołgi Niżny Nowogród. Kwota transferu wyniosła około 180 tysięcy euro. W barwach tego klubu rozegrał 20 meczów ligowych, w których zdobył dwa gole. W styczniu 2010 roku ponownie został piłkarzem Napredaku, w którym pozostał przez pół roku. W latach 2010–2013 był zawodnikiem węgierskich klubów: w sezonie 2010/2011 Újpestu FC, a następnie Videotonu FC. W sumie w rozgrywkach Nemzeti Bajnokság I zagrał w 84 meczach i zdobył 8 bramek. Po sezonie 2012/2013 odszedł na zasadzie wolnego transferu do izraelskiego Maccabi Tel Awiw, z którym w sezonie 2014/2015 został mistrzem Izraela. W sumie występy w rozgrywkach Ligat ha’Al zakończył z bilansem 81 meczów/4 gole. Od 15 stycznia do 4 września 2016 grał w chińskim Shanghai Shenxin. Powrócił do Izraela jako gracz Bene Jehuda Tel Awiw, by następnie zostać zawodnikiem cypryjskiego Anorthosisu Famagusta. Od 1 lipca do 11 września 2017 pozostawał bez klubu. Następnie był przez parę miesięcy piłkarzem Napredaku. 8 stycznia 2018 odszedł do Wisły Kraków. W Ekstraklasie zadebiutował 10 lutego 2018 w meczu przeciwko Lechii Gdańsk. Zagrał w nim przez pełne 90 minut. W barwach krakowskiego klubu rozegrał 15 spotkań. Po zakończeniu sezonu 2017/2018 odszedł z Wisły. 9 sierpnia 2018 podpisał kontrakt z Keşlə Baku.
Kariera reprezentacyjna.
W reprezentacji Serbii zadebiutował 7 kwietnia 2010 w wygranym 3:0 towarzyskim meczu z Japonią. Na boisko wszedł w 69. minucie spotkania, zmieniając Ljubomira Fejsę. Był to jego jedyny mecz w kadrze narodowej.

</doc>
<doc id="4227333" url="https://pl.wikipedia.org/wiki?curid=4227333" title="MDK w Częstochowie">
MDK w Częstochowie

Miejski Dom Kultury w Częstochowie (MDK w Częstochowie) - instytucja kultury w Częstochowie, powołana uchwałą Rady Miasta Częstochowy VI kadencji na XXXVIII sesji zwyczajnej z dniem 1 stycznia 2014 roku. 
Miejski Dom Kultury (MDK) jest administratorem zespołu budynków przy ulicy Łukasińskiego 50/68 oraz przy ulicy Spadzistej 13. Główny budynek to objęty ochroną ponad stuletni pałacyk Bernarda Hantkego na Rakowie, siedziba dawnego właściciela Huty Częstochowa. 
W latach 70. XX wieku do obiektu dobudowano salę widowiskową na 417 miejsc oraz krytą pływalnię z brodzikiem dla dzieci. Wraz z rozpoczęciem działalności Miejskiego Domu Kultury, w 2014 roku utworzono saunę suchą w części basenowej, a także uruchomiono studio nagrań. Całość obiektów otoczona jest półtora hektarowym parkiem. MDK jest otwarty na potrzeby wszystkich mieszkańców, zarówno dzieci jak i dorosłych. Stara się zwiększać ofertę, zmieniając rodzaj, charakter i formy pracy w coraz liczniejszych pracowniach. Wszystko to dokonuje w oparciu o aktualne, twórcze potrzeby uczestników. Zadaniem jest proponowanie uczestnikom nowych, atrakcyjnych form zajęć oraz ciekawa oferta kulturalna. 
Mieszkańcy mogą uczestniczyć w różnorodnych zajęciach:
W MDK działa Zespół Pieśni i Tańca „Częstochowa”. W ramach współpracy z Wydziałem Edukacji Urzędu Miasta odbywają się zajęcia na krytej pływalni w ramach programu Powszechnej Nauki Pływania dla uczniów klas drugich szkół podstawowych w Częstochowie. W MDK działa galeria, w której prezentowane są m.in. wystawy fotograficzne, plastyczne, architektoniczne, a także odbywają się koncerty kameralne. W okresie ferii zimowych oraz wakacji organizowane są warsztaty o różnorodnej tematyce. Dla zainteresowanych osób cyklicznie odbywają się spotkania, np. szachowe, warcabowe, tańca irlandzkiego, podróżnicze.
Miejski Dom Kultury w Częstochowie podjął współpracę międzynarodową z Domem Kultury w Primorsku w Bułgarii. Współpracuje z licznymi stowarzyszeniami i innymi organizacjami pożytku publicznego, a także z instytucjami kultury na terenie Polski i miasta. Organizuje szereg imprez o charakterze regionalnym i ogólnopolskim, m.in. „Szlakiem Orlich Gniazd”, „Parki narodowe w Polsce oraz gatunki zwierząt i roślin chronionych”, „Zdjęcie z tostera”, „Mój mistrz”, „Ciepło- zimno”, „Zdjęcie z podróży”.
Instytucja organizuje szereg imprez artystycznych, podczas których gości wiele osobistości ze świata rozrywki, kultury i sztuki. Wśród nich znaleźli się m.in. Jan Nowicki, Tomasz Stockinger, Jerzy Połomski, Piotr Szczepanik, Halina Kunicka, Grażyna Łobaszewska, Anna Samusionek, Ewa Bem, Ewa Farna, Martyna Jakubowicz, Siggy Davis, Rudi Schuberth, Wojciech Gąssowski, Bohdan Łazuka, Kazimierz Kowalski, Olek Klepacz, Jacek Pałucha, Wojciech Turbiarz, Andrzej Rosiewicz, Krystyna Giżowska, Krystyna Prońko, Hanna Banaszak, Alicja Majewska, Andrzej Rybiński, Włodzimierz Korcz, Zbigniew Wodecki, Zygmunt „Muniek” Staszczyk, Janusz Szrom, Bilguun Ariunbaatar, Arkady Paweł Fiedler, Michał Kempa, Krzysztof Baranowski, Bogumiła Wander, zespół KOMBI, Paweł Kukiz, Don Vasyl, Janusz „Yanina” Iwański, Edyta Geppert, Katarzyna Skrzynecka, zespół folklorystyczny „Primorsko”, zespoły „Golec uOrkiestra”, "Enej", "Rezerwat", "Kobranocka", "Golden Life", "Róże Europy", "Sztywny Pal Azji", "Jary Oddział Zamknięty", "Universe", "Chłopcy z Placu Broni", "Gang Marcela", "2plus1". Podczas wizyt ciekawych osób dokumentowany jest ich pobyt w obiekcie. Stworzona jest „Ściana Gwiazd” na której prezentowane są plakaty z wizerunkami gości i ich dedykacje z autografami.
Instytucja stara się integrować mieszkańców poprzez organizowanie bezpłatnych imprez np. festynów- zarówno na terenie obiektu jak i w innych częściach miasta. Uczestniczy w miejskich przedsięwzięciach, m.in. Nocy Kulturalnej, Dniach Europejskich, Dniu Papieskim, Senioraliach, Aleje, tu się dzieje.
Dyrektorem od czasu powołania Miejskiego Domu Kultury w Częstochowie jest Paweł Musiał.
Identyfikacja wizualna Miejskiego Domu Kultury w Częstochowie.
Punktem wyjścia do projektu znaku graficznego dla MDK w Częstochowie był budynek Miejskiego Domu Kultury i jego historia. Pierwszym właścicielem i inicjatorem budowy pałacyku był Bernard Hantke, polski przemysłowiec żydowskiego pochodzenia, założyciel Huty Częstochowa. Hantke jest zdecydowanie jedną z ważniejszych postaci w historii Miasta Częstochowy a szczególnie dzielnicy Raków na terenie której znajduje się pałacyk.

</doc>
<doc id="4227334" url="https://pl.wikipedia.org/wiki?curid=4227334" title="George W. Emery">
George W. Emery

George W. Emery (ur. 13 sierpnia 1830 w Penobscot, zm. 10 lipca 1909 w Marshfield) – amerykański prawnik, urzędnik państwowy i polityk, gubernator Terytorium Utah w latach 1875–1880.
Życiorys.
Ukończył studia na Dartmouth College, następnie został absolwentem prawa na Albany Law School. Pracował następnie jako poborca podatkowy w południowych stanach, od 1870 do 1874 był superintendentem dla wszystkich dawnych stanów Konfederacji. W 1875 prezydent Ulysses Grant powołał go na stanowisko gubernatora Terytorium Utah. Udało mu się łagodzić napięcia pomiędzy dominującymi mormonami a resztą populacji i rozszerzyć zakres działania swojej administracji, a także przeprowadzić reformę systemu wyborczego. Cieszył się popularnością wśród miejscowej ludności. W 1880 roku skończyła się jego kadencja, zastąpił go wówczas Eli Houston Murray.
W lutym 1880 roku legislatura stanowa nazwała na jego cześć hrabstwo Emery.

</doc>
<doc id="4227338" url="https://pl.wikipedia.org/wiki?curid=4227338" title="Müllheim (Baden)">
Müllheim (Baden)

Müllheim (Baden) (niem: "Bahnhof Müllheim (Baden)") – stacja kolejowa w Müllheim, w kraju związkowym Badenia-Wirtembergia, w Niemczech. Według DB Station&amp;Service ma kategorię 4. Węzeł kolejowy na linii Mannheim – Basel. 
Położenie.
Stacja Müllheim znajduje się na najbardziej wysuniętym na południe odcinku Rheintalbahn, mniej więcej w połowie drogi między Fryburgiem Bryzgowijskim a Bazyleą. Jego adres to Bahnhofstrasse 1.

</doc>
<doc id="4227340" url="https://pl.wikipedia.org/wiki?curid=4227340" title="Wyższa Szkoła Pedagogiki Specjalnej w Warszawie">
Wyższa Szkoła Pedagogiki Specjalnej w Warszawie



</doc>
<doc id="4227341" url="https://pl.wikipedia.org/wiki?curid=4227341" title="Mateusz Sochowicz">
Mateusz Sochowicz

Mateusz Sochowicz (ur. 28 lutego 1996 we Wrocławiu) – polski saneczkarz, uczestnik igrzysk olimpijskich w 2018 i 2022 roku.
Sport zaczął uprawiać w wieku 15 lat. W 2016 powołany do drużyny narodowej. Studiuje na Akademii Wychowania Fizycznego im. Jerzego Kukuczki w Katowicach.

</doc>
<doc id="4227343" url="https://pl.wikipedia.org/wiki?curid=4227343" title="Zofia Włodek">
Zofia Włodek

Zofia Albina Włodek (ur. 30 sierpnia 1925 w Krakowie, zm. 19 lutego 2018 tamże) – polska historyk filozofii, pracownik Instytutu Filozofii i Socjologii PAN, badaczka filozofii średniowiecza.
Życiorys.
Była córką Jana Włodka, agronoma, profesora Uniwersytetu Jagiellońskiego, legionisty oraz dyplomaty i Zofii Götz-Okocimskiej, wnuczką Zdzisława Wlodka i Jana Albina Goetza oraz siostrą Jana Mariana Włodka. W 1949 ukończyła studia na Wydziale Rolniczym Uniwersytetu Jagiellońskiego, w 1955 studia na Katolickim Uniwersytecie Lubelskim. W 1959 obroniła na KUL pracę doktorską o Hermanie z Augsburga, która została napisana pod kierunkiem profesora Stefana Swieżawskiego od 1956 współpracowała z Zakładem Historii i Filozofii Starożytnej i Średniowiecznej IFiS PAN w Warszawie, od 1961 była pracownikiem tego instytutu. W 1969 habilitowała się na podstawie pracy "Krakowski komentarz z XV wieku do „Sentencji” Piotra Lombarda", w 1980 otrzymała tytuł profesora nadzwyczajnego, w 1991 tytuł profesora zwyczajnego nauk humanistycznych. Przeszła na emeryturę w 1995. Równocześnie w latach 1967–1987 wykładała w Akademii Teologii Katolickiej w Warszawie, w latach 1983−2002 w Kolegium Ojców Dominikanów w Krakowie.
Była edytorem i tłumaczem średniowiecznych tekstów filozoficznych, przetłumaczyła m.in. "Kwestię o duszy" (1996 – z Włodzimierzem Zegą) i "Summa contra gentiles" (tom 1 – 2003, tom 2 – 2007, z Włodzimierzem Zegą) Tomasza z Akwinu, "Satyrę na herezje" Jana Falkenberga (1973 – w piśmie "Medievalia Philosophica Polonorum"), opublikowała także książkę "Filozofia bytu" (1977), W 2011 wydano tom jej prac zebranych "Z dziejów filozofii i teologii na Uniwersytecie Krakowskim w XV wieku. Sylwetki, teksty, studia". W roku 2012 w uznaniu licznych zasług Uniwersytet Jagielloński uhonorował Ją medalem „Plus ratio quam vis”.
W 1997 została członkiem korespondentem Polskiej Akademii Umiejętności. Należała do Polskiego Towarzystwa Filozoficznego, Towarzystwa Naukowego Katolickiego Uniwersytetu Lubelskiego Jana Pawła II, Société internationale pour l'étude de la philosophie médiévale (w latach 1987–1992 była jego wiceprezesem).
Pochowana została na Cmentarzu Rakowickim w Krakowie (kwatera HC-płn.-10).

</doc>
<doc id="4227347" url="https://pl.wikipedia.org/wiki?curid=4227347" title="Mieczysław Suwała">
Mieczysław Suwała

Mieczysław Suwała ps. „Oro" (ur. 21 listopada 1913 w Grabownicy, zm. 6 października 1986 w Warszawie) – polski duchowny rzymskokatolicki.
Życiorys.
Urodził się 21 listopada 1913 w Grabownicy Starzeńskiej jako syn Jana i Marii z domu Ruchlewicz. Pochodził z rodziny wielodzietnej, chłopskiej, był wychowywany przez ciotkę, Katarzynę Nowakowską i jej męża Jana. Ukończył Państwowe Gimnazjum im. Królowej Zofii w Sanoku, gdzie 23 czerwca 1933 zdał egzamin dojrzałości (w jego klasie byli m.in. Zygmunt Bezucha, Edward Czech, Mieczysław Przystasz, Stefan Stefański).
Podjął naukę w Seminarium Duchownym w Pińsku. 8 kwietnia 1939 w katedrze pińskiej otrzymał sakrament święceń kapłańskich. Podczas wojny posługując się pseudonimem „Oro" pełnił funkcję kapelana wydzielonego z Uderzeniowych Batalionów Kadrowych, podporządkowanego jako III batalion (w składzie 77 Pułku Piechoty Armii Krajowej), dowodzony przez por. Bolesława Piaseckiego ps. „Sablewski”. Był także kapelanem w oddziałach partyzantki AK: „Stołpecko-Nalibockim” i pułku „Palmiry-Młociny”. Po aresztowaniu przez sowietów był więziony wraz z oficerami oddziału na Łukiszkach, a od 27 lipca w więzieniu przy ul. Ofiarnej.
Po wojnie był pracownikiem Stowarzyszenia „Pax” oraz prefektem Liceum Ogólnokształcącego pw. św. Augustyna w Warszawie (pełniąc tę funkcję w 1957 był zaangażowany w przekazanie okupu za porwanego Bohdana Piaseckiego, syna ww. Bolesława). Po ujawnieniu zabójstwa Bohdana Piaseckiego przeniósł się do parafii Podwyższenia Krzyża Świętego i św. Stanisława, Biskupa i Męczennika w Hajnówce, gdzie posługiwał od 1957 do 1959. Od 1959 studiował w Instytucie Papieskim Uniwersytetu Leopolda i Franciszka w Innsbrucku, gdzie uzyskał tytuł licencjat naukowy z filozofii chrześcijańskiej. Powróciwszy do parafii w Hajnówce był tam wikariuszem przez rok od 1962 do 1963, po czym podjął studia w Warszawie.
Zmarł 6 października 1986 w Warszawie. Został pochowany na cmentarzu w rodzinnej Grabownicy.

</doc>
<doc id="4227348" url="https://pl.wikipedia.org/wiki?curid=4227348" title="Troškūnai (stacja kolejowa)">
Troškūnai (stacja kolejowa)

Troškūnai (lit: "Troškūnų geležinkelio stotis") – stacja kolejowa w Traszkunach, w okręgu uciańskim, na Litwie. Stacja znajduje się na wąskotorowej linii Rubikiai-Anykščiai-Poniewież i jest to ostatni przystanek w rucvhu regularnym na odcinku Onikszty – Traszkuny.
Historia.
Stacja kolejowa została wybudowana w latach 1897–1899 na wąskotorowej (750 mm szerokości) linii kolejowej Panevėžys-Anykščiai-Utena-Švenčionėliai, na północny wschód od miejscowości, na terenie Žiedoniai. Od 22 marca 1996 budynek dworca znajduje się w Rejestrze dóbr kultury. 

</doc>
<doc id="4227350" url="https://pl.wikipedia.org/wiki?curid=4227350" title="Pääsküla (stacja kolejowa)">
Pääsküla (stacja kolejowa)

Pääsküla () – stacja kolejowa w Tallinnie, w prowincji Harjumaa, w Estonii. Znajduje się na szerokotorowej linii Tallinn – Keila, w dzielnicy Pääsküla. 11 km od dworca kolejowego w Tallinnie. Obsługiwany jest przez pociągi elektryczne Eesti Liinirongid.

</doc>
<doc id="4227353" url="https://pl.wikipedia.org/wiki?curid=4227353" title="Wyskibienie roli">
Wyskibienie roli

Wyskibienie roli, falistość roli – stopień wypiętrzenia powierzchni roli po wykonaniu orki.
Wyskibienie określa się, przechodząc pole wzdłuż przekątnej i dokonując zwykle od 10 do 25 pomiarów. Pomiaru można dokonywać specjalnym profilomierzem lub linijką. Aby zmierzyć wyskibienie linijką, należy położyć w poprzek grzbietów listwę (najlepiej z podziałką co 5 cm), następnie przy każdym znaku podziałki zmierzyć odległość w pionie między listwą a powierzchnią gleby i na podstawie pomiarów sporządzić wykres profilu powierzchni gleby.

</doc>
<doc id="4227363" url="https://pl.wikipedia.org/wiki?curid=4227363" title="Georg Buchholtz (junior)">
Georg Buchholtz (junior)



</doc>
<doc id="4227364" url="https://pl.wikipedia.org/wiki?curid=4227364" title="Georg Buchholtz (senior)">
Georg Buchholtz (senior)



</doc>
<doc id="4227367" url="https://pl.wikipedia.org/wiki?curid=4227367" title="FSV Mainz 05">
FSV Mainz 05



</doc>
<doc id="4227369" url="https://pl.wikipedia.org/wiki?curid=4227369" title="Józef Mrózek (junior)">
Józef Mrózek (junior)



</doc>
<doc id="4227370" url="https://pl.wikipedia.org/wiki?curid=4227370" title="Puchar Świata w skokach narciarskich w Pjongczang">
Puchar Świata w skokach narciarskich w Pjongczang



</doc>
<doc id="4227374" url="https://pl.wikipedia.org/wiki?curid=4227374" title="Dwight Moody">
Dwight Moody



</doc>
<doc id="4227375" url="https://pl.wikipedia.org/wiki?curid=4227375" title="Caslon">
Caslon

Caslon – nazwa szeryfowego kroju pisma zaprojektowanego przez Williama Caslona I (1692–1766) lub krojów inspirowanych jego projektem.
William Caslon pracował jako projektant czcionek używanych do składania form i matryc przeznaczonych do odlewania w metalu i stosowanych w druku. Swoje projekty wykonywał przy wykorzystaniu szeryfów (tradycja ta dziś określana jest mianem liternictwa starego typu), tworząc litery o stosunkowo ograniczonej strukturze przypominającej pismo odręczne. W tamtym czasie w Anglii nie było dobrze wykształconych i rozpowszechnionych tradycji projektowania czcionek i rytownictwa, dlatego Caslon zaadaptował tradycje niderlandzkie, wzorując się na holenderskich antykwach barokowych cieszących się na Wyspach dużą popularnością. Projekty Caslona przez wysokiej jakości wykonanie i atrakcyjny wygląd (odpowiednie do składania długich fragmentów tekstów) szybko zaczęły cieszyć się dobrą opinią.
W kroju Caslona prosty (antykwowy) glif „A” ma wklęsłe zagłębienie z lewej strony wierzchołka górnego, a „G” pozbawione jest ostrogi skierowanej w dół z prawej strony. Laski w glifie „M” są proste, wewnętrzny wierzchołek górny „W” ma podwójny szeryf, a trzon „b” zakończony jest u dołu charakterystycznym zwężeniem. Wydłużenia górne i dolne są stosunkowo krótkie, a kontrast w tekście złożonym Caslonem jest łagodny. William Caslon stworzył glify subtelnie różniące się w zależności od wielkości – w większych stopniach pisma zwiększały się też szczegóły wykończeń i rósł kontrast grubości obrysu znaku i tak np. w "Caslonie" w większych stopniach antykwowe „C” ma dwa szeryfy, podczas gdy w mniejszych szeryfem zwieńczone jest tylko zakończenie górne glifu. W kursywie zakończenie prawej dolnej podstawy znaku „"h"” jest zawinięte do wewnątrz a „"A"” jest ostro pochylone. Pochyłe „"Q"”, „"T"”, „"v"”, „"w"” i „"z"” są bardziej ozdobne (posiadają zawijasy) i zaprojektowane w nowych kształtach. Kursywne „J” ma poprzeczkę, a czcionka z tym znakiem w różnych rozmiarach była używana przez Caslona przy próbach zaprojektowania znaku funta.
Krój pisma stworzony przez Caslona był popularny zarówno za życia autora, jak i po jego śmierci. Po krótkim okresie zapomnienia na początku XIX w. powrócił do popularności i szczególnie chętnie wykorzystywany był do składania dłuższych partii tekstu, np. kiążek. Istnieje wiele krojów pisma inspirowanych w mniejszym lub większym stopniu krojem Caslona. Współcześnie w tego rodzaju projektach często modyfikowane są pogrubienia znaków oraz tworzne są cyfry zwykłe o wysokości wersalików, które za czasów Caslona nie były używane. William Berkson, projektant jednego ze wznowień kroju Caslona, określa go jako „wygodny i przystępny”.
Historia.
Caslon rozpoczął swoją karierę w Londynie jako czeladnik wykonujący ozdobne grawerowania na broni palnej i innych przedmiotach metalowych. Według drukarza i historyka, Johna Nicholsa, znawcy życia i działalności projektowej Caslona, dokładność jego pracy jako czeladnika zwróciła uwagę znanych londyńskich drukarzy, którzy wkrótce zlecili mu wykonanie metalowych czcionek z glifami języków egzotycznych, a następnie, gdy Caslon wyrobił już sobie reputację, powierzyli mu także zadanie wykonania czcionek dla alfabetu łacińskiego. Tworzenie czcionek było trudną sztuką – wiele stosowanych technik było trzymanych w ścisłej tajemnicy i przekazywanych tylko z ojca na syna. Jak podaje Nichols, sam Caslon, po wypracowaniu własnej metody, swoją wiedzę przekazywał synowi w domu za szczelnie zamkniętymi drzwiami, by nikt nie mógł ich podglądać. W związku z tym, że na początku XVIII w. brytyjscy drukarze nie odnosili zbytnich sukcesów jeśli chodzi o projektowanie krojów pisma ani też nie mogli poszczycić się bogatą tradycją na tym polu, musieli korzystać z urządzeń i metod sprowadzanych z Holandii lub Francji. Kroje Caslona pozostają więc pod wyraźnym wpływem popularnych w tamtym okresie krojów holenderskich. James Mosley pisze o jego wczesnych pracach: „kroje zaprojektowane przez Caslona były bezpośrednio wzorowane na antykwach i kursywach, które pojawiły się w 1695 r. we wzorniku wydanym przez wdowę po amsterdamskim drukarzu Dircku Voskensie i których przez kilka lat używał Bowyer. Projekty Caslona ostatecznie zastąpiły je w r. 1725. Zaproponowane przez niego opracowanie antykwy, po raz pierwszy użyte w druku w r. 1728 i później tak podziwiane w wieku XX, czerpało bezpośrednio ze wzornika typograficznego Voskensa z początku XVII w. używanego przez kilku londyńskich drukarzy i obecnie przypisywanego francuskiemu grawerowi Nicolasowi Briotowi”. Mosley opisuje także kilka innych krojów zaprojektowanych przez Caslona jako „inteligentne adaptacje” wzornika Vockensa.
Krój Caslona szybko zaczął cieszyć się opinią solidnie wykonanego i estetycznego. W r. 1733 Henry Newman pisał o nim: „to dzieło Artysty, który zdaje się dążyć do wyniesienia swojego fachu nad wszystkich europejskich rzemieślników i prowadzi nasze drukarnie do zaprzestania posyłania do Holandii po Elzewira i nowe kroje drukarskie, tak do tej pory przez nich cenione”. Mosley opisuje pierwszy wzornik Caslona jako zawierający krój „o dużych proporcjach, składany z niezbyt dużym światłem międzyliterowym, co zwykle jest konieczne przy tekstach drukowanych małym stopniem pisma. Mimo to jest tak solidnie wykonany, że słowa, które są nim złożone, zachowują swój kształt i są dobrze czytelne. Jest to krój, który najlepiej sprawdzi się w publikacjach o wąskich, dwuszpaltowych kolumnach lub przy składaniu niewielkich rozmiarów oktaw. Caslon sprzedał także wzornik z glifami dla języka francuskiego, którego nie wykonał sam, a który prawdopodobnie był zmodyfikowanym pod pewnymi względami dziełem Josepha Moxona. W porównaniu z bardziej subtelnymi, stylizowanymi i eksperymentalnymi projektami, jakie powstawały w Europie za życia Caslona (w szczególności z krojem Romain du roi i dziełami Fleischmanna w Amsterdamie oraz krojem "Baskerville "Johna Baskerville'a z Birmingham, który pojawił się pod koniec kariery Caslona), "Caslon" był dość konserwatywny. Johnston zauważa, że jego projekt z r. 1764 „równie dobrze mógłby powstać nawet sto lat wcześniej”. Stanley Morison z kolei opisuje krój Caslona jako „szczęśliwie archaiczny”.Chociaż kroje Caslona nie były szeroko rozpowszechnione w Europie, dystrybuowano je na terenie całego Imperium Brytyjskiego, w tym także w brytyjskich koloniach w Ameryce Północnej, gdzie zostały wykorzystane przy druku amerykańskiej Deklaracji Niepodległości. Po śmierci Williama Caslona I jego krój stracił na popularności. Swój renesans przeżył w latach 40. XIX w. za sprawą brytyjskiego ruchu artystycznego Arts and Crafts.
Poza tworzeniem zwykłych antykw Caslon zajmował się też projektowaniem krojów pogrubionych oraz „gotyckich” (i sprzedawaniem niektórych z wcześniejszych odlewów), które również zostały odbite w jego wzorniku. Kroje te nadawały się do składania stron tytułowych, wyróżników w tekście oraz inicjałów. Krój pogrubiony (bold) nie istniał w czasach Caslona, niemniej niektóre z jego krojów zaprojektowane w większych stopniach są bardzo bliskie bolda.
Jednym z argumentów podnoszonych w krytyce krojów Caslona było to, że zaprojektowana przez niego majuskuła zbytnio się wyróżnia w tekście, zaburzając szarość strony. Drukarz i projektant krojów pisma, Frederic Goudy, pisał: „duży kontrast pomiędzy pogrubionymi trzonami liter wersalikowych a delikatniejszymi trzonami małych liter nadaje stronie zaburzony, nierówny wygląd”. Jego zarzuty co do kroju Caslona skłoniły go do pracy nad własnym projektem i w 1911 przedstawił "Kennerley Old Style" jako alternatywę dla "Caslona".
Zmierzch popularności.
Kroje stworzone przez Caslona z końcem XVIII w. przestały cieszyć się zainteresowaniem ze względu na pojawienie się pism przejściowych, takich jak "Baskerville", a następnie antykwy klasycystycznej oraz pism modernistycznych. Projektami Caslona wciąż zarządzała odlewnia na Chiswell Street w Londynie, stopniowo zaczęła jednak wprowadzać do użytku i sprzedawać dodatkowe i alternatywne projekty, których część wykonywał syn Caslona, William Caslon II. Jego wnuk, William Caslon III, zerwał z rodzinną tradycją i założył konkurencyjną odlewnię na Salisbury Square, wykupując przedsiębiorstwo zmarłego Josepha Jacksona. Justin Howes przypuszcza, że od r. 1816 mogła mieć miejsce próba zmodernizowania niektórych krojów stworzonych przez Caslona w kierunku nowszych stylów, zważywszy na fakt, że projekty Caslona z lat 40. XIX w. obejmują kilka glifów, jak m.in.: „"h"”, „"ſh"”, „"Q"”, „"T"” oraz „"Y"”, które w takich formach nie mogły być znane Caslonowi, a które mogły zostać wycięte pod koniec XVIII w. w skromnej próbie dostosowania starej wersji kroju do nowych trendów. Glify „"h"”, „"ſh"” oraz „"T"” można zobaczyć w książkach z r. 1816, których większa część zdaje się być wydrukowana wysłużonym starym krojem”.
Nawet, gdy krój Caslona prawie całkowicie wyszedł już z użycia, wśród drukarzy i projektantów wciąż cieszył się niesłabnącą reputacją. Drukarz i reformator społeczny Thomas Curson Hansard napisał w 1825 r.:
„W początkach XVIII wieku zdolności naszych rodzimych typografów były na tyle mało cenione przez angielskich drukarzy z dużych metropolii, że mieli oni w zwyczaju sprowadzać wzory czcionek z Holandii (…) nasi drukarze do dziś mogliby zmagać się z problemami związanymi z takim importem, gdyby nie geniusz w osobie Williama Caslona, który wystąpił, aby ocalić swój kraj przed hańbą typograficznej niższości. Z kolei Edward Bull w r. 1842 nazwał Caslona „wielkim mistrzem i ojcem angielskiej typografii”.
Powrót do popularności.
Zainteresowanie osiemnastowiecznym drukiem powróciło z siłą w wieku XIX wraz z rozwojem ruchu Arts and crafts. Wtedy też do popularności wrócił krój Caslona wykorzystywany w drobnych drukach wydawanych przez Chiswick Press, a także używany do projektowania reklam. Często wykorzystywany był także do składania książek, użyty został np. w słynnej edycji Elementów Euklidesa, opracowanej przez Olivera Byrne’a i opublikowanej przez Williama Pickeringa nakładem Chiswick Press w 1847 r. Drobne zakłady wydawnicze, jak Chiswick Press, wykupiły od domu typograficznego Caslona licencję na jego oryginalny krój – kopie matryc zostały wykonane metodą galwanotechniki. Od lat 60. XIX w. zaczęły pojawiać się nowe kroje pisma projektowane w stylu podobnym do Caslona, począwszy od r. 1860 i opracowania przez odlewnię Miller &amp; Richard zmodernizowanego Old Style. W tym czasie zakład Caslona w sekrecie wyciął nowe, ozdobne wersaliki, które były czytelniejsze od poprzednich, i podmienił niektóre z wcześniejszych.
W Stanach Zjednoczonych Caslon stał się niemal zupełnie nowym krojem przez modyfikację i rozszerzenie o nowe odmiany, takie jak: bold, condensed i inline. Niektóre z wprowadzonych modyfikacji miały ujednolicić krój na potrzeby amerykańskich standardów. Wiele zakładów typograficznych (często na własną rękę) wykonywało też swoje własne wersje tego kroju. Do lat 20. XX w. ATF (American Type Founders) zaoferował szeroki wachlarz odmian tego kroju, z których część nie otrzymała nawet nazwy, a jedynie numer i tak np. "Bookman Old Style" to potomek jednej z takich amerykańskich odmian "Caslona". Seria modyfikacji sprawiła, że najnowsze zdygitalizowane odmiany "Bookmana" ze swoją dużą wysokością x, bardzo odmienną od oryginalnego "Calona", wyglądają na nieco przerysowane. Zakłady stosujące skład gorący, jak Linotype, Monotype, Intertype i Ludlow, również stworzyły własne odmiany "Caslona".
Według projektanta książek Hugh Williamsa, drugi spadek popularności "Caslona" w Wielkiej Brytanii nastąpił dopiero w w. XX w związku z nastaniem renesansu innych krojów typu Old Style oraz krojów przejściowych odnowionych przez Monotype i Linotype. Były to m.in.: "Bembo", "Garamond", "Plantin", "Baskerville" i "Times New Roman".
Zakład Caslona powrócił jeszcze na rynek w latach 60. i 70. XX w. z technologią fotoskładu i później z techniką składu cyfrowego, w wyniku czego powstało kilkanaście nowych krojów noszących nazwę "Caslon". Przez to, a także przez brak zastrzeżenia nazwy jako znak towarowy, wiele projektów mających tę nazwę tak naprawdę naśladuje oryginał z bardzo różnym stopniem zachowania wierności.
Wiele oryginalnych czcionek i matryc (razem z wieloma zamiennikami i dodatkowymi odmianami) przetrwało w kolekcji zakładu Caslona – obecnie wszystkie te elementy znajdują się w posiadaniu St Bride Library oraz Muzeum Typografii w Wielkiej Brytanii. Kopie matryc i czcionek posiadane przez paryski oddział wytwórni Caslona zostały włączone do kolekcji Musée de l'Imprimerie w Nantes. Badania naukowe nad krojami Caslona prowadzili tacy historycy, jak m.in.: Alfred F. Johnson, Harry Carter, James Mosley i Justin Howes.
Tradycyjne wersje Caslona.
"Caslon Old Face".
Niektóre kroje Caslona zostały w tamtym czasie wzbogacone o nowe elementy i odmiany, w szczególności o ozdobne wersaliki do druków historycystycznych i od około 1887 r. Caslon był sprzedawany już w wersji wzbogaconej o dodatkowe ozdobne glify. Howes opisuje je jako „oparte raczej na popularnej 22-punktowej kursywie autorstwa François Guyota z około 1557 r. stosowanej w angielskim druku aż do wczesnych lat osiemnastego wieku”. Od około 1893 roku firma zaczęła dodatkowo modyfikować glify z oryginalnego "Caslona", aby uczynić krój bardziej regularnym i stworzyć matryce, które łatwiej mogą być odlewane maszynowo. Ze względu jednak na markę, jaką był już wtedy "Caslon", niektóre z nowych wersji i modyfikacji oryginalnych krojów ostatecznie nie zostały opublikowane i dopuszczone do użytku. Odlewnia H.W. Caslon udzielała także licencji na wykorzystanie innych swoich matryc drukarskich tworzonych metodą galwanotechniki, chociaż niektóre firmy mogły również wykonywać nieautoryzowane kopie.
Firmy Monotype i Linotype także miały w swojej ofercie krój "Caslon Old Face", który oparty był (lub miał być) na oryginalnych czcionkach Caslona. Wersja wypuszczona przez firmę Linotype została potem zdygitalizowana i wydana przez Bitstream.W 1937 r. odlewnię H.W. Caslon &amp; Sons nabyła i wchłonęła spółka Stephenson Blake &amp; Co.
"Caslon 471".
"Caslon 471" był wydaniem „oryginalnego” kroju Caslona odtworzonym z pierwszych matryc będących w posiadaniu ATF. Opisywany był jako: „"Caslon Old Style" w odmianach prostej i kursywnej, dokładnie takich, jakie William Caslon opublikował w 1766 roku”.
"Caslon 540".
"Caslon 540" był drugim wariantem wypuszczonym przez ATF. Wydłużenia dolne glifów zostały w nim skrócone, aby umożliwić ciaśniejszy skład na mniejszej interlinii. Kursywa ze zmodyfikowanymi ozdobnikami została zaprojektowana przez Letraset. W rezultacie często sprzedawana była osobno i stosowana jako samodzielna odmiana, bez odniesienia do swojej wersji prostej.
"Caslon 3".
Mniejsza i pogrubiona wersja" Caslona 540" wprowadzona do obiegu przez ATF w 1905 roku. Dom typograficzny BitStream sprzedawał "Caslona 3" pod nazwą "Caslon Bold" jako dodatek do wersji "Caslon 540". Rosyjskie studio ParaType wydało oba kroje z glifami zaprojektowanymi także dla cyrylicy.
"Caslon Openface".
Ozdobna czcionka szeryfowa z bardzo wysoką linią górną pisma popularna w Stanach Zjednoczonych. Pomimo noszonej nazwy, nie ma ona żadnego związku z "Caslonem "– odmiana "Openface "była dokonaną przez ATF Barnhart Brothers &amp; Spindlers adaptacją francuskiego kroju "Le Moreau-le-Jeune "stworzonego przez Fonderie Deberny et Peignot w Paryżu.
Wersje Monotype (Wielka Brytania).
Brytyjska firma Monotype wyprodukowała trzy wznowienia "Caslona".
"Imprint".
Wykonanie bardziej regularnej adaptacji Caslona zostało zlecone przez Monotype londyńskim wydawcom „The Imprint” – krótko istniejącego czasopisma drukarskiego wydawanego od 1913 roku. Krój "Imprint" cechowała podniesiona wysokość x. Krój ten miał także na celu zaoferować nowy projekt kursywy. Od swojego powstania cieszył się dużą popularnością i po jakimś czasie został zdygitalizowany przez Monotype.
Wersja Ludlow Typograph Company (USA).
Dom typograficzny Ludlow z USA zaprojektował i opublikował wiele odmian krojów pisma "Caslon".
"Caslon 641".
Nowa wersja "Caslona 540" wydana przez ATF w 1966 roku.
"Caslon 223" i "224".
"Caslon 223" i "224" należą do rodziny zaprojektowanej przez Eda Benguiat'a i wydanej przez ITC. Podobnie jak wiele innych rodzin wypuszczonych na rynek przez ITC mają agresywną, odważną i zorientowaną na reklamę strukturę, nie związaną zbyt ściśle z oryginalnym projektem Caslona.
Wersje cyfrowe.
"Adobe Caslon "(1990).
"Adobe Caslon" jest bardzo popularnym krojem autorstwa Carola Twombly’ego. Powstał w oparciu o oryginalny wzornik Caslona odbity między rokiem 1734 a 1770 i obecnie jest częścią programu Adobe Originals. W wersji elektronicznej dodano wiele elementów dziś należących do standardu zdygitalizowanych krojów, takich jak: kapitaliki, ligatury, ozdobne glify, ułamki itd.
"Adobe Caslon" jest używany do składania tekstu dziełowego dziennika „The New Yorker”, jest też jednym z dwóch oficjalnych krojów stosowanych przez University of Virginia. Jest dostępny w bibliotece Adobe Typekit.
"Big Caslon" (1994).
"Big Caslon" Matthew Cartera został zainspirowany wyglądem pisma Caslona w trzech największych zaprojektowanych przez jego odlewnię stopniach. Jego projekt posiada unikalny rysunek z dużym kontrastem, bardzo odmienny od projektów Caslona i przypominający bardziej prace Josepha Moxona. Krój ten przeznaczony jest do stosowania przy składzie 18-punktowym lub większym. Standardowo jest dołączany do systemu operacyjnego MacOS firmy Apple w wydaniu obejmującym kapitaliki i warianty takie jak długie s. Projekt Cartera początkowo opublikowany przez firmę Carter &amp; Cone w 2014 r. został przez niego następnie uzupełniony o styl pogrubiony i pochyły i ponownie opublikowany przez zakład typograficzny Font Bureau. Krój "Big Caslon" stosowany jest przez magazyn „Boston” i dziennik „Harvard Crimson”.
"LTC Caslon" (2005).
"LTC Caslon" to cyfrowa wersja 14-punktowego "Caslona 337 "z 1915 r. wydanego przez Lanston Type Company, która wypuściła też kilka innych wersji kroju wzorowanego na oryginalnym "Caslonie". Do tej rodziny należą kroje antykwowe i pogrubione, z zaprojektowanymi ułamkami, ligaturami, kapitalikami (tylko dla antykwy i kursywy), glifami ozdobnymi (tylko dla antykwy i kursywy) i glifami dla alfabetów środkowoeuropejskich. Godną uwagi cechą kroju "LTC Caslon" jest to, że podobnie jak w niektórych wersjach "Caslona" wykonywanych składem gorącym, jego projekt zawiera dwa osobne warianty wydłużeń dolnych dla wszystkich stylów: dłuższe, dla tworzenia bardziej eleganckich projektów, lub krótkie – umożliwiające bardziej zwarty skład na mniejszej interlinii.
We wczesnej sprzedaży do wydania "LTC Caslon" dołączano płytę CD z muzyką "The William Caslon Experience "oraz limitowaną wersję kursywy "LTC Caslon Remix".
"Williams Caslon Tekst" (2010).
Nowoczesna próba uchwycenia ducha Caslona autorstwa Williama Berksona przeznaczona do używania w tekście dziełowym. Chociaż ten krój nie ma na celu dokładnego naśladowania oryginału, pod wieloma względami podąża za pierwotnym projektem Caslona. Rysunek glifów jest mocniejszy niż w wielu wcześniejszych wznowieniach kroju, aby dostosować go do nowego procesu drukowania, a kursywa jest mniej pochylona niż w wielu innych wersjach "Caslona". Berkson opisał swoje wybory projektowe w obszernej serii artykułów.
"William Caslon Text "wydany przez Font Bureau zawiera styl pogrubiony i pogrubioną kursywę, a także kompletny zestaw elementów uzupełniających dla wszystkich odmian kroju (w tym m.in. kapitaliki), wariant z krótszymi wydłużeniami dolnymi i „modernistyczną”, mniej ozdobną kursywą upraszczającą grafem „A”, aby uzyskać bardziej oszczędny wygląd tekstu. "William Caslon Text "jest obecnie używany w magazynach „Boston” i „Foreign Affairs”.
Ważną cechą tego wznowienia Caslona jest jego szerokie „T”, które może dość nieporadnie łączyć się z glifem „h”. W związku z tym wśród wydawnictw cyfrowych standardem stało się oferowanie inspirowanej tradycyjną kaligrafią ligatury „Th” w celu osiągnięcia bardziej zwartego zapisu tych znaków. "Adobe Caslon", "LTC Caslon", "Williams Caslon Text "i "Big Caslon "(tylko kursywa w wydaniu Font Bureau) – wszystkie te kroje zawierają ligaturę „Th” jako domyślną lub alternatywną dla danego kroju pisma.
Stylizowane wznowienia "Caslona".
Kilka wznowień "Caslona" zostało zaprojektowanych z celową stylizacją na „podniszczone” – do rysunków glifów dodano w nich zamierzone zniekształcenia, aby lepiej naśladowały nieregularny i nierówny charakter druku tradycyjnymi metalowymi czcionkami.
"Caslon" w wydaniu ITC Founder (1998).
"Caslona" dla firmy ITC Founder zdygitalizował Justin Howes. Wykorzystał on zasoby St Bride Library w Londynie, aby dokładnie zbadać i przeanalizować styl Williama Caslona i stworzony przez niego krój. W przeciwieństwie do poprzednich cyfrowych wznowień, ta rodzina krojów ściśle przestrzega tradycji tworzenia osobnych czcionek przeznaczonych do odbijania różnych stopni pisma. Stylizowane zniekształcenia glifów zaprojektowane dla tego kroju różnią się więc w zależności od jego wielkości, dopasowując efekt do tego dawanego przez metalową czcionkę i zwiększając „czystość odciśnięcia” wraz ze zwiększaniem odbijanego stopnia pisma.
Ta rodzina krojów pisma została wydana przez ITC w grudniu 1998. Naśladując oryginalny krój Caslona, nie zawiera ona odmiany bold i stosuje stary styl zapisu wszystkich cyfr.
Wersja H.W. Caslon.
Po wydaniu "Caslona" przez ITC Founder, Justin Howes przywrócił do życia dawną nazwę H.W. Caslon &amp; Company i wydał rozszerzoną wersję krojów ITC pod nazwą "Founders Caslon".
Przykładowo "Caslon Old Face "został wydany m.in. w wersji 8, 10, 12, 14, 18, 22, 24, 30, 36, 42, 48, 60, 72, 96-punktowej. Każdy font z tej rodziny zawiera kapitaliki, długie „s” i glify ozdobne. Rozmiar 96-punktowy pojawia się tylko w antykwie i nie obejmuje kapitalików. "Caslon Old Face" został wydany w lipcu 2001 roku.
"Caslon Ornaments" to krój pisma zawierający ornamentalne glify.
Ta odmiana "Caslona" jest wydawana w następujących zestawach:
Po śmierci Justina Howesa reaktywowany H.W. Caslon &amp; Sons nie utrzymał się na rynku.
"NotCaslon" (1995).
Wariacja na temat kursywy Caslona zaprojektowana przez Marka Andresena dla Emigre w 1995 r. Powstała przez połączenie różnych próbek wykonanych przez Caslona, „z projektów próbnych: odłamków, ścinków i wszystkiego”.
Caslon Franklin (2006).
Ten powstały w r. 2006 dla P22 projekt oparty jest na drukach Benjamina Franklina z 1750 r. Zastosowano w nim wyraźne i celowe zniekształcenia wyglądu glifów.
"Caslon Antique".
Ten dekoracyjny szeryfowy krój pisma pierwotnie nazwano "Fifteenth Century", jednak później nazwę tę zmieniono na "Caslon Antique". Właściwie nie należy on do rodziny krojów pisma "Caslon", ponieważ odstaje od nich wyglądem, nazwa „Caslon” natomiast została zastosowana tylko w celu nadania krojowi historycznego charakteru.

</doc>
<doc id="4227378" url="https://pl.wikipedia.org/wiki?curid=4227378" title="Gian Vincenzo Moreni">
Gian Vincenzo Moreni

Gian Vincenzo Moreni (ur. 29 stycznia 1932 w Montichiari; zm. 3 marca 1999) – włoski duchowny katolicki, arcybiskup, nuncjusz apostolski.
Życiorys.
4 kwietnia 1959 otrzymał święcenia kapłańskie i został inkardynowany do diecezji Brescii. W 1961 rozpoczął przygotowanie do służby dyplomatycznej na Papieskiej Akademii Kościelnej.
29 kwietnia 1982 został mianowany przez Jana Pawła II nuncjuszem apostolskim w Tanzanii oraz arcybiskupem tytularnym "Turris in Mauretania". Sakry biskupiej udzielił mu 5 czerwca 1982 ówczesny Sekretarz Stanu – kardynał Agostino Casaroli.
8 września 1990 został nuncjuszem apostolskim na Filipinach.
Zmarł 3 marca 1999.

</doc>
<doc id="4227382" url="https://pl.wikipedia.org/wiki?curid=4227382" title="Kościół Świętego Krzyża i Świętego Filipa Neri w Tarnowie">
Kościół Świętego Krzyża i Świętego Filipa Neri w Tarnowie

Kościół Świętego Krzyża i Świętego Filipa Neri – kościół parafialny znajdujący się w Tarnowie, należący do rzymskokatolickiej parafii pod tym samym wezwaniem w dekanacie Tarnów Południe, części diecezji tarnowskiej. 
Kościół został zbudowany w latach 1878–79, przez filipinów, według projektu architekta Karola Polityńskiego. Kierownikiem prac budowlanych był inżynier Łupkiewicz. W 1879 roku świątynię konsekrował biskup tarnowski Józef Alojzy Pukalski. W 1883 roku kościół został rozbudowany o początkowo niezrealizowane prezbiterium. W 1905 roku została dobudowana nowa zakrystia, a dawna została przeznaczona na kaplicę Matki Bożej. W 1966 roku częściowo zostały przebudowane i na nowo zaaranżowane wnętrza według projektu architekta Krzysztofa Domagalskiego. W 1998 roku biskup tarnowski Wiktor Skworc erygował przy świątyni parafię. 
Budowla reprezentuje styl neoromański. Świątynia jest murowana, wzniesiona z cegły i otynkowana. Posiada jedną nawę z krótkim prezbiterium zamkniętym trójbocznie, przy którym od strony wschodniej jest umieszczona mała zakrystia. Od strony północnej, wzdłuż całej świątyni jest położona kaplica św. Filipa Neri utworzona z dawnej zakrystii i części przyległego budynku klasztornego, od strony południowej znajduje się podobna kaplica Matki Boskiej. Nawę nakrywa sklepienie krzyżowe, prezbiterium wielopolowe, a kaplicę żaglaste. Sklepienia nawy są rozdzielone zdwojonymi gurtami, przechodzącymi w podobne pilastry. Nowsze arkady rozdzielające nawę od kaplic są zamknięte półkoliście. Okna są zamknięte półkoliście. Chór muzyczny posiada konstrukcję żelbetową i jest wbudowany do wnętrza nawy. Elewacje zewnętrzne posiadają skromne podziały ramowe z fryzami arkadkowymi. Portal główny jest ujęty trójkątną obudową, nad nim znajduje się okno koliste. Budowla nakryta jest dachami dwuspadowymi i pulpitowymi, złożonymi z blachy.
Przypisy.
 

</doc>
<doc id="4227387" url="https://pl.wikipedia.org/wiki?curid=4227387" title="Snowboarding na Zimowych Igrzyskach Olimpijskich 2018 – slopestyle mężczyzn">
Snowboarding na Zimowych Igrzyskach Olimpijskich 2018 – slopestyle mężczyzn

Slopestyle mężczyzn na Zimowych Igrzyskach Olimpijskich 2018 odbył się w dniach 10-11 lutego w Bokwang Phoenix Park w Pjongczangu. 
Mistrzem został Amerykanin Redmond Gerard, srebro i brąz wywalczyli snowboardziści kanadyjscy Maxence Parrot i Mark McMorris.

</doc>
<doc id="4227390" url="https://pl.wikipedia.org/wiki?curid=4227390" title="Stanisław Owczarek (duchowny)">
Stanisław Owczarek (duchowny)

Stanisław Owczarek (ur. 20 sierpnia 1905 w Warszawie, zm. 25 listopada 1981) – polski duchowny rzymskokatolicki, zaliczany do tzw. księży patriotów.
Życiorys.
Syn Michała. Był absolwentem szkoły podstawowej w Grodzisku Mazowieckim i Gimnazjum im. Tomasza Zana w Pruszkowie. W 1924 wstąpił do Wyższego Metropolitalnego Seminarium Duchownego w Warszawie, święcenia kapłańskie przyjął 6 lutego 1930. Następnie pracował jako wikariusz w Warce, Łowiczu, Pruszkowie, Markach, Karczewie, Goszczynie i Żychlinie. Działał w Akcji Katolickiej. 
Brał udział w kampanii wrześniowej jako kapelan szpitala wojskowego nr 103, w październiku 1939 powrócił do Żychlina. W październiku 1941 został aresztowany przez Gestapo i od października 1941 więziony w obozie Dachau (KL). 
Powrócił do Polski w maju 1945 i od sierpnia tegoż roku był proboszczem parafii Świętej Trójcy w Konarach. Został wówczas radnym Gminnej Rady Narodowej w Konarach. Pełnił funkcję reprezentanta duchownych podczas zjazdu założycielskiego Związku Bojowników o Wolność i Demokrację w dniach od 1 do 2 września 1949, był członkiem Głównej Komisji Księży przy ZBoWiD. W styczniu 1950 wszedł w skład zarządu przymusowego Caritas odebranego władzom kościelnym przez władze PRL Caritas (organizacja). Od września 1950 był członkiem Zarządu Głównego Zrzeszenia Katolików Caritas, od 1952 sekretarzem Prezydium Głównej Komisji Księży, od października 1953 sekretarzem Komisji Duchownych i Świeckich Działaczy przy Ogólnopolskim Komitecie Frontu Narodowego, od 1954 do likwidacji w lipcu 1955 wiceprzewodniczącym Głównej Komisji Księży. Był jednym księży redagujących czasopismo „Głos Kapłana”, ukazujące się za zgodą władz PRL od 1950.
W latach 1954-1964 był proboszczem parafii Narodzenia NMP w Warszawie, następnie przeszedł na emeryturę. Od 1956 był wiceprezesem Głównej Komisji Rewizyjnej Zrzeszenia Katolików Caritas, od 1959 sekretarzem generalnym Zarządu Kół Księży przy Zrzeszeniu Księży Caritas, od 1964 wiceprezesem Zrzeszenia, od 1971 jego prezesem. 
Był autorem wspomnień, które wydano w 1982 pt. "Być zaangażowanym – być księdzem".
Zmarł 25 listopada 1981. Został pochowany na Cmentarzu Wojskowym na Powązkach w Warszawie (kwatera B23-4-18).

</doc>
<doc id="4227391" url="https://pl.wikipedia.org/wiki?curid=4227391" title="Stanisław Owczarek">
Stanisław Owczarek



</doc>
<doc id="4227392" url="https://pl.wikipedia.org/wiki?curid=4227392" title="McLaren MCL33">
McLaren MCL33

McLaren MCL33 – samochód Formuły 1, skonstruowany przez McLarena na sezon 2018. Kierowcami bolidu zostali: Hiszpan Fernando Alonso, oraz Belg Stoffel Vandoorne. Po trzech latach korzystania z silnika Hondy, MCL33 został pierwszym pojazdem McLarena wyposażonym w jednostkę Renault.

</doc>
<doc id="4227393" url="https://pl.wikipedia.org/wiki?curid=4227393" title="Stanisław Klepański">
Stanisław Klepański

Stanisław Klepański (ur. 25 lipca 1917 w Kotermaniu, zm. 19 lutego 2018 roku w Ciechanowie) – polski wojskowy, ułan, kapelmistrz i działacz kombatancki.
Życiorys.
Mając osiem lat, zamieszkał razem z rodzicami w Ciechanowie. Po ukończeniu szkoły podstawowej pomagał rodzicom w prowadzeniu gospodarstwa. Pracował następnie jako uczeń u elektryka. Od 1935 roku grał w orkiestrze pułkowej i był żołnierzem, od 1938 w szwadronie liniowym. Absolwent szkoły podoficerskiej przy 11 pułku ułanów Legionowych w Ciechanowie z maja 1939. W październiku 1939 roku miał otrzymać awans na podoficera. Podczas kampanii wrześniowej walczył w macierzystym pułku w stopniu kaprala pod Chorzelami, Wyszkowem, Mińskiem Mazowieckim, Łukowem, Garwolinem, Chełmem i Suchowolą. 24 września został ranny podczas walk pod Suchowolą. Trafił do szpitala w Zamościu, skąd w październiku 1939 pieszo powrócił bocznymi drogami do Ciechanowa. Pracował w urzędzie pocztowym i cukrowni.
Po wojnie przez wiele lat prezes Stowarzyszenia Żołnierzy 11 Pułku Ułanów Legionowych i Ich Rodzin, a także przez blisko 30 lat kapelmistrz orkiestry dętej OSP Ciechanów; był także nauczycielem.
Zmarł 19 lutego 2018 roku jako ostatni żyjący ułan na ziemi ciechanowskiej. Był drugim najstarszym żyjącym ułanem z 11 pułku Ułanów Legionowych, obecnie żyje jedynie 2 lata starszy Franciszek Karpa. 22 lutego pochowano go na Cmentarzu Komunalnym w Ciechanowie.
Został odznaczony Krzyżem Komandorskim Orderu Odrodzenia Polski, Krzyżem Walecznych oraz innymi odznaczeniami.

</doc>
<doc id="4227395" url="https://pl.wikipedia.org/wiki?curid=4227395" title="Hugo Bettauer">
Hugo Bettauer

Maximilian Hugo Bettauer (ur. 18 sierpnia 1872 w Baden, zm. 26 marca 1925 w Wiedniu) – austriacki dziennikarz, pisarz i scenarzysta pochodzenia żydowskiego.
Życiorys.
Był najmłodszym dzieckiem maklera giełdowego Arnolda (Samuela Arona) Betthauera. Miał dwie starsze siostry: Herminę (Michi) i Mathilde. W roku szkolnym 1887–1888 rozpoczął naukę w Gimnazjum im. Franciszka Józefa ("Franz-Josef-Gymnasium") w Wiedniu. Jego kolegą szkolnym był późniejszy znany dramaturg, poeta i pisarz Karl Kraus. W wieku szesnastu lat, jako uczeń gimnazjum, uciekł do Afryki, skąd został odesłany do kraju przez austriackiego konsula. Dwa lata później, po zdaniu matury, został dziennikarzem w redakcji "Neues Wiener Journal".
W 1890 roku przeszedł na protestantyzm (ewangelicyzm) i zmienił swoje nazwisko z Betthauer na Bettauer
Jako ochotnik wstąpił do Tyrolskiego Pułku Strzelców Cesarskich, skąd w wyniku konfliktu z dowódcą zdezerterował po pięciu miesiącach i wyjechał do Szwajcarii. Tam też po śmierci ojca w 1896 roku odziedziczył znaczny majątek. W Zurychu poślubił swoją młodzieńcza miłość – Olgę Steiner – i po śmierci matki w 1899 roku wyemigrował z małżonką do Nowego Jorku. W USA uzyskał obywatelstwo amerykańskie, ale z powodu braku zatrudnienia małżeństwo zdecydowało po kilku miesiącach o wyjeździe do Niemiec. W 1899 roku zamieszkali w Berlinie, gdzie urodził się ich pierwszy syn Heinrich Gustav Hellmuth. Bettauer pracował w tym czasie jako dziennikarz w redakcji "Berliner Morgenpost" opisując liczne skandale miejscowych urzędników państwowych. W 1901 roku po wykryciu korupcji w Hoftheater, którego dyrektor popełnił samobójstwo, Bettauer został osadzony na 25 dni w więzieniu, a następnie zmuszony do opuszczenia kraju.
Jesienią 1901 roku wyjechał do Hamburga. Tam po rozwodzie z Olgą Steiner poznał swoją drugą żonę, szesnastoletnią wówczas Helene Müller. W 1904 roku wraz z narzeczoną wyemigrował do Stanów Zjednoczonych. W czasie podróży statkiem do Nowego Jorku ożenił się ze swoją ukochaną, która jeszcze w tym samym roku urodziła syna Reginalda Parkera. W Nowym Jorku Bettauer pracował jako reporter, a także aktywnie uczestniczył w akcjach pomocy humanitarnej mieszkańcom Wiednia. W tym też czasie zaczął pisać powieści. Rocznie ukazywało się 4-5 tytułów. Bettauer specjalizował się w powieściach kryminalnych, w których również szeroko opisywał sytuację społeczeństwa. Jego książki zyskały ogromną popularność głównie dzięki temu, że ich akcja rozgrywała się w różnych miejscach: Wiedniu, Berlinie i Nowym Jorku.
W roku 1910 powrócił do Wiednia, gdzie rozpoczął pracę w redakcji „Neue Freie Presse”. Po wybuchu I wojny światowej zgłosił się do wojska, jednak nie przyjęto go ze względu na posiadane amerykańskie obywatelstwo. Jego bardzo wysokie mniemanie o własnej osobie przekształciło się z czasem w zbytnią arogancję. Kiedy przekazano mu jako korespondentowi wojennemu używaną maszynę do pisania, oburzony Bettauer wyrzucił ją na śmietnik. Jego najbardziej znaną powieścią była książka "Miasto bez Żydów" napisana w 1922 roku. Bettauer ukazał w niej, jaki los spotkałaby mieszkańców Wiednia, gdyby wszyscy Żydzi zostali zmuszeni do opuszczenia miasta. W ten sposób poruszył temat coraz mocniej rozwijającego się w Wiedniu antysemityzmu. Sam autor wierzył w pokojowe współżycie wszystkich religii. Swoją powieść zakończył chrześcijańskim życzeniem, aby dla dalszego rozwoju miasta ponownie sprowadzić ludność żydowską.
Od 1924 roku był współwydawcą czasopisma "Sie und Er. Wochenschrift für Lebenskunst und Erotik", które kontynuowało późnej działalność pod nazwą "Tygodnik Bettauera" ("Bettauers Wochenschrift"). Czasopismo regularnie wywoływało skandale, zamieszczając treści nowatorskie i odważne obyczajowo. Bettauer opowiadał się w swoich artykułach m.in. za prawem do rozwodu, przerywania ciąży i zwolnieniem dorosłych obywateli z kary za homoseksualizm. Podobnie jak w USA, stosował formę felietonów w odcinkach.
Należał do najbardziej kontrowersyjnych, jak i równocześnie uznanych pisarzy tamtego okresu. Z powodu jego „demaskującego dziennikarstwa” oraz otwartego propagowania swobody seksualnej Bettauer stał się przedmiotem powszechnej dyskusji. Jego przeciwnicy starali się go zdyskredytować, określając jego działalność „dziennikarstwem z rynsztoka”. Eskalacja konfliktu doprowadziła do konfiskaty czasopisma. Następnie wytoczono mu proces, który doprowadził do powszechnych gróźb i nawoływania do dokonania morderstwa wobec jego osoby. Bettauer został uniewinniony, i kolejne wydanie jego czasopisma osiągnęło rekordowy nakład 60 tysięcy egzemplarzy. Po wielotygodniowej kampanii prasowej przeciw Bettauerowi w 1925 roku został ciężko zraniony sześcioma strzałami z pistoletu w redakcji swojego czasopisma przez młodego narodowego socjalistę, Ottona Rothstocka, chcącego ocalić kulturę niemiecką przed „żydowską degeneracją”. Zmarł w szpitalu 26 marca w wieku 52 lat w wyniku odniesionych ran. Sprawcę tego czynu Rothstocka okrzyknięto bohaterem, i choć austriacki sąd uznał go za winnego zabójstwa, skierowano go na leczenie do kliniki psychiatrycznej, skąd po 18 miesiącach pobytu został zwolniony. W latach 1922–1928 zekranizowano kilka utworów Bettauera. W adaptacji filmowej książki "Zatracona ulica" (oryg. "Die freudlose Gasse") w reżyserii G. W. Pabsta zadebiutowała Greta Garbo. Inna powieść – "Miasto bez Żydów" – została sfilmowana przez reżysera Hansa Karla Breslauera z udziałem m.in. Hansa Mosera i Ferdinanda Maierhofera. Obecnie wiele książek pisarza jest wznawianych w krajach niemiecko- i anglojęzycznych, ciesząc się dużym zainteresowaniem czytelników.
Twórczość.
Powieści.
Powieści, które ukazały się po polsku.
W grudniu 2017 roku w ramach self-publishingu ukazała się w Polsce w formie drukowanej oraz elektronicznej (e-book) powieść Hugona Bettauera "Morderca kobiet" (oryg. "Der Frauenmörder"). Książkę przełożył Tomasz Janke na podstawie oryginalnego tekstu zamieszczonego w sieci w ramach inicjatywy pod nazwą Projekt Gutenberg. Akcja powieści inspirowana była autentycznymi wydarzeniami z początku ubiegłego wieku – zamordowaniem w Paryżu dziesięciu kobiet przez Henri Désiré Landru, zwanego później „Sinobrodym”. Głównymi elementami powieści są śledztwo prowadzone przez komisarza śledczego oraz historia nieszczęśliwej miłości. Oprócz wątku kryminalnego autor przedstawia w tle realia społeczne i obyczajowe panujące w Niemczech po I wojnie światowej.
W kwietniu 2019 roku w tym samym wydawnictwie ukazała się druga powieść Hugona Bettauera "Prawo pięści" (oryg. "Hemmungslos"). Wielowątkowa akcji powieści tej powieści kryminalnej rozgrywa się w Wiedniu i Stanach Zjednoczonych. Autor opisuje przyjaźń dwóch oficerów, którzy przeżyli piekło I wojny światowej a także miłość dwóch kobiet do mężczyzny, która przeradza się w nietypowy związek, skutkujący dramatycznymi wydarzeniami. Pisarz podsuwa czytelnikom kilka tropów a następnie zachęca czytelnika do wspólnego rozwiązywania intrygi kryminalnej. Jest to pierwsze wydanie powieści Hugona Bettauera w polskim przekładzie od czasu jej powstania w 1920 roku.

</doc>
<doc id="4227398" url="https://pl.wikipedia.org/wiki?curid=4227398" title="Mączniak rzekomy krzyżowych">
Mączniak rzekomy krzyżowych

Mączniak rzekomy krzyżowych, mączniak rzekomy kapustowatych lub mączniak rzekomy roślin kapustnych () – choroba roślin z rodziny kapustowatych ("Brassicaceae") wywołana przez "Hyaloperonospora brassicae" i "Hyaloperonospora parasitica". Są to organizmy grzybopodobne zaliczane do lęgniowców, a wywołana przez nie choroba należy do grupy chorób zwanych mączniakami rzekomymi.
Występowanie i szkodliwość.
W dotychczasowych opracowaniach jako sprawca choroby wymieniany był "H. parasitica", ale gatunek ten został rozbity na kilka innych i obecnie za sprawcę chorób wywołujących mączniaka rzekomego u rodzajów kapusta ("Brassica"), rzodkiew ("Raphanus") i gorczyca ("Sinapis") uważa się "H. brassicae". Patogen ten występuje we wszystkich rejonach uprawy roślin kapustowatych na świecie{. Atakuj rzepak i kapustę, a także wiele dziko rosnących roślin z rodziny kapustowatych. W uprawach choroba jest szczególnie groźna dla rzepaku i siewek roślin kapustowatych. Rzadko zdarza się całkowite obumarcie siewek, jednak obumarcie części liści osłabia rośliny i skutkuje zmniejszeniem plonu. Ponadto u kapusty porażone liście są dodatkowo zasiedlane przez bakterie z rodzaju "Erwinia" i niektóre gatunki grzybów, co powoduje późniejsze gnicie główek. Może ono następować jeszcze na polu, lub później, w okresie ich przechowywania.
Nawet przy sprzyjających patogenowi warunkach mączniak rzekomy kapustnych nie występuje w formie epidemii, większość uprawianych odmian posiada bowiem dużą odporność na tę chorobę. Czynnikiem osłabiającym tę odporność jest zbyt słabe nawożenie potasowe.
Objawy.
Choroba poraża rośliny w różnych fazach rozwojowych. Dostrzegalnymi jej objawami są plamy na nadziemnych częściach roślin, głównie na liściach i liścieniach. Początkowo są one żółte, chlorotyczne, potem brunatne. W rejonie tych plam na dolnej stronie liści tworzy się początkowo biały, potem szary nalot. Silnie porażone liście i liścienie obumierają. Szczególnie podatne na infekcję są liście starsze.
Etiologia i epidemiologia.
Źródłem infekcji pierwotnej są oospory zimujące w glebie na porażonych, obumarłych resztkach roślin, a czasami także w okrywach nasion. Czasami mogą także zimować strzępki patogenów (np. na liściach rzepaku ozimego). W sezonie wegetacyjnym na porażonych roślinach wytwarzane są zarodniki sporangialne, które rozprzestrzeniają chorobę dokonując infekcji wtórnych. Zarodniki te zachowują żywotność przez kilka dni, a rozprzestrzeniają się i dokonują infekcji podczas deszczowej pogody. Przy temperaturze wynoszącej 15–20 °C cykl rozwojowy od infekcji do wytworzenia zarodników sporangialnych trwa zaledwie 3–4 dni.
Ochrona.
Zapobiega się chorobie lub ogranicza ją poprzez głębokie przyorywanie resztek pożniwnych i przestrzeganie płodozmianu. Przy produkcji rozsady należy unikać nadmiernej wilgotności powietrza poprzez przestrzeganie właściwego rozstawu rzędów i gęstości siewu, wietrzenie pomieszczeń i zwalczanie chwastów. Opryskiwanie stosuje się tylko w razie konieczności. W tym celu do opryskiwania rozsady stosuje się fungicydy ditiokarbaminianowe, tiokarbamylowe, z grupy pochodnych amidooksynu cyjanooctowego, fenyloamidowe i strobilurinowe, a na plantacjach nasiennych fungicydy chloronitrylowe.

</doc>
<doc id="4227399" url="https://pl.wikipedia.org/wiki?curid=4227399" title="Mączniak rzekomy roślin kapustnych">
Mączniak rzekomy roślin kapustnych



</doc>
<doc id="4227402" url="https://pl.wikipedia.org/wiki?curid=4227402" title="Antonius Cleveland">
Antonius Cleveland

Antonius Cleveland (ur. 2 lutego 1994) – amerykański koszykarz, grający na pozycji rzucającego obrońcy.
22 lutego 2018 podpisał 10-dniowy kontrakt z Atlantą Hawks. 21 lipca został zwolniony. 2 dni później został zawodnikiem Chicago Bulls. 12 października został zwolniony.
25 lipca 2019 zawarł umowę z Dallas Mavericks na występy zarówno w NBA, jak i zespole G-League – Texas Legends.

</doc>
<doc id="4227403" url="https://pl.wikipedia.org/wiki?curid=4227403" title="Snowboarding na Zimowych Igrzyskach Olimpijskich 2018 – slopestyle kobiet">
Snowboarding na Zimowych Igrzyskach Olimpijskich 2018 – slopestyle kobiet

Slopestyle kobiet na Zimowych Igrzyskach Olimpijskich 2018 odbył się w dniach 11-12 lutego w Bokwang Phoenix Park w Pjongczangu. Z powodu niekorzystnych warunków pogodowych zrezygnowano z przeprowadzania półfinałów. Wszystkie zawodniczki zakwalifikowano do finału, w związku z czym zostały rozegrane tylko 2 zjazdy zamiast planowanych 3.. 
Mistrzynią olimpijską została Amerykanka Jamie Anderson, srebro wywalczyła Kanadyjka Laurie Blouin, a brąz przypadł Enni Rukajärvi z Finlandii.

</doc>
<doc id="4227419" url="https://pl.wikipedia.org/wiki?curid=4227419" title="Dominik Horodyński">
Dominik Horodyński

Dominik Zbigniew Hipolit Horodyński herbu Korczak, ps. „Wileński” (ur. 24 lipca 1919 w Zbydniowie, zm. 27 sierpnia 2008 w Warszawie) – oficer Armii Krajowej, dziennikarz, publicysta, działacz społeczny i polityczny.
Życiorys.
Pochodził z rodziny ziemiańskiej. Był wnukiem Zbigniewa Leona Horodyńskiego (1851–1930), synem Zbigniewa (1887–1943, jeździec) i Zofii z domu Giecewicz (1892–1943), bratem Zbigniewa (1921–1944). Uczył się w Państwowym Gimnazjum im. Zygmunta Augusta w Wilnie. W 1937 zdał egzamin dojrzałości.
Uniknął śmierci podczas masakry uczestników wesela 24 czerwca 1943 w rodzinnym majątku w Zbydniowie, jako że wówczas nie przebywał w tym miejscu (w tym czasie zginęli jego rodzice, a później brat Zbigniew dokonał egzekucji zleceniodawcy egzekucji, Martina Fuldnera). Należał do Konfederacji Narodu. Był podporucznikiem Armii Krajowej, żołnierzem Kedywu, uczestnikiem powstania warszawskiego. Był adiutantem dowódcy Zgrupowania „Radosław”, ppłk. Jana Mazurkiewicza.
W okresie PRL pracował jako dziennikarz, publicysta, działacz polityczny. Jako bezpartyjny pełnił mandat posła na Sejm PRL I kadencji (1952–1956) z okręgu nr 57 Częstochowa. Jako reprezentant posłów "bezpartyjnych" wszedł 6 marca 1953 w skład Ogólnonarodowego Komitetu Uczczenia Pamięci Józefa Stalina. Działał w Chrześcijańskim Stowarzyszeniu Społecznym. Zasiadał w zarządzie Stowarzyszenia „Pax”. Jako członek Komitetu Intelektualistów i Działaczy Katolickich, podpisał list 6 listopada 1950 przesłany do francuskich intelektualistów i wyrażający solidarność i propozycję współpracy. W 1952 był jednym z delegatów na Kongres Narodów w Obronie Pokoju. Publikował w piśmie „Dziś i Jutro”. Od 1967 do 1973 był wieloletnim korespondentem radia i telewizji w Rzymie. Od 1973 do 1981 był redaktorem naczelnym tygodnika „Kultura”.
Zmarł 27 sierpnia 2008. Został pochowany w kaplicy rodzinnej na cmentarzu w Zaleszanach.
Jego żoną była Teresa z domu Ledóchowska (ur. 1920), z którą miał córki Olgę i Annę (ur. 1955).

</doc>
<doc id="4227437" url="https://pl.wikipedia.org/wiki?curid=4227437" title="Czas mroku">
Czas mroku

Czas mroku (ang. "Darkest Hour") – brytyjsko-amerykański dramat wojenny z 2017 roku w reżyserii Joe Wrighta. Adaptacja książki pt. "Czas mroku. Jak Churchill zawrócił świat znad krawędzi" autorstwa scenarzysty filmu Anthony'ego McCartena.
Fabuła.
Film ten ukazuje pierwsze dni pracy nowego premiera Wielkiej Brytanii Winstona Churchilla po wejściu armii III Rzeszy na terytorium Francji.
W momencie pokonania przez nazistów Francji i grożeniu przez nich atakiem na Anglię doszło do tarcia na brytyjskich szczeblach władzy (w tym czasie Churchill sprawował funkcję Pierwszego Lorda Admiralicji).
Manewrując między politycznymi rywalami, Churchill musi dokonać ostatecznej decyzji: negocjować z Hitlerem i ocalić naród brytyjski przed przerażającymi skutkami wojny albo wezwać lud do walki, narażając na niespotykane dotąd niebezpieczeństwo.
Produkcja.
Zdjęcia do filmu kręcono w listopadzie 2016 roku wyłącznie na terenie Anglii. Do lokalizacji wykorzystanych przez filmowców należały:
Odtwórcą roli Neville’a Chamberlaina miał być początkowo John Hurt, ale zmarł w styczniu 2017 roku; w związku z tym rolę ustępującego premiera przejął Ronald Pickup.
Odbiór.
Box office.
Według stanu na dzień 25 lutego 2018 roku film zarobił 54,5 miliona USD w Stanach Zjednoczonych i Kanadzie oraz 81,2 miliona USD w innych krajach (w tym 28,8 miliona USD w Wielkiej Brytanii), łącznie 135,7 miliona dolarów na całym świecie.
Krytyka w mediach.
Film "Czas mroku" spotkał się z pozytywną reakcją krytyków. W serwisie Rotten Tomatoes 84% z dwustu siedemdziesięciu ośmiu recenzji filmu jest pozytywne (średnia ocen wyniosła 7,8 na 10). Na portalu Metacritic średnia ocen z 46 recenzji wyniosła 75 punktów na 100.
Nagrody i nominacje.
W 2018 roku film "Czas mroku" został nominowany do Oscara w sześciu kategoriach – za „najlepszy film”, „najlepsze zdjęcia”, „najlepszą charakteryzację”, „najlepszą pierwszoplanową rolę męską”, „najlepszą scenografię” oraz „najlepsze kostiumy”, co przełożyło się na dwie wygrane statuetki – za „najlepszą charakteryzację” i „najlepszą pierwszoplanową rolę męską” (Gary Oldman).
Dokładność historyczna.
Pisarz, historyk i naukowiec John Broich nazywa "Czas mroku" „kawałkiem historycznej fikcji, która podejmuje poważne historyczne zadanie”, przedstawiając brytyjską decyzję walki z Hitlerem jako wybór, a nie nieuniknione. Sytuacja w 1940 r. była tak straszna, jak to przedstawiono w tym filmie.
Zapowiedziane na ekranie mity o ewentualnych negocjacjach pokojowych były fikcyjne, ale Churchill prywatnie powiedział, że rozważy warunki zaproponowane przez Hitlera. Jazda brytyjskim metrem była fikcyjna i istnieją historyczne dowody, że większość Brytyjczyków nie była natychmiast inspirowana przemówieniami Churchilla. George Orwell uważał, że zwykli ludzie już czują się podporządkowani i mogą nie sprzeciwić się „nowemu porządkowi”.
Nie ma jednoznacznych dowodów na to, że Chamberlain i lord Halifax planowali bliskie wotum nieufności, choć zagrożenie to istniało do wczesnych zwycięstw, a także faktem historycznym jest, że Churchill był obiektem podejrzeń ze strony torysów.

</doc>
<doc id="4227440" url="https://pl.wikipedia.org/wiki?curid=4227440" title="Eugeniusz Spisacki">
Eugeniusz Spisacki

Eugeniusz Spisacki (ur. 25 listopada 1932 w Kowlu, zm. 21 sierpnia 2017) – polski trener koszykówki, zdobywca tytułu wicemistrza Polski z żeńską drużyną Ślęzy Wrocław (1982) i brązowego medalu mistrzostw Polski z męską drużyną Śląska Wrocław (1984).
Życiorys.
W młodości grał w koszykówkę, w zespołach OWKS Wrocław (na szczeblu okręgowym). Od 1953 reprezentował barwy Ogniwa (następnie Ślęzy Wrocław). Występował w rozgrywkach okręgowych, m.in. w 1953 zwyciężył ze swoją drużyną w zawodach okręgowych, w 1954 wygrał z nią rozgrywki grupy południowej II ligi, a w turnieju o awans do I ligi jego drużyna zajęła 3. miejsce, do 1956 grał w rozgrywkach II ligi.
W 1953 uzyskał uprawnienia instruktora koszykówki i rozpoczął pracę jako trener żeńskiej drużyny Ślęzy Wrocław. Poprowadzi tę drużynę do zwycięstwa w rozgrywkach o mistrzostwo okręgu (1955) i awansu do I ligi (1956). W kolejnych dwóch sezonach walczył ze Ślęzą o utrzymanie w I lidze, jednak w 1958 jego drużyna spadła do II ligi. Kolejny awans do I ligi wywalczył w 1962 i prowadził swój zespół na tym poziomie rozgrywek do spadku w 1969. W tym czasie Ślęza zdobyła kolejno miejsca: 7. (1962/1963), 7. (1963/1964), 8. (1964/1965), 8. (1965/1966), 9. (1966/1967), 10. (1967/1968) i 11. (1968/1969). W latach 1969–1971 prowadził swoją drużynę w II lidze.
W latach 1971–1978 pracował jako trener w sekcji koszykówki mężczyzn w Śląsku Wrocław. Prowadził tam grupy młodzieżowe, a w sezonie 1973/1974 I drużynę, z którą sięgnął po brązowy medal mistrzostw Polski.
W 1978 ponownie został trenerem występującej wówczas w II lidze Ślęzy w 1980 wywalczył z nią awans do I ligi. W sezonie 1980/1981 wywalczył z drużyną 5. miejsce w I lidze, a w sezonie 1981/1982 sięgnął z nią po srebrny medal mistrzostw Polski. Następnie zrezygnował z przyczyn zdrowotnych z funkcji I trenera, ale do 1987 pozostał w klubie jako koordynator szkolenia i w tym charakterze miał udział w mistrzostwie Polski zdobytym w sezonie 1986/1987. W latach 1980–1984 był przewodniczącym pionu żeńskiego Komisji Szkoleniowej Polskiego Związku Koszykówki, następnie (do 1998) pełnił funkcję wiceprezesa ds. szkoleniowych Dolnośląskiego Związku Koszykówki.
W 1952 ukończył Technikum Budowy Wagonów we Wrocławiu, w 1958 studia w Wyższej Szkole Wychowania Fizycznego we Wrocławiu. W latach 1958–1968 pracował jako nauczyciel wychowania fizycznego w Szkole Podstawowej nr 57 we Wrocławiu, w latach 1968–1983 w V Liceum Ogólnokształcącym we Wrocławiu.
Jego żona Janina, z d. Gerycz, była koszykarką, syn Wojciech – trenerem koszykówki.

</doc>
<doc id="4227444" url="https://pl.wikipedia.org/wiki?curid=4227444" title="Predator (postać filmowa)">
Predator (postać filmowa)



</doc>
<doc id="4227449" url="https://pl.wikipedia.org/wiki?curid=4227449" title="Predator">
Predator



</doc>
<doc id="4227455" url="https://pl.wikipedia.org/wiki?curid=4227455" title="Arthur Lloyd Thomas">
Arthur Lloyd Thomas

Arthur Lloyd Thomas (ur. 22 sierpnia 1851 w Chicago, zm. 15 września 1924 w Salt Lake City) – amerykański przedsiębiorca, urzędnik i polityk, gubernator Terytorium Utah w latach 1889–1893.
Życiorys.
Dorastał w Pittsburghu. Pracował w administracji Izby Reprezentantów. Przez 8 lat piastował stanowisko sekretarza Terytorium Utah, następnie od 1889 do 1893 był jego gubernatorem. Za jego kadencji rozwinięto sieć bezpłatnych publicznych szkół i zapewniono irygację. Stosował amnestię wobec mormońskich poligamistów
. Bezskutecznie ubiegał się o republikańską nominację w wyborach na gubernatora z 1895 roku (Utah stała się wówczas już stanem). Od 1898 do 1914 kierował pocztą w Salt Lake City. W tym czasie zajmował się także działalnością wydawniczą, górniczą i obrotem ziemią. Zmarł w 1914.
Był żonaty z Heleną Reinberg (1853–1888), miał z nią czwórkę dzieci. Pochowany na cmentarzu Mount Olivet w Salt Lake City.

</doc>
<doc id="4227460" url="https://pl.wikipedia.org/wiki?curid=4227460" title="Europejskie Źródło Spalacyjne">
Europejskie Źródło Spalacyjne

Europejskie Źródło Spalacyjne (ang. "European Spallation Source") – międzynarodowy multidyscyplinarny ośrodek badawczy budowany od 2014 roku w Lund w Szwecji, którego głównym instrumentem badawczym będzie najsilniejsze na świecie impulsowe źródło neutronów. Na koniec lutego 2018 inwestycja była gotowa w ok. 40%. Uruchomienie planowane jest na rok 2023.
Źródło będzie miało wiele zastosowań w badaniach materii, od biochemii i farmakologii, przez materiałoznawstwo, po fizykę cząstek. Jego działanie przyrównywane jest do mikroskopu pracującego w skali subatomowej. Wyniki badań prowadzonych w ESS mają być dostępne (po okresie karencji) dla wszystkich zainteresowanych – placówka będzie częścią projektu European Open Science Cloud.
Centrum przetwarzania danych znajduje się w Kopenhadze. 
Historia i organizacja.
Jednym z powodów budowy dużego europejskiego ośrodka badań neutronowych jest przydatność i popularność takich badań, ale jednocześnie ograniczony do nich dostęp. Szacuje się, że w Europie istnieje 10 średnich i dużych ośrodków do badań neutronowych dysponujących 25 000 instrumento-dniami badań rocznie i jednocześnie około 6 000 naukowców korzystających z tych metod badawczych. Daje to jedynie 4 dni dostępu rocznie do źródeł neutronowych, wliczając w to eksperymenty, ale też cele szkoleniowe i edukacyjne. ESS pozwoli na dodanie aż 4 000 kolejnych instrumento-dni do tej puli. ESS ma wykonywać około 800 eksperymentów rocznie, pracując około 200 dni w roku. Jednocześnie ESS będzie dysponował wyjątkowo jasnym źródłem neutronów. W niektórych zakresach nawet 100-krotnie jaśniejszym od możliwości innych źródeł na świecie. Ma to dać naukowcom zupełnie nowe możliwości badawcze.
Konsorcjum ośrodka powstało w 2010 roku. Do 30 września 2015 istniało formalnie jako spółka akcyjna ufundowana przez rządy Szwecji i Danii. 1 października 2015 została przekształcona w formie europejskiego konsorcjum infrastruktury badawczej (ERIC) w paneuropejski ośrodek badawczy. Członkami założycielami przekształcenia są:
Członkami obserwatorami (z możliwością zostania członkami zwykłymi) są:
Najwyższym podmiotem decyzyjnym ośrodka jest Rada ESS. Przedstawicielami Polski w radzie są: Mateusz Gaczyński (z MNiSW) i Marek Jeżabek (z IFJ PAN). Dyrektorem generalnym jest John Womersley.
Pracownicy ośrodka pochodzą z 50 różnych krajów. Szacuje się, że po otwarciu będzie odwiedzany przez dwa-trzy tysiące naukowców rocznie.
Akcelerator.
Sercem ośrodka zostanie liniowy akcelerator protonów zainstalowany w 600-metrowym tunelu. Wiązka protonów będzie przesyłana do budynku zwanego „bunkrem” (stanowiącego osłonę biologiczną), w nim zderzać się będzie z tarczą wolframową, gdzie w procesie spalacji dojdzie do emisji neutronów. Powstały strumień neutronów będzie kierowany do stacji badawczych zawierających instrumenty pomiarowe. Ma być to najsilniejsze impulsowe źródło neutronów na świecie.
Instrumenty badawcze.
Ze źródła neutronów korzystać będzie 15 unikalnych eksperymentów badawczo-pomiarowych, rozmieszczonych wokół „bunkra” na planie wachlarza:
Planowana jest rozbudowa palety instrumentów do 22, przy czym możliwy jest montaż jeszcze większej ich liczby.
Udział Polski.
Budowa ośrodka realizowana jest jako "europejskie konsorcjum infrastruktury badawczej" (ERIC). Koszt szacowany na 1,843 mld euro, sfinansowany jest przez 17 krajów europejskich, w tym Polskę. Polska pokrywa 1,8% kosztów, czyli ok. 33 mln USD. Minimum 70% tego wkładu będzie pokryte aportem (usług i urządzeń) firm i instytucji z Polski. 
W projekt zaangażowane są: Instytut Fizyki Jądrowej im. Henryka Niewodniczańskiego PAN, Narodowe Centrum Badań Jądrowych, Politechnika Wrocławska, Politechnika Warszawska, Politechnika Łódzka. Instytucje te odpowiadają między innymi za samo źródło neutronów. Polscy podwykonawcy brali udział w budowie tunelu akceleratora. Docelowo w ośrodku będzie pracowało ok. 40 polskich naukowców i inżynierów.

</doc>
<doc id="4227461" url="https://pl.wikipedia.org/wiki?curid=4227461" title="Václav Nosek">
Václav Nosek

Václav Nosek (ur. 26 września 1892 w Velkiej Dobrej, zm. 22 lipca 1955 w Pradze) – czechosłowacki polityk komunistyczny, minister.
Życiorys.
Pracował jako górnik, od młodości był działaczem partii socjaldemokratycznej, w 1921 został członkiem i funkcjonariuszem KPCz, 1929–1936 był członkiem KC KPCz. Po zajęciu Czechosłowacji przez III Rzeszę na krótko został uwięziony, jednak latem 1939 udało mu się przedostać do Wielkiej Brytanii, gdzie stał się jednym z czołowych działaczy czechosłowackiej emigracji komunistycznej. W 1941 został członkiem, a w 1942 wiceprzewodniczącym Czechosłowackiej Rady Państwowej na Uchodźstwie, w 1945 wrócił do Czechosłowacji, 1945-1954 był członkiem Prezydium KC KPCz. W latach 1945–1953 był ministrem spraw wewnętrznych, a 1954–1955 ministrem pracy. Odegrał istotną rolę w komunistycznym zamachu stanu w 1948, usunął z ministerstwa niekomunistycznych oficerów policji i użył służb policyjnych do zdławienia demonstracji poparcia dla prezydenta Beneša. Po utworzeniu w 1950 ministerstwa bezpieczeństwa narodowego jego pozycja osłabła, gdyż utworzone wówczas ministerstwo przejęło dużą część kompetencji Ministerstwa Spraw Wewnętrznych.

</doc>
<doc id="4227464" url="https://pl.wikipedia.org/wiki?curid=4227464" title="Move (zespół muzyczny)">
Move (zespół muzyczny)

 
m.o.v.e – japoński zespół muzyczny założony w 1997 roku i działający w latach 1997–2013.
W skład zespołu wchodzili: Producent t-kimura, wokalistka yuri i raper motsu.
9 grudnia 2012 roku zespół ogłosił rozwiązanie po wydaniu albumu "Best moves.~and move goes on~" 27 lutego 2013.

</doc>
<doc id="4227465" url="https://pl.wikipedia.org/wiki?curid=4227465" title="Narciarstwo alpejskie na Zimowych Igrzyskach Olimpijskich 2018 – superkombinacja mężczyzn">
Narciarstwo alpejskie na Zimowych Igrzyskach Olimpijskich 2018 – superkombinacja mężczyzn

Superkombinacja mężczyzn – jedna z konkurencji rozgrywana w ramach narciarstwa alpejskiego na Zimowych Igrzyskach Olimpijskich 2018.
Zawody zostały przeprowadzone 13 lutego 2018 w ośrodku narciarskim Jeongseon Alpine Centre, umiejscowionym w Jeongseon.
Do startu zgłoszonych zostało sześćdziesięciu pięciu zawodników, zawody ukończyło trzydziestu siedmiu, a spośród nich najlepszy okazał się Austriak Marcel Hirscher, który tym samym zdobył swoje pierwsze olimpijskie złoto.

</doc>
<doc id="4227467" url="https://pl.wikipedia.org/wiki?curid=4227467" title="Narciarstwo alpejskie na Zimowych Igrzyskach Olimpijskich 2018 - superkombinacja mężczyzn">
Narciarstwo alpejskie na Zimowych Igrzyskach Olimpijskich 2018 - superkombinacja mężczyzn



</doc>
<doc id="4227475" url="https://pl.wikipedia.org/wiki?curid=4227475" title="Trey McKinney-Jones">
Trey McKinney-Jones

Trey McKinney-Jones (ur. 27 sierpnia 1990 w Milwaukee) – amerykański koszykarz, występujący na pozycji rzucającego obrońcy, obecnie zawodnik Gunma Crane Thunders.
Przez lata występował w rozgrywkach letnich lig NBA. Reprezentował San Antonio Spurs (2014, 2018), Miami Heat (2014, 2017), Atlantę Hawks (2015), Indianę Pacers (2017). Zaliczył też obóz przedsezonowy z Milwaukee Bucks (2013).
15 sierpnia 2019 został zawodnikiem niemieckiego Telekom Baskets Bonn.
17 lipca 2020 dołączył do występującego w II lidze japońskiej Gunma Crane Thunders.

</doc>
<doc id="4227477" url="https://pl.wikipedia.org/wiki?curid=4227477" title="Niemiecki obóz przesiedleńczy w Zwierzyńcu">
Niemiecki obóz przesiedleńczy w Zwierzyńcu

Niemiecki obóz przesiedleńczy w Zwierzyńcu (niem. "Umsiedlungslager") – niemiecki obóz przesiedleńczy w Zwierzyńcu na Zamojszczyźnie, założony w 1940 jako obóz przejściowy dla robotników przymusowych, następnie obóz przesiedleńczy dla pacyfikowanej i wysiedlanej ludności Zamojszczyzny i Dzieci Zamojszczyzny. Szacuje się, że Niemcy osadzili w obozie około 24 000 ludzi, w tym 7 000 dzieci, z których ponad 200 zmarło w wyniku tortur i ciężkich warunków.
Historia obozu.
Obóz założony został w końcu 1940 roku. Na jego terenie było kilkanaście baraków. Więziono w nim ludność cywilną. W obozie przebywali też schwytani członkowie ruchu oporu. W 1942 na wiosnę w obozie osadzono około stu jeńców francuskich. Od grudnia 1942 do jesieni 1943 obóz w Zwierzyńcu był obozem przesiedleńczym dla ludności polskiej wysiedlanej z byłych powiatów tomaszowskiego, biłgorajskiego, zamojskiego. W obozie przetrzymywano mężczyzn, kobiety i dużą liczbę Dzieci Zamojszczyzny. Komendantem obozu był SS-Hauptsturmführer Reinhold Hahn.
Niemcy przeprowadzali selekcje rasowe, w wyniku których wysiedlonych wywożono do obozów koncentracyjnych KL Auschwitz-Birkenau, KL Majdanek lub na przymusowe roboty do III Rzeszy Niemieckiej a część starców i dzieci do innych wsi w Generalnym Gubernatorstwie do powiatów: garwolińskiego, siedleckiego, mińskiego i łukowskiego. Duża liczba dzieci została zrabowana polskim rodzicom i wywieziona do Niemiec w celu germanizacji.
Małżonkowie, ordynat Ordynacji Zamojskiej Jan Tomasz Zamoyski i Róża Zamoyska z Radą Główną Opiekuńczą, dzięki ogromnym staraniom uratowali około 460 polskich dzieci z obozu w Zwierzyńcu. Utworzyli również ochronkę dla tych małych dzieci.
Ostatni transport z obozu w Zwierzyńcu odszedł 13 sierpnia 1943 roku. Obóz zlikwidowano w 1944.
W miejscu, gdzie był główny plac niemieckiego obozu, wybudowano w celu upamiętnienia tragedii ludności cywilnej, kościół-pomnik pod wezwaniem Matki Bożej Królowej Polski w Zwierzyńcu. Został on konsekrowany w maju 1980. Jego wnętrze zawiera ścianę pamięci narodowej. W kościele znajduje też makieta obozu oraz drewniana rzeźba – postać umęczonego człowieka w pozie przypominającej Chrystusa na krzyżu. Witraże nad ołtarzem głównym przedstawiają dzieci – więźniów niemieckiego obozu.
W Zwierzyńcu postawiono również pomnik upamiętniający ofiary niemieckiego obozu przesiedleńczego.
Symboliczny dla losu więźniów obozu przejściowego w Zwierzyńcu i Dzieci Zamojszczyzny jest dramat Bronisława Pekosińskiego, który jako małe 4-letnie dziecko znalazł się w obozie. Został przerzucony w 1943 przez druty na wolność, trafił do ochronki w Zwierzyńcu, potem do domu dziecka w Zamościu. Nie znał rodziców. Był lokalnym mistrzem w szachach. Został bohaterem filmu Grzegorza Królikiewicza "Przypadek Pekosińskiego", w którym wystąpił oraz sztuki Tadeusza Słobodzianka "Obywatel Pekoś".
„My, żyjący jeszcze świadkowie, choć już nieliczni, jesteśmy i żyjemy jeszcze po to, aby dawać świadectwo tamtych okropnych przeżyć, gdyż jak powiedział nasz rodak, święty Papież Jan Paweł II podczas spotkania z nami, więźniami z Majdanka: "jesteście naznaczeni stygmatem straszliwych przeżyć i okropności tamtego okresu i nie powinniście o tym zapominać, ale dawać świadectwo potomnym". Niech los nasz będzie przestrogą dla przyszłych pokoleń”. -
 Bolesław Szymanik prezes Zarządu Stowarzyszenia Dzieci Zamojszczyzny w Biłgoraju

</doc>
<doc id="4227479" url="https://pl.wikipedia.org/wiki?curid=4227479" title="Herbert Hentschke">
Herbert Hentschke

Herbert Hentschke (ur. 20 grudnia 1919 w Oberseifersdorfie, zm. 28 października 1991) – niemiecki działacz komunistyczny, generał major Stasi.
Życiorys.
Skończył szkołę ludową, w młodości związał się z ruchem komunistycznym, wykonywał zadania KPD. W 1934 wraz z ojcem wyemigrował do Czechosłowacji, potem do ZSRR, pracował jako ślusarz w fabryce w Moskwie. W sierpniu 1937 w czasie wielkiego terroru został aresztowany przez NKWD, w marcu 1938 wypuszczony, wrócił do fabryki, 1942-1943 uczył się w specjalnej szkole Kominternu w Kusznareknkowie k. Ufy. W 1944 przerzucono go na tyły Wehrmachtu, do obwodu grodzieńskiego i baranowickiego w składzie grupy dywersyjno-wywiadowczej GRU Armii Czerwonej dowodzonej przez porucznika I. Kolosa. W 1945 w składzie grupy inicjatywnej niemieckich komunistów pod kierownictwem Gustava Sobotki wrócił do Niemiec, po czym został wyznaczony instruktorem komitetu KPD w Meklemburgii, krótko pracował w radzie miejskiej w Schwerinie, w 1946 został referentem i potem głównym referentem KC KPD/SED. Od 1950 pracował w organach policji, następnie wywiadu i Stasi, od listopada 1955 do stycznia 1959 był szefem Głównego Wydziału I Głównego Wydziału XV/Głównego Zarządu Wywiadowczego Stasi NRD. Od stycznia 1959 do 1963 był zastępcą szefa Głównego Zarządu Zakupów, Dostaw i Obsługi Stasi NRD, jednocześnie od lipca 1960 do stycznia 1970 był szefem Sektora Operacyjno-Technicznego Stasi NRD, 1965-1966 uczył się w Wyższej Szkole Partyjnej przy KC KPZR w Moskwie, 1966-1968 eksternistycznie studiował w Wyższej Szkole Prawniczej w Poczdamie. Od września 1968 do kwietnia 1969 pozostawał w dyspozycji I wiceministra bezpieczeństwa państwowego NRD Bruno Beatera, od 1966 do września 1970 kierował rejonową radą Towarzystwa Przyjaźni Niemiecko-Radzieckiej w Stasi NRD, 1971-1975 był oficerem łączności Ministerstwa Bezpieczeństwa Państwowego NRD na Kubie, później pracował w zarządzie Stasi w przedsiębiorstwie "Wismut", od maja 1975 do 1981 jako szef. W 1980 otrzymał stopień generała majora, w 1981 przeszedł na emeryturę.

</doc>
<doc id="4227482" url="https://pl.wikipedia.org/wiki?curid=4227482" title="Stadion Narodowy im. Wasyla Lewskiego">
Stadion Narodowy im. Wasyla Lewskiego



</doc>
<doc id="4227484" url="https://pl.wikipedia.org/wiki?curid=4227484" title="Raúl Ramírez">
Raúl Ramírez

Raúl Ramírez (ur. 20 czerwca 1953 w Ensenadzie) – meksykański tenisista, zwycięzca French Open 1975 i 1977 oraz US Open 1976 w grze podwójnej, reprezentant kraju w Pucharze Davisa, lider rankingu ATP deblistów.
Kariera tenisowa.
Zawodowym tenisistą Ramírez był w latach 1973–1983. W tym czasie zdobył osiemnaście tytułów singlowych i sześćdziesiąt deblowych o randze ATP World Tour. Osiągnął także dwadzieścia finałów w grze pojedynczej i czterdzieści jeden w grze podwójnej. Meksykanin triumfował w trzech imprezach Wielkiego Szlema w konkurencji gry podwójnej, French Open 1975 i 1977 oraz Wimbledonie 1976. Zwycięstwa te odniósł w parze z Brianem Gottfriedem. Wspólnie z Gottfriedem zagrał też w czterech przegranych finałach wielkoszlemowych. Ramírez startował także w grze mieszanej i najdalej awansował do finału podczas Wimbledonu 1973 partnerując Janet Newberry.
W latach 1971–1985 reprezentował Meksyk w Pucharze Davisa, notując bilans trzydziestu sześciu zwycięstw i trzynastu porażek.
W rankingu gry pojedynczej Ramírez najwyżej był na 4. miejscu (7 listopada 1976), a w klasyfikacji gry podwójnej na 1. pozycji (12 kwietnia 1976). Na szycie listy deblistów był po raz ostatni w lipcu 1977, a łącznie zajmował tę pozycję przez sześćdziesiąt dwa tygodnie.

</doc>
<doc id="4227488" url="https://pl.wikipedia.org/wiki?curid=4227488" title="Siegfried Hähnel">
Siegfried Hähnel

Siegfried Hähnel (ur. 9 czerwca 1934 w Chemnitz, zm. 26 sierpnia 2010) – generał major Stasi.
Życiorys.
Urodził się w rodzinie tokarza. W 1952 został członkiem SED i funkcjonariuszem Stasi, 1953-1954 był słuchaczem kursów w Poczdamie, od 1954 pracował w Głównym Wydziale IX (Śledczym) Stasi NRD. W latach 1956-1960 kształcił się zaocznie w zakresie kryminalistyki w Wyższej Szkole Ministerstwa Spraw Wewnętrznych NRD, 1962-1974 kierował Wydziałem IX berlińskiego zarządu Stasi, 1962-1966 studiował zaocznie kryminalistykę na Uniwersytecie Humboldta w Berlinie, później uczył się w Wyższej Szkole Prawniczej w Poczdamie, w 1980 został doktorem prawa. W latach 1974-1986 był zastępcą szefa, a od 1986 do listopada 1989 szefem berlińskiego okręgowego zarządu Stasi i jednocześnie członkiem Kolegium Ministerstwa Bezpieczeństwa Państwowego NRD, w 1987 otrzymał stopień generała majora.

</doc>
<doc id="4227489" url="https://pl.wikipedia.org/wiki?curid=4227489" title="High Tension">
High Tension

 – czterdziesty szósty singel japońskiego zespołu AKB48, wydany w Japonii 16 listopada 2016 roku przez You! Be Cool.
Singel został wydany w jedenastu edycjach: pięciu regularnych i pięciu limitowanych (Type A, Type B, Type C, Type D, Type E) oraz „teatralnej” (CD). Osiągnął 1 pozycję w rankingu Oricon i pozostał na liście przez 35 tygodni. Singel zdobył status płyty Milion.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4227494" url="https://pl.wikipedia.org/wiki?curid=4227494" title="Linia kolejowa Vienenburg – Goslar">
Linia kolejowa Vienenburg – Goslar

Linia kolejowa Vienenburg – Goslar – niezelektryfikowana linia kolejowa w kraju związkowym Dolna Saksonia, w Niemczech. Łączy Vienenburg z Goslar. Na odcinku Oker - Goslar jest linią dwutorową. 

</doc>
<doc id="4227497" url="https://pl.wikipedia.org/wiki?curid=4227497" title="Girstuny (ujednoznacznienie)">
Girstuny (ujednoznacznienie)

Girstuny to nazwa 2 miejscowości na Białorusi.

</doc>
<doc id="4227498" url="https://pl.wikipedia.org/wiki?curid=4227498" title="Hyaloperonospora brassicae">
Hyaloperonospora brassicae

Hyaloperonospora brassicae (Gäum.) Göker, Voglmayr, Riethm., Weiss &amp; Oberw. – gatunek grzybopodobnych lęgniowców z rodziny wroślikowatych. Grzyb mikroskopijny, pasożyt niektórych roślin z rodziny kapustowatych ("Brassicaceae"). Wywołuje u nich chorobę zwaną mączniakiem rzekomym. Dotychczas za sprawcę tej choroby uważany był "Hyaloperonospora parasitica", ale w wyniku badań filogenetycznych ustalono, że jest nim "H. brassicae".
Systematyka i nazewnictwo.
Pozycja w klasyfikacji według Index Fungorum: "Plasmopara, Peronosporaceae, Peronosporales, Peronosporidae, Peronosporea, Incertae sedis, Oomycota, Chromista".
Po raz pierwszy zdiagnozował go w 1918 r. Ernst Gäumann nadając mu nazwę "Peronospora brassicae". Obecną, uznaną przez Index Fungorum nazwę nadali mu Göker, Voglmayr, Riethm., Weiss i Oberw. w 2002 r.
Synonimy:
Charakterystyka.
Endobiont, rozwijający się wewnątrz tkanek roślin. Tworzy pomiędzy ich komórkami hialinowe, bezprzegrodowe strzępki, z których wyrastają duże, płatowate ssawki wnikające do komórek, oraz dichtonomicznie rozgałęzione sporangiofory, na których powstają zarodniki sporangialne. Sporangiospory te wraz z powstającymi na nich zarodnikami tworzą na dolnej stronie liści porażonych roślin biały nalot. Zarodniki mają wymiary 22–27 × 12–22 μm. W obumarłych, porażonych częściach roślin tworzy żółtobrunatne, kuliste oospory o średnicy 26– 45 μm. Oospory te są źródłem infekcji pierwotnej. Infekują rośliny poprzez korzenie. W sezonie wegetacyjnym natomiast wytwarzane na nadziemnych częściach roślin zarodniki sporangialne dokonują infekcji wtórnych rozprzestrzeniając chorobę. Roznoszone są przez wiatr.
Jego żywicielami są rośliny należące do rodzajów kapusta ("Brassica"), rzodkiew ("Raphanus") i gorczyca ("Sinapis").

</doc>
<doc id="4227499" url="https://pl.wikipedia.org/wiki?curid=4227499" title="Minion (krój pisma)">
Minion (krój pisma)

Minion – dwuelementowy szeryfowy krój pisma zaprojektowany przez Roberta Slimbacha w 1990 roku dla Adobe Systems jako krój cyfrowy, inspirowany krojami późnorenesansowymi, dostępny w wielu wariantach (z których najpopularniejszy jest Minion Pro). Nazwa pochodzi z wykształconego na przestrzeni wieków systemu nazewnictwa czcionek w zależności od ich stopnia: „minion” (fr. „"mignonne"”, hol. „"mignon"”) oznaczał wysokość 7 punktów. Jak sugeruje nazwa, font został stworzony jako pismo dziełowe, ze szczególnym przeznaczeniem do składu tekstu głównego w publikacjach o charakterze klasycznym – charakteryzuje się wysoką czytelnością (co zawdzięcza m.in. znacznej wysokości x), powściągliwością w sile wyrazu i wizualną neutralnością. Slimbach zwraca uwagę na takie cechy projektu, jak uproszczona struktura i wysublimowane proporcje („a simplified structure and moderate proportions”), a całe przedsięwzięcie nazywa „ćwiczeniem z umiaru” („an exercise in restraint”).
Minion powstał przy użyciu technologii "multiple master", automatyzacji nawiązującej do niegdysiejszego projektowania czcionek metalowych, kiedy to każdy stopień pisma był projektowany osobno z uwzględnieniem korekt optycznych koniecznych dla zachowania równowagi w szarości kolumny i jak najlepszej czytelności. Odbija się to m.in. w grubości kreski znaków: mniejsze stopnie mają kreskę bardziej masywną, większe, nagłówkowe – subtelniejszą.
Rodzina fontów Minion zawiera liczne odmiany oraz kilka alfabetów, nie wyłączając greki i cyrylicy, a także rozmaite warianty stylistyczne (ligatury, cyfry nautyczne, kapitaliki), dzięki czemu zastosowanie kroju sprawdza się w publikacjach bardziej ekskluzywnych, a także nie ogranicza się do tekstu głównego. Minion jest jednym z najpopularniejszych krojów używanych obecnie w książkach.
Wersje kroju.
Minion.
Pierwszy projekt. Minion Black, nie dysponował wersją kursywną. Oddzielny zestaw Minion Expert dostarczał już kapitalików, ligatur, cyfr nautycznych i glifów. Znalazło się w nim również miejsce dla znaków graficznych (Minion Ornaments) i odmiany grubej (Minion Black Expert). Zestaw Minion Expert znalazł zastosowanie w starszych aplikacjach o uproszczonym działaniu, które nie radzą sobie z obsługą różnych stylów jednego znaku (np. małych liter i kapitalików) w jednym foncie.
Minion Cyrillic.
Odmiana cyrylicka Miniona powstała w 1992 z projektu Slimbacha. Była uboższa o wersje Display, Expert i Black.
Minion MM.
Wersja Miniona przygotowana w technologii multiple master, ukazała się w 1992 r. Powszechnie używana w programie Adobe Acrobat jako krój zastępujący brakujące fonty.
Minion Pro.
Aktualizacja rodziny Minion do formatu OpenType, wypuszczona na rynek w 2000 r. Materiałem bazowym dla aktualizacji był Minion MM, którego poddano jednak kosmetycznym poprawkom.
Na rodzinę składają się cztery odmiany grubości (Regular, Medium, Semi Bold i Bold; nie uwzględniono niegdysiejszej odmiany Black), każda w wersji prostej i pochyłej, dwie odmiany szerokości (Condensed i Regular) oraz cztery rozmiary optyczne (Caption, Regular, Subhead i Display), co daje w sumie 65 możliwych kombinacji. Font dysponuje wszystkimi dodatkami, które pojawiły się w wersji Minion Expert, ponadto obsługuje cyrylicę, alfabet grecki, rozszerzoną wersję alfabetu łacińskiego, a także znaki wietnamskie.
Minion Web.
Wersja Miniona w formacie TrueType, zaprojektowana do wyświetlania na ekranie. Współpracuje z zestawem znaków ISO-Adobe. Wersja 1.00 dostarczana była z przeglądarką Internet Explorer 4.0.
Minion Web Pro.
Uaktualniona wersja Minion Web, współpracująca z takimi zestawami znaków, jak Adobe CE oraz Adobe Western 2.
Minion Math.
Minion Math to osobny projekt autorstwa Johannesa Küstera z pracowni typoma GmbH, dodatek do Miniona Pro, przeznaczony do używania m.in. w aplikacjach matematycznych oraz do składu z wykorzystaniem symboli matematycznych. Minion Math zawiera 20 fontów w 4 odmianach wagowych i 5 rozmiarach optycznych każdy (dodano wersję Tiny, dla wielkości tekstu poniżej 6 punktów). Wersja 1.020 wypuszczona w październiku 2011 zawiera kompletny zestaw glifów do składu matematycznego.
Odbiór.
Minion przeważnie jest oceniany bardzo pozytywnie za jego wysoką użyteczność w składzie książek jako przejrzystego, chlebowego kroju o szerokiej randze dodatków i odmian, jakkolwiek pojawiają się też głosy krytyczne. Krytyka, paradoksalnie, dotyczy cechy wskazywanej jako główna zaleta projektu – zbyt daleko idącej neutralności.
Linki zewnętrzne.
Minion Pro w sklepie internetowym Fontspring
Minion Pro w serwisie Adobe Typekit
Minion Pro na MyFonts
Minion Math na stronie pracowni typoma

</doc>
<doc id="4227500" url="https://pl.wikipedia.org/wiki?curid=4227500" title="Peronospora brassicae">
Peronospora brassicae



</doc>
<doc id="4227501" url="https://pl.wikipedia.org/wiki?curid=4227501" title="Peronospora parasitica">
Peronospora parasitica



</doc>
<doc id="4227503" url="https://pl.wikipedia.org/wiki?curid=4227503" title="Leniwiec">
Leniwiec



</doc>
<doc id="4227509" url="https://pl.wikipedia.org/wiki?curid=4227509" title="Jaromír Obzina">
Jaromír Obzina

Jaromír Obzina (ur. 22 maja 1929 w Brodku u Přerova, zm. w styczniu 2003 w Pradze) – czechosłowacki polityk komunistyczny, minister spraw wewnętrznych Czechosłowackiej Republiki Socjalistycznej (1973–1983), wicepremier Czechosłowackiej Republiki Socjalistycznej (1983–1989).
Życiorys.
Ukończył gimnazjum i w 1947 Centralną Szkołę Polityczną przy KC KPCz, został sekretarzem Komitetu Okręgowego KPCz w Chrudimiu. Od 1951 pracował w Głównym Zarządzie Politycznym Czechosłowackiej Armii Ludowej, 1953–1956 uczył się Wyższej Szkole Partyjnej przy KC KPZR w Moskwie, 1956–1964 był zastępcą naczelnika Wojskowej Akademii Technicznej ds. politycznych i szefem jej Zarządu Politycznego.
Od 1965 pracował w aparacie KC KPCz, kierował m.in. Wydziałem Nauki i Kultury KC KPCz, w okresie Praskiej Wiosny jako zwolennik kursu panującego w ZSRR został odsunięty od pracy w KC i wyznaczony zastępcą szefa jednego z instytutów państwowych, jednak w 1969 został przywrócony na poprzednie stanowisko. Jednocześnie został zastępcą kierownika, a w 1972 kierownikiem Wydziału Edukacji, Nauki i Kultury KC KPCz.
Od 30 marca 1973 do 20 czerwca 1983 był ministrem spraw wewnętrznych Czechosłowacji w rządzie Lubomíra Štrougala, od czerwca 1983 do listopada 1989 wicepremierem Czechosłowacji i jednocześnie przewodniczącym Państwowej Komisji ds. Rozwoju Naukowego, Technicznego i Inwestycyjnego. W 1979 został odznaczony Orderem Pracy.
Po upadku systemu komunistycznego kontynuował działalność komunistyczną, w 1993 był jednym z założycieli ruchu „Za Socjalizm”. Wysuwano przeciw niemu oskarżenia w związku z jego pracą na stanowisku szefa MSW, jednak postępowanie umorzono w związku ze śmiercią oskarżonego.

</doc>
<doc id="4227510" url="https://pl.wikipedia.org/wiki?curid=4227510" title="Noszczyk">
Noszczyk



</doc>
<doc id="4227511" url="https://pl.wikipedia.org/wiki?curid=4227511" title="Dzień Akcji Bezpośredniej">
Dzień Akcji Bezpośredniej

Dzień Akcji Bezpośredniej – zamieszki na tle religijno-etnicznym w Kalkucie 16 sierpnia 1946 r., wywołane przez Ligę Muzułmańską i jej lidera Muhammada Alego Dźinnaha w celu zademonstrowania Brytyjczykom i Indyjskiemu Kongresowi Narodowemu siły społeczności muzułmańskiej. W starciach zginęło według ostrożnych szacunków od 5 do 20 tys. ludzi, zarówno hindusów jak i muzułmanów, a liczba rannych była liczona w dziesiątkach tysięcy. Zamieszki udało się opanować poprzez spełnienie żądania Ligi Muzułmańskiej, jakim było przyrzeczenie utworzenia niepodległego państwa dla muzułmańskiej części Indii – Pakistanu.

</doc>
<doc id="4227512" url="https://pl.wikipedia.org/wiki?curid=4227512" title="Giuseppe Franzelli">
Giuseppe Franzelli

Giuseppe Franzelli MCCI (ur. 9 kwietnia 1942 w Roccafranca) – włoski duchowny rzymskokatolicki posługujący w Ugandzie, biskup Liry w latach 2005–2018.
Życiorys.
Święcenia kapłańskie przyjął 11 marca 1967 w zgromadzeniu kombonian. Po święceniach pracował w Weronie jako redaktor zakonnego pisma. W 1971 wyjechał do Ugandy i podjął pracę jako wykładowca seminarium w Kitgum (w latach 1975-1982 był także jego rektorem). W 1982 został przełożonym zakonnej misji w Patongo. W 1987 powrócił do Włoch, obejmując funkcję opiekuna postulantów we Florencji. W latach 1994-1995 był zastępcą przełożonego włoskiej prowincji kombonian, zaś w latach 1995-2002 odpowiadał za formację stałą zakonników.
4 marca 2005 papież Jan Paweł II mianował go biskupem diecezji Lira. Sakry biskupiej udzielił mu 9 lipca 2005 abp John Baptist Odama.
23 listopada 2018 przeszedł na emeryturę.

</doc>
<doc id="4227513" url="https://pl.wikipedia.org/wiki?curid=4227513" title="Durward Knowles">
Durward Knowles

Sir Durward Knowles (ur. 2 listopada 1917 w Nassau, zm. 24 lutego 2018 tamże) – bahamski żeglarz, ośmiokrotny olimpijczyk, mistrz olimpijski z Tokio (1964), mistrz świata (1947).
Kariera sportowa.
Ośmiokrotnie startował na igrzyskach olimpijskich w klasie star, zdobywając jeden złoty (1964) i jeden brązowy (1956) medal (były to pierwsze medale dla Bahamów w historii igrzysk). W 1988 był chorążym reprezentacji Bahamów w ceremonii otwarcia Igrzysk Olimpijskich. W 1948 występował w barwach Wielkiej Brytanii, od kolejnych igrzysk już jako reprezentant Bahamów
Na mistrzostwach świata w klasie star wywalczył cztery medale:
W 1959 zwyciężył w klasie star na igrzyskach panamerykańskich (ze Sloanem Farringtonem).
W 1964 został Oficerem Orderu Imperium Brytyjskiego. W 1996 otrzymał tytuł szlachecki, w 1997 Order of Merit of the Bahamas.
Olimpijczykami byli jego brat przyrodni Percy oraz bratankowie Andy i Bruce, a także syn Andy’ego – Jeremy.

</doc>
<doc id="4227523" url="https://pl.wikipedia.org/wiki?curid=4227523" title="Jan Pelnář">
Jan Pelnář

Jan Pelnář (ur. 24 kwietnia 1911 w Mrákovie, zm. 28 kwietnia 1982 w Pilznie) – czechosłowacki polityk komunistyczny, minister spraw wewnętrznych Czechosłowackiej Republiki Socjalistycznej (1969-1970).
Życiorys.
Pracował jako kamieniarz, w 1945 wstąpił do KPCz i został członkiem Prezydium Okręgowego Komitetu KPCz w Domažlicach, 1947-1949 przewodniczył Okręgowemu Komitetowi Ludowemu w Domažlicach i wchodził w skład Krajowego Komitetu Ludowego w Pilznie. Od 1949 do czerwca 1954 był referentem, potem przewodniczącym Krajowego Komitetu Ludowego w Pilznie, był też członkiem Prezydium Krajowego Komitetu KPCz i członkiem KC KPCz, 1968-1971 był deputowanym do Czeskiej Rady Narodowej. Od 31 sierpnia do 31 grudnia 1968 był ministrem, a od 1 stycznia 1969 do 28 stycznia 1970 federalnym ministrem spraw wewnętrznych Czechosłowackiej Republiki Socjalistycznej, następnie 1970-1971 zastępcą przewodniczącego KC Narodowego Frontu Czech. W kwietniu 1971 przeszedł na emeryturę. Był odznaczony Orderem Pracy (1961) i Orderem 25 lutego 1948 II klasy.

</doc>
<doc id="4227524" url="https://pl.wikipedia.org/wiki?curid=4227524" title="Fábrica Nacional de Motores">
Fábrica Nacional de Motores

Fábrica Nacional de Motores (FNM) – były brazylijski producent silników i pojazdów, z siedzibą w Xerém, dzielnicy miasta Duque de Caxias w stanie Rio de Janeiro.
Przedsiębiorstwo zostało utworzone w 1938 roku, w ramach programu prezydenta Getúlio Dornelles Vargasa. Był to jeden z kilku projektów uruchomionych w tym okresie, mających na celu rozbudowę sektora przemysłowego w Brazylii. Początkowo firma produkowała silniki lotnicze American Curtiss-Wright na zamówienie USA. Po wojnie w zakładach FNM remontowano silniki lotnicze oraz produkowano lodówki, rowery i wrzeciona.
Po drugiej wojnie światowej zdecydowano się na dywersyfikację produkcji. W styczniu 1949 r. osiągnięto porozumienie z włoskim producentem, Isotta Fraschini, w ramach którego FNM rozpoczęło produkcję ciężkich ciężarówek Isotta Fraschini D80 na podstawie licencji. Włoski producent zapewnił oprzyrządowanie niezbędne do wytwarzanie swoich modeli. FNM D-7300 był pierwszą ciężarówką, jaka masowo zjeżdżała z brazylijskich linii produkcyjnych. Pojazd napędzany był silnikiem wysokoprężnym i osiągał ładowność do 7,5 tony. Wraz z bankructwem tej firmy w 1951 roku, negocjacje pomiędzy rządami Włoch i Brazylii doprowadziły w 1950 roku do podjęcia współpracy FNM z Alfa Romeo. Podobnie jak FNM, Alfa Romeo było przedsiębiorstwem państwowym. Na mocy licencji, zakłady FNM podjęły produkcję włoskich ciężarówek. Pierwsze wyprodukowane pojazdy to D-9500. W 1958 roku został wprowadzony model D-11.000. Była to ciężka ciężarówka, która stała się sławna dzięki charakterystycznemu brzmieniu aluminiowego, sześciocylindrowego silnika wysokoprężnego. W brazylijskim sektorze ciężarówek FNM dominował do wczesnych lat 70..
Alfa Romeo wstrzymało produkcję ciężarówek w 1967 r. Dział "Alfa Romeo Veicoli Industriali" znalazł się pod kontrolą Fiata. Rok później FNM zostało sprywatyzowane i sprzedane Alfie Romeo, która w podobnym czasie uzyskała suwerenność.
W 1972 roku pojawiła się nowa ciężarówka, FNM 180. Różniła się od starszego D-11 000 nowoczesną konstrukcją kabiny. Na jego podstawie utworzono FNM 210.
Samochody ciężarowe FNM były produkowane pod własną marką do 1978 roku.
Samochody osobowe.
W połowie lat pięćdziesiątych powołano spółkę "Fábrica Brasileira de Automóveis Alfa" – w skrócie "Fabral S.A." (pl. „Brazylijska Fabryka Samochodów Alfa”). Współpraca Alfy Romeo i brazylijskiego inwestora Matarazzo, miała na celu rozpoczęcie produkcji Alfy Romeo 2000 – Tipo 102 / B („B” – Brazylia). Samochód miał być budowany w Jacareí (stan São Paulo). Matarazzo wycofał się w 1958 r, uznając produkcję większych osobowych samochodów w biednej Brazylii za nieopłacalną. Z inicjatywy ówczesnego prezydenta, Juscelino Kubitscheka, FNM przejął projekt. Zmianie uległa też decyzja o lokalizacji produkcji. Pojazdy osobowe budowano w Xerém. W 1960 roku powstał pierwszy samochód osobowy z logo FNM – FNM 2000 JK, brazylijska wersja wspomnianej wcześniej Alfy Romeo 2000. Czterodrzwiowa limuzyna napędzana była osłabionym silnikiem jej włoskiego odpowiednika. Był to zdecydowanie najbardziej luksusowy i najdroższy samochód zbudowany w Brazylii w tym okresie. Oznaczenie „JK” nadawano na cześć prezydenta Kubitscheka, który przysłużył się rozwoju krajowego przemysłu samochodowego.
Od 1966 roku oferowano również coupe FNM Onça. Pojazd nie przypominał żadnej z konstrukcji Alfa Romeo, lokalnie zaprojektowane auto, z dachem typu hardtop, przypominało Forda Mustanga. Tymczasem w pojeździe FNM 2000 pojawiły się mocniejsze wersje, zmieniano też stylizację. W 1969 roku powstał następca – FNM 2150 – który różnił się od poprzednika głównie większym silnikiem.
W 1971 roku zaprezentowano publiczności kolejny samochód sportowy. Pojazd został zaprojektowany przez Brazylijczyka, Toniego Bianco, który stworzył modne nadwozie typu fastback. Samochód o nazwie Fúria GT 2150 został oparty na podwoziu i mechanice modelu FNM 2150 JK. Powstało tylko kilka ręcznie zbudowanych egzemplarzy. Bianco rozpoczął później tworzenie niezależnych, sportowych pojazdów.
Dział pojazdów ciężarowych FNM został sprzedany oddziałowi Fiata, "Veicoli Industriali", w roku 1973. Alfa Romeo nadal kontrolowała działalność FNM w branży samochodów osobowych, wprowadzając w 1974 roku Alfę Romeo 2300, która zastąpiła FNM 2150. Tym samym porzucone zostało nazewnictwo FNM na pojazdach. Stylizację nowego samochodu zaczerpnięto z Alfetty, zaprojektowanej przez Giuseppe Scarnati. Brazylijska limuzyna była jednak znacznie większa niż Alfetta. Z powodu niezadowalających wyników sprzedaży dużej Alfy Romeo Alfa 6, w 1981 roku model 2300 przez krótki czas oferowano na rynku niemieckim, pod nazwą Alfa Romeo Rio i dystrybuowana przez Alfa Romeo Germany. Model ten produkowano do listopada 1986.
W 1988 roku dział samochodowy FNM został przeniesiony do koncernu Iveco, który zaczął montować pojazdy Fiat Ducato oraz Iveco Daily w Xerém. Tym samym marka FNM przestała istnieć.

</doc>
<doc id="4227525" url="https://pl.wikipedia.org/wiki?curid=4227525" title="Zapłużek">
Zapłużek

Zapłużek – dodatkowy, mniejszy korpus płużny montowany za głównym korpusem płużnym.
Zapłużek wykorzystywany jest w pługach agromelioracyjnych do orki agromelioracyjnej gleb lekkich. Zadaniem zapłużka jest ścięcie górnej warstwy gleby i skierowanie jej na dno bruzdy wyoranej przez korpus główny. Przed zapłużkiem umieszczany jest krój tarczowy.
Przedłużek, montowany za ostatnim korpusem płużnym, może także służyć do poszerzania ostatniej bruzdy, w której prowadzone są szerokie koła rolniczego ciągnika ciężkiego. Dzięki temu koła nie ugniatają w bruździe części odłożonej skiby, co może dziać się w przypadku zbyt wąskiej bruzdy.

</doc>
<doc id="4227528" url="https://pl.wikipedia.org/wiki?curid=4227528" title="Ole Sarvig">
Ole Sarvig

Ole Sarvig (ur. 27 listopada 1921 w Kopenhadze, zm. 4 grudnia 1981 tamże) – duński pisarz.
Życiorys.
W latach 1940-1945 studiował historię sztuki na uniwersytecie w Kopenhadze, w 1943 debiutował zbiorem poezji "Grønne digte" ("Zielone wiersze"). Był współzałożycielem awangardowej grupy poetyckiej "Heretica". Tworzył poezję pełną symboliki religijnej i odniesień do naturalnego rytmu przyrody, w której zmierzał do przezwyciężenia alienacji przez mistyczne doznania (m.in. w "Zielonych wierszach" z 1943 i zbiorze "Salmer og begyndelser til 1980" - "Psalmy i początki lat 80." z 1981). Jest również autorem nowatorskich w formie powieści psychologicznych "Przedpiekle" (1963, wyd. pol. 1969), "Nie zapomnij" (1972, wyd. pol. 1977) oraz opowiadań, m.in. "Jantzens sommer" ("Lato Jantzensa") z 1974. Pisał również eseje i studia o sztuce. W 1967 otrzymał Wielką Nagrodę Akademii Duńskiej.

</doc>
<doc id="4227530" url="https://pl.wikipedia.org/wiki?curid=4227530" title="Medal Pro Memoria">
Medal Pro Memoria



</doc>
<doc id="4227532" url="https://pl.wikipedia.org/wiki?curid=4227532" title="Dieta DASH">
Dieta DASH

Dieta DASH ("Dietary Approaches to Stop Hypertension") – dieta bazująca na spożyciu warzyw, owoców i pełnych ziaren, uzupełnionych odtłuszczonym mlekiem i niskotłuszczowym nabiałem, rybami, drobiem, nasionami roślin strączkowych, orzechami i olejami roślinnymi i przy znacznym ograniczeniu produktów bogatych w nasycone kwasy tłuszczowe (mięsa, pełnotłustego nabiału i słodzonych napojów) opracowana przez National Heart, Lung, and Blood Institute.

</doc>
<doc id="4227533" url="https://pl.wikipedia.org/wiki?curid=4227533" title="Move">
Move



</doc>
<doc id="4227534" url="https://pl.wikipedia.org/wiki?curid=4227534" title="Christopher Kakooza">
Christopher Kakooza

Christopher Kakooza (ur. 15 listopada 1952 w Lusaze) – ugandyjski duchowny rzymskokatolicki, od 2014 biskup Lugazi.

</doc>
<doc id="4227535" url="https://pl.wikipedia.org/wiki?curid=4227535" title="Medal 60-lecia Sił Zbrojnych ZSRR">
Medal 60-lecia Sił Zbrojnych ZSRR



</doc>
<doc id="4227537" url="https://pl.wikipedia.org/wiki?curid=4227537" title="Medal Jubileuszowy 70 lat Sił Zbrojnych ZSRR">
Medal Jubileuszowy 70 lat Sił Zbrojnych ZSRR



</doc>
<doc id="4227544" url="https://pl.wikipedia.org/wiki?curid=4227544" title="Jestem najlepsza. Ja, Tonya">
Jestem najlepsza. Ja, Tonya

Jestem najlepsza. Ja, Tonya (ang. "I, Tonya") – amerykański film biograficzny z gatunku dramat z 2017 roku w reżyserii Craiga Gillespie opowiadający o życiu łyżwiarki figurowej Tonyi Harding, która w 1994 roku była uwikłana w incydent, w którym ucierpiała jej główna rywalka, Nancy Kerrigan. W rolę tytułową wcieliła się australijska aktorka Margot Robbie.
Premiera filmu odbyła się 8 września 2017 podczas 42. Międzynarodowego Festiwalu Filmowego w Toronto. Trzy miesiące później, 8 grudnia, obraz trafił do kin na terenie Stanów Zjednoczonych. W Polsce premiera filmu odbyła się 2 marca 2018.
Fabuła.
Akcja filmu rozpoczyna się w latach 70. XX wieku w Portlandzie w stanie Oregon. Czteroletnia Tonya Harding zostaje zmuszona przez swoją matkę, LaVonę (Allison Janney), do jazdy na łyżwach. Gdy dziewczynka dorasta, matka zabiera ją ze szkoły, aby mogła skupić się na swojej karierze łyżwiarskiej. Harding trenuje pod okiem Diane Rawlinson (Julianne Nicholson), a wkrótce staje się jedną z najlepszych łyżwiarek figurowych w Stanach Zjednoczonych.
6 stycznia 1994 roku w Detroit rywalka Tonyi (Margot Robbie) pochodząca z Woburn medalistka olimpijska Nancy Kerrigan zaczyna trenować na lodowisku. Gdy kobieta schodzi do szatni po zakończonym treningu, wynajęty przez Tonyę nieznany mężczyzna uderza ją metalowym prętem w kolano. Uraz może wykluczyć Kerrigan z udziału w igrzyskach olimpijskich w Lillehammer. Następnego dnia w eliminacjach wygrywa jej największa rywalka, Tonya. Obie łyżwiarki jadą na igrzyska olimpijskie w Norwegii. Tymczasem FBI podejrzewa, że to Jeff Gillooly (Sebastian Stan), były mąż Harding, i jego wspólnik Shawn Eckardt zorganizowali napaść na Nancy.
Produkcja.
Zdjęcia do filmu kręcono w Atlancie w stanie Georgia.
Odbiór.
Box office.
Z dniem 18 lutego 2018 roku film "Jestem najlepsza. Ja, Tonya" zarobił 30 milionów dolarów w Stanach Zjednoczonych i Kanadzie oraz 23,8 miliona dolarów w pozostałych państwach; łącznie 53,8 miliona dolarów.
Krytyka w mediach.
Film "Jestem najlepsza. Ja, Tonya" spotkał się z pozytywną reakcją krytyków. W serwisie Rotten Tomatoes 89% z trzystu sześćdziesięciu dwóch recenzji filmu jest pozytywne (średnia ocen wyniosła 7,73 na 10). Na portalu Metacritic średnia ocen z 47 recenzji wyniosła 77 punktów na 100.

</doc>
<doc id="4227545" url="https://pl.wikipedia.org/wiki?curid=4227545" title="Scotty Hopson">
Scotty Hopson

 
Brian Scott „Scotty” Hopson (ur. 8 sierpnia 1989 w Hopkinsville) – amerykański koszykarz, występujący na pozycjach rzucającego obrońcy lub niskiego skrzydłowego, obecnie zawodnik Oklahoma City Blue.
W 2007 wystąpił w turnieju Nike Global Challenge. Rok później wystąpił w trzech meczach gwiazd amerykańskich szkół średnich – Nike Hoop Summit, Jordan Classic, McDonald’s All-American. Został też zaliczony do II składu Parade All-American i III USA Today All-USA. 
11 marca 2018 opuścił Dallas Mavericks, po 10-dniowym kontrakcie.
14 lutego 2019 podpisał 10-dniową umowę z Oklahoma City Thunder. Po jej wygaśnięciu powrócił do Oklahoma City Blue, nie rozgrywając w barwach Thunder ani jednego spotkania. 18 kwietnia 2019 został zawodnikiem izraelskiego Hapoelu Unet Holon.
31 lipca 2019 dołączył do występującego w lidze NBL – New Zealand Breakers.
27 grudnia 2021 zawarł 10-dniowy kontrakt z Oklahoma City Thunder. Po jego upłynięciu powrócił do Oklahoma City Blue.

</doc>
<doc id="4227546" url="https://pl.wikipedia.org/wiki?curid=4227546" title="Medal Pro Patria">
Medal Pro Patria



</doc>
<doc id="4227548" url="https://pl.wikipedia.org/wiki?curid=4227548" title="Asaka Seto">
Asaka Seto

, właśc. – japońska aktorka. Pseudonim „Seto” jest zapożyczony z miejsca jej urodzenia. Zdobyła nagrodę dla najlepszej aktorki na 24. Festiwalu Filmowym w Jokohamie za rolę w filmie Travail. Jest żoną Yoshihiko Inohary z zespołu V6.

</doc>
<doc id="4227549" url="https://pl.wikipedia.org/wiki?curid=4227549" title="Cheung Sha Wan (stacja MTR)">
Cheung Sha Wan (stacja MTR)

Cheung Sha Wan (chiński: 長沙灣) – jedna ze stacji MTR, systemu szybkiej kolei w Hongkongu, na Tsuen Wan Line. Została otwarta 17 maja 1982. Stacja jest utrzymana w kolorze mosiądzu.
Znajduje się w pod Cheung Sha Wan Road w obszarze Cheung Sha Wan.

</doc>
<doc id="4227551" url="https://pl.wikipedia.org/wiki?curid=4227551" title="Prymus">
Prymus



</doc>
<doc id="4227552" url="https://pl.wikipedia.org/wiki?curid=4227552" title="Lai Chi Kok (stacja MTR)">
Lai Chi Kok (stacja MTR)

Lai Chi Kok (chiński: 茘枝角) – jedna ze stacji MTR, systemu szybkiej kolei w Hongkongu, na Tsuen Wan Line. Została otwarta 17 maja 1982. 
Znajduje się w pod Cheung Sha Wan Road w obszarze Lai Chi Kok.

</doc>
<doc id="4227554" url="https://pl.wikipedia.org/wiki?curid=4227554" title="Mei Foo (stacja MTR)">
Mei Foo (stacja MTR)

Mei Foo (chiński: 美孚) – jedna ze stacji MTR, systemu szybkiej kolei w Hongkongu, na Tsuen Wan Line i West Rail Line. Została otwarta 17 maja 1982. 
Znajduje się w obszarze Lai Chi Kok.

</doc>
<doc id="4227558" url="https://pl.wikipedia.org/wiki?curid=4227558" title="Vratislav Vajnar">
Vratislav Vajnar

Vratislav Vajnar (ur. 17 września 1930 w Strašicach) – czechosłowacki polityk, minister spraw wewnętrznych Czechosłowackiej Republiki Socjalistycznej (1983–1988).
Życiorys.
Pod koniec II wojny światowej pracował w fabryce lotniczej w Pradze, później uczył się w praskim technikum zawodowym, a w 1953 ukończył Wyższą Szkołę Nauk Polityczno-Ekonomicznych w Pradze i został doktorem prawa. Pracował na Uniwersytecie Karola w Pradze jako asystent i aspirant katedry prawa międzynarodowego, w 1956 został powołany do armii, wykładał stosunki międzynarodowe w Akademii Wojskowo-Politycznej. Od 1952 należał do KPCz, po demobilizacji z wojska (1958) został pracownikiem naukowym Instytutu Polityki Międzynarodowej i Ekonomii podległej Ministerstwu Spraw Zagranicznych Czechosłowacji, w 1963 został I sekretarzem Wydziału Organizacji Międzynarodowych MSZ Czechosłowacji, zajmował się zagadnieniami rozbrojenia i bezpieczeństwa europejskiego. Brał udział w dwóch posiedzeniach Zgromadzenia Ogólnego ONZ i kilku międzynarodowych pertraktacjach rozbrojeniowych, w 1966 był I sekretarzem Ambasady Czechosłowacji w Genewie, skąd wkrótce został odwołany, od maja 1968 do czerwca 1972 pracował w Sekretariacie ONZ w Nowym Jorku jako przedstawiciel Czechosłowacji w wydziale rozbrojenia. Jednocześnie od 9 marca 1970 do listopada 1972 współpracował z I Zarządem KNB (wywiad) pod kryptonimem „Mudrec”. Po powrocie z Nowego Jorku pracował w aparacie KC KPCz jako konsultant Wydziału Polityki Międzynarodowej KC i od 1974 pomocnik kierownika wydziału, a 1977–1983 kierownik sekretariatu sekretarza generalnego KC KPCz Gustáva Husáka, od 20 czerwca 1983 do 12 października 1988 był federalnym ministrem spraw wewnętrznych Czechosłowacji, następnie stałym przedstawicielem Czechosłowacji w oddziale ONZ w Genewie. W latach 1981–1989 był deputowanym do parlamentu Czechosłowacji. Został odznaczony Orderem Pracy (1980) i medalami czeskimi, polskimi i kubańskimi oraz odznaką „70 lat Czeki/KGB”.

</doc>
<doc id="4227559" url="https://pl.wikipedia.org/wiki?curid=4227559" title="Lai King (stacja MTR)">
Lai King (stacja MTR)

Lai King (chiński: 荔景) – jedna ze stacji MTR, systemu szybkiej kolei w Hongkongu, na Tsuen Wan Line i Tung Chung Line. Została otwarta 10 maja 1982. 
Znajduje się w obszarze Lai King, w dzielnicy Kwai Tsing.

</doc>
<doc id="4227561" url="https://pl.wikipedia.org/wiki?curid=4227561" title="Hansjoachim Walther">
Hansjoachim Walther

Hansjoachim Walther (ur. 16 grudnia 1939 w Bytowie, zm. 17 stycznia 2005 w Stützerbach) – niemiecki matematyk, nauczyciel akademicki i polityk, parlamentarzysta, w latach 1990–1991 minister.
Życiorys.
Ukończył studia z zakresu matematyki na Uniwersytecie Technicznym w Dreźnie, obronił doktorat (1966) i habilitację (1969). Od 1964 pracował jako nauczyciel akademicki w Technische Hochschule Ilmenau, od 1986 na stanowisku profesorskim.
W 1989 w okresie przemian politycznych brał udział w zakładaniu Deutsche Forumpartei w Turyngii. W styczniu 1990 współtworzył Deutsche Soziale Union, obejmując funkcję jej wiceprzewodniczącego. W pierwszych demokratycznych w NRD wyborach z marca 1990 uzyskał mandat posła do Izby Ludowej, został przewodniczącym frakcji DSU, a w maju stanął na czele tego ugrupowania. W październiku 1990 po zjednoczeniu Niemiec objął mandat deputowanego do Bundestagu, a także dołączył do trzeciego rządu Helmuta Kohla jako minister do zadań specjalnych.
W wyborach z grudnia utracił miejsce w parlamencie, do którego DSU nie weszła. W konsekwencji w styczniu 1991 odszedł ze stanowiska ministra. W czerwcu tegoż roku zakończył pełnienie funkcji przewodniczącego partii. W 1993 wstąpił do Unii Chrześcijańsko-Demokratycznej.

</doc>
<doc id="4227562" url="https://pl.wikipedia.org/wiki?curid=4227562" title="Anakin Skywalker">
Anakin Skywalker



</doc>
<doc id="4227564" url="https://pl.wikipedia.org/wiki?curid=4227564" title="Żwański">
Żwański



</doc>
<doc id="4227568" url="https://pl.wikipedia.org/wiki?curid=4227568" title="Komunikat Bibliograficzny">
Komunikat Bibliograficzny

Komunikat Bibliograficzny. Kwartalnik Centralnej Biblioteki Wojskowej – pismo wojskowe wydawane w Warszawie od 1921 do 1939 roku jako miesięcznika następnie kwartalnik. Wydawcą była Centralna Biblioteka Wojskowa.
Do 1935 ukazywał się jako miesięcznik, w początkowym okresie stanowił dodatek do „Bellony”. Od nr 12 w 1924 stał się samodzielnym periodykiem, wydawanym przez Wojskowy Instytut Naukowo-Wydawniczy (WINW). Łącznie ukazało się 186 numerów. Pismo zajmowało rejestrowaniem pozycji bibliograficznych z zakresu wojskowości. W latach 1921–1939 opublikowano ponad 100 tysięcy pozycji bibliograficznych.

</doc>
<doc id="4227569" url="https://pl.wikipedia.org/wiki?curid=4227569" title="Placówka Straży Celnej „Doliszew”">
Placówka Straży Celnej „Doliszew”



</doc>
<doc id="4227571" url="https://pl.wikipedia.org/wiki?curid=4227571" title="Pałac w Karwińcu">
Pałac w Karwińcu

Pałac w Karwińcu – nieistniejący już pałac znajdujący się niegdyś w parku we wsi Karwiniec w gminie Bierutów. 
Pałac powstał w XIX w., w centrum wsi Karwiniec "(do 1945 Langenhof)". Pozostała po nim do dziś oficyna wybudowana w 1880 i budynek gospodarczy z 1890, a także XIX-wieczne obory, stodoły i spichlerz. Na teren folwarczny od południa prowadziła brama oddzielająca wieś od majątku pańskiego. W ramach wyraźnego programu przebudowy majątku dworskiego u schyłku XIX w. powstał również park krajobrazowy o bogatym drzewostanie i licznych rzadkich odmianach krzewów, roślinach egzotycznych (bananowcach itp.), zajmujący powierzchnię dwóch hektarów. Położony między zespołem dworskim a główną ulicą wsi park miał za zadanie, podobnie jak brama, oddzielać świat dworu od pozostałych mieszkańców.
Pałac był powiązany ze znajdującym się kilka kilometrów od niego pałacem w Przeczowie. Obie rezydencje były majątkiem tych samych bierutowskich rodów. Pałac w Przeczowie okala park, bardzo bogaty w drzewostan, o licznych rzadkich gatunkach roślin, podobnie jak ten w Karwińcu. Zachowanym świadectwem łączności obu pałaców było okalające do niedawna park w Karwińcu kute ogrodzenie, identyczne jak to w Przeczowie. Pałac w Przeczowie połączony jest z tym w Karwińcu drogą wiodącą przez las, która w swoim początkowym biegu od bram rezydencji w Przeczowie wiedzie zachowaną do dziś aleją kasztanową.

</doc>
<doc id="4227572" url="https://pl.wikipedia.org/wiki?curid=4227572" title="Sebastian Chmara (ur. 1999)">
Sebastian Chmara (ur. 1999)

Sebastian Chmara (ur. 6 grudnia 1999) – polski lekkoatleta specjalizujący się w skoku o tyczce.
Od 12. roku życia trenował wieloboje lekkoatletyczne. W drugiej połowie 2017 roku zaczął specjalizować się w skoku o tyczce. W lutym 2018 w konkurencji tej, z wynikiem 4,65 m, został mistrzem Polski juniorów, a następnie, uzyskując 4,60 m, ex aequo z Damianem Tomalikiem, zdobył brązowy medal halowych mistrzostw Polski seniorów.
Pochodzi z rodziny o lekkoatletycznych tradycjach – jego ojcem jest wieloboista Sebastian Chmara, a wujem – tyczkarz Mirosław Chmara.
Rekordy życiowe: stadion – 5,20 m (24 sierpnia 2022, Szczecin); hala – 5,12 m (6 lutego 2022 oraz 19 lutego 2023, Toruń).

</doc>
<doc id="4227573" url="https://pl.wikipedia.org/wiki?curid=4227573" title="Wojciech Klyta">
Wojciech Klyta

Wojciech Klyta – polski prawnik, doktor habilitowany nauk prawnych, specjalista prawa cywilnego i prawa prywatnego międzynarodowego, profesor nadzwyczajny Uniwersytetu Śląskiego w Katowicach.
Życiorys.
W 1995 ukończył studia na Wydziale Prawa i Administracji Uniwersytetu Śląskiego, gdzie w 1999 na podstawie napisanej pod kierunkiem Wojciecha Popiołka rozprawy pt. "Spółki kapitałowe w Prawie Prywatnym Międzynarodowym" uzyskał stopień naukowy doktora nauk prawnych w zakresie prawa specjalność prawo międzynarodowe. W 2009 na tym samym Wydziale na podstawie dorobku naukowego i rozprawy pt. "Uznanie zagranicznych postępowań upadłościowych" stopień doktora habilitowanego nauk prawnych w zakresie prawa.
Został profesorem nadzwyczajnym Uniwersytetu Śląskiego w Katowicach w Wydziale Prawa i Administracji w Katedrze Prawa Cywilnego i Prawa Prywatnego Międzynarodowego.

</doc>
<doc id="4227574" url="https://pl.wikipedia.org/wiki?curid=4227574" title="Mistrzostwa Słowacji w piłce nożnej mężczyzn">
Mistrzostwa Słowacji w piłce nożnej mężczyzn

Mistrzostwa Słowacji w piłce nożnej () – rozgrywki piłkarskie, prowadzone cyklicznie – corocznie lub co sezonowo (na przełomie dwóch lat kalendarzowych) – mające na celu wyłonienie najlepszej męskiej drużyny na Słowacji.
Historia.
Mistrzostwa Słowacji w piłce nożnej oficjalne rozgrywane są od 1993 roku. Obecnie rozgrywki odbywają się w wielopoziomowych ligach: 1. liga, 2. liga, 3. liga oraz niższych klasach regionalnych.
25 maja 1898 roku w Preszowie powstał pierwszy słowacki klub piłkarski Eperjesi Toma es Vivo Egyesület (obecnie Tatran), potem następne. Po rozpadzie Austro-Węgier, Słowacja razem z Czechami 28 października 1918 ogłosiła powstanie Czechosłowacji. Po założeniu czechosłowackiej federacji piłkarskiej – ČSSF (czes. "Československý svaz footballový") w 1921 roku (od 1901 funkcjonował czeski ČSF - "Český svaz footballový"), rozpoczął się proces zorganizowania pierwszych ligowych Mistrzostw Czechosłowacji w sezonie 1925. W 1922 słowackie kluby walczyły w 3 grupach o udział w meczach play-off mistrzostw Czechosłowacji. Najlepszy słowacki klub ČsŠK Bratislava dotarł do półfinału, gdzie przegrał 2-4 z SK Hradec Králové.
Potem aż do 1933 żaden zespół słowacki nie uczestniczył w mistrzostwach Czechosłowacji. W tym też okresie zespoły słowackie grały we własnej nieoficjalnej lidze. W 1934 po reorganizacji piłkarskich mistrzostw w Asociacni Liga i założeniu krajowej Statni Liga słowackie zespoły wróciły do rozgrywek o mistrzostwo Czechosłowacji. Regionalna liga nazywała się Slovensko-podkarpatská divízia.
Niepodległość Słowacji była proklamowana 14 marca 1939 na polecenie Adolfa Hitlera. W tym też czasie kluby słowackie organizowały mistrzostwa Słowacji, a rok wcześniej powstał słowacki związek piłkarski - SFZ. Mistrzostwa Słowacji zostały zdominowane przez ŠK Slovan Bratysława, który w ciągu 5 lat zdobył 3 razy tytuł mistrza i 2 razy wicemistrza.
Wiosną 1945 Słowacja wraz z ofensywą wojsk sowieckich wróciła w skład Czechosłowacji, a kluby słowackie po wyzwoleniu kraju od niemieckich wojsk ponownie uczestniczyły w rozgrywkach o mistrzostwo Czechosłowacji w najwyższej lidze, zwanej Státní liga. Były tylko dwie zmiany formatu ligi - w 1948 roku na system wiosna-jesień, a w 1957 roku liga z powrotem wróciła do systemu jesienno-wiosennego, który jest używany w większości krajów europejskich.
1 stycznia 1993 nastąpił pokojowy podział Czechosłowacji na dwa suwerenne państwa.
Rozgrywki zawodowej ligi zainaugurowano w sezonie 1993/94.
Mistrzowie i pozostali medaliści.
W 1922 słowackie kluby walczyły w 3 grupach o udział w meczach play-off mistrzostw Czechosłowacji. Oto mistrzowie grup:
Potem w rundzie wstępnej rozgrywek krajowych ŠK Banská Bystrica wygrał 2-0 z Spišská Nová Ves. Następnie w rundzie pierwszej 1. ČsŠK Bratislava zwyciężył 2-1 ŠK Banská Bystrica. Jednak w półfinale ČsŠK Bratislava przegrał 2-4 z SK Hradec Králové.
Potem aż do 1933 żaden zespół słowacki nie uczestniczył w mistrzostwach Czechosłowacji. W tym też okresie zespoły słowackie grały we własnej nieoficjalnej lidze.
W 1934 po reorganizacji piłkarskich mistrzostw w "Asociacni Liga" i założeniu krajowej "Statni Liga" słowackie zespoły wróciły do rozgrywek o mistrzostwo Czechosłowacji. Regionalna liga nazywała się "Slovensko-podkarpatská divízia".
Statystyka.
Klasyfikacja według klubów.
W dotychczasowej historii Mistrzostw Słowacji na podium oficjalnie stawało w sumie 14 drużyn. Liderem klasyfikacji jest Slovan Bratysława, który zdobył 8 tytułów mistrzowskich.
Stan na koniec sezonu 2021/2022.
Klasyfikacja według miast.
Siedziby klubów: stan po sezonie 2021/2022.
Uczestnicy.
Są 26 zespołów, które wzięli udział w 24 sezonach Mistrzostw Słowacji, które były prowadzone od 1993/94 aż do sezonu 2017/18 łącznie. Tylko MŠK Żylina i Spartak Trnawa były zawsze obecne w każdej edycji.

</doc>
<doc id="4227582" url="https://pl.wikipedia.org/wiki?curid=4227582" title="Wasilij Szwiecow">
Wasilij Szwiecow

Wasilij Iwanowicz Szwiecow, ros. Василий Иванович Швецов (ur. we wsi Łykowskaja, zm. 1 października 1958 w Leningradzie – radziecki wojskowy, generał pułkownik.
Życiorys.
Urodził się we wsi Łykowska (obwód wołogodzki), w rodzinie chłopskiej. Pracował jako stolarz.
W październiku 1919 roku wstąpił na ochotnika do Armii Czerwonej i został słuchaczem Moskiewskiej Wojskowej Szkoły Inżynierskiej, w lipcu 1920 roku został kursantem Piotrogrodzkiej Szkoły Inżynierii Wojskowej. Będąc kursantem tej szkoły, brał udział w walkach jako żołnierz samodzielnej brygady kursantów szkoły. Uczestniczył w walkach w czasie wojny domowej na Froncie Południowym przeciwko oddziałom gen. Wrangla i Machno. Po ukończeniu szkoły w styczniu 1921 roku został komendantem 6 Piotrogrodzkiego Kursu Inżynierii Wojskowej, w tym czasie jako dowódca plutonu kursantów tego kursu uczestniczył w tłumieniu powstania w Kronsztacie w marcu 1921 roku. W maju 1921 roku został dowódcą batalionu 6 Talickiego Kursu Łączności Przyuralskiego Okręgu Wojskowego.
Po zakończeniu walk w czasie wojny domowej w styczniu 1922 roku został dowódcą batalionu 2 Władykaukaskiego Kursu Łączności Północnokaukaskiego Okręgu Wojskowego, a w czerwcu 1922 został instruktorem taktyki w Piotrogrodzkiej Szkole Techniki Lotniczej. W okresie od sierpnia 1922 do listopada 1923 roku był słuchaczem Wyższej Wojskowej Szkoły Pedagogicznej w Piotrogradzie. Po jej ukończeniu od grudnia 1923 do października 1924 roku był wykładowcą taktyki w 8 Piotrogrodzkiej Szkole Piechoty, a następnie od października 1924 do września 1926 był wykładowcą taktyki w Wyższej Szkole Kawalerii Armii Czerwonej w Nowoczerkasku.
Od września 1926 do lipca 1929 roku studiował w Akademii Wojskowej im. Frunzego, po czym od lipca 1929 do maja 1930 roku odbył staż dowódczy jako pomocnik dowódcy 132 pułku piechoty w Uralskim Okręgu Wojskowym. Po czym powrócił do akademii, gdzie w okresie od maja 1930 do maja 1931 roku ukończył jeszcze tzw. wydział wschodni (specjalny) tej akademii. Po jego ukończeniu pozostał tam jako starszy wykładowca taktyki, funkcję tę pełnił do lipca 1935 roku, po czym został komendantem i komisarzem wojskowym 2 Kursu Wydziału Wschodniego Akademii.
We wrześniu 1939 roku przechodzi do służby liniowej, zostając dowódcą 133 Dywizji Strzeleckiej w Syberyjskim Okręgu Wojskowym. 
Po ataku Niemiec na ZSRR nadal dowodzi dywizją, który został skierowany na front, w składzie 24 Armii wzięła udział w operacji jelnińskiej. 
W dniu 11 grudnia 1941 roku został dowódcą 29 Armii Frontu Klinińskiego i dowodził nią do sierpnia 1942 roku, w tym czasie brał udział w obronie Moskwy oraz w kontrnatarciu pod Moskwą, operacji rżewsko-wiaziemską. W czasie tej operacji armia została otoczona, ale udało się ją wyprowadzić z okrążenia. Jednak w sierpniu 1942 roku został odwołany ze stanowiska, za błędy popełnione w czasie walk. 
Od września 1942 do lutego 1943 roku pełnił obowiązki zastępcy dowódcy 3 Armii Uderzeniowej. Następnie od 15 lutego do 4 maja 1943 roku przebywał w szpitalu.
W maju 1943 roku został dowódcą 4 Armii Uderzeniowej i dowodził nią do grudnia 1943 roku. Po zwolnieniu z tego stanowiska od grudnia 1943 do lutego 1944 roku pozostawał w dyspozycji Wydziału Kadr Sztabu Generalnego. Następnie został dowódcą 21 Armii, którą dowodził w czasie operacji wyborskiej.
W lipcu 1944 roku został dowódcą 23 Armii Frontu Leningradzkiego i dowodził nią do końca wojny. W tym czasie armia prowadziła walki o likwidację przyczółka na rzece Vuoksi, a następnie zajmowała stanowiska obronnej na tej rzece.
Po zakończeniu II wojny światowej pozostał dowódcą 23 Armii, stacjonującej w Leningradzkim Okręgu Wojskowym. Wiosną 1948 roku został dowódcą 25 Armii w Nadmorskim Okręgu Wojskowy, a w maju 1953 dowódcą 39 Armii Dalekowschodniego Okręgu Wojskowego.
W sierpniu 1955 roku został 1 zastępcą dowódcy Nadbałtyckiego Okręgu Wojskowego, po czym w kwietniu 1958 roku został przeniesiony do grupy badawczej nr 1 Sztabu Generalnego. 
Zmarł w Leningradzie i został pochowany na cmentarzu Kozaczym na terenie Ławry Aleksandra Newskiego.

</doc>
<doc id="4227585" url="https://pl.wikipedia.org/wiki?curid=4227585" title="Park w Karwińcu">
Park w Karwińcu

Park w Karwińcu – znajdujący się we wsi Karwiniec w gminie Bierutów park, okalający niegdyś Pałac w Karwińcu.
Założony u schyłku XIX w. jako park krajobrazowy o bogatym drzewostanie i licznych rzadkich odmianach krzewów, roślinach egzotycznych (bananowcach itp.), zajmujący powierzchnię dwóch hektarów. Położony między zespołem dworskim a główną ulicą wsi park miał za zadanie, oddzielać świat dworu od pozostałych mieszkańców.
Współcześnie park pozbawiony kutego ogrodzenia (ocalały jedynie filary pałacowych bram wjazdowych), przekształcony w park wiejski.

</doc>
<doc id="4227587" url="https://pl.wikipedia.org/wiki?curid=4227587" title="Bociany (rzeźba)">
Bociany (rzeźba)

Bociany – rzeźba Michała Gałkiewicza w kolorze białym wykonana ze sztucznego kamienia, powstała jako punkt orientacyjny dla mieszkańców nowo budowanego wówczas osiedla Retkinia w Łodzi. Znajduje się u zbiegu al. Wyszyńskiego i ul. Waltera-Janke i pochodzi z lat 70 XX w.
Inspiracją było gniazdo bocianów, które rzeźbiarz widział w trakcie wakacji w Mikoszewie. Przez lata „Bociany” były znakiem rozpoznawczym Łodzi (m.in. wydano pocztówki z ich podobizną). W 2017 r., bez nadzoru autora, przeprowadzono renowację pomnika. W 2020 r. przeprowadzono ponowny remont rzeźby.

</doc>
<doc id="4227589" url="https://pl.wikipedia.org/wiki?curid=4227589" title="Rajd Portugalii 1979">
Rajd Portugalii 1979

Rajd Portugalii 1979 (13. Rallye de Portugal – Vinho do Porto) – 13. Rajd Portugalii rozgrywany w Portugalii w dniach 6–11 marca. Była to trzecia runda Rajdowych Mistrzostw Świata w roku 1979. Rajd został rozegrany na szutrze i asfalcie. Bazą rajdu było miasto Estoril.
Wyniki po 3 rundach.
Wyniki podają tylko pięć pierwszych miejsc.

</doc>
<doc id="4227590" url="https://pl.wikipedia.org/wiki?curid=4227590" title="Tsuyoki mono yo">
Tsuyoki mono yo

 – debiutancki singel japońskiego zespołu SKE48, wydany w Japonii 5 sierpnia 2009 roku przez Lantis.
Singel został wydany w dwóch edycjach: regularnej oraz „teatralnej”. Osiągnął 5 pozycję w rankingu Oricon i pozostał na liście przez 6 tygodni, sprzedał się w nakładzie egzemplarzy. Utwór tytułowy został wykorzystany jako drugi ending anime "Shin Magaziner Shōgeki! Z-hen".
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4227594" url="https://pl.wikipedia.org/wiki?curid=4227594" title="Rupert Menapace">
Rupert Menapace

Rupert Menapace (ur. 7 maja 1955 w Salzburgu) – austriacki okulista, mikrochirurg; profesor medycyny; ordynator kliniki okulistycznej Medycznego Uniwersytetu Wiedeńskiego w szpitalu klinicznym Allgemeines Krankenhaus der Stadt Wien (AKH).
Życiorys.
Maturę uzyskał w 1973 w prywatnym kolegium jezuickim Stella Matutina w Feldkirch. Promocję na doktora medycyny z wyróżnieniem otrzymał w 1980. Specjalizację z okulistyki i chirurgii okulistycznej odbył na Medycznym Uniwersytecie Wiedeńskim (1981–1986). W 1990 otrzymał veniam legendi (prawo do prowadzenia wykładów) na tej uczelni. Tytuł profesora uniwersyteckiego okulistyki otrzymał w 1995. Rok później otrzymał także dyplom European Board of Ophthalmology. Pełni funkcję ordynatora kliniki okulistycznej Medycznego Uniwersytetu Wiedeńskiego w szpitalu klinicznym Allgemeines Krankenhaus der Stadt Wien (AKH). W tym samym szpitalu kieruje także kliniką dzienną chirurgii zaćmowej oraz specjalną przychodnią zajmującą się pacjentami z wszczepionymi sztucznymi soczewkami wewnątrzgałkowymi.
W pracy badawczej i klinicznej zajmuje się głównie chirurgią zaćmy oraz wszczepianiem soczewek wewnątrzgałkowych. Autor i współautor licznych artykułów publikowanych w wiodących recenzowanych czasopismach okulistycznych, m.in. w „American Journal of Ophthalmology", „Journal of Cataract and Refractive Surgery", „Ophthalmology", „Graefe's Archive for Clinical and Experimental Ophthalmology" oraz „Acta Ophthalmologica".
Od 1998 jest członkiem rady redakcyjnej „Journal of Cataract and Refractive Surgery" oraz International Intraocular Implant Club IIIC zrzeszającego wiodących chirurgów zaćmy. W 2004 znalazł się na liście przodujących badaczy w obszarze medycyny niemieckojęzycznej (GaM-Bestenliste przygotowana przez Erlanger Gesellschaft für angewandte Metaforschung). Do rady redakcyjnej „American Journal of Ophthalmology" został powołany w 2005. Rok później został powołany do rady programowej Gesellschaft der Deutschen Ophthalmochirurgen (Towarzystwa Niemieckich Chirurgów Okulistów).
Jest członkiem szeregu towarzystw okulistycznych m.in. Österreichische Ophthalmologische Gesellschaft (ÖOG), Deutsche Ophthalmologische Gesellschaft (DOG), Deutschsprachige Gesellschaft für Intraokularlinsenimplanation und Refraktive Chirurgie (DGII), European Glaucoma Society (EGS), European Society of Research and Treatment of Cancer (EORTC), European Society of Cataract and Refractive Surgeons (ESCRS) oraz American Society of Cataract and Refractive Surgery (ASCRS).
W 1983 ożenił się z Gabriele Menapace. Ma córkę i syna.
Nagrody i wyróżnienia.
Rupert Menapace był wielokrotnie nagradzany i wyróżniany. Otrzymał m.in.:

</doc>
<doc id="4227596" url="https://pl.wikipedia.org/wiki?curid=4227596" title="As Time Goes By (piosenka)">
As Time Goes By (piosenka)

As Time Goes By – piosenka, której słowa i melodia zostały napisane przez Hermana Haupfelda w 1931 r. na potrzeby wystawianego na Broadwayu musicalu "Everybody's Welcome". Jednocześnie utwór zdobył swoją największą sławę w 1942 r. po premierze filmu "Casablanca", gdy został wykonany przez postać Sama (Dooley Wilson). Utwór uplasował się na drugim miejscu na liście 100 najlepszych piosenek filmowych ogłoszonych przez Amerykański Instytut Filmowy; był motywem przewodnim brytyjskiego serialu "As Time Goes By".
Historia.
Utwór „As Time Goes By” został przygotowany przez Hermana Hauptfelda na potrzeby wystawianego na Broadwayu musicalu "Everybody’s Welcome", gdzie w pierwszym akcie był wykonywany przez Frances Williams, grającą postać Polly Bascom. Musical odegrano 127 razy, po czym został wycofany z afiszów (niektóre źródła jednak wskazują na 139 spektakli), natomiast Herman Hauptfeld skoncentrował się na kolejnych produkcjach. Tym samym, mimo że w tym okresie wielu artystów wykonało swoje adaptacje „As Time Goes By” (m.in. Binnie Hale, Rudy Vallée), jego popularność znacząco spadła.
"As Time Goes By” miał szansę odzyskać swoją popularność dopiero w 1938 r. za sprawą podróży amerykańskiego pisarza i reżysera Murraya Burnetta do Europy.
W 1938 r. Burnett wyruszył ze swoją żoną Frances do znajdującego się wówczas pod niemiecką okupacją Wiednia, aby pomóc swoim krewnym żydowskiego pochodzenia wywieźć z kraju kosztowności. W drodze powrotnej mieli się zatrzymać w nadmorskim miasteczku na południu Francji, gdzie odwiedzili klub nocny "La Belle Aurore". Tam mieli ujrzeć ciemnoskórego pianistę grającego „As Time Goes By” dla obecnych w klubie Niemców, Francuzów oraz uchodźców. Burnett znał „As Time Goes By” już wcześniej, bowiem miał to być jego ulubiony utwór z czasów studenckich na Uniwersytecie Cornella. Te wydarzenia zainspirowały Burnetta do napisania sztuki "Everybody Comes to Rick’s", w której „As Time Goes By” pełniło rolę głównego motywu muzycznego. Scenariusz sztuki został kupiony przez wytwórnię Warner Bros za kwotę 20 000 dolarów i finalnie zaadaptowany dla filmu "Casablanca".
Utwór „As Time Goes By” pozostał w scenariuszu "Casablanki", niemniej odpowiedzialny za muzykę Max Steiner (twórca m.in. muzyki do "Przeminęło z wiatrem" oraz "King Kong") chciał zastąpić go swoją własną kompozycją. Musiał jednak odstąpić od tego zamiaru, bowiem Ingrid Bergman, grająca rolę Ilsy Lund Laszlo, ścięła włosy na potrzeby kolejnej roli (Marii w "Komu bije dzwon"). W efekcie odtworzenie scen z nowym podkładem muzycznym autorstwa Steinera okazało się niemożliwe i pozostano przy utworze Hermana Hauptfelda. Zaprezentowana w filmie piosenka jest jednak tylko fragmentem kompletnego utworu, bowiem pomija trzy pierwsze zwrotki oryginalnego tekstu.
Melodia „As Time Goes By” przewija się w trakcie filmu, stając się jego leitmotivem. Utwór nabiera głębokiego i melancholijnego znaczenia, gdy spotyka się bieżącą narracją filmu oraz rozterkami jego głównych bohaterów. Jest to wyraźnie widoczne w scenach, gdy Ilsa, spotykając Sama w Café Américain, zwraca się do niego o zagranie utworu „przez wzgląd na stare czasy” lub gdy później o to samo prosi Ricka (Humphrey Bogart), wspominając swoje szczęśliwe chwile w Paryżu.
Pierwotna wersja utworu w formie zagranej i zaśpiewanej przez Sama w "Casablance" została nagrana w tonacji Des-dur, niemniej była także często odgrywana w C-dur lub B-dur – jak w wersji Franka Sinatry. Korzystano także z tonacji A-dur oraz Es-dur. Odgrywający rolę Sama Dooley Wilson nie miał możliwości przygotowania własnej wersji utworu ze względu na trwający w Stanach Zjednoczonych w latach 1942–1944 strajk muzyków. Tym samym w 1942 r. popularność odzyskała nagrana w 1931 r. wersja utworu w wykonaniu Rudy'ego Vallée.
W kolejnych latach utwór „As Time Goes By” cieszył się zdecydowanie większą popularnością niż w okresie 1931–1942 i doczekał się wielu kolejnych adaptacji muzyków takich jak: Chet Baker, Bill Evans, Eddie Higgins, Ella Fitzgerald, Louis Armstrong, Ray Coniff, Rod Stewart czy Bing Crosby (na albumie "Feels Good, Feels Right").

</doc>
<doc id="4227597" url="https://pl.wikipedia.org/wiki?curid=4227597" title="Rajd Portugalii 1978">
Rajd Portugalii 1978

Rajd Portugalii 1978 (12. Rallye de Portugal – Vinho do Porto) – 12. Rajd Portugalii rozgrywany w Portugalii w dniach 19–23 kwietnia. Była to czwarta runda Rajdowych Mistrzostw Świata producentów w roku 1978 oraz zarazem piąta runda Rajdowych Mistrzostw Świata kierowców tzw. Pucharu FIA Kierowców. Rajd został rozegrany na szutrze i asfalcie. Bazą rajdu było miasto Estoril.

</doc>
<doc id="4227600" url="https://pl.wikipedia.org/wiki?curid=4227600" title="Rajd Portugalii 1977">
Rajd Portugalii 1977

Rajd Portugalii 1977 (11. Rallye de Portugal - Vinho do Porto) – 11 Rajd Portugalii rozgrywany w Portugalii w dniach 1-6 marca. Była to trzecia runda Rajdowych Mistrzostw Świata w roku 1977. Rajd został rozegrany na szutrze i asfalcie. Bazą rajdu było miasto Estoril.

</doc>
<doc id="4227605" url="https://pl.wikipedia.org/wiki?curid=4227605" title="Tu i teraz (serial telewizyjny)">
Tu i teraz (serial telewizyjny)

Tu i teraz – amerykański serial telewizyjny (dramat, czarna komedia) wyprodukowany przez Your Face Goes Here Entertainment oraz HBO Entertainment, którego twórcą jest Alan Ball. Serial był emitowany od 11 lutego 2018 roku przez HBO, natomiast dzień później w Polsce na HBO Polska.
26 kwietnia 2018 roku, stacja HBO ogłosiła anulowanie serialu po jednym sezonie.
Akcja serialu dzieje się w Portland, opowiada o Audrey i Gregu, małżeństwie, które ma czwórkę dzieci. Trójka z nich jest adoptowana z Somalii, Wietnamu oraz Kolumbii, a każde z nich ma inne podejście do życia.
Produkcja.
Pod koniec lipca 2016 roku, stacja HBO zamówiła serial od twórcy Sześć stóp pod ziemią Alana Ball.
W listopadzie 2016 roku, ogłoszono, że jedną z głównych ról zagra Holly Hunter.
Na początku stycznia 2017 roku, poinformowano, że do obsady dołączyli:Jerrika Hinton jako Ashley Collins, Raymond Lee jako Duc Bayer-Boatwright, Daniel Zovatto jako Ramon Bayer-Boatwright oraz Sosie Bacon jako Kristen Bayer-Boatwright.
W kolejnym miesiącu, ogłoszono, że męża Audrey zagra Tim Robbins.
W sierpniu 2017 roku, poinformowano, że w serialu zagra Marwan Salama jako Navid Shokrani.

</doc>
<doc id="4227608" url="https://pl.wikipedia.org/wiki?curid=4227608" title="Komunikat Bibliograficzny. Kwartalnik Centralnej Biblioteki Wojskowej">
Komunikat Bibliograficzny. Kwartalnik Centralnej Biblioteki Wojskowej



</doc>
<doc id="4227612" url="https://pl.wikipedia.org/wiki?curid=4227612" title="Park w Stroniu">
Park w Stroniu

Park w Stroniu – zabytkowy park z XIX w. mieszczący się w miejscowości Stronia w gminie Bierutów. Stanowi część zespołu dworskiego z 1840 r.

</doc>
<doc id="4227626" url="https://pl.wikipedia.org/wiki?curid=4227626" title="Haruka Igawa">
Haruka Igawa

 – japońska aktorka znaną z ról w serialach Kurai Tokoro de Machiawase, Boku no Mahou Tsukai i filmach takich jak Mizuchi, Tokyo Sonata znanego japońskiego reżysera Kiyoshiego Kurosawy oraz Tokyo Park wyreżyserowanego przez Shinjiego Aoyame.

</doc>
<doc id="4227633" url="https://pl.wikipedia.org/wiki?curid=4227633" title="Mistrzostwa Europy Juniorów w Saneczkarstwie 1955">
Mistrzostwa Europy Juniorów w Saneczkarstwie 1955

1. Mistrzostwa Europy juniorów w saneczkarstwie 1955 odbyły się w 23 stycznia w Davos, w Szwajcarii. Rozegrane zostały tylko dwie konkurencje: jedynki kobiet i mężczyzn. W zawodach wzięli udział tylko reprezentanci Austrii i Szwajcarii.

</doc>
<doc id="4227649" url="https://pl.wikipedia.org/wiki?curid=4227649" title="Portret Juana de Villanueva">
Portret Juana de Villanueva

Portret Juana de Villanueva (hiszp. "Retrato de Juan de Villanueva") – obraz olejny hiszpańskiego malarza Francisca Goi (1746–1828). Portret przedstawiający architekta Juana de Villanueva należy do zbiorów Królewskiej Akademii Sztuk Pięknych św. Ferdynanda w Madrycie. 
Okoliczności powstania.
Juan de Villanueva (1739–1811) był czołowym hiszpańskim architektem neoklasycyzmu, związanym z dworem Karola III i Karola IV. Kształcił się w środowisku zainteresowanym klasyczną starożytnością; spędził sześć lat podróżując po Włoszech. W 1768 zlecono mu renowację Eskurialu, a cztery lata później zaprojektowanie dwóch rekreacyjnych domów w stylu włoskim dla rodziny królewskiej: "Casita del Principe" i "Casita de Arriba". Zaprojektował także budynek przyszłego Muzeum Prado, obserwatorium astronomiczne w Madrycie i ogrody Pałacu Królewskiego w Aranjuez. Kiedy sportretował go Goya, Villanueva miał ponad 60 lat i wiele zawodowych osiągnięć za sobą. Również dla malarza był to okres sukcesów, rozwijającej się kariery na królewskim dworze i popularności jako portrecisty arystokracji. W swojej karierze Goya miał okazję sportretować kilku architektów: w 1784 namalował "Portret Ventury Rodrígueza", w 1819 "Juana Antonia Cuervo", a w 1820 "Tiburcia Péreza y Cuervo".
Opis obrazu.
Villanueva został przedstawiony na ciemnym, neutralnym tle. Ma na sobie strój członka Akademii św. Ferdynanda – ciemnoniebieski kaftan i czerwoną kamizelkę haftowane na brzegach srebrnymi nićmi. Siedzi przy stole, na którym leżą różne plany architektoniczne i kompas. Villanueva trzyma jeden z projektów w ręce i sprawia wrażenie, że zwraca się bezpośrednio do widza, jakby miał coś wyjaśnić. Na jednej z kart papieru widnieje inskrypcja "Villanueva / por Goya". Wyróżniają się ręce oraz twarz architekta, jego ożywione i radosne oczy, usta uchylone w lekkim uśmiechu, odkryte czoło i pudrowana peruka. Strumień światła padający na twarz podkreśla właściwe dla wieku mężczyzny zmarszczki. Detale stroju zostały wykonane szybkimi pociągnięciami pędzla, Goya celowo pozostawia je widoczne.
Proweniencja.
Obraz należał do Villanuevy, który przekazał go w testamencie Akademii św. Ferdynanda. Portret został włączony do kolekcji akademii 4 października 1811. Obraz został wybrany do ilustrowanego zbioru najważniejszych dzieł Akademii św. Ferdynanda ("Cuadros selectos de la Real Academia de Bellas Artes de San Fernando") wydanego w 1885. W tym celu malarz Francisco Aznar wykonał rysunek, a Pascual Alegre rycinę na podstawie obrazu.

</doc>
<doc id="4227654" url="https://pl.wikipedia.org/wiki?curid=4227654" title="Maritime Squadron of the Armed Forces of Malta">
Maritime Squadron of the Armed Forces of Malta

Maritime Squadron of the Armed Forces of Malta (, ) – nawodna jednostka maltańskich sił zbrojnych. Dywizjon Morski jest odpowiedzialny za bezpieczeństwo maltańskich wód terytorialnych, nadzór i egzekwowanie prawa na ich terenie, jak też akcje poszukiwawcze i ratownicze. Jednostka stacjonuje w Hay Wharf we Florianie.
Jednostka została utworzona w listopadzie 1970 roku jako Morski Oddział Sił Lądowych Malty ("Maritime Troop of the Malta Land Force"). Jego nazwa zmieniała się kilkakrotnie:
Historia.
Czasy Zakonu Maltańskiego.
Pierwsza flota maltańska zbudowana została za rządów rycerzy św. Jana. Była to potężna flota wojenna, z okrętami takimi jak „Santa Anna”. Zakon, kiedy stacjonował na Malcie, brał udział w różnych morskich wyprawach przeciwko Imperium Osmańskiemu, najgłośniejsze z nich to bitwa pod Lepanto w roku 1571 oraz bitwa w Cieśninie Dardanelskiej w roku 1656. W wieku XVII i początkiem XVIII maltańskie statki brały również udział w korsarskich wyprawach przeciwko statkom muzułmańskim. W końcu korsarstwo upadło, i Zakon stał się słabszy i biedniejszy, więc nic dziwnego, że w roku 1798 Napoleon wylądował na Malcie przy jedynie niewielkim oporze rycerzy. Flota Zakonu, w tym okręty liniowe „San Zaccharia” oraz „San Giovanni”, została włączona do floty francuskiej, i Malta nie miała już swoich własnych sił morskich.
Rządy Brytyjczyków.
Wkrótce po zajęciu wyspy przez Brytyjczyków, Flota Śródziemnomorska Royal Navy przeniosła swą bazę na Maltę. Malta, ze względu na jej porty i strategiczne położenie, stała się centrum działalności Royal Navy w tym rejonie, i pozostała nim do lat 60. XX wieku. Z tej racji o Maltę toczyły się ciężkie walki powietrzno-morskie podczas II wojny światowej. Flota Śródziemnomorska została rozwiązana w roku 1967. 
Niezależność.
Trzy lata później, po ponad 150 latach, powstały pierwsze maltańskie siły morskie. W roku 1970 powołany został do życia Maritime Troop of the Malta Land Force (Morski Oddział Sił Lądowych Malty), i w styczniu 1971 roku przekazne zostały Maltańczykom przez United States Coast Guard dwie szybkie łodzie patrolowe typu "Swift". W lipcu 1971 roku jednostka została przemianowana na 1st (Maritime) Battery of the Malta Land Force ("1. (Morska) Bateria Sił Lądowych Malty") i została zakwaterowana w Senglei. W tej samej dekadzie liczba okrętów patrolowych w jednostce wzrosła za sprawą Niemiec Zachodnich i Libii, które przekazały Malcie kilka swoich byłych jednostek motorowych straży celnej. W roku 1973 Bateria Morska przejęła statek zbudowany na Malcie dla straży celnej.
Współczesność.
W roku 1977 bateria przeniesiona została do swojej obecnej bazy w Hay Wharf (). W roku 1978 Brytyjczycy podarowali Malcie dwie motorowe łodzie poszukiwawczo-ratownicze, a w 1979 opuścili Maltę całkowicie, przekazując baterii wszystkie swoje dotychczasowe obowiązki. 1 kwietnia 1980 roku bateria została przemianowana na Maritime Squadron of the Armed Forces of Malta ("Morski Dywizjon Sił Zbrojnych Malty"), i pod tą nazwa istnieje do dzisiaj. W latach 80. i 90. XX wieku dalsze jednostki pływające przekazane zostały Malcie przez Jugosławię, Stany Zjednoczone i Włochy. 
Malta zakupiła jednostki pływające po raz pierwszy w roku 1992, były to wschodnioniemieckie trałowce i okręty patrolowe kupione z Niemiec. Jednostki te, typu "Swift", "Kondor" i "Bremse", z lat 60. i 70. ubiegłego wieku, zostały wszystkie wycofane z użycia w latach 2004–2012, i zastąpione nowymi.
18 lutego 2015 ogłoszono, że okręt patrolowy typu "Emer" LÉ „Aoife” mogłby zostać przekazany Malcie przez irlandzką marynarkę wojenną na krótki okres, do momentu zakupu przez Maltę nowego patrolowca. Został on wprowadzony do służby w AFM 28 czerwca 2015 roku jako P62.
W połowie 2015 roku rozpoczęto przebudowę bazy dywizjonu w Hay Wharf we Florianie. Modernizacja objęła budowę pomieszczenia kontroli granicznej, obiektów treningowych, urządzenia do szybkiego wodowania łodzi, oraz nowoczesnych pokoi zakwaterowania personelu. Nowa baza została oddana do użytku w styczniu 2016 roku. Jej budowa kosztowała 5,5 miliona euro.
Tragedia C23.
Największa tragedia w czasie pokoju dotknęła siły zbrojne Malty 7 września 1984 roku. C23, okręt patrolowy typu "Swift", wywoził wyprodukowane nielegalnie fajerwerki z Qala na Gozo. W trakcie transportu nastąpił ich wybuch, prawdopodobnie od iskry spowodowanej przez zamykany luk. Eksplozja zabiła siedem osób (pięciu żołnierzy i dwóch policjantów). Ofiarami byli:
Nigdy nie znaleziono ciał Francisa Borga i Anthony’ego Farrugii. Jedyną osobą, która przeżyła eksplozję był "private" Emmanuel Montesin (lat 21) z Paoli, który doprowadził poważnie uszkodzoną jednostkę na Comino, mimo iż sam odniósł obrażenia. Następnego dnia odbył się na koszt państwa pogrzeb ofiar, i ogłoszono dzień żałoby narodowej. Od tego czasu fajerwerki przewożone są jedynie na barkach holowanych przez łodzie.
Okręt patrolowy naprawiono i przywrócono do służby, później zmieniono jego numer taktyczny na P23. W roku 2004 oraz 2009 miały miejsce uroczystości w, odpowiednio, 20. i 25. rocznicę tragedii. P23 pozostał w służbie do roku 2010, następnie Siły Zbrojne Malty zachowały go jako pomnik. Sam pomnik zbudowany został w Hay Wharf wkrótce po targedii. W roku 2009, w 25. jej rocznicę, odsłonięto nowy. W Muzeum Morskim w San Diego również znajduje się pomnik m.in. tym, którzy zginęli w tragedii – jest to zachowana siostrzana łódź P23, nosząca w czasie służby na Malcie numer taktyczny P24.
Aktualna struktura jednostki.
Komenda główna.
Dowództwo komendy głównej jest odpowiedzialne za bezpieczeństwo bazy, transport i wszystko, co jest niezbędne do utrzymania jednostek patrolowych przez cały rok. Wchodzi w to również zapewnienie paliwa i amunicji.
Komenda operacji morskich.
Dowództwo morskie używa przybrzeżnych okrętów patrolowych typu "Protector" P51 i P52, oraz zmodyfikowanego przybrzeżnego okrętu patrolowego typu "Diciotti" P61, flagowego okrętu maltańskiej marynarki wojennej. Dowództwo morskie używało poprzednio od 1992 roku okrętów patrolowych wschodnioniemieckiego typu "Kondor-I": P29, P30 i P31, do czasu wycofania ich ze służby w roku 2004.
Komenda operacji przybrzeżnych.
Dowództwo przybrzeżne dysponuje czterema okrętami patrolowymi typu "Austal", jak również poszukiwawczo-ratunkowymi łodziami motorowymi „Melita I” i „Melita II”. W jego skład wchodzi też Pluton Szybkiego Reagowania, operujący przy użyciu dowolnego statku dowództwa przybrzeżnego, szybkiej łodzi przechwytującej P01 lub też samolotu ze Skrzydła Lotniczego.
Komenda G.
Komenda G jest odpowiedzialna za działalność wojskową na wyspie Gozo. Oddział lądowy składa się z plutonu, który zapewnia pomoc policji maltańskiej oraz różnym departamentom rządowym, jak też zabezpiecza terytorialną integralność Gozo. Oddział morski składał się z trzech załóg operujących na okręcie patrolowym typu "Bremse" P32. W roku 2012 P32 został wycofany ze służby, aktualnie Komenda G ma do dyspozycji łódź poszukiwawczo-ratowniczą typu "Melita" oraz przybrzeżny okręt patrolowy typu "Defender".
Komenda wsparcia.
Dowództwo wsparcia jest odpowiedzialne za utrzymanie jednostek pływających i sprzętu morskiego. Obejmuje to również zarządzanie sprzętem i dostawami.
Aktywne jednostki pływające Sił Zbrojnych Malty (AFM).
Jednostki w służbie aktywnej (stan w roku 2015):
Przyszłość.
W roku 2015 rząd maltański zamierzał powiększyć ilość jednostek pływających Dywizjonu Morskiego; morski okręt patrolowy P61 był obarczony patrolowaniem maltańskiego regionu Search and Rescue oraz wód terytorialnych Malty, wymagał również poważnego remontu. Biorąc pod uwagę lukę sprzętową, jaka może powstać choćby podczas remontu jednostki, Irish Naval Service przekazała Malcie LÉ „Aoife”, aby zmniejszyć obciążenie obowiązkami P61. W związku z tym rząd zaanonsował, że „ogłosi przetarg na budowę okrętu, dostosowanego do potrzeb Malty”, który kosztowałby około 40 milionów euro, częściowo finansowanego z Funduszu Granic Wewnętrznych Unii Europejskiej. Nowy okręt będzie mieć z grubsza możliwości podobne do P61, będzie większy, o dłuższej wytrzymałości i będzie zawierał lądowisko dla śmigłowców.
Jednostki wycofane ze służby.
Lista jednostek pływających wycofanych ze służby w Siłach Zbrojnych Malty:

</doc>
<doc id="4227656" url="https://pl.wikipedia.org/wiki?curid=4227656" title="Mistrzostwa Europy Juniorów w Saneczkarstwie 1956">
Mistrzostwa Europy Juniorów w Saneczkarstwie 1956

2. Mistrzostwa Europy juniorów w saneczkarstwie 1956 odbyły się 20 stycznia w Weißenbach bei Liezen, w Austrii. Rozegrane zostały tylko trzy konkurencje: jedynki kobiet, jedynki mężczyzn oraz dwójki mężczyzn. Dwójki mężczyzn rozegrano po raz pierwszy. W klasyfikacji medalowej najlepsi byli gospodarze, którzy zdobyli wszystkie medale.

</doc>
<doc id="4227661" url="https://pl.wikipedia.org/wiki?curid=4227661" title="Dom Jubileuszowy w Niepołomicach">
Dom Jubileuszowy w Niepołomicach

Dom Jubileuszowy – zabytkowy budynek, zlokalizowany przy ulicy Pięknej w Niepołomicach. 
W XVI wieku w miejscu obecnego Domu Jubileuszowego znajdował się drewniany budynek, w którym mieszkało pięciu ubogich, utrzymujących się z jałmużny. W 1773 księżna Izabela Lubomirska ufundowała na jego miejscu nowy przytułek. Przetrwał on do lat 80. XIX wieku. 16 listopada 1898 Rada Miejska podjęła decyzję o budowie nowego domu ubogich: murowanego, z ośmioma pomieszczeniami, z których dwa miały być przeznaczone dla chorych. Dachówkę dostarczyła fabryka Wimmerów, a drewno skład Samuela Mamesa. Pracami budowlanymi kierował majster Ferdynand Terczyński. Dom Jubileuszowy oddano uroczyście do użytku w 1899. W 1902 przekazano go na siedzibę Szkole Powszechnej Żeńskiej. W 1930 jej miejsce zajęła koedukacyjna Miejska Szkoła Handlowa. Po II wojnie światowej budynek zajęło przedszkole. Pod koniec lat 70. XX wieku stał się on siedzibą Inspektoratu Oświaty i Wychowania, zaś w latach 80. mieściła się w nim także filia poradni psychologiczno-pedagogicznej w Wieliczce, przekształcona następnie w samodzielną placówkę. W 1990 dom zajęła Szkoła Muzyczna I stopnia oraz Miejski Ośrodek Pomocy Społecznej. Po przeniesieniu, w 2015, siedziby MOPS do nowego gmachu Biblioteki Miejskiej, cały budynek zajmuje szkoła muzyczna.
Budynek został wpisany do gminnej ewidencji zabytków

</doc>
<doc id="4227662" url="https://pl.wikipedia.org/wiki?curid=4227662" title="Szlak Pętli Wielkopolskiej 690,0 km">
Szlak Pętli Wielkopolskiej 690,0 km

Szlak Pętli Wielkopolskiej 690,0 km – odznaka turystyczno-krajoznawcza przyznawana przez Komisję Turystyki Żeglarskiej Zarządu Głównego Polskiego Towarzystwa Turystyczno-Krajoznawczego na podstawie przedstawionej przez wnioskującego kroniki-dzienniczka. 
Cele.
Odznaka została ustanowiona przez prezydium Zarządu Głównego PTTK uchwałą nr 409/XVI/2009 z dnia 30 maja 2009 i przyjęta do rozpowszechniania przez Centrum Turystyki Wodnej PTTK. Celem odznaki jest popularyzowanie walorów turystyczno-krajoznawczych szlaku wodnego "Wielka Pętla Wielkopolski" (odcinki Warty, Noteci, Kanału Górnonoteckiego, Kanału Ślesińskiego, jak również jeziora Gopło i jeziora Pątnowskiego), poznawanie pomników przyrody oraz obiektów kultury materialnej na szlaku, promowanie turystyki wodnej (wioślarstwa, kajakarstwa, motorowodniactwa i żeglarstwa), a także popularyzowanie inicjatyw wzbogacających ofertę turystyczną oraz infrastrukturę nadbrzeżną (mariny, przystanie, pomosty) na całym szlaku Wielkiej Pętli Wielkopolski.
Stopnie.
Odznaka ma dwa stopnie przyznawane niezależnie od siebie oraz stopień trzeci, szczególny:
Złotą i srebrną odznakę zdobywa uczestnik rejsu po przedstawieniu kroniki (dzienniczka) udokumentowanej zdjęciami i pieczątkami miejscowymi (np. zwiedzanych obiektów), według wykazu załączonego do regulaminu odznaki. W przypadku rejsu zorganizowanego komandor rejsu potwierdza przebytą trasę. Przykładowe zestawienie miejsc zawarte w regulaminie:

</doc>
<doc id="4227671" url="https://pl.wikipedia.org/wiki?curid=4227671" title="Park w Jemielnej">
Park w Jemielnej

Park w Jemielnej – park znajdujący się w gminie Bierutów, w miejscowości Jemielna.
Jest pozostałością po zespole dworskim, którego zasadniczy kompleks zabudowań zbudowano na przełomie XIX i XX w. Były one skupione wokół dziedzińca, do którego wiodła droga przechodząca przez bramę w kształcie łuku triumfalnego, który zachował się do dzisiaj. Zachowały się również budynki gospodarcze kompleksu. Obok stodół jest tu Kuźnia z bogato zdobioną fasadą. W szczycie budynku umieszczona została podkowa, być może jako ozdoba, ale też znak jego gospodarczego przeznaczenia. Park został założony na południowy zachód od zabudowań dworskich w pierwszej połowie XIX w. jako park krajobrazowy o powierzchni czterech hektarów. Na jego skraju stał niegdyś wzniesiony w tym samym czasie dwór, który został zniszczony i rozebrany.

</doc>
<doc id="4227673" url="https://pl.wikipedia.org/wiki?curid=4227673" title="John Baptist Kaggwa">
John Baptist Kaggwa

John Baptist Kaggwa (ur. 23 marca 1943 w Bulenga, zm. 20 stycznia 2021 w Kampali) – ugandyjski duchowny rzymskokatolicki, w latach 1998–2019 biskup Masaki. Wcześniej od 1994 do 1998 pozostawał biskupem koadiutorem tej diecezji.
Zmarł 20 stycznia 2021 na COVID-19.

</doc>
<doc id="4227674" url="https://pl.wikipedia.org/wiki?curid=4227674" title="Women’s National Soccer League">
Women’s National Soccer League

Women’s National Soccer League (w skrócie WNSL) – najwyższa klasa rozgrywkowa w piłce nożnej kobiet w Australii w latach 1996 – 2004, organizowana i zarządzana przez Australian Womens Soccer Association (AWSA). Łącznie rozegrano 9 sezonów, czterokrotnie w rozgrywek triumfowała drużyna Queensland Academy of Sport.
W 2005 roku federacja AWSA zorganizowała turniej kobiecy w Canberze pod nazwą Australian Women’s Football Tournament. W turnieju triumfowała drużyna Queensland Academy of Sport. Po zakończeniu rozgrywek federacja AWSA weszła w skład Football Federation Australia (FFA). Od 2008 roku FFA organizuje rozgrywki kobiece pod nazwą W-League. 

</doc>
<doc id="4227677" url="https://pl.wikipedia.org/wiki?curid=4227677" title="Alisa Mizuki">
Alisa Mizuki

 – japońska aktorka, piosenkarka i modelka.

</doc>
<doc id="4227680" url="https://pl.wikipedia.org/wiki?curid=4227680" title="Xiamen Airlines">
Xiamen Airlines



</doc>
<doc id="4227683" url="https://pl.wikipedia.org/wiki?curid=4227683" title="Bohdan Macukow">
Bohdan Macukow

Bohdan Jerzy Macukow (ur. 26 września 1946 w Katowicach) – profesor nauk technicznych inżynier, profesor zwyczajny Politechniki Warszawskiej i Wyższej Szkoły Ekologii i Zarządzania w Warszawie, specjalista w zakresie elektroniki, zastosowania matematyki, informatyki stosowanej.
Życiorys.
W 1969 ukończył na Wydziale Elektroniki Politechniki Warszawskiej studia na kierunku biocybernetyka. W 1973 uzyskał w Instytucie Cybernetyki Stosowanej PAN stopień naukowy doktora nauk technicznych. W 1986 na Wydziale Mechanicznym, Energetyki i Lotnictwa Politechniki Warszawskiej uzyskał stopień doktora habilitowanego nauk technicznych. W 1998 prezydent RP nadał mu tytuł naukowy profesora nauk technicznych.
Został profesorem zwyczajnym Wydziału Matematyki i Nauk Informacyjnych PW oraz Wydziału Inżynierii i Zarządzania Wyższej Szkoły Ekologii i Zarządzania w Warszawie.

</doc>
<doc id="4227687" url="https://pl.wikipedia.org/wiki?curid=4227687" title="North Carr (latarniowiec)">
North Carr (latarniowiec)

North Carr – ostatni istniejący szkocki latarniowiec, wybudowany w 1933 roku i pozostający w służbie do 1974. W 2010 roku uratowany od zezłomowania i przeznaczony do remontu jako obiekt muzealny.
„North Carr” został wybudowany w stoczni Pointhouse, należącej do A &amp; J Inglis Ltd. Ma 31 m długości oraz 7,6 m szerokości, o tonażu 250 BRT. Przeznaczony był do stacjonowania przy skałach North Carr, w pobliżu Fife Ness. Statek nie posiadał własnego napędu i do miejsca, w którym miał się znajdować, musiał być holowany. Do służby wszedł 3 kwietnia 1933.
Podczas testów „North Carra” na wodach Firth of Forth skarżyli się na niego mieszkańcy Edynburga. Sygnał mgielny latarniowca miał zasięg obliczany na kilkanaście kilometrów; gdy statek zakotwiczony był około kilometr od miasta, był on dokuczliwie głośny, sprawiając, że edynburczycy nie mogli spać.
W czasie II wojny światowej „North Carr” pełnił służbę w pobliżu Mull of Kintyre, pomagając w nawigacji statkom wchodzącym do Clyde. Po 1945 powrócił w rejon skał North Carr. W 1952 roku przeszedł gruntowny remont. W 1954 zamontowano radiolatarnię, a w 1956 wybudowano na nim stróżówkę.
8 grudnia 1959 roku podczas silnego sztormu „North Carr” zerwał się z kotwicy. Na pomoc załodze ruszyła stacjonująca w Broughty Ferry łódź ratownicza „Mona”. Podczas próby dotarcia do latarniowca łódź wywróciła się do góry dnem, powodując utonięcie całej jej ośmioosobowej załogi. „North Carr” zdołał rzucić kotwicę, a jego sześcioosobową załogę następnego dnia podjęły helikoptery.
Po zakończeniu służby w 1975 roku, „North Carr” pozostawał w doku w Leith. Rok później sprzedano go N.E.Fife D.C. i przeniesiono do Anstruther. W 1977 roku statek otwarto dla publiczności jako obiekt muzealny, jednak z powodu problemów finansowych zamknięto go w 1989. W roku 1994 latarniowiec został przeniesiony do Dundee, gdzie służył jako obiekt szkoleniowy dla Maritime Volunteer Service. W 2009 roku MVS wystawił statek na sprzedaż i prawdopodobnie przeznaczony by był do złomowania. Został jednak wykupiony za symboliczną kwotę 1 funta. Obecnie oczekuje na renowację, którą początkowo wyceniano na pół miliona funtów, ale do 2016 kwota wzrosła do miliona funtów.

</doc>
<doc id="4227689" url="https://pl.wikipedia.org/wiki?curid=4227689" title="Damiano Giulio Guzzetti">
Damiano Giulio Guzzetti

Damiano Giulio Guzzetti MCCJ (ur. 15 lipca 1959 w Turate) – włoski duchowny rzymskokatolicki posługujący w Ugandzie, od 2014 biskup Moroto.
Życiorys.
Święcenia kapłańskie przyjął 23 września 1989 w zgromadzeniu kombonianów. Po święceniach przez kilka lat pracował w rodzinnym kraju, zaś w 1994 wyjechał do Ugandy, podejmując pracę duszpasterską w diecezji Moroto. W 2009 został wychowawcą zakonnego postulatu.
20 lutego 2014 został prekonizowany biskupem Moroto. Święceń biskupich udzielił mu 24 maja 2014 abp Emmanuel Obbo.

</doc>
<doc id="4227700" url="https://pl.wikipedia.org/wiki?curid=4227700" title="Obniżenie Lubomierskie">
Obniżenie Lubomierskie

 
Obniżenie Lubomierskie (332.266) – mikroregion w południowo-zachodniej Polsce, w Sudetach Zachodnich, w południowo – zachodniej części województwa dolnośląskiego. Według podziału fizycznogeograficznego Jerzego Kondrackiego mikroregion leżący w południowo-wschodniej części mezoregionu Pogórza Izerskiego.
Opis.
Obniżenie Lubomierskie, niewielka tektoniczna zaklęsłość o falistej powierzchni, której pagórki nie przekraczają (300–350 m n.p.m.) m n.p.m., pomiędzy Wzniesieniami Radoniowskimi a Wzgórzami Radomickimi, położone w dorzeczu Kwisy dopływu Bobru w południowo-wschodniej części Pogórza Izerskiegoj. Obniżenie ciągnie się na długości około 26 km, o przebiegu NE – SE od miejscowości Lubań na północnym zachodzie do okolic miejscowości Maciejowiec na południowym wschodzie. Obniżenie podzielone jest na kilka części dolinami potoków. Od północnego zachodu graniczy z Wzgórzami Zalipiańskimi, od których oddzielone są Kwisą, od północnego wschodu z Wzgórzami Radomickimi, od południowego zachodu z Wzniesieniami Radoniowskimi a od południa obniżenie zamyka styk Wzniesień Radoniowskich ze Wzgórzami Radomickimi. Obniżenie Lubomierskie tworzy ciąg łagodnych, kopulastych pagórów o różnorodnej morfologii. Obszar obniżenia jest niezwykle atrakcyjny krajobrazowo, urozmaicony dolinami potoków, a jego walory estetyczne podnoszą kompleksy leśne.
Krajobraz.
Krajobraz, pagórkowato falistej wyżyny, rozciętej przez potoki i systemy ich bocznych dolinek. Szczyty pagórków kopulaste z wyraźnym podkreśleniem zboczy. Większość obszaru zajmują łąki i pola uprawne. Krajobraz pierwotny wyżynny. Charakter krajobrazu w większości został przeobrażony.
Budowa geologiczna.
Obniżenie Lubomirskie jest tektoniczną zaklęsłością na wypiętrzonym fragmencie Masywu Czeskiego. Należy do jednej wielkiej struktury geologicznej Sudetów zwanej niecką północnosudecką. Niecka ta, obejmująca przeważający obszar pogórzy, została uformowana w schyłkowej fazie waryscyjskich ruchów górotwórczych w karbonie i aż do okresu górnej kredy wypełniała się osadami morskimi i lądowymi oraz utworami wulkanicznymi. Zajmuje północno-zachodni fragment niecki śródsudeckiej. Obniżenie Lubomierskie zbudowane jest z granitognejsów, zlepieńców permskich i fyllitów z udziałem kwarcytów. Pod względem budowy podłoża obniżenie położona jest w obrębie krystaliniku karkonosko-izerskiego zbudowanego z prekambryjskich gnejsów słojowych i oczkowych, trzeciorzędowych bazaltów oraz z granitognejsów izerskich. W budowie geologicznej terenu obniżenia występują wapienie krystaliczne, łupki kwarcowe, granitognejsy oczkowe. W fyllitach występują m.in.:piryt, chalkopiryt, galena i kwarc, a w łupkach metamorficznych spotykany jest wanad. Okresy zlodowaceń doprowadziły do silnego wietrzenia mechanicznego pod wpływem mrozu, które spowodowało rozpad skał. W efekcie wiele stoków i wzniesień pokryło się rozległymi rumowiskami zarośniętymi dziś przez lasy.
Gleby.
Wśród gleb występują: bielice, brunatne i mady, najczęściej na podłożu gliniastym lub żwirowym. W większości należą do klas III i IV (kompleks pszenny górski), jedynie gleby na wzniesieniach są zaliczone do klas V i VI (kompleks żytni słaby).
Klimat.
Obszar Obniżenia zaliczany jest do sudeckiej krainy klimatycznej, jest to klimatu podgórskich nizin i kotlin w zasięgu regionu termicznego Kotliny Jeleniogórskiej. Panujące warunki klimatyczne są zbliżone do terenów sąsiednich. Klimat Obniżenia kształtuje zapora Gór Izerskich dla wilgotnych mas powietrza napływających od południowego zachodu oraz ukształtowany przez lata subklimat typowy dla pogórza. Ogólnie jest ciepły i łagodny. Najzimniejszym miesiącem jest styczeń a najcieplejszym lipiec. Opady śniegu występują na ogół po 15 listopada i trwają do połowy kwietnia. Zima trwa poniżej 9 tygodni, lato powyżej 12, wiosna rozpoczyna się przed 31 marca. Okres wegetacyjny trwa około 220 dni, ilość dni z pokrywą śnieżną 40, liczba dni pogodnych w roku około 150. Średnie roczne temperatury mieszczą się w przedziale od 7,5 °C do 8,5 °C, średnia lipca 18 °C. Na terenie przeważają wiatry z kierunku południowego i południowo-zachodniego, następnie z kierunku zachodniego i północno-zachodniego. Wiatry z kierunku południowego i południowo-zachodniego, w chłodnych porach roku występują jako fazy, przynoszące ze sobą ciepłe i suche masy powietrza, które na wiosnę powodują szybkie topnienie śniegu, co bywa przyczyna lokalnych powodzi i podtopień. Procent zachmurzenia w roku wynosi ok. 60%, a ilość dni słonecznych około 40%.
Wody.
Obniżenie należy w całości do zlewni Bobru i zlewiska Morza Bałtyckiego. Główną rzeką odwadniającą Obniżenie jest Oldza, której dopływy zbierają wody z obszaru obniżenia. Ponadto sieć rzeczną tworzą potoki: Rybnik, Olszówka, Luciąż, Wilka, Lubomirka.
Flora i Fauna.
Roślinność obszaru obniżenia należy do piętra pogórza. Ze względu na położenie geograficzne,warunki klimatyczne, dużo małych cieków wodnych, średni stopień zalesienia, rozgrupowanie pól uprawnych, pastwisk i łąk o znacznym zróżnicowaniu gatunkowym, stwierdza się występowanie stosunkowo bogatej flory i fauny. Z częściowo i całkowicie chronionych gatunków roślin spotkać można kruszynę pospolitą, kalinę koralową, bluszcz pospolity, bodziszek żałobny. Świat zwierzęcy nie różni się specjalnie od innych części Sudetów. Obniżenie stanowi dogodną bazę dla ptaków lęgowych jak i przelotnych. Na terenie wzgórz występuje: jarząbek, włochatka, pluszcz, krzyżodziób świerkowy, kilka gatunków jastrzębi. Z większych ssaków mają tu swoje siedliska: dzik, sarna, lis, zając szarak, kuna leśna, piżmak. Z mniejszych ssaków występują: jeż, łasica, kuna domowa, wiewiórka. Wśród płazów i gadów występuje jaszczurka zwinka, padalec, zaskroniec, ropucha szara i kilka innych gatunków żab. Wskaźnik lesistości kształtuje się na średnim poziomie. Znaczna część powierzchni zajęta jest przez zbiorowiska pól. Partie obniżenia porastają lasy świerkowe i świerkowo-bukowe, miejscami z domieszką innych gatunków. Głównym gatunkiem lasotwórczym jest sosna i świerk, drzewostany o mniejszej powierzchni powstały z odnowienia naturalnego, wielogatunkowego. Najczęściej w drzewostanie leśnym występują: świerk, sosna, buk, brzoza, lipa, klon, topola, dąb, przy ciekach wodnych rosną olchy, brzozy i lipy. Większe i zwarte kompleksy leśne przylegające do gruntów rolnych występują w otoczeniu wsi: Ubocze, Rząsiny, oraz Lubomierz, Popielówek, na pozostałym obszarze lasy i zadrzewienia występują w postaci licznych, niewielkich kompleksów porozdzielanych gruntami rolnymi.
Środowisko naturalne i jego ochrona.
Niewielki fragment południowej części obniżenia leży na obszarze Parku Krajobrazowego Doliny Bobru. Na obszarze Obniżenia występują skupiska roślinności objęte prawną ochroną. Na uwagą zasługują: wawrzynek wilczełyko, liczne storczyki, pierwiosnki, lilia złotogłów oraz kilka gatunków traw.
Miejscowości.
Olszyna, Gryfów Śląski, Lubomierz, Wojciechów, Maciejowiec.
Turystyka.
Przez obniżenie prowadzą szlaki turystyczne:

</doc>
<doc id="4227702" url="https://pl.wikipedia.org/wiki?curid=4227702" title="Pomeranka">
Pomeranka

Pomeranka (kasz. "pómarenk", "pómorenk") – typ dużej i ciężkiej, żaglowej, płaskodennej łodzi rybackiej wywodzący się z Pomorza Zachodniego (początek XIX wieku), w latach 80. XIX wieku spopularyzowany także na Pomorzu Gdańskim.
Pomeranki budowano techniką zakładkową, usztywniano dennikami oraz wręgami, które się ze sobą nie stykały (relikt dawnej słowiańskiej techniki szkutniczej). Łodzie stosunkowo łatwo było wyciągać na piaszczyste brzegi dzięki zastosowaniu płaskiej stępki (były to największe łodzie rybackie Pomorza, które można było wyciągnąć na brzeg siłą ludzkich mięśni). Pomeranki stosowano głównie podczas połowu fląder, szprotów oraz łososi. Pomeranki umożliwiały 6-8-osobowej załodze wypływanie na dość odległe, nawet o 20 mil od brzegu, łowiska bezpośrednio z bałtyckich plaż. Na Kaszubach budowano je m.in. w Karwi, Jastarni i Pucku.
Typowa pomeranka miała od 8,5 do 9 metrów długości, a jej szerokość wynosiła około 2,4-2,6 metra (wykonywane były pierwotnie tylko z drewna dębowego). Uszczelniane były smołą. Można było ją napędzać wiosłami, ale podstawowy napęd stanowiły żagle. Ożaglowanie było gaflowe. Składało się z grotżagla, foka, kliwra i topsla. Celem zmniejszenia dryfu stosowano miecz. 
Obecnie pomeranki (repliki) budowane są w celach turystycznych i rekreacyjnych. 

</doc>
<doc id="4227706" url="https://pl.wikipedia.org/wiki?curid=4227706" title="Sprzedaż publiczna">
Sprzedaż publiczna



</doc>
<doc id="4227707" url="https://pl.wikipedia.org/wiki?curid=4227707" title="Masowe strzelaniny w Stanach Zjednoczonych">
Masowe strzelaniny w Stanach Zjednoczonych

Masowe strzelaniny w Stanach Zjednoczonych – strzelaniny w miejscach publicznych w Stanach Zjednoczonych, w których z rąk pojedynczego napastnika (rzadziej dwóch napastników) śmierć poniosły przynajmniej cztery ofiary (z wyjątkiem walk grup przestępczych i napadów z bronią). Od 1966 do 2017 r. w USA miało miejsce 150 masowych strzelanin, w których zginęło 1077 osób, w tym 176 nieletnich, co czyni ten kraj miejscem, gdzie dochodzi do tego typu zdarzeń najczęściej (drugie miejsce zajęły Filipiny z 18 masowymi strzelaninami).
Najkrwawsze masowe strzelaniny w Stanach Zjednoczonych.
Źródło: 

</doc>
<doc id="4227709" url="https://pl.wikipedia.org/wiki?curid=4227709" title="Lista latarni morskich w Polsce">
Lista latarni morskich w Polsce



</doc>
<doc id="4227711" url="https://pl.wikipedia.org/wiki?curid=4227711" title="Tadeusz Obrębski">
Tadeusz Obrębski

Tadeusz Obrębski (ur. 4 listopada 1933 w Otrębie, zm. 31 maja 2018) – profesor nauk ekonomicznych, profesor zwyczajny Politechniki Warszawskiej i Wyższej Szkoły Ekologii i Zarządzania w Warszawie, specjalista w zakresie mikro- i makroekonomii.
Życiorys.
Studiował na Wydziale Transportu Kolejowego Wyższej Szkoły Ekonomicznej w Szczecinie (1951–1955), a po jej likwidacji na Wydziale Transportu Kolejowego Politechniki Szczecińskiej (1955–1956). W 1966 uzyskał w Wyższej Szkole Ekonomicznej w Poznaniu stopień naukowy doktora na podstawie pracy "Zmiany w strukturze zatrudnienia w przemyśle uspołecznionym woj. szczecińskiego w latach 1946–1962" napisanej pod kierunkiem Stanisława Smolińskiego. W 1990 otrzymał tytuł naukowy profesora nauk ekonomicznych. Został profesorem zwyczajnym Kolegium Nauk Społecznych i Administracji Politechniki Warszawskiej oraz profesorem zwyczajnym Wydziału Inżynierii i Zarządzania Wyższej Szkoły Ekologii i Zarządzania w Warszawie.
Zmarł 31 maja 2018. 12 czerwca 2018 został pochowany na Cmentarzu Komunalnym Północnym w Warszawie.

</doc>
<doc id="4227713" url="https://pl.wikipedia.org/wiki?curid=4227713" title="Partia Antymasońska">
Partia Antymasońska

Partia Antymasońska () – partia polityczna istniejąca i działająca w Stanach Zjednoczonych w latach 1828–1840.
Historia.
Pierwsze grupy sprzeciwiające się działalności wolnomularskiej powstały w Stanach Zjednoczonych w połowie lat 20. XIX wieku. W 1826 roku mason William Morgan z Batavii, niezadowolony z działalności loży, postanowił upublicznić działalność jej członków. Kiedy ogłosił ten plan, we wrześniu został uprowadzony do Fortu Niagara, gdzie słuch o nim zaginął. Zniknięcie i domniemana śmierć wzmogła nastroje antymasońskie w społeczeństwie amerykańskim. Rok później pierwsze grupy przeciwne wolnomularstwu zorganizowały konwencję, a w 1828 roku powołały komitet polityczny, którego celem było utworzenie partii.
Działalność.
Liderem został Thurlow Weed. W tym samym roku odbywały się wybory do legislatur stanowych i prezydenckie. Antymasoni zdobyli kilkanaście mandatów w legislaturze Nowego Jorku, a w wyborach prezydenckich zdecydowanie popierali Johna Quincy’ego Adamsa, twierdząc że jego przeciwnik, Andrew Jackson, jest zwolennikiem masonów. Ich postulaty były przedstawiane w gazecie „Antimasonic Enquires”. Po porażce Adamsa, antymasoni pozostali jedyną opozycją w kraju, a ich ruch rozwijał się głównie w stanach Nowej Anglii: Massachusetts, Connecticut, Vermont, a także Ohio, Pensylwanii i Nowym Jorku. Ich postulaty opierały się głównie na hasłach związanych ze sprzeciwem wobec tajnych stowarzyszeń. Ponadto zarzucali korupcję organom administracji publicznej i głosili suwerenność ludu. Dzięki temu uzyskali duże poparcie wśród farmerów, klasy średniej i niższej, a także od osób, które dotąd były politycznie bierne. W 1830 roku do zwolenników antymasonów dołączyły protestanckie grupy religijne: baptyści, metodyści i kongregacjonaliści. W tym samym roku zwołano ogólnokrajową konwencję partii, gdzie wystawiono kandydatów na gubernatorów. Rok później w Baltimore odbyła się następna konwencja, w czasie której nominowano Williama Wirta jako kandydata na prezydenta i Amosa Ellmakera, jako kandydata na wiceprezydenta na wybory w 1832 roku. Duet nie odniósł sukcesu wyborczego, w wyniku czego już rok później liderzy z Nowego Jorku zaczęli przechodzić do nowo formującej się Partii Wigów. Przed wyborami w 1836 roku większość ze struktur stanowych już nie istniała, a jej zwolennicy popierali kandydata wigów – Williama Henry’ego Harrisona. Najdłużej Partia Antymasońska istniała w Pensylwanii i Vermoncie. Ostatnia konwencja odbyła się w Filadelfii w 1838 roku, gdzie delegaci poparli Harrisona.

</doc>
<doc id="4227715" url="https://pl.wikipedia.org/wiki?curid=4227715" title="Andrzej Łubieński">
Andrzej Łubieński

Andrzej Łubieński herbu Pomian (zm. w 1730 roku) – scholastyk krakowskiej kapituły katedralnej w latach 1722-1730, scholastyk wiślickiej kapituły kolegiackiej do 1713 roku.
Syn Macieja, starosty wągczowskiego i Radolińskiej.

</doc>
<doc id="4227717" url="https://pl.wikipedia.org/wiki?curid=4227717" title="Latarnia morska w Genui">
Latarnia morska w Genui

Latarnia morska w Genui (wł. "Lanterna di Genova"; w skrócie la Lanterna) – latarnia morska, mająca 77 m wysokości, najwyższa w basenie Morza Śródziemnego i druga pod względem wysokości w Europie. Symbol miasta Genui. Wznosi się na 40-metrowej skale. Zbudowana po raz pierwszy w 1128 roku. Obecna konstrukcja jest wynikiem przebudowy z 1543 roku. Na szczycie pierwszej kondygnacji znajduje się taras widokowy, do którego prowadzą 172 stopnie schodów, będących częścią trasy turystycznej Lanterna – ścieżki dla pieszych o długości około 800 metrów, zaczynającej się w terminalu promowym i prowadzącej wzdłuż XVII- i XIX-wiecznych murów miejskich. U stóp latarni znajduje się Muzeum Latarni ("Museo della Lanterna").
Latarnia morska w Genui jest drugą najstarszą latarnią morską na świecie (po Wieży Herkulesa w Hiszpanii) i drugą najwyższą, latarnią tradycyjną w Europie (po Phare de l’Île Vierge we Francji.
Historia.
Pierwotna latarnia.
Około 950 roku Genua stała się niezależnym miastem-państwem, toczącym z innymi republikami morskimi: Wenecją, Pizą i Amalfi walki o prymat na morzu. Ważną rolę w handlu miejskim odgrywał port, który miał jednak istotne ograniczenie – wejście do niego było nieoświetlone. Aby ułatwić statkom wpłynięcie do portu na okolicznych wzgórzach rozpalano ogniska, co było jednak działaniem niewystarczającym. Coraz bardziej niezbędne okazywało się źródło światła, wskazujące drogę statkom wpływającym do portu.
Pierwsza wieża została zbudowana, według pewnych nieoficjalnych źródeł, w 1128 roku i była nieco niższa, niż obecna wieża. Miała podobną konstrukcję, składała się z trzech zachodzącymi na siebie członów, zakończonych blankami. Na jej szczycie, w celu wskazania drogi statkom wpływającym do portu, spalano wiązki suchych łodyg wrzosu lub żarnowca miotlastego. W 1318 roku podczas wojny między gibelinami a gwelfami przyziemie wieży doznało uszkodzeń, spowodowanych przez gibelinów; w 1321 roku wykonano prace wzmacniające, wykopano fosę, aby uczynić wieżę bardziej zdolną obrony. W 1326 powstała pierwsza latarnia na wieży; była to lampa zasilana oliwą z oliwek. W 1340 roku malarz Evangelista z Mediolanu namalował na szczycie dolnej partii wieży herb Genui. Ikonograficzne przedstawienie pierwszej wieży latarni pochodzi z 1371 roku, z podręcznika Salvatori del Porto. W 1449 roku funkcję latarnika pełnił Antonio Colombo, wuj Krzysztofa Kolumba.
Nowa latarnia.
26 sierpnia 1502 roku do Genui przybył z wojskiem król Francji, Ludwik XII. Zaprosiły go największe arystokratycznych rody, które chciały zawrzeć z nim sojusz. Mieszczanie nie poparli jednak tego związku i wkrótce powstali przeciwko królowi, którego uważali za tyrana. Król wówczas zmienił swe stanowisko i zajął miasto. Obok latarni wzniósł twierdzę, zmuszając do pracy nad nią mieszkańców Genui, którzy nazwali ją Briglia (Uzda). W 1512 roku zarówno arystokraci, jak i mieszczanie byli przeciwko Francuzom. Podjęli próbę wypędzenia ich z Genui, ale działanie to zakończyło się niepowodzeniem. Wezwano wówczas na pomoc flotę pod dowództwem admirała Andrei Doria. Jego okręty rozpoczęły ostrzał Francuzów, którzy schronili się w latarni morskiej. Jedna z kul armatnich, wystrzelonych przez genueńską galerę uderzyła w środek wieży, której górna część zawaliła się. Francuzi ostatecznie zostali pokonani, ale latarnia morska pozostała uszkodzona. Dopiero po 30 latach doża Andrea Centurione nakazał budowę nowej latarni morskiej na gruzach starej. Pieniądze na sfinansowanie budowy pożyczył z Banco di San Giorgio. Nie wiadomo, czy w tym czasie istniała prowizoryczna latarnia zastępcza. Nie jest też znane nazwisko architekta, który zbudował wieżę. Według jednych źródeł był to Francesco da Gundria, według innych, bardziej wiarygodnych – Gian Maria Olgiati. Z dokumentów historycznych wynika natomiast, że do budowy nowej latarni zużyto: 120 000 cegieł, 2 600 ręcznie ciosanych kamieni i 160 m2 kamieni z kamieniołomów Carignano, wzgórza otaczającego Genuę. Blanki z epoki gibelinów zastąpiono murem kamiennym, a w środku wieży zamiast drabiny zbudowano kamienne schody. W 1543 roku latarnia została ukończona. Była to konstrukcja dwukondygnacyjna, z dolną częścią większą od górnej. Obie kondygnacje wieńczył otwarty taras, biegnący wokół nich. Na szczycie wieży zamontowano wielką, miedzianą latarnię z przezroczystym, weneckim szkłem. Dla upamiętnienia budowy nowej latarni przy wejściu do niej została umieszczona marmurowa płyta, zachowana do dzisiaj.
W 1684 roku, podczas bombardowania Genui przez francuskiego admirała Seignelay z rozkazu króla Ludwika XIV, została uszkodzona kopuła latarni. W 1771 roku wieża została wzmocniona za pomocą łańcuchów i kotew, które są nadal widoczne od środka. W 1778 roku latarnia została wyposażona w instalację odgromową, a w 1791 roku wykonano prace wzmacniające podstawę wieży. W 1840 roku w latarni zainstalowano soczewki Fresnela. W 1898 roku jako paliwa oświetleniowego w latarni zaczęto używać acetylenu, a na początku XX wieku – naftę. Rotację latarni zapewniał system zegarowy, ładowany co 5 godzin. W 1936 roku w latarni pojawiła się elektryczność. W latach 1995–2004 latarnia została odrestaurowana przez Prowincję Genua.
14 marca 2017 roku spektaklem muzycznym i świetlnym zainaugurowano nowy system iluminacji latarni, opracowany przez cztery genueńskie firmy: Slam (lider projektu), Energy Service, RC Energia i Autogas Nord. System ten jest efektem projektu Insieme per la Lanterna (Razem dla Latarni), realizowanego od lipca 2014 roku we współpracy z wydziałem kultury i turystyki Gminy Genua i stawiającego sobie za cel turystyczne i kulturalne wykorzystanie zabytkowego kompleksu latarni, aby go maksymalnie dowartościować jako symbol miasta.
Stan dzisiejszy.
Latarnia ma wysokość 77 m i wznosi się na skale o wysokości 40 m, co daje łączną wysokość 117 m n.p.m. Wieża latarni jest konstrukcją z szarego kamienia, cylindryczną, dwukondygnacyjną, z galeriami na każdej kondygnacji. Na pierwszej z nich, na wysokości 36 m znajduje się punkt widokowy dla zwiedzających. Wieża nie jest pomalowana. Natomiast kopuła latarni jest pomalowana we wzory w kolorze białym i czerwonym.
Do tarasu widokowego prowadzą 172 stopnie schodów, będących częścią trasy turystycznej Lanterna – ścieżki dla pieszych o długości około 800 metrów, zaczynającej się w terminalu promowym i prowadzącej wzdłuż XVII- i XIX-wiecznych murów miejskich. U stóp wieży znajduje się Muzeum Latarni (Museo della Lanterna). Gromadzi ono dokumenty historyczne oraz dzieła sztuki i obiekty kultury materialnej, związane z miastem i regionem, w tym zwłaszcza przedmioty związane z latarniami morskimi i morskimi systemami sygnalizacyjnymi.
Charakterystyka światła.
Dwa białe błyski co 5 s, przerwa: 20 s. Zasięg strumienia światła wynosi ponad 50 km.

</doc>
<doc id="4227721" url="https://pl.wikipedia.org/wiki?curid=4227721" title="Naddniestrzańska Republika Mołdawska">
Naddniestrzańska Republika Mołdawska



</doc>
<doc id="4227725" url="https://pl.wikipedia.org/wiki?curid=4227725" title="Elektrownia wodna Szulbińsk">
Elektrownia wodna Szulbińsk

Elektrownia wodna Szulbińsk – elektrownia wodna na Irtyszu w obwodzie wschodniokazachtańskim w Kazachstanie. Znajduje się około 70 km w górę rzeki od miasta Semej. Jest największą spośród elektrowni wodnych na Irtyszu, z generowaną mocą 702 MW. Składa się z sześciu generatorów. Pierwszy z nich uruchomiono w 1987 roku, ostatni w 1994.
Elektrownia należała do AES Corporation, jednak od października 2017 w związku z wygaśnięciem koncesji przejęło ją państwo.

</doc>
<doc id="4227730" url="https://pl.wikipedia.org/wiki?curid=4227730" title="Elektrownia wodna Buktyrma">
Elektrownia wodna Buktyrma

Elektrownia wodna Buktyrma – elektrownia wodna na Irtyszu w obwodzie wschodniokazachtańskim w Kazachstanie. Znajduje się około 5 km od miasta Sieriebrjan, na Zbiorniku Buktyrmańskim. Właścicielem elektrowni jest kazachska spółka górnicza Kazcynk.
Elektrownia posiada 9 generatorów po 75 MW każdy, co daje jej łączną moc 675 MW.

</doc>
<doc id="4227732" url="https://pl.wikipedia.org/wiki?curid=4227732" title="Porgi, amor">
Porgi, amor

Porgi, amor, lub w dłuższej formie: "Porgi, amor, qualche ristoro" – aria rozpoczynająca II akt opery "Wesele Figara", z muzyką skomponowaną przez Wolfganga A. Mozarta oraz tekstem w języku włoskim autorstwa Lorenza Da Pontego. Przypisana jest ona do roli Hrabiny Rozyny (typ głosu: sopran).
Umiejscowienie w operze.
Figaro i Zuzanna – lokaj i pokojówka państwa – szykują się do zaślubin, ale w tym dniu w zamku Hrabiego Almavivy wyjątkowo dużo się dzieje. Figaro mierzy otrzymany od swego pana pokój, Zuzanna prezentuje mu swój czepek i niespodziewanie rozmowa wkracza w temat miłosnych podbojów Amavivy. Znudzony małżeńską monotonnością Hrabia próbuje szukać innych rozwiązań, toteż w pierwszej kolejności stara się zdobyć względy Zuzanny. Specjalnie się tym nie różni od młodego pazia Cherubina, którego co rusz zresztą przyłapuje w nawet niekoniecznie tylko dwuznacznych sytuacjach.
Aria.
Hrabina Rozyna, żona Hrabiego Almavivy, jest zmęczona i przygnębiona takim stanem rzeczy. Wzdycha więc i skarży się na utraconą miłość, która przysparza jej już tylko cierpienia. Kobieta jest wręcz rozdarta między ratowaniem własnego związku, a nawet pragnieniem śmierci, która ukoiłaby jej ból.
Światowa prapremiera dzieła odbyła się w Wiedniu 1 maja 1786. Jako Hrabina Rozyna wystąpiła wówczas Luisa Laschi.

</doc>
<doc id="4227733" url="https://pl.wikipedia.org/wiki?curid=4227733" title="Wojciech Chmielewski (saneczkarz)">
Wojciech Chmielewski (saneczkarz)

Wojciech Chmielewski (ur. 13 kwietnia 1995 w Kowarach) – polski saneczkarz, uczestnik igrzysk olimpijskich w 2018. Startuje w parze z Jakubem Kowalewskim.
Życiorys.
Studiuje wychowanie fizyczne w Karkonoskiej Akademii Nauk Stosowanych w Jeleniej Górze.

</doc>
<doc id="4227737" url="https://pl.wikipedia.org/wiki?curid=4227737" title="Sampo (lodołamacz z 1960)">
Sampo (lodołamacz z 1960)

Sampo – fiński lodołamacz, wybudowany w Helsinkach w 1960 roku. Pełnił aktywną służbę od 1961 do 1987 roku. Obecnie cumuje w Kemi, gdzie stanowi atrakcję turystyczną.
Sampo został wybudowany i wszedł do służby w miejsce innego lodołamacza o tym samym imieniu, pełniącego służbę od 1898 roku. Pełnił służbę na wodach Zatoki Botnickiej oraz Zatoki Fińskiej przez ponad 25 lat, jednak z czasem okazał się być zbyt wąski, by tworzyć szlak żeglowny dla najnowszych jednostek handlowych. Po wyjściu ze służby najprawdopodobniej planowano jego zezłomowanie, jednak miasto Kemi zakupiło statek za milion marek. Obecnie służy za atrakcję turystyczną, oferując rejsy po zamarzniętym Bałtyku.
Długość statku wynosi 75 metrów, zaś szerokość 17 metrów. Waży ponad 3500 ton.

</doc>
<doc id="4227740" url="https://pl.wikipedia.org/wiki?curid=4227740" title="Sutra Szóstego Patriarchy Huinenga">
Sutra Szóstego Patriarchy Huinenga

Sutra Szóstego Patriarchy Huinenga – (chin. 六祖壇經 pinyin Liùzǔ tánjīng; kor.륙조단경 (L)yukjo dangyeong; jap. Rokuso dankyō; wiet. Lục tổ đàn kinh); pol. „Sutra platformowa Szóstego Patriarchy” lub „Sutra z platformy Szóstego Patriarchy”) – jeden z najbardziej znanych tekstów szkoły chan. Chociaż w tytule wymieniony jest Szósty Patriaracha, co sugeruje jego autorstwo, praca ta powstała w kręgu jego uczniów. Ponieważ do dziś przetrwało kilka jej wersji, od najwcześniejszej z VIII w. do wersji z XIII wieku, można prześledzić wszystkie odmiany tekstu i zakres ingerencji ich autorów. Pierwsza wersja tekstu powstała właściwie na początku szkoły chan, a ostatnia w okresie jej pełnej dojrzałości na przełomie okresu Song i Yuan, co pozwala również na analizowanie zmian, jakie zaszły w trakcie 5 wieków rozwoju szkoły.
Historia tekstu.
Analizując tekst "Sutry (...)" badacze posługują się czterema jej głównymi wersjami.
Pierwszy tekst tej sutry pojawił się około 780 r., czyli w ponad wiek od opisywanych przez nią wydarzeń. Wiadomo, że w roku 967 mnich Huixin (chin. 惠昕) porównał starą wersję sutry (a być może nawet kilka wersji) z wersją z Dunhuangu pochodzącą z IX wieku i stworzył nową, zweryfikowaną wersję tego tekstu. Podzielił tekst na jedenaście rozdziałów, a całość zawarta została w dwóch zwojach (chin. quan). Wersja Huixina zaginęła, jednak do dziś zachowało się kilka wersji podzielonych na jedenaście rozdziałów i liczących dwa zwoje. Zatem muszą one być oparte na tekście Huixina. Jeden z tych tekstów, najpewniej wydany przez Chao Zijiana (bd) (chin. 晁子健) w 1153 r., znany w drukowanej formie i znaleziony w klasztorze Kōshō w Kioto, był podstawą pod nowe, zdecydowanie poszerzone, wydanie w dziesięciu rozdziałach w jednym zwoju. Ten tekst zawiera wiele materiału zaczerpniętego z wydanego w 1004 r. "Jingde chuandeng lu" i innych źródeł. Ten tekst stał się podstawową, najbardziej ortodoksyjną wersją tego dzieła. Istnieje ona w licznych wersjach edytorskich, a zawartość tekstualna jest zasadniczo podobna. Obecnie nie wiadomo, kto stworzył tę ortodoksyjną wersję, ani też nie wiadomo, kiedy ona powstała. Z pewnością nie był to uczony mnich Qisong (1007-1072) (chin. 契嵩), chociaż często mu się ja przypisuje.
Wersja z Dunhuangu.
Najwcześniejszą kompletną wersją tekstu jest wydanie znalezione w Dunhuangu. Jest to bez wątpienia edycja mająca za sobą już dłuższy proces ewolucyjny i która wchłonęła różne elementy z kilku grup chanu, o czym może świadczyć nierówny charakter tekstu i jego wewnętrzne niekonsekwencje. Tak więc na ten tekst złożyły się starsze wersje "Sutry (...)", zarówno bardzo podobne jak i różniące się. Z drugiej strony istnieją dwa różne rękopisy z Dunhuangu, które są niemal identyczne i kilka fragmentów, które są zgodne z istniejącym tekstem z Dunhuangu. Świadczy to o tym, że wersja z Dunhuangu nie reprezentuje czyjejś niedbałej kopii, ale był to tekst, który musiał być szeroko rozpowszechniony.
Większość materiału w tej wersji tekstu najpewniej powstała w kręgu mistrza Hezego Shenhuia; są to detale z życia Huinenga, fragmenty pochwalne dla Hezego oraz informacja, że Huineng sekretnie przekazał Dharmę komuś, kto w dwadzieścia lat po jego śmierci wprowadzi jego nauki na właściwe miejsce. Jest również wiele elementów świadczących, że powstały w innych kręgach chanu i są one nieraz sprzeczne z fragmentami z kręgów Hezego. Należą tu niektóre doktrynalne stanowiska i opis pierwszego płytkiego spotkania Hezego z Huinengiem. Można założyć, że wcześniejsza, już nieistniejąca wersja tekstu, promowała Hezego bardziej niedwuznacznie od wersji z Dunhuangu. Za istnieniem takiej pochlebnej dla Hezego wersji świadczą drobne fragmenty tekstu, pochodzące ewidentnie z wcześniejszej wersji, pochodzącej z edycji Huixina. Chociaż ona już nie istnieje, to w wydaniach japońskich (Daijō-ji, Tennei-ji i Shinpuku-ji we fragmencie, w którym Huineng wieszczy pojawienie się Hezego zapisano, że osoba, która za dwadzieścia lat przywróci Dharmę Huinenga, będzie pochodzić z Nanyang xian (chin. 南陽縣) i będzie ją propagować w okolicy Luoyangu. To wyraźnie wskazuje na Hezego, który praktykował w klasztorze w Nanyang i zaczął swoją działalność promującą Huinenga w Luoyangu w roku 732. Tych fragmentów tekstu nie ma w wersji z Dunhuangu, a musiały być one dostępne w wersji, z której korzystały te trzy japońskie wydania. Czyli z pewnością była to wersja Huixina. Jednak wydanie Huixina pochodzi z roku 967, a więc z okresu, gdy cała ta kontrowersja już była rozwiązana i zapomniana, więc sam Huixin na pewno nie dodałby takiego fragmentu. Musiał on zapewne pochodzić z tekstu (lub tekstów), z których korzystał sam Huixin. Ten sam fragment w edycji z Kōshō-ji, która także oparta jest na wersji Huixina, nie zawiera w ogóle informacji, że odnowiciel Dharmy Huinenga pochodził z Nanyangu, chociaż wspomina, iż będzie propagować Dharmę Huinenga w rejonie Luoyangu.
W edycji z Kōshō-ji znajduje się fragment odnoszący się do przekazu szaty Bodhidharmy, który być może znalazł się tam jako odpowiedź na twierdzenie z "Lidai fabao ji" (ten tekst powstał około 780 r.), że Huineng posłał szatę do cesarzowej Wu Zetian, która z kolei przekazała ją uczniowi Hongrena - Zizhou Zhishenowi (609-702). Dla wydawcy wersji z Kōshō-ji nie był to już problem, więc zapewne ten fragment został wzięty przez Huixina z wcześniejszej wersji tekstu. Sprawa ta natomiast została całkowicie pominięta przez Zhou Xigu (chin. 周希古), który w 1012 r. przygotował wydanie, które stało się wzorem dla wydań Daijō-ji i Tennei-ji, i w mniejszym stopniu dla wydania Shinpuku-ji.
Yanagida Seizan zasugerował, że autorem wersji z Dunhuangu jest mnich Wuzhen (chin. 俉眞), uczeń Daoji (chin. 道漈 lub 道際), który był uczniem Huinenga. Swoje przypuszczenie oparł na tym, iż na końcu wersji z Dunhuangu wspomina się, że jej kompilator Fahai (chin. 法海), przed swoją śmiercią wręczył "Sutrę (...)" swojemu uczniowi Daoji, który przed swoją śmiercią przekazał ją uczniowi Wuzhenowi, który nauczał w klasztorze Faxing w Caoqi. Yanagida także sugeruje, że wersja z Dunhuangu została stworzona w ramach współzawodnictwa z grupą Hezego Shenhuia.
W wersji Huixina znajduje się fragment tekstu, który jest odpowiednikiem fragmentu z wersji z Dunhuangu, a dotyczy on przekazu tekstu "Sutry (...)". Jednak w wersji Huixina tuż przed swoją śmiercią Fahai przekazał tekst Zhidao, który z kolei przekazał go Bi’anowi, a ten z kolei Wuzhenowi, a Wuzhen - Yuanhui. Jest to zupełnie nowa linia przekazu. Prawdopodobnie Huixin wykorzystał wersję tekstu, który posiadał i który różnił się od wersji z Dunhuangu. To jasno ilustruje, jak złożone jest pochodzenie "Sutry (...)", która była używana przez różne grupy chan w celu własnego uprawomocnienia.
Wersja Huixina.
Chociaż wersja ta nie dotrwała do naszych czasów, może być w pewnym stopniu zrekonstruowana na podstawie istniejącej wersji składającej się z 11 rozdziałów i bez wątpienia opartej na tekście Huxina. Próby takiej rekonstrukcji dokonał Ishii Shūdō, który użył jako podstawy wydania z Shinpuku-ji i przygotował edycję, w której wyliczył wszelkie różnice pomiędzy wydaniami z Kōshō-ji, Kan’ei, Shinpuku-ji, Daijō-ji i Tennei-ji.
Huixin użył tekstu, który był podobny do wersji z Dunhuangu, ale nie identyczny. Zachował się wstęp Huixina, w którym twierdzi, że ten starszy tekst "Sutry (...)" był dość kłopotliwy i ostatecznie był bardzo nielubiany przez adeptów chan. Następnie pisze, iż podzielił tekst na dwa zwoje i 11 rozdziałów. Wersja z Dunhuangu nie ma w ogóle podziału na rozdziały, więc Huixin osobiście je zatytułował. Jednak nie napisał, że dokonał redakcji tekstu, ale wiadomo, iż raczej jej dokonał, chociaż nie wiadomo na pewno, co zmienił i czym różniły się starsze wersje od tej z Dunhuangu.
Ogólnie wersje Huixina i z Dunhuangu były bardzo podobne. Największym wkładem Huixina było "oczyszczenie" tekstu z błędnych chińskich znaków oraz wyjaśnienie i rozwinięcie niejasnych lub zepsutych fragmentów. Oprócz tego Huixin poszerzył tekst dodając nowe fragmenty.
Przede wszystkim, aby uprawomocnić Huinenga jako szóstego patriarchę, jeszcze bardziej "udramatycznił" jego biografię, aby dodać mu więcej prestiżu i autorytetu, oraz uczynić go sympatyczniejszym. Dodaje więc informację, że Huineng przed odejściem z domu zatroszczył się o zapewnienie opieki swojej matce. Następnie podczas pierwszego spotkania z Hongrenem, Huineng mówi o swoim osiągnięciu duchowym, co wywiera wrażenie na Hongrenie. I dalej - do pracującego Huinenga podchodzi Hongren i mówi mu, że wie, iż jego zrozumienie jest jasne, ale ludzie mogą chcieć go skrzywdzić, gdy się o tym dowiedzą. Fragment dotyczący "pojedynku" na wiersze, także zawiera kilka nowych dodatków, takich jak zastanawianie się Shenxiu przed napisaniem swojego wiersza na ścianie, a przede wszystkim zmiana w wierszu Huinenga, który ma teraz nieśmiertelne słowa "Zasadniczo żadna pojedyncza rzecz nie istnieje" (chin. 本來無一物 "benlai wu yi wu"). Z kolei, gdy Hongren objaśnia "Sutrę Diamentową" Huinengowi, jest to obecnie odnoszone do tego, iż został on oświecony zdaniem "odpowiadając na nieprzebywanie, a jednak tworząc umysł" (chin. 應無所住而生其心 ying wusuozhu er sheng qi xin). Po swoim oświeceniu Huineng wyraża swoje zrozumienie przed aprobującym Hongrenem, jednak tych fragmentów w ogóle nie ma w wersji z Dunhuangu. W wersji Huxina miska Bodhidharmy zostaje przekazana Huinengowi razem z szatą. Kolejny dodany fragment, to słynny epizod, w którym Hongren przewozi Huinenga promem przez rzekę, aż do protestu Huinenga mówiącego, że teraz on będzie prowadzić prom. Dramatyzm sytuacji zostaje wzmocniony przez Hongrena, który mówi, że umrze w rok po odejściu Huinenga z jego klasztoru. Hongren także radzi ukryć się Huinengowi na pięć lat; w wersji z Dunhuangu - na trzy lata. Następny epizod jest podobny w obu wersjach, jednak potem czytelnik dowiaduje się, że Huineng był dalej ścigany i ukrywał się przez pięć lat wśród myśliwych, którym głosił Dharmę.
Kolejna część tekstu, to kazanie Huinenga, które jest bardzo bliskie wersji z Dunhuangu, chociaż pewne elementy uległy przeróbkom. Początek kazania aż do momentu, w którym Huineng stwierdza, iż naucza on mądrości dawnych mędrców, jest taki sam w obu wersjach. Później Huineng mówi, że odkąd przyjął Dharmę od Hongrena, spotkał się z krańcowym cierpieniem i jego życie wisiało na włosku. W wersji z Dunhuangu Huineng później wspomina swoje wielkie oświecenie u Hongrena i potwierdza przed prefektem Wei, że jego Dharma zawiera istotę nauk pierwszego patriarchy Bodhidharmy.
W wersji Huxina Huineng wymienia swoich dziesięciu uczniów na początku rozdziału XI. Jest to zasadniczo ta sama lista co w edycji z Dunhuangu, jednak Heze Shenhui jest wymieniony jako czwarty, a nie jako ostatni. W obu edycjach są tak samo wychwalani przez Huinega, jednak wersja Huixina dodaje jeszcze wypowiedz Huinenga, że owi uczniowie po jego śmierci zostaną mistrzami i nawrócą wielu ludzi. Większa zmiana pojawia się w drugiej połowie małego IX rozdziału zatytułowanego "Agresywne pytania z różnych sekt" (chin. 諸宗難問 zhuzong nanwen). Znajduje się tu zapisana instrukcja odnośnie do zapisywania miejsca, daty i nazwiska na przekazywanej kopii "Sutry (...)". Jest tu także wypowiedź, że ci, którzy nie otrzymali takiej kopii, nie są uczniami Południowej szkoły chan. Mniej więcej to samo znajduje się w wersji z Dunhuangu. Natomiast pierwsza połowa tego rozdziału w ogóle nie ma odpowiednika w wersji z Dunhuangu. Poświęcona jest ona wyjaśnieniom, jak wiele osób z innych szkół przychodzi do Huinenga ze złymi intencjami, spodziewając się wprowadzić go w zakłopotanie trudnymi pytaniami. Mimo tego Huineng wygłasza dla nich mowę, po której wszyscy stają się zwolennikami jego poglądów i proszą go o przyjęcie ich w poczet uczniów. Zmienia to wymowę tekstu z dużej roli przekazywania tekstu (wersja z Dunhuangu) na posiadanie właściwego zrozumienia nauk Huinenga (wersja Huixina).
Pomimo umieszczenia Hezego na czwartym miejscu wśród uczniów Huinenga, wersja Huixina raczej redukuje jego pozycję. W czasie spotkania Huinenga z Hezem, uczeń ma zaledwie 13 lat, co pozbawia go jakiejś godności. Następnie gdy Fahai pyta Huinenga, kto otrzyma szatę i Dharmę, odpowiedź brzmi, że jego nauki są zawarte w "Sutrze (...)" i jest to wszystko, czego oni potrzebują dla właściwej Dharmy. W wersji Huxina fragment, że Dharma już została przekazana, został wyrzucony. Z drugiej jednak strony jeśli chodzi o następne proroctwo, że dwadzieścia lat później pojawi się ktoś, kto uratuje prawdziwą Dharmę, wersja Huixina stawia sprawę jasno, że osobą tą będzie Heze Shenhui, gdyż pochodził z Nanyang xian. Również tylko w edycji Huixina znajduje się fragment, w którym Huineng wychwala Hezego i krytykuje innych uczniów, gdyż Heze jest jedynym uczniem, który nie płakał z powodu wiadomości o zbliżającej się śmierci Huinenga.
Mimo tego edycja Huixina mocniej wyraża się o roli dziesięciu uczniów Huinega jako spadkobierców Dharmy od wersji z Dunhuangu. Po wyliczeniu wszystkich patriarchów i kończąc na sobie, Huineng mówi do uczniów: "Teraz przekazuję wam Dharmę"; tego w edycji z Dunhuangu nie ma. Znajduje się u Huixina linijka, która zdecydowanie pomniejsza rolę jego uczniów. Huineng tuż przed śmiercią mówi do uczniów: "Obawiam się, że wasze umysły są w ułudzie a wy nie rozumiecie mojego nauczania". Przypuszczalnie zostało to wprowadzone przez Huixina z tekstu, który promował Hezego.
Wersja Huxina zawiera te same epizody z uczniami Huinenga, co wersja z Dunhuangu, jednak w niektórych dodane są nowe elementy. Najciekawszym dodatkiem jest informacja, że Heze Shenhui przyszedł do Huinenga z klasztoru Yuquan, który był miejscem rezydencji mistrza Yuquana Shenxiu. Tę samą informacje można znaleźć także u mistrza chan Guifenga Zongmi.
Wersja Chao Zijiana (Kōshō-ji).
Ta wersja tekstu została znaleziona w klasztorze Kōshō. Zawiera ona wstęp napisany przez Chao Zijiana w 1153 r., w którym Chao opowiada, jak znalazł kopię "Sutry (...)" zapisaną ręką jego przodka Wen Yuana w Syczuanie. Rękopis ten kończy się słowami "Mam teraz osiemdziesiąt jeden lat i przeczytałem ["Sutrę (...)"] szesnaście razy". Chao opublikował później ten rękopis. Hu Shi wykazał, iż Wen Yuan był słynnym uczonym Chao Jiongiem (chin. 晁逈), który w 1031 r. ukończył osiemdziesiąt jeden lat.
Z dużym prawdopodobieństwem można przyjąć, że wersja Kōshō-ji jest bardzo zbliżona do wersji Chao Zijiana, która z kolei nie różni się znacząco od rękopisu Chao Jionga. Edycja Chao jest kluczowa w rozwoju "Sutry (...)"', ponieważ wersja ortodoksyjna, która przez wiele stuleci była jedyną znaną wersją "Sutry (...)", była bezpośrednio oparta na niej.
Edycja Chao jest bardzo podobna do wersji Huixina, na której jest oparta. Większość różnic, to różnice stylistyczne. Wersja Chao ogólnie prezentuje bardziej wygładzony tekst. Jednak zawiera ona także dodane fragmenty i inne dosyć istotne różnice. Można założyć, że fragmenty, które nie mają odpowiedników w innych wersjach zależnych od wersji Huixina, są innowacją wersji Chao.
Jeśli chodzi o "pojedynek poetycki" między Huinengiem a Shenxiu, to jest zdecydowanie bardziej rozbudowany w wersji Huixina niż w wersji z Dunhuangu. Wersja Chao dodaje, że tej nocy, w której Shenxiu napisał swój wiersz na ścianie, ale jeszcze zanim Hongren go zobaczył, to już wiedział, że Shenxiu nie zobaczył swojej własnej natury. Ten detal wzmacnia wyższość Huinenga i czyni jasnym, że Hongren była zawsze świadomy stanu umysłu swojego ucznia.
Na końcu tej "autobiografii" Huinenga, po opisie pobytu Huinenga wśród myśliwych, który został dodany w wersji Huixina, wersja Chao dodaje historię o spotkaniu Hongrena z mistrzem Dharmy Yinzongiem (chin. 印宗) (bd). Jest to powiązane z tym, że mniej więcej w czasie wstąpienia na tron cesarza Gaozonga (pan. 650-684), Huineng udał się do Guangzhou, gdzie spotkał się z Yinzongiem, który objaśniał Sutrę Nirvany. Huineng usłyszał dwóch mnichów którzy patrząc na powiewającą flagę dyskutowali, czy to flaga się porusza, czy też porusza się wiatr. Huineng powiedział im, że to nie flaga i nie wiatr się poruszają, tylko ich umysły. Kiedy Yinzong usłyszał o tym był całkowicie zaskoczony odpowiedzią Huinenga. W wersji Chao dodana jest również adnotacja na samym końcu biografii Huinenga, która odnosi się do pytania, jakie zadał Huineng Huimingowi(chin. 惠明), co doprowadziło do jego oświecenia: "Kiedy nie myślisz o dobru i nie myślisz o złu - to w tym samym czasie, gdzie jest twoja pierwotna twarz?" Również w wersji Chao znajduje się adnotacja po inskrypcji ze stupy Huinenga, która odnosi się do czytającego ją Wang Weia (700-761) (chin. 王維). Na samym końcu tekstu wersja Chao dodaje informację, że w 816 r. dekretem cesarskim nadano Huinengowi pośmiertne imię Dajian Chanshi (chin. 大鑑禪師) i że jest to opisane w epitafium napisanym przez Liu Yuxi (772-842) (chin. 劉禹錫).
Wersja ortodoksyjna.
Wersja, którą można nazwać wersją ortodoksyjną jest zdecydowanie najdłuższą wersją "Sutry (...)". Jest ona oparta na wersji Chao Zijiana, co wiadomo z edycji z klasztoru Kōshō. Wersja ortodoksyjna się z materiałów edycji Chao, "Chuandeng lu" i kilku innych źródeł. Nie wiadomo dokładnie, kiedy ta ortodoksyjna wersja tekstu powstała, jednak można zakładać, że stało się to w okresie pomiędzy 1183 a 1225 r..
Pierwotny redaktor ortodoksyjnej wersji wykorzystał wersję Chao niemal dosłownie, chociaż zauważalnie zreorganizował materiał. Chociaż większość edycji Chao pozostała niezmieniona w wersji ortodoksyjnej, to jednak zawiera ona ciekawe różnice i dodatki w wielu fragmentach.
Przede wszystkim "autobiografia" Huinenga zawiera kilka nowych elementów. Po tym jak Huineng napisał swój wiersz na ścianie, Hongren ściera go własnym butem, a następnie potajemnie odwiedza Huinenga, który tłucze ryż, aby ustalić ich spotkanie o północy. Gdy Hongren przekazuje Dharmę Huinengowi, ostrzega go, aby nie przekazywał szaty, gdyż jeśli tak zrobi, jego życie będzie zagrożone. Następnie w epizodzie z Huimingiem jest więcej szczegółów i włączony jest fragment, w którym Huiming nie jest zdolny podnieść szaty Huinenga ze skały. Również opis życia Huinenga wśród myśliwych jest bardziej złożony i opisuje Huinenga uwalniającego zwierzęta z pułapek myśliwych, oraz jedzącego tylko warzywa. I w końcu, wersja ortodoksyjna zawiera długi opis tego, jak Huineng został rozpoznany jako szósty patriarcha przez mistrza Dharmy Yinzonga, którego też został uczniem tonsurowym. Wszystkie te dodatki służą wywyższeniu postaci Huinenga, wyjaśnieniu wszelkich wątpliwości z wcześniejszych edycji i uczynienia historii bardziej realistycznej.
Z ortodoksyjnej wersji zniknął fragment odnoszący się do przekazu "Sutry (...)" we fragmencie związanym z jego dziesięcioma głównymi uczniami. Krótki rozdział dziewiąty, który w wersjach Chao i Huixina zawierał pouczenia jak "Sutra (...)" była przekazywana, jest częściowo włączona na końcu rozdziału ósmego wersjo ortodoksyjnej, ale cala sekcja o przekazie "Sutry (...)" została wyrzucona z tekstu. Również, co jest zrozumiałe, ten szczególny przekaz "Sutry (...)"' od Fahaia, poprzez Zhidao, Bi’ana, Wuzhena do Yuanwu, który jest umieszczony w wersjach Huixina i Chao na końcu, nie został włączony do wersji ortodoksyjnej.
Jedyne wspomnienie o "Sutrze (...)" w wersji ortodoksyjnej występuje we fragmencie, w którym Fahai pyta o to, kto otrzyma szatę i Dharmę. W wersjach Chao, Huixina i ortodoksyjnej Huineng odpowiada, że uczniowie jedynie powinni iść za "Sutrą (...)", jako właściwą Dharmą. W innych wersjach po tym fragmencie następuje przepowiednia o przyszłej roli jaką odegra Heze Shenhui, ale w wersji ortodoksyjnej wszelkie odniesienia do tego zostały odrzucone, aczkolwiek pozostawiono wychwalanie Hezego za to, iż nie płakał na wieść o zbliżającej się śmierci Huinenga. Jednak w części poświęconej spotkaniu Hezego z Huinengiem dodano fragment, który odnosi się do skarcenia Hezego przez Huinenga, gdy mówi mu, że jego zrozumienie jest tylko intelektualne. W ten sposób usunięto z ortodoksyjnej "Sutry (...) pierwotne wpływy frakcji Hezego".
Wiele z dodatkowego materiału w wersji ortodoksyjnej związane jest ze spotkaniami Huinenga ze swoimi uczniami. Z dziesięciu wymienianych uczniów Huinenga tylko dwóch nie znalazło się w tej części tekstu. Jednak wprowadzono rozmowy Huinenga z sześcioma innymi uczniami. Wśród nich znaleźli się Qingyuan Xingsi i Nanyue Huairang, czyli dwaj uczniowie, od których pochodzi cała późniejsza szkoła chan. Większość tego nowego materiału o spotkaniach Huinenga z uczniami pochodzi z "Chuandeng lu". Po raz pierwszy w ortodoksyjnej wersji "Sutry (...)" stykamy się z "dialogiem spotkaniowym", który był unikatową częścią literatury buddyzmu chan i z którym spotykamy się po raz pierwszy w "Zutang ji" z 952 r. Dlatego nie ma "dialogów spotkaniowych" w wersji z Dunhuangu, a w 967 r., gdy Huixin utworzył swoją wersję "Sutry (...)", jeszcze nie były one standardem w tekstach chan.
Chociaż celem "dialogów spotkaniowych" było ukazanie głębokiego wglądu Huinenga, to kilku z jego uczniów także zostało wypromowanych. Wersja ortodoksyjna w każdym przypadku informuje, że dany uczeń osiągnął oświecenie, które zostało potwierdzone przez Huinenga. Szczególnie wychwalani przez Hunenga są dwaj uczniowie Qingyuan Xingsi i Nanyue Huirang. Można było się tego spodziewać, ponieważ są oni odpowiedzialni za późniejsze linie przekazu chan. Jednak nawet o takim uczniu jak Zhichang, którego spotkanie z Huinengiem zostało opisane we wcześniejszych wersjach "Sutry (...)", w wersji ortodoksyjnej informuje się, że osiągnął oświecenie, gdy usłyszał Dharmę Huinenga i chociaż Zhichang i reszta z dziesięciu uczniów z listy nie byli zbyt ważni w późniejszej linii przekazu chanu, to jednak byli spadkobiercami Huinenga, a więc wersja ortodoksyjna wzmacniała ich autorytet jako oświeconych mistrzów. Jedynym uczniem, który w wersji ortodoksyjnej nie występuje jako oświecony uczeń Huinenga jest Heze Shenhui. To wyraźnie wskazuje na to, jaka była jego pozycja w szkole chan. Jednak w końcowym fragmencie tej części "Sutry (...)" znajduje się informacja, że Heze w przyszłości wielce przyczyni się do szerzenia nagłych nauk Huinenga oraz że napisał bardzo popularną książkę.
Traktowanie uczniów w wersji ortodoksyjnej jest co najmniej dwuznaczne i poza powyższym podnoszącym ich rangę przykładem, w tej edycji nie pojawia się już nic pozytywnego. Na przykład: w wersji Chao po zademonstrowaniu listy dziesięciu uczniów znajduje się uwaga Huinenga "Wy, członkowie zgromadzenia, musicie teraz otrzymać Dharmę". W wersji ortodoksyjnej ta wypowiedź zostaje zastąpiona inną: "od samego początku każdy z wszystkich patriarchów miał kogoś, kogo zatwierdzał", co w żaden sposób nie wzmacniało autorytetu uczniów. Podobnie, w ortodoksyjne wersji pozostawiono scenę, w której Huineng gani swoich uczniów za ich płacz wobec jego zbliżającej się śmierci oraz tuż przed śmiercią mówi swoim uczniom, że obawia się, iż ich umysły pozostają w ułudzie i że go nie rozumieją.
Przekaz Dharmy w "Sutrze (...)".
W ortodoksyjnej mitologii chanu przekaz Dharmy rozpoczął się w chwili, gdy Budda Siakjamuni przekazał ją swemu uczniowi Mahakaśjapie. Przekaz ten był następnie kontynuowany jako jedna linia, czyli Dharma przekazywana była tylko jednej osobie. Jednak gdy linia przekazu Dharmy dotarła do 33 patriarchy Huinenga, który był szóstym patriarchą Chin, pojedyncza linia przekazu skończyła się, a od tego momentu przekaz był udzielany zasadniczo wszystkim oświeconym uczniom.
Wiadomo jednak, że taka pojedyncza linia przekazu była całkowicie fikcyjna; wystarczy przypomnieć słowa czwartego patriarchy Daoxina, który stwierdził, że przekazał swoją Dharmę wielu uczniom. 
W centrum zainteresowania we wczesnych edycjach "Sutry (...)" leży przekaz i autorytet. W edycjach tych bardzo mocno promowany jest Heze Shenhui, który zaatakował w 732 r. Północną szkołę chanu i jej mistrza nazwiskiem Songshan Puji, który był spadkobiercą Dharmy głównego ucznia piątego patriarchy Hongrena - Yuquana Shenxiu. W późniejszych wersjach "Sutry (...)", które powstały poza kręgiem Hezego, jego rola jest zdecydowanie pomniejszana. Wobec potężnej wówczas północnej szkoły, szkoła południowa była właściwie nic nie znaczącą tradycją, a sam Huineng był tajemniczą postacią, o której właściwie nic nie było wiadomo. Jego imię pojawia się w tekstach po raz pierwszy w pracy z VIII w. zatytułowanej "Lengqie renfa zhi" (chin. 楞伽人法志), w której jest wymieniony pośród dziesięciu uczniów Hongrena i określony jako mistrz o lokalnym znaczeniu. Wiele z materiałów w wersji z Dunhuangu pochodzi w kręgu Hezego, gdyż zawierają fragmenty wychwalające go. Podają także wiele szczegółów z życia Huinenga. Wskazują także na to, że Huineng sekretnie przekazał Dharmę komuś, kto w dwadzieścia lat po jego śmierci przywróci jego nauki na właściwe im miejsce. Jednak są w tej wersji także fragmenty sprzeczne z materiałami z kręgu Hezego. Należą tu materiały związane z doktryną oraz np. opis pierwszego spotkania Hezego z Huinengiem, które jest tak niepochlebne dla Hezego, że nie pasuje do kogoś, kto uważał się za siódmego patriarchę.
Wersja z Dunhuangu koncentruje się na przekazie Dharmy. Znajduje do odzwierciedlenie na kilku poziomach tekstu. Pierwszym jest obejmujące wszystko zainteresowanie ustanowienie Huinenga szóstym patriarchą i tekst zajmuje się tym tematem kilkakrotnie. Rdzeniem opowieści jest wymiana wierszy na ścianie z Shenxiu oraz następujące po tym tajemne spotkanie Huinenga z Hongrenem, podczas którego mistrz objaśnia Huinengowi "Sutrę Diamentową", który zostaje "natychmiast oświecony". W kulminacyjnym momencie Huineng zostaje nazwany szóstym patriarchą i otrzymuje szatę Bodhidharmy. Nadrzędność Huinenga zostaje potwierdzona, a myśl Shenxiu odrzucona, chociaż pozostaje on dalej sympatyczną postacią.
Gdy Huineng wygłasza mowę (zaraz po krótkiej "autobiografii"), tekst podkreśla i potwierdza jego autorytet słowami Huinenga o tym, że jego nauki były przekazywane przez mędrców z przeszłości. Następnie powtarza jak doświadczył wielkiego oświecenia u Hongrena natychmiast po jednorazowym usłyszeniu jego nauk. I w końcu Huineng potwierdza, odpowiadając na pytanie prefekta Wei, że jego Dharma jest istotą Dharmy pierwszego patriarchy Bodhidharmy.
Autor wersji z Dunhuangu czyni wiele, aby przekonać jej czytelników do tego, że Huineng jest prawowitym szóstym patriarchą chanu i wybranym spadkobiercą Hongrena. Ten tekst także ustanawia linię przekazu Dharmy Huinenga jako nieprzerwany ciąg przekazów od jednej osoby do drugiej, cofając się aż do samego Buddy Śakjamuniego. Tuż przed śmiercią Huineng jest pytany o swoją linię przekazu. W swojej odpowiedzi wylicza on siedmiu buddów przeszłości, po których następuje dwudziestu siedmiu patriarchów Indii, następnie wymienia sześciu patriarchów chińskich, kończąc na sobie, jako patriarsze szóstym. Każdy z patriarchów jest ponumerowany, tak więc Huineng jest patriarchą czterdziestym. W późniejszych wersjach "Sutry (...)" lista ta ulegnie różnym zmianom.
Wersja z Dunhuangu wykazuje także zainteresowanie kontynuacją nauk Huinenga przez jego uczniów i dalszymi przekazami Dharmy. Również i w tej materii tekst okazuje się co najmniej dwuznaczny. Promuje ona Hezego jako głównego spadkobiercę Huinenga, czyli "de facto" siódmego patriarchę oraz zawiera listę dziesięciu głównych uczniów Huinenga, co wydaje się wskazywać na zerwanie z przekazem Dharmy tylko do jednego ucznia. Pod koniec tekstu Huineng przywołuje do siebie tych dziesięciu uczniów, każdego wymieniając z nazwiska, i mówi im, że różnią się od innych ludzi, a po jego śmierci to właśnie oni zostaną gdzieś mistrzami chan. Następnie mówi, że objaśni im teraz podstawy Dharmy, ażeby nauki nie zostały utracone. Między innymi mówi: "Dziesiątko uczniów, kiedy później będziecie przekazywać Dharmę, przekazujcie nauki jednozwojowej "Sutry z platformy", wtedy nie utracicie zasadniczych nauk. Ci, którzy nie otrzymali "Sutry z platformy", nie posiedli istoty moich nauk. W tej chwili ją otrzymaliście, przekazujcie ją i szerzcie wśród następnych pokoleń". Tak więc przekaz Dharmy Huinenga jest tu całkowicie związany z przekazem samej "Sutry (...)". Przekaz "Sutry (...)" jest ucieleśnieniem samego przekazu Dharmy. Z innych źródeł wiadomo, że "Sutra (...)" była używana w szkole "heze" do zatwierdzania mistrzów chan jak również w innych kręgach chanu służyła jako rodzaj dokumentu przekazu.
Wersja z Dunhuangu czyni jasnym to, że żadna pojedyncza osoba nie może być postrzegana jako główny spadkobierca Huinenga, czyli "siódmy patriarcha". Tuż przed swoją śmiercią Huineng powtarza swoje wcześniejsze słowa o przekazie "Sutry (...)" dodając, że jego (czyli Bodhidharmy) szata nie będzie przekazywana.
W wersji Huixina linia przekazu jest zasadniczo taka sama jak w wersji z Dunhuangu, chociaż pewne oczywiste błędy zostały poprawione. Jednak nie wiadomo dlaczego w części poświęconej sześciu patriarchom chińskim wymienieni są tylko Bodhidharma i Huineng. Lista uczniów Huinenga pozostaje u Huixina taka sama jak w wersji z Dunhuangu, jednak Heze Shenhui zostaje przesunięty z pozycji ostatniej na pozycję czwartą. Jeśli chodzi o powiązanie przekazu "Sutry (...)" z przekazem Dharmy, wersje te różnią się zaledwie w detalach. 
Linia przekazu Huinenga w wersji Chao jest identyczna z linią przekazu z wersji Huixina.
Jeśli chodzi o linie przekazu Huinenga w wersji ortodoksyjnej, to różni się ona zarówno od wersji z Dunhuangu jak i wersji Chao i Huixina. W wersji ortodoksyjnej spotykamy się z linią przekazu, która pojawiła się najpierw w tekście "Baolin zhuan" (chin. 寳林傳) i została potem powtórzona w "Zutang ji" w 952 r. oraz w "Chuandeng lu". Już w czasie panowania dynastii Song, ta wersja została powszechnie zaakceptowana, więc autor wersji ortodoksyjnej nie mógł się już posłużyć liniami przekazu zawartymi we wcześniejszych wersjach.
W wersji ortodoksyjnej także znajduje się fragment, w którym Huineng wzywa swoich dziesięciu uczniów i są oni wyliczeni w tej samej kolejności jak w wersjach Huixina i Chao. Również i tu Huineng mówi swoim uczniom, że nie są jak inni ludzie itd. Jednak wszystkie odniesienia do przekazu "Sutry (...)" zostały pominięte. Malutki rozdział IX z wersji Huixina i Chao został częściowo przeniesiony na koniec rozdziału VIII w wersji ortodoksyjnej, lecz cała część związana z przekazem "Sutry (...)" została także usunięta. Również szczególna transmisja "Sutry (...)" od Fahaia do Zhidao, następnie do Bi’ana, potem do Wuzhena i w końcu do Yuanwu, która opisana jest na końcu wersji Huixina i Chao, w wersji ortodoksyjnej również została pominięta.
"Sutra (...)" w ortodoksyjne wersji jest wspomniana tylko raz we fragmencie, w którym Fahai pyta o to, kto otrzyma szatę i Dharmę. I tu, zarówno w wersji ortodoksyjnej, jak i Huxina i Chao, pada odpowiedź, że uczniowie powinni jedynie iść za "Sutrą (...)" jako właściwą Dharmą.
Fragmenty w ortodoksyjnej wersji opisujące spotkania Huinenga z jego uczniami bardzo jasno wskazują na to, że są oni jego spadkobiercami Dharmy, którzy osiągnęli oświecenie pod jego kierunkiem i jest ono równe oświeceniu samego Huinenga. Są oni także bezpiecznie umiejscowieni w linii przekazu chanu i można prześledzić ich linie przekazu do samego Buddy. W ten sposób uczniowie Huinenga zaczęli funkcjonować jako modele dla późniejszych linii przekazu chanu, w których członkowie szkoły chan czerpali moc autorytetu z tych właśnie linii przekazu. Pomimo tego, w całej wersji ortodoksyjnej nie ma już właściwie więcej elementów wzmacniających status uczniów Huinenga.
Główne zainteresowanie autora wersji z Dunhuangu leżało w udowodnieniu linii przekazu w Południowej szkole chan. Wynikało ono z tego, że chan znajdował się właściwie na samym początku rozwoju i chodziło o zalegalizowanie systemu przekazu Dharmy. To zainteresowanie zupełnie znikło w wersji ortodoksyjnej, gdyż w okresach Song u Yuan mnisi chan mieli już swój własny system "dziedzicznych certyfikatów" (chin. 嗣書 sishu), które były wydawane przez mistrza jego oświeconym uczniom.
Rozwój "Sutry (...)" przebiegał więc następująco:
Układ tekstu we współczesnych wydaniach.
Układ tekstu wydań współczesnych oparty jest na wydaniu ortodoksyjnym, czyli tekst jest podzielony na dziesięć rozdziałów.

</doc>
<doc id="4227742" url="https://pl.wikipedia.org/wiki?curid=4227742" title="Jakub Kowalewski">
Jakub Kowalewski

Jakub Kowalewski (ur. 16 czerwca 1994 w Jeleniej Górze) – polski saneczkarz, uczestnik igrzysk olimpijskich w 2018. Startuje w parze z Wojciechem Chmielewskim. Pochodzi z Karpacza.
Saneczkarstwo zaczął uprawiać w wieku 12 lat. Studiuje wychowanie fizyczne w Akademii Wychowania Fizycznego im. Jerzego Kukuczki w Katowicach.

</doc>
<doc id="4227753" url="https://pl.wikipedia.org/wiki?curid=4227753" title="Marzec 2018">
Marzec 2018



</doc>
<doc id="4227758" url="https://pl.wikipedia.org/wiki?curid=4227758" title="Robert Samut Hall">
Robert Samut Hall

Robert Samut Hall – jest to, pochodzący z końca XIX wieku, nieczynny kościół metodystyczny, znany poprzednio pod nazwą Wesleyan (Methodist) Church, dziś budynek we Florianie na Malcie, będący własnością państwa.
Początki.
Budynek neogotyckiego kościoła zbudowany został w latach 1881–1883 według projektu architekta Thomasa Mullet Ellisa. Otwarty został do odprawiania praktyk religijnych 18 marca 1883 roku. Był pierwszym budynkiem na Malcie wykorzystującym energię elektryczną.
Sekularyzacja.
We wczesnych latach 70. XX wieku budynek kościoła przekazany został władzom cywilnym. 4 kwietnia 1975 roku zainaugurowane zostało tam centrum działalności kulturalnej, nazwano je, na cześć urodzonego we Florianie kompozytora narodowego hymnu Malty, "Robert Samut Hall". W sali znajdują się interesujące pneumatyczne organy o dwóch klawiaturach, wykonane przez firmę Henry Willis &amp; Sons.

</doc>
<doc id="4227759" url="https://pl.wikipedia.org/wiki?curid=4227759" title="Gromada Niwki">
Gromada Niwki



</doc>
<doc id="4227776" url="https://pl.wikipedia.org/wiki?curid=4227776" title="Antoni Matuszkiewicz">
Antoni Matuszkiewicz

Antoni Matuszkiewicz (ur. 13 sierpnia 1945 we Lwowie) – polski poeta, prozaik, dramaturg, publicysta, animator życia literackiego. Jako poeta wypowiada się nowocześnie, a zarazem w sposób uduchowiony.
Opozycjonista w okresie PRL-u, 13 grudnia 1981 internowany. Związany ze Świdnicą, następnie ze wschodnią częścią ziemi kłodzkiej. Od 2008 mieszka w Martínkovicach koło Broumova (Czechy).
Życiorys.
Urodził się we Lwowie w rodzinie nauczycielskiej. W kwietniu 1946 rodzice Władysław i Maria z Alexandrowiczów wyjechali z nim do Olesna na Śląsku Opolskim, gdzie mieszkali do 1948, następnie do Świdnicy, gdzie Antoni ukończył I Liceum Ogólnokształcące im. Jana Kasprowicza. W latach 1963–1968 studiował historię na Uniwersytecie Wrocławskim, jednocześnie brał udział w zajęciach Międzywydziałowego Studium Kulturalno-Oświatowego, należał do ZSP. W latach 1961–1980 społeczny opiekun zabytków PTTK.
W latach 1968–1970 był kierownikiem działu opracowań zbiorów w Miejskiej Bibliotece Publicznej im. Cypriana Kamila Norwida w Świdnicy. W latach 1971–1972 był instruktorem w Świdnickim Ośrodku Kultury. W 1976 ukończył Podyplomowe Studium Muzeologiczne na Uniwersytecie Jagiellońskim w Krakowie. W latach 1973–1979 pracował w Muzeum Dawnego Kupiectwa w Świdnicy; od 1976 jako dyrektor placówki. W latach 1979–1982 był kierownikiem działu naukowo-oświatowego w Muzeum Okręgowym w Wałbrzychu.
Po okresie Internowania, zwolniony z muzeum, w 1982 podjął pracę referenta w Dolnośląskich Zakładach Graficznych w Wałbrzychu, następnie w latach 1983–1985 zatrudnił się jako robotnik w wytwórni świec „Galess” w Świdnicy, w 1985 został na krótko pracownikiem antykwariatu. W latach 1987–1988 był instruktorem działu wydawniczego Wojewódzkiego Centrum Kultury i Sztuki Zamek Książ, w latach 1989–1990 zastępcą redaktora naczelnego „Niezależnego Słowa”.
Po rozmowach Okrągłego Stółu, narodzinach III Rzeczypospolitej i zmianach ustrojowych założył Wydawnictwo „Pluton”, którego właścicielem był w latach 1991–1994. Wydał w nim 20 książek autorów związanych z regionem i klasyków literatury, m.in. Sándor Petőfi, János Pilinszky, Khalil Gibran. W 1995 pracował w Stowarzyszeniu Przyjaciół Dzieci Chorych „Serce” w Świdnicy.
W 1996 przeniósł się ze Świdnicy do Stronia Śląskiego, po roku do Starego Gierałtowa w Górach Złotych, od 2008 mieszka w Martínkovicach niedaleko granicy z Polską, koło Broumova w Czechach.
Aktywność społeczna i działalność w opozycji.
Od 1973 działał w nieformalnie działającym Klubie Inteligencji Katolickiej w Świdnicy (od 1983 zarejestrowanego jako filia KIK w Wałbrzychu). We wrześniu 1980 był współorganizatorem Komitetu Założycielskiego NSZZ „Solidarność” przy Muzeum Okręgowym, później przewodniczącym komitetu zakładowego. W 1981 był założycielem, redaktorem naczelnym, autorem i organizatorem druku niezależnego pisma „Niezależne Słowo” (do grudnia 1981), pisał też do „Solidarności Dolnośląskiej”. Jako działacz Zarządu Okręgu Wałbrzyskiego NSZZ „Solidarność” Dolny Śląsk od 13 grudnia 1981 do 26 lutego 1982 został internowany w ośrodkach odosobnienia w Strzebielinku i w Kamiennej Górze. W 1982 zwolniony z pracy, 1985–1987 bez zatrudnienia. W 1989 brał udział w kampanii wyborczej Komitetu Obywatelskiego „S”.
Przez wiele lat (do 1996, kiedy opuścił Świdnicę) był znaczącym animatorem świdnickiego życia literackiego. Działał w Towarzystwie Regionalnym Ziemi Świdnickiej, był aktywnym członkiem Stowarzyszenia na rzecz Człowieka „ITON”, członkiem zarządów „ITON-u”, Towarzystwa Przyjaciół Doliny Białej Lądeckiej „Kruszynka” w Nowym Gierałtowie i Stowarzyszenia Muzeum Wapiennik w Starej Morawie.
Był opiekunem Świdnickiego Klubu Literackiego „Logos”. Jest promotorem poetów i pisarzy, prowadzi warsztaty poetyckie, opatruje wstępami tomiki innych poetów. Tłumaczy poetów czeskich. Członek założyciel Stowarzyszenia Pisarzy Polskich. Na terenie ziemi kłodzkiej organizował spotkania literackie w ramach Wszechnicy Literackiej SPP. Latem 1999 roku przeprowadził Plener Literacki nad Białą Lądecką. W latach 1999–2000 był redaktorem pisma regionalno-artystycznego „Stronica Śnieżnicka” wydawanego przez Związek Gmin Śnieżnickich.
Z są od wielu lat współorganizatorami "Dni Poezji w Broumovie" (). Na 20. "Dni Poezji" wydali razem antologię "Pegas nad Broumovem", zawierającą wiersze uczestników "Dni" w z lat 2010–2019 (55 pisarzy, głównie czeskich, słowackich i polskich oraz z Bułgarii, Grecji, Litwy, Rosji, Ukrainy i Wietnamu), które zostały opublikowane w języku czeskim, słowackim i polskim. W tym samym czasie w Broumowie organizowano seminaria, spotkania, dyskusje – w Czechach (m.in. w Pradze i Hradcu Králové) oraz w Polsce. W 2021 odbyła się ich 22. edycja.
Twórczość.
W 1972 w miesięczniku „Odra” ukazały się po raz pierwszy jego wiersze. Autor ponad trzydziestu tomów poezji, prozy poetyckiej i dramatów. Opublikował też niemal sto artykułów, tekstów i recenzji m.in. w następujących periodykach: „Borussia” (Olsztyn), „Dialog” (Warszawa), „Format” (Wrocław), „Fraza” (Rzeszów), „Krasnogruda” (Sejny), „Tytuł” (Gdańsk), „W drodze” (Poznań), „Więź” (Warszawa) i in.
Poezja Antoniego Matuszkiewicza jest medytacyjna, pełna emocji, nieobojętna na szczegół, na otoczenie człowieka i natury. Często opisuje przestrzeń spotkania z Bogiem, a tradycję bibilijną i chrześcijańską rozpatruje w nowej, bardzo osobistej teologii.
Poeta, pisarz i krytyk literacki Karol Maliszewski uważa, że Antoni Matuszkiewicz wypowiada się na swój sposób ("poeta własnego głosu i jednego tematu"), awangardowo, a zarazem w sposób uduchowiony ("jakby nowoczesny artysta usiłował pogodzić [...] odkrywczą metaforykę z czymś odwiecznym, z czymś w rodzaju mistycznej formacji duchowej"). Wiersze Matuszkiewicza bezustannie mówią o miłości, przy czym
"Matuszkiewicz nie wyrzeka się ciała. [...] W tomiku z 1989 roku, zatytułowanym ‘Nowy Rok’, nie tylko prześwituje nagie ciało kobiece, ono chwilami mówi pełnym głosem. To poeta stwarza mu możliwość wypowiedzenia się".
Ważną cechą wypowiedzi poety jest świadomość lwowskich korzeni i ekumeniczna mitologia pojednania Polaków, Ukraińców, Żydów. Z drugiej strony tropi ślady zazębiania się kultur śląskich w odmianie niemieckiej, czeskiej i polskiej, intryguje go fenomen sąsiedztwa kultur. Realia poetyckie bierze z sąsiedztwa. Bielice („ostatnia wioska na skraju ojczyzny”), Błędne Skały, Broumov, Gierałtów, Góry Sowie, Góry Złote, Kłodzko, Nowa Ruda, Ślęża, Śnieżnik i Wambierzyce są dla poety rezerwatem lokalności otwartej na uniwersalność.

</doc>
<doc id="4227777" url="https://pl.wikipedia.org/wiki?curid=4227777" title="Dawid Zawadzki">
Dawid Zawadzki

Dawid Zawadzki (ur. 1977 w Kutnie) – polski aktor filmowy i telewizyjny.
Życiorys.
W 2001 ukończył krakowską Państwową Wyższą Szkołę Teatralną.
Życie prywatne.
Ma dwóch synów z żoną Małgorzatą: Jana (2012) i Juliana (2013). Para od ponad 10 lat hoduje owczarki niemieckie.

</doc>
<doc id="4227784" url="https://pl.wikipedia.org/wiki?curid=4227784" title="Masato Sumi">
Masato Sumi

 – japoński zapaśnik walczący w stylu klasycznym. Zajął dwudzieste miejsce na mistrzostwach świata w 2022. Ósmy na igrzyskach azjatyckich w 2018. Wicemistrz Azji w 2018 i ósmy w 2014 roku.

</doc>
<doc id="4227791" url="https://pl.wikipedia.org/wiki?curid=4227791" title="Urmatbek Amatow">
Urmatbek Amatow

Urmatbek Abdirasułowicz Amatow (kirg. Урматбек Абдирасулович Аматов; ur. 27 maja 1993) – kirgiski zapaśnik walczący w stylu klasycznym. Zajął dwunaste miejsce na mistrzostwach świata w 2018. Wicemistrz Azji w 2018. Trzeci na mistrzostwach Azji juniorów w 2012. Triumfator młodzieżowych igrzysk olimpijskich z 2010 roku.

</doc>
<doc id="4227794" url="https://pl.wikipedia.org/wiki?curid=4227794" title="Żołaman Szarszenbekow">
Żołaman Szarszenbekow

Żołaman Szarszenbekow (kirg. Жоломан Назарбекович Шаршенбеков; ur. 29 września 1999) – kirgiski zapaśnik walczący w stylu klasycznym. Olimpijczyk z Tokio 2020, gdzie zajął siódme miejsce w kategorii 60 kg.
Złoty medalista mistrzostw świata w 2022; srebrny w 2018 i 2021. Wygrał indywidualny Puchar Świata w 2020. Wicemistrz Azji w 2022 i wicemistrz w 2018 i 2020. Triumfator igrzysk solidarności islamskiej w 2021. Wicemistrz świata U-23 w 2019. Mistrz Azji U-23 w 2019. Srebrny medalista MŚ juniorów w 2017 i mistrzostw Azji juniorów w 2017 roku.

</doc>
<doc id="4227800" url="https://pl.wikipedia.org/wiki?curid=4227800" title="Tyler Adams">
Tyler Adams

Tyler Shaan Adams (ur. 14 lutego 1999w Wappingers Falls) – amerykański piłkarz występujący na pozycji defensywnego pomocnika w angielskim klubie Leeds United oraz w reprezentacji Stanów Zjednoczonych, której jest kapitanem.
Kariera klubowa.
Adams pochodzi z małej miejscowości Wappingers Falls w stanie Nowy Jork. Wychowywał się z ojczymem (nauczycielem w lokalnej szkole), matką oraz dwoma młodszymi braćmi. Uczęszczał do lokalnej Roy C. Ketcham High School, później równolegle do kariery sportowej studiował "online" psychologię sportową na Southern New Hampshire University. W wieku dziesięciu lat rozpoczął treningi w regionalnym oddziale juniorskim klubu New York Red Bulls, o nazwie Red Bulls Regional Development School w pobliskim Wappinger. Dwa lata później przeniósł się natomiast do głównej akademii młodzieżowej Red Bulls. W marcu 2015 podpisał profesjonalną umowę z nowo powstałymi rezerwami klubu – New York Red Bulls II, zostając pierwszym piłkarzem w ich historii. Przez kolejne dwa lata regularnie występował w barwach rezerw na trzecim poziomie rozgrywek – United Soccer League. W sezonie 2016 wygrał z Red Bulls II rozgrywki USL. Okazyjnie był również włączany do treningów pierwszej drużyny – po raz pierwszy wystąpił w niej mając szesnaście lat, w lipcu 2015 w meczu towarzyskim z Chelsea (4:2), kiedy to strzelił również gola. Przez kilka miesięcy terminował również w akademii amerykańskiej federacji piłkarskiej IMG Soccer Academy w Bradenton na Florydzie.
W listopadzie 2015 Adams podpisał kontrakt z pierwszą drużyną Red Bulls. Został tym samym pierwszym graczem w historii, który przeszedł wszystkie szczeble w klubie, począwszy od regionalnej Development School. W Major League Soccer zadebiutował 13 kwietnia 2016 w przegranym 0:2 spotkaniu z San Jose Earthquakes. Był to jego jedyny występ w sezonie 2016, podczas którego Red Bulls zajęli pierwsze miejsce w konferencji wschodniej. Już w kolejnym sezonie osiemnastolatek został podstawowym zawodnikiem ekipy prowadzonej przez Jessego Marscha. Początkowo był wystawiany na pozycji bocznego obrońcy, będąc wyróżniającym się defensorem w lidze. Później przeniesiono go na jego nominalną pozycję defensywnego pomocnika, gdzie zastąpił w roli lidera środka pola sprzedanego Daxa McCarty’ego, dotychczasowego kapitana zespołu. Mimo młodego wieku imponował ogromnym potencjałem, wizją gry, podaniami, grą w defensywie i wślizgami, lecz również dojrzałością mentalną i nieustępliwością.
W marcu 2017 znalazł się na drugim miejscu (za Abu Danladim) na liście najbardziej utalentowanych młodych graczy w MLS specjalistycznego portalu Top Drawer Soccer. Premierowe gole w najwyższej klasie rozgrywkowej strzelił 27 września 2017 w zremisowanej 3:3 konfrontacji z D.C. United, w tym samym roku dotarł również z Red Bulls do finału pucharu Stanów Zjednoczonych – U.S. Open Cup.
Kariera reprezentacyjna.
Występy w juniorskich reprezentacjach Stanów Zjednoczonych Adams rozpoczął już w wieku trzynastu lat, w prowadzonej przez Hugo Péreza kadrze do lat czternastu. Przez kolejne lata był podstawowym zawodnikiem kadr juniorskich, biorąc udział w wielu turniejach towarzyskich w Europie i Ameryce Północnej. Był uznawany za jednego z najbardziej utalentowanych młodych graczy w Stanach Zjednoczonych. W rankingu potencjału portalu Top Drawer Soccer otrzymał maksymalne pięć gwiazdek, zaś na liście sporządzonej przez podlegającą związkowi piłkarskiemu IMG Academy został trzecim najlepszym piłkarzem w Stanach Zjednoczonych z rocznika 99'.
W lutym 2015 Adams został powołany przez Richiego Williamsa do reprezentacji Stanów Zjednoczonych U-17 na Mistrzostwa Ameryki Północnej U-17. Na honduraskich boiskach rozegrał wszystkie sześć możliwych spotkań (z czego trzy w wyjściowym składzie), zajmując wraz ze swoją kadrą trzecie miejsce w turnieju. Sześć miesięcy później znalazł się w składzie na Mistrzostwa Świata U-17 w Chile, podczas których wystąpił we wszystkich trzech meczach swojej drużyny (w dwóch w pierwszym składzie). Amerykanie zakończyli natomiast swój udział na juniorskim mundialu już w fazie grupowej.
W lutym 2017 Adams znalazł się w ogłoszonym przez Taba Ramosa składzie reprezentacji Stanów Zjednoczonych U-20 na Mistrzostwa Ameryki Północnej U-20. Tam rozegrał cztery z sześciu możliwych meczów (wszystkie w wyjściowym składzie), a Amerykanie wygrali ten kontynentalny turniej rozgrywany w Kostaryce, pokonując w finale w serii rzutów karnych Honduras (0:0, 5:3 k). W maju został powołany na Mistrzostwa Świata U-20 w Korei Płd, gdzie był filarem środka swojego zespołu narodowego. Jako jeden z najmłodszych piłkarzy drużyny, wystąpił wówczas we wszystkich pięciu meczach od pierwszej minuty i doszedł z reprezentacją do ćwierćfinału, ulegając w nim po dogrywce Wenezueli (1:2).
W seniorskiej reprezentacji Stanów Zjednoczonych Adams zadebiutował za kadencji tymczasowego selekcjonera Dave’a Sarachana, 14 listopada 2017 w zremisowanym 1:1 meczu towarzyskim z Portugalią.

</doc>
<doc id="4227807" url="https://pl.wikipedia.org/wiki?curid=4227807" title="Lindsey Morgan">
Lindsey Morgan

Lindsey Marie Morgan (ur. 27 lutego 1990 w Georgii) – amerykańska aktorka, która wystąpiła m.in. w serialu "The 100".

</doc>
<doc id="4227811" url="https://pl.wikipedia.org/wiki?curid=4227811" title="Essere qui">
Essere qui

Essere qui – piąty album studyjny włoskiej piosenkarki Emmy Marrone, wydany 26 stycznia 2018 przez wytwórnię Universal Music. Album składa się z jedenastu włoskojęzycznych kompozycji, a wyprodukowali go Emma Marrone i Luca Mattioni.
Płytę promowały single: „L’isola”, „Effetto domino”, „Mi parli piano” oraz „Mondiale” (w wersji specjalnej albumu). Wydawnictwo dotarło do 2. miejsca na oficjalnej włoskiej liście sprzedaży oraz do 16. miejsca na szwajcarskiej liście sprzedaży. 
We Włoszech albumowi przyznano certyfikat złotej płyty za sprzedaż w nakładzie przekraczającym 25 tysięcy sztuk.

</doc>
<doc id="4227812" url="https://pl.wikipedia.org/wiki?curid=4227812" title="L’isola">
L’isola

L’isola – singel Emmy Marrone, wydany 5 stycznia 2018, pochodzący z albumu "Essere qui". Utwór napisali i skomponowali Domenico Canu, Marco Baroni oraz Roberto Angelini, a za produkcję odpowiadali Emma Marrone i Luca Mattioni.
Singel był notowany na 7. miejscu na włoskiej liście sprzedaży.
Premiera teledysku do piosenki odbyła się w dniu wydania singla, a wyreżyserował go Lukasz Pruchnik.

</doc>
<doc id="4227814" url="https://pl.wikipedia.org/wiki?curid=4227814" title="Cafú (ur. 1993)">
Cafú (ur. 1993)

Cafú, właśc. Carlos Miguel Ribeiro Dias (ur. 26 lutego 1993 w Guimarães) – portugalski piłkarz występujący na pozycji pomocnika w angielskim klubie Nottingham Forest.
11 marca 2018 zadebiutował w barwach Legii Warszawa w meczu 27. kolejki Ekstraklasy. Warszawski zespół wygrał 3:1 z Lechią Gdańsk, a piłkarz zaliczył asystę przy golu na 2:0.
2 maja 2018 roku zdobył pierwszą bramkę dla Legii Warszawa w finale Pucharu Polski z Arką Gdynia. Było to trafienie na 2:0 a mecz zakończył się wynikiem 2:1 dla warszawskiego zespołu. 28 maja 2019 oficjalnie poinformowano o wykupieniu Portugalczyka z FC Metz za ok. 800 tys. euro.
31 stycznia 2020 przeszedł z warszawskiego klubu do greckiego Olympiakosu Pireus.

</doc>
<doc id="4227869" url="https://pl.wikipedia.org/wiki?curid=4227869" title="Halicyclops thermophilus">
Halicyclops thermophilus

Halicyclops Halicyclops thermophilus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1929 roku przez niemieckiego zoologa Friedricha Kiefera.

</doc>
<doc id="4227871" url="https://pl.wikipedia.org/wiki?curid=4227871" title="Halicyclops troglodytes">
Halicyclops troglodytes

Halicyclops troglodytes – gatunek widłonogów z rodziny Cyclopidae. Nazwa naukowa tych skorupiaków została opublikowana w 1954 roku przez niemieckiego zoologa Friedricha Kiefera.

</doc>
<doc id="4227874" url="https://pl.wikipedia.org/wiki?curid=4227874" title="Halicyclops antiguaensis">
Halicyclops antiguaensis

Halicyclops antiguaensis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1983 roku przez biologa Hansa-Volkmara Herbsta. Gatunek ten został ujęty w Katalogu Życia.

</doc>
<doc id="4227881" url="https://pl.wikipedia.org/wiki?curid=4227881" title="Ultraviolet (film)">
Ultraviolet (film)

Ultraviolet – amerykański film fantastycznonaukowy z 2006 roku.
Opis filmu.
Akcja toczy się w XXI wieku. Na Ziemi szerzy się choroba zwana hemofagią. Jej nosiciele zdobywają nadzwyczajną sprawność i szybkość, ale opłacają to szybką śmiercią. Rząd postanawia unicestwiać wszystkich zarażonych. Ci schodzą do podziemia i stają do walki o życie. Główna bohaterka – zainfekowana kobieta – Ultaviolet (Milla Jovovich) stara się ochronić 9-letniego chłopca skazanego przez ludzi na śmierć.

</doc>
<doc id="4227884" url="https://pl.wikipedia.org/wiki?curid=4227884" title="Quan Kế Huy">
Quan Kế Huy



</doc>
<doc id="4227888" url="https://pl.wikipedia.org/wiki?curid=4227888" title="Wojna Klonów">
Wojna Klonów



</doc>
<doc id="4227889" url="https://pl.wikipedia.org/wiki?curid=4227889" title="Wojna klonów">
Wojna klonów



</doc>
<doc id="4227898" url="https://pl.wikipedia.org/wiki?curid=4227898" title="Wieżowy punkt obserwacyjny">
Wieżowy punkt obserwacyjny

Wieżowy punkt obserwacyjny (WPO) – element systemu Terenowej Obrony Przeciwlotniczej, mający za zadanie wykrywanie i ostrzeganie przed zbliżającym się atakiem powietrznym. 
Zwykle miał formę prostopadłościanu, rzadziej płaskiego walca, umieszczonego na najwyższym budynku osiedla mieszkalnego lub zakładu przemysłowego. Załogę stanowiło dwóch obserwatorów, dodatkowo dwóch zmienników przebywało w schronie dowództwa obrony przeciwlotniczej, zwykle umieszczonym pod danym budynkiem. Punkt dysponował łącznością telefoniczną ze schronem dowództwa TOPL, aby jak najszybciej powiadomić o nadciągającym nalocie i zaalarmować ludność. 
WPO budowano podczas zimnej wojny zarówno na nowo powstałych budynkach, szczególnie socrealistycznych blokach mieszkalnych, jak również nadbudowywano na przedwojennych kamienicach i zakładach przemysłowych. Przykładem może być kamienica Jana Łaskiego przy placu Unii Lubelskiej w Warszawie z 1912 r. oraz wieża ciśnień dawnej Fabryki Karabinów w Warszawie (po wojnie Fabryka Wyrobów Precyzyjnych im. Karola Świerczewskiego), na których podczas zimnej wojny nadbudowano WPO. Z kolei na budynku Hotelu Grand przy ulicy Kruczej WPO w kształcie walca umieszczono już podczas budowy obiektu w latach 1954–1957 r.. 
Odległość między poszczególnymi punktami w dużych miastach często nie przekraczała 200–500 m. Budowano je nie tylko na blokach mieszkalnych, ale również na budynkach użyteczności publicznej (szkoły, szpitale, urzędy, dworce) i ważniejszych zakładach przemysłowych. WPO straciły na znaczeniu wraz z rozwojem coraz doskonalszych środków ataku powietrznego oraz ich wczesnego wykrywania, stąd zaniechano ich budowy w latach 70. Po likwidacji Obrony Cywilnej, większość WPO została zamurowana i pokryta styropianem podczas ocieplania budynków, bądź niszczeje, pozbawiona konserwacji. Niektóre punkty adaptowano np. na stacje przekaźnikowe telefonii komórkowej.

</doc>
<doc id="4227899" url="https://pl.wikipedia.org/wiki?curid=4227899" title="Halicyclops clarkei">
Halicyclops clarkei

Halicyclops clarkei – gatunek widłonogów z rodziny Cyclopidae. Nazwa naukowa tych skorupiaków została opublikowana w 1982 roku przez biologa Hansa-Volkmara Herbsta. Gatunek ten został ujęty w Katalogu Życia.

</doc>
<doc id="4227901" url="https://pl.wikipedia.org/wiki?curid=4227901" title="Snowboarding na Zimowych Igrzyskach Olimpijskich 2018 – snowboard cross mężczyzn">
Snowboarding na Zimowych Igrzyskach Olimpijskich 2018 – snowboard cross mężczyzn

Snowboard cross mężczyzn – jedna z konkurencji rozgrywanych w ramach snowboardingu na Zimowych Igrzyskach Olimpijskich w Pjongczangu. Zawodnicy rywalizowali w dniu 15 lutego w Bogwang Phoenix Park.
Mistrzem olimpijskim został Francuz Pierre Vaultier. Drugie miejsce zajął Australijczyk Jarryd Hughes. Na trzecim stopniu podium uplasował się Hiszpan Regino Hernández.

</doc>
<doc id="4227904" url="https://pl.wikipedia.org/wiki?curid=4227904" title="Halicyclops coulli">
Halicyclops coulli

Halicyclops coulli – gatunek widłonogów z rodziny Cyclopidae. Nazwa naukowa tych skorupiaków została opublikowana w 1977 roku przez biologa Hansa-Volkmara Herbsta. Gatunek ten został ujęty w Katalogu Życia.

</doc>
<doc id="4227905" url="https://pl.wikipedia.org/wiki?curid=4227905" title="Halicyclops crassicornis">
Halicyclops crassicornis

Halicyclops crassicornis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1955 roku przez biologa Hansa-Volkmara Herbsta.

</doc>
<doc id="4227913" url="https://pl.wikipedia.org/wiki?curid=4227913" title="Halicyclops incognitus">
Halicyclops incognitus

Halicyclops incognitus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1962 roku przez biologa Hansa-Volkmara Herbsta. Gatunek ten został ujęty w Katalogu Życia.

</doc>
<doc id="4227926" url="https://pl.wikipedia.org/wiki?curid=4227926" title="Akcja „C”">
Akcja „C”

Akcja „C” (Akcja zastrzeżona „C”, Akcja Czyszczenie) – akcja przeprowadzona w maju i czerwcu 1943 roku w Warszawie, zarządzona przez Kierownictwo Walki Podziemnej i wykonana siłami Armii Krajowej. Jej celem była likwidacja agentów, konfidentów oraz współpracowników okupanta.
Historia.
Litera „C” jest inicjałem słowa „Czyszczenie”, co było celem akcji. Armia Krajowa zamierzała oczyścić szeregi z agentów Gestapo, konfidentów niemieckich współpracujących z Kripo oraz Sicherheitsdienstem. Celem tej akcji było również zwalczanie szantażystów, szmalcowników i kolaborantów z grona funkcjonariuszy polskiej policji pomocniczej oraz policji kryminalnej.
Przygotowywano ją od początku okupacji na podstawie informacji uzyskanych przez komórki akowskiego kontrwywiadu, które zbierały dowody na współpracę, a podziemny aparat sądowy na ich podstawie wydawał wyroki skazujące. Nazwiska skazanych wpisywano na listę, według której oddziały wykonawcze wykonywały później wyroki.
AK-owska komórka kontrwywiadu „C-9” (później nazywana „Wd-69”) określiła liczbę potencjalnych celów na ok. 120 nazwisk. Lista o kryptonimie „K” („Konfidenci”) składała się z dwóch części, z których pierwsza, licząca 54 nazwiska została przesłana jako załącznik do pisma nr 869 z dnia 30 kwietnia 1943 do ówczesnego szefa Kedywu Augusta Fieldorfa.
Przebieg akcji.
W akcji wzięły udział wszystkie warszawskie oddziały Armii Krajowej, a także współpracujące z Komendą Główną organizacje: Związek Syndykalistów Polskich oraz Pobudka.
Na przełomie maja i czerwca 1943 po raz pierwszy AK zaczęła wykonywać wyroki na szmalcownikach szantażujących Żydów oraz Polaków ich ukrywających poza murami warszawskiego getta. Za tę działalność wyroki wykonano na dwóch granatowych policjantach z XIII komisariatu Bronisławie C. oraz Antonim S.
Spośród osób, których nazwiska umieszczono na liście „K”, postrzelono także 3 marca 1943 roku mjr. Stanisława Szurko, 16 lipca raniono Tadeusza Mańczaka, zlikwidowano także 12 maja – posterunkowego policji granatowej Józefa Domaradzkiego, 26 maja – kapitana Ferdynanda Schapperta, 1 czerwca – plut. Michała Wojciechowskiego, 13 czerwca – kpr. Stanisława Ławskiego, 3 października – Wilhelma Westrycha.
W czasie akcji przeprowadzony został także pierwszy zamach polskiego podziemia, w którym udział wzięły tylko kobiety. Celem była konfidentka Gestapo określana jako Ch., której nazwisko zostało umieszczone na liście osób do usunięcia. Do jej eliminacji wyznaczono dwie kobiety ze złożonego z samych kobiet oddziału dywersyjno-sabotażowego Kedywu KG AK „Dysk”. W akcji wzięły udział: komendantka Dysku Wanda Gertz ps. Lena oraz komendantka grupy minerskiej Dysku Maria Jankowska ps. Margenta. Zanim kobiety wykonały wyrok, przez trzy tygodnie prowadzono obserwację mieszkania konfidentki znajdującego się na Mokotowie, aby poznać jej zwyczaje.
Dowództwo AK wyznaczyło kobiety do wykonania tego zamachu ze względu na to, że celem również była kobieta. Obawiano się jednak, że kobiety mogą nie podołać zadaniu i dlatego jako ubezpieczenie akcji wyznaczono obserwatora mężczyznę. Akcję ubezpieczał Sławomir Bittner ps. Maciej, który miał bardzo duże doświadczenie w działalności dywersyjnej polskiego podziemia. „Maciek” z odległości obserwował przebieg akcji, nie musiał jednak interweniować. Zamach przebiegł bez strat własnych oraz bez komplikacji, pomimo umiejscowienia w ruchliwym i niebezpiecznym miejscu miasta. 
Celem akcji „C” było kompleksowe uderzenie w agenturę niemieckiej policji bezpieczeństwa, SD oraz Kripo i jej całkowite zniszczenie na terenie Warszawy. Przyjęte założenia były jednak zbyt optymistyczne, ponieważ nie udało się zlikwidować wszystkich wyznaczonych osób. Okres dwóch miesięcy okazał się zbyt krótki, akcję przedłużono, a wyroki przeprowadzano także później w ramach walki bieżącej oraz innych podobnych akcjach jak Akcja Topiel oraz Akcja Główki.

</doc>
<doc id="4227927" url="https://pl.wikipedia.org/wiki?curid=4227927" title="Halicyclops laciniatus">
Halicyclops laciniatus

Halicyclops laciniatus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1987 roku przez biologa Hansa-Volkmara Herbsta. Miejsce typowe to Kendal Fort w parafii Christ Church na Barbadosie. Gatunek ten został ujęty w Katalogu Życia.

</doc>
<doc id="4227933" url="https://pl.wikipedia.org/wiki?curid=4227933" title="Vader (ujednoznacznienie)">
Vader (ujednoznacznienie)



</doc>
<doc id="4227934" url="https://pl.wikipedia.org/wiki?curid=4227934" title="(5057) Weeks">
(5057) Weeks

(5057) Weeks – planetoida z pasa głównego asteroid okrążająca Słońce w ciągu 5 lat i 193 dni w średniej odległości 3,12 au. Odkrył ją Henri Debehogne 22 lutego 1987 roku w Obserwatorium La Silla. Nazwa planetoidy pochodzi od Erica R. Weeksa (ur. 1970) – profesora fizyki na Emory University. Przed nadaniem nazwy planetoida nosiła oznaczenie tymczasowe (5057) 1987 DC6.

</doc>
<doc id="4227938" url="https://pl.wikipedia.org/wiki?curid=4227938" title="Snowboarding na Zimowych Igrzyskach Olimpijskich 2018 – halfpipe kobiet">
Snowboarding na Zimowych Igrzyskach Olimpijskich 2018 – halfpipe kobiet

Halfpipe kobiet na Zimowych Igrzyskach Olimpijskich 2018 odbył się w dniach 12-13 lutego w Bokwang Phoenix Park w Pjongczangu. 
Mistrzynią olimpijską została Amerykanka Chloe Kim, srebro wywalczyła Kanadyjka Liu Jiayu, a brąz przypadł rodaczce Kim Arielle Gold.

</doc>
<doc id="4227939" url="https://pl.wikipedia.org/wiki?curid=4227939" title="Jan Martini">
Jan Martini

Jan Martini (ur. 30 stycznia 1944 we Lwowie) – pianista, kompozytor, działacz "Solidarności", w 2000 odznaczony Srebrnym Krzyżem Zasługi, publicysta. Odznaczony Krzyżem Kawalerskim Orderu Odrodzenia Polski.

</doc>
<doc id="4227943" url="https://pl.wikipedia.org/wiki?curid=4227943" title="Bač pri Materiji">
Bač pri Materiji

Bač pri Materiji – wieś w Słowenii, w gminie Hrpelje-Kozina. 1 stycznia 2017 miejscowość liczyła 111 mieszkańców.

</doc>
<doc id="4227945" url="https://pl.wikipedia.org/wiki?curid=4227945" title="Brezovo Brdo">
Brezovo Brdo

Brezovo Brdo – wieś w Słowenii, w gminie Hrpelje-Kozina. 1 stycznia 2017 liczyła 26 mieszkańców.

</doc>
<doc id="4227946" url="https://pl.wikipedia.org/wiki?curid=4227946" title="Snowboarding na Zimowych Igrzyskach Olimpijskich 2018 – halfpipe mężczyzn">
Snowboarding na Zimowych Igrzyskach Olimpijskich 2018 – halfpipe mężczyzn

Halfpipe mężczyzn na Zimowych Igrzyskach Olimpijskich 2018 odbył się w dniach 13-14 lutego w Bokwang Phoenix Park w Pjongczangu.
Po raz trzeci mistrzem olimpijskim został Amerykanin Shaun White, srebro wywalczyła Japończyk Ayumu Hirano, a brąz zdobył Scotty James z Australii.

</doc>
<doc id="4227947" url="https://pl.wikipedia.org/wiki?curid=4227947" title="Beka (Słowenia)">
Beka (Słowenia)

Beka – wieś w Słowenii, w gminie Hrpelje-Kozina. 1 stycznia 2017 miejscowość liczyła 20 mieszkańców.

</doc>
<doc id="4227948" url="https://pl.wikipedia.org/wiki?curid=4227948" title="Peder Lunde, Jr.">
Peder Lunde, Jr.



</doc>
<doc id="4227949" url="https://pl.wikipedia.org/wiki?curid=4227949" title="Brezovica (gmina Hrpelje-Kozina)">
Brezovica (gmina Hrpelje-Kozina)

Brezovica – wieś w Słowenii, w gminie Hrpelje-Kozina. 1 stycznia 2017 liczyła 83 mieszkańców.

</doc>
<doc id="4227950" url="https://pl.wikipedia.org/wiki?curid=4227950" title="Javorje (gmina Hrpelje-Kozina)">
Javorje (gmina Hrpelje-Kozina)

Javorje – wieś w Słowenii, w gminie Hrpelje-Kozina. 1 stycznia 2017 liczyła 134 mieszkańców.

</doc>
<doc id="4227960" url="https://pl.wikipedia.org/wiki?curid=4227960" title="Slivje (gmina Hrpelje-Kozina)">
Slivje (gmina Hrpelje-Kozina)

Slivje – wieś w Słowenii, w gminie Hrpelje-Kozina. 1 stycznia 2017 liczyła 103 mieszkańców.

</doc>
<doc id="4227961" url="https://pl.wikipedia.org/wiki?curid=4227961" title="Vrhpolje (gmina Hrpelje-Kozina)">
Vrhpolje (gmina Hrpelje-Kozina)

Vrhpolje – wieś w Słowenii, w gminie Hrpelje-Kozina. 1 stycznia 2017 liczyła 69 mieszkańców.

</doc>
<doc id="4227964" url="https://pl.wikipedia.org/wiki?curid=4227964" title="Golac">
Golac

Golac – wieś w Słowenii, w gminie Hrpelje-Kozina. 1 stycznia 2017 liczyła 78 mieszkańców.

</doc>
<doc id="4227965" url="https://pl.wikipedia.org/wiki?curid=4227965" title="Alojzy Kluczniok">
Alojzy Kluczniok

Alojzy Kluczniok (ur. 8 kwietnia 1914 w Knurowie, zm. 1 stycznia 1962 w Krakowie) – polski kompozytor i dyrygent.
Życiorys.
Syn Emila. Studiował w Krakowie. Po wojnie w 1945 objął kierownictwo muzycznej operetki w Krakowie. W 1947 podjął pracę w Rozgłośni Polskiego Radia w Krakowie, gdzie był współtwórcą i pierwszym kierownikiem Chóru Polskiego Radia w Krakowie. Pracował jako dyrygent w Teatrze Muzycznym w Krakowie. Opracowywał muzykę do sztuk i widowisk teatralnych. Był radnym Wojewódzkiej Rady Narodowej w Krakowie.
Zmarł nagle w wieku 47 na zawał serca nad ranem pierwszego dnia roku 1962. Został pochowany na Cmentarzu Salwatorskim w Krakowie.

</doc>
<doc id="4227966" url="https://pl.wikipedia.org/wiki?curid=4227966" title="(5098) Tomsolomon">
(5098) Tomsolomon

(5098) Tomsolomon – planetoida z pasa głównego asteroid okrążająca Słońce w ciągu 4 lat i 46 dni w średniej odległości 2,57 au. Odkrył ją Henri Debehogne 14 lutego 1985 roku w Obserwatorium La Silla. Nazwa planetoidy pochodzi od Toma Solomona (ur. 1962) – profesora na Wydziale Fizyki i Astronomii Bucknell University. Przed nadaniem nazwy planetoida nosiła oznaczenie tymczasowe (5098) 1985 CH2.

</doc>
<doc id="4227967" url="https://pl.wikipedia.org/wiki?curid=4227967" title="Instytut Genetyki Roślin Polskiej Akademii Nauk">
Instytut Genetyki Roślin Polskiej Akademii Nauk

Instytut Genetyki Roślin PAN (IGR PAN) – instytut naukowy Polskiej Akademii Nauk z siedzibą w Poznaniu. 
Informacje ogólne.
Instytut jest ważnym centrum naukowym w zakresie badań genetycznych i molekularnych roślin uprawnych. Misją działania IGR PAN jest prowadzenie prac badawczych w zakresie nauk biologicznych i rolniczych ze szczególnym uwzględnieniem genetyki i genomiki roślin oraz upowszechnianie wyników tych badań zgodnie z najwyższymi standardami. IGR PAN, pominąwszy ośrodki uczelniane, jest jedynym instytutem badawczym zajmującym się genetyką roślin w Polsce. 
Profil badawczy.
Instytut posiada uprawnienia do nadawania stopnia doktora i doktora habilitowanego nauk rolniczych w dyscyplinie agronomia.
Nagroda im. Stefana Barbackiego.
Z inicjatywy Instytutu ustanowiono w 1994 r. Krajową Nagrodę Naukową z Zakresu Genetyki Roślin im. Stefana Barbackiego. Corocznie przeprowadzany jest konkurs na najlepsze prace młodych pracowników naukowych.
Logo HR.
W styczniu 2014 roku Komisja Europejska nadała Instytutowi prestiżowe logo HR Excellence in Research premiując tym samym przestrzeganie w IGR zasad Europejskiej Karty Naukowca i Kodeksu Postępowania przy Rekrutacji Naukowców. Informacje o Instytucjach, które posiadają logo HR Excellence in Research znajduje się na portalu EURAXESS.
Program ERA Chair.
Od lipca 2014 roku w IGR PAN realizowany jest pierwszy w Polsce, pilotażowy konkurs na Katedry Europejskiej Przestrzeni Badawczej - ERA Chairs. W ramach projektu o akronimie BIO-TALENT ("The Creation of the Department of Integrative Plant Biology") utworzono Zakład Zintegrowanej Biologii Roślin. Szczegółowe informacje znajdują się na stronie projektu: www.biotalentu.eu.

</doc>
<doc id="4227968" url="https://pl.wikipedia.org/wiki?curid=4227968" title="Gradišče pri Materiji">
Gradišče pri Materiji

Gradišče pri Materiji – wieś w Słowenii, w gminie Hrpelje-Kozina. 1 stycznia 2017 liczyła 125 mieszkańców.

</doc>
<doc id="4227970" url="https://pl.wikipedia.org/wiki?curid=4227970" title="Gradišica">
Gradišica

Gradišica – wieś w Słowenii, w gminie Hrpelje-Kozina. 1 stycznia 2017 liczyła 30 mieszkańców.

</doc>
<doc id="4227971" url="https://pl.wikipedia.org/wiki?curid=4227971" title="Hotična">
Hotična

Hotična – wieś w Słowenii, w gminie Hrpelje-Kozina. 1 stycznia 2017 liczyła 67 mieszkańców.

</doc>
<doc id="4227972" url="https://pl.wikipedia.org/wiki?curid=4227972" title="Snowboarding na Zimowych Igrzyskach Olimpijskich 2018 – big air kobiet">
Snowboarding na Zimowych Igrzyskach Olimpijskich 2018 – big air kobiet

Big air kobiet na Zimowych Igrzyskach Olimpijskich 2018 odbył się w dniach 19-22 lutego w Bokwang Phoenix Park w Pjongczangu. Konkurencja ta debiutowała na igrzyskach.
Mistrzynią olimpijską została Austriaczka Anna Gasser, srebro wywalczyła Amerykanka Jamie Anderson, a brąz przypadł Zoi Sadowski-Synnott z Nowej Zelandii.

</doc>
<doc id="4227981" url="https://pl.wikipedia.org/wiki?curid=4227981" title="Hrpelje">
Hrpelje

Hrpelje () – wieś w Słowenii, siedziba gminy Hrpelje-Kozina wraz z miejscowością Kozina. 1 stycznia 2017 liczyła 860 mieszkańców.

</doc>
<doc id="4227982" url="https://pl.wikipedia.org/wiki?curid=4227982" title="Kozina (Słowenia)">
Kozina (Słowenia)

Kozina () – wieś w Słowenii, siedziba gminy Hrpelje-Kozina wraz z miejscowością Hrpelje. 1 stycznia 2017 liczyła 624 mieszkańców.

</doc>
<doc id="4227983" url="https://pl.wikipedia.org/wiki?curid=4227983" title="Snowboarding na Zimowych Igrzyskach Olimpijskich 2018 – snowboard cross kobiet">
Snowboarding na Zimowych Igrzyskach Olimpijskich 2018 – snowboard cross kobiet

Snowboard cross kobiet – jedna z konkurencji rozgrywanych w ramach snowboardingu na Zimowych Igrzyskach Olimpijskich w Pjongczangu. Zawodniczki rywalizowały w dniu 16 lutego w Bogwang Phoenix Park.
Mistrzynią olimpijską została Włoszka Michela Moioli. Drugie miejsce zajęła Francuzka Julia Pereira de Sousa-Mabileau. Na trzecim stopniu podium uplasowała się Czeszka Eva Samková.

</doc>
<doc id="4227986" url="https://pl.wikipedia.org/wiki?curid=4227986" title="Klanec pri Kozini">
Klanec pri Kozini

Klanec pri Kozini – wieś w Słowenii, w gminie Hrpelje-Kozina. 1 stycznia 2017 liczyła 119 mieszkańców.

</doc>
<doc id="4227990" url="https://pl.wikipedia.org/wiki?curid=4227990" title="Święto SKW">
Święto SKW

Święto SKW – polskie święto obchodzone corocznie 22 czerwca przez Służbę Kontrwywiadu Wojskowego, upamiętniające wyodrębnienie kontrwywiadu ze struktur wywiadu Oddziału II Naczelnego Dowództwa Wojska Polskiego w 1920 roku. Święto Służby Kontrwywiadu Wojskowego jest też hołdem dla żołnierzy i pracowników kontrwywiadu okresu międzywojennego. Z kolei 22 czerwca 2012 SKW nadano też sztandar.

</doc>
<doc id="4227992" url="https://pl.wikipedia.org/wiki?curid=4227992" title="Kovčice">
Kovčice

Kovčice – wieś w Słowenii, w gminie Hrpelje-Kozina. 1 stycznia 2017 liczyła 49 mieszkańców.

</doc>
<doc id="4227998" url="https://pl.wikipedia.org/wiki?curid=4227998" title="Krvavi Potok">
Krvavi Potok

Krvavi Potok – wieś w Słowenii, w gminie Hrpelje-Kozina. 1 stycznia 2017 liczyła 83 mieszkańców.

</doc>
<doc id="4228000" url="https://pl.wikipedia.org/wiki?curid=4228000" title="Materija">
Materija

Materija – wieś w Słowenii, w gminie Hrpelje-Kozina. 1 stycznia 2017 liczyła 61 mieszkańców.

</doc>
<doc id="4228004" url="https://pl.wikipedia.org/wiki?curid=4228004" title="Bronisław Wiernik">
Bronisław Wiernik

Bronisław Wiernik (ur. w 1909, zm. 5 sierpnia 1989) – polski dramaturg, reportażysta oraz scenarzysta i reżyser filmowy.
Został pochowany na Cmentarzu Komunalnym Północnym w Warszawie.

</doc>
<doc id="4228005" url="https://pl.wikipedia.org/wiki?curid=4228005" title="Mihele">
Mihele

Mihele – wieś w Słowenii, w gminie Hrpelje-Kozina. 1 stycznia 2017 liczyła 33 mieszkańców.

</doc>
<doc id="4228006" url="https://pl.wikipedia.org/wiki?curid=4228006" title="Snowboarding na Zimowych Igrzyskach Olimpijskich 2018 – big air mężczyzn">
Snowboarding na Zimowych Igrzyskach Olimpijskich 2018 – big air mężczyzn

Big air mężczyzn na Zimowych Igrzyskach Olimpijskich 2018 odbył się w dniach 21-24 lutego w Bokwang Phoenix Park w Pjongczangu. Konkurencja ta debiutowała na igrzyskach.
Mistrzem olimpijskim został Kanadyjczyk Sebastien Toutant, srebro wywalczył Amerykanin Kyle Mack, a brąz zdobył Billy Morgan z Wielkiej Brytanii.

</doc>
<doc id="4228007" url="https://pl.wikipedia.org/wiki?curid=4228007" title="Mrše">
Mrše

Mrše – wieś w Słowenii, w gminie Hrpelje-Kozina. 1 stycznia 2017 liczyła 28 mieszkańców.

</doc>
<doc id="4228009" url="https://pl.wikipedia.org/wiki?curid=4228009" title="Reinaldo Conrad">
Reinaldo Conrad

Reinaldo Conrad (ur. 31 maja 1942) – brazylijski żeglarz sportowy. Dwukrotny medalista olimpijski.
Brał udział w pięciu igrzyskach olimpijskich (IO 60, IO 68, IO 72, IO 76, IO 80), na dwóch zdobywał medale w klasie Latający Holender. I w 1968 i w 1976 Brazylijczycy zdobywali brąz. Podczas pierwszego startu partnerował mu Burkhard Cordes, osiem lat później Peter Ficker. W 1973 zdobył brąz mistrzostw świata. W klasie Słonka zwyciężał na igrzyskach panamerykańskich w 1959 i 1963, w Latającym Holendrze triumfował w 1975 i był drugi w 1967.

</doc>
<doc id="4228010" url="https://pl.wikipedia.org/wiki?curid=4228010" title="Nasirec">
Nasirec

Nasirec – wieś w Słowenii, w gminie Hrpelje-Kozina. 1 stycznia 2017 liczyła 69 mieszkańców.

</doc>
<doc id="4228011" url="https://pl.wikipedia.org/wiki?curid=4228011" title="Obrov (Słowenia)">
Obrov (Słowenia)

Obrov – wieś w Słowenii, w gminie Hrpelje-Kozina. 1 stycznia 2017 liczyła 196 mieszkańców.

</doc>
<doc id="4228012" url="https://pl.wikipedia.org/wiki?curid=4228012" title="Ocizla">
Ocizla

Ocizla – wieś w Słowenii, w gminie Hrpelje-Kozina. 1 stycznia 2017 liczyła 132 mieszkańców.

</doc>
<doc id="4228016" url="https://pl.wikipedia.org/wiki?curid=4228016" title="Odolina">
Odolina

Odolina – wieś w Słowenii, w gminie Hrpelje-Kozina. Miejscowość obecnie jest niezamieszkana.

</doc>
<doc id="4228017" url="https://pl.wikipedia.org/wiki?curid=4228017" title="Quercianella-Sonnino">
Quercianella-Sonnino

Quercianella-Sonnino (wł. "Stazione di Quercianella-Sonnino") – przystanek kolejowy w Quercianella (gmina Livorno), w prowincji Livorno, w regionie Toskania, we Włoszech. Znajduje się na linii Piza – Rzym. 
Według klasyfikacji RFI ma kategorię "brązową".
Połączenia.
Przystanek jest obsługiwany przez pociągi regionalne Trenitalia, przeprowadzane w ramach umów o świadczenie usług określonych w regionie Toskanii, zwanych "Memorario".

</doc>
<doc id="4228018" url="https://pl.wikipedia.org/wiki?curid=4228018" title="Orehek pri Materiji">
Orehek pri Materiji

Orehek pri Materiji – wieś w Słowenii, w gminie Hrpelje-Kozina. 1 stycznia 2017 liczyła 15 mieszkańców.

</doc>
<doc id="4228020" url="https://pl.wikipedia.org/wiki?curid=4228020" title="Petrinje">
Petrinje

Petrinje – wieś w Słowenii, w gminie Hrpelje-Kozina. 1 stycznia 2017 liczyła 45 mieszkańców.

</doc>
<doc id="4228021" url="https://pl.wikipedia.org/wiki?curid=4228021" title="Agrolok">
Agrolok

Agrolok Sp. z o.o. – polskie przedsiębiorstwo, działające w obszarze rolnictwa i hodowli zwierząt jako dystrybutor i producent wysokiej jakości produktów. Agrolok powstał w 1990 roku, w Golubiu-Dobrzyniu jako firma rodzinna. W 1997 roku firma została przekształcona w spółkę z ograniczoną odpowiedzialnością.
Zakres działalności.
Przez prawie 30 lat działalności firma wykształciła kilka pól działalności:

</doc>
<doc id="4228022" url="https://pl.wikipedia.org/wiki?curid=4228022" title="Poljane pri Podgradu">
Poljane pri Podgradu

Poljane pri Podgradu – wieś w Słowenii, w gminie Hrpelje-Kozina. 1 stycznia 2017 liczyła 9 mieszkańców.

</doc>
<doc id="4228023" url="https://pl.wikipedia.org/wiki?curid=4228023" title="Povžane">
Povžane

Povžane – wieś w Słowenii, w gminie Hrpelje-Kozina. 1 stycznia 2017 liczyła 108 mieszkańców.

</doc>
<doc id="4228024" url="https://pl.wikipedia.org/wiki?curid=4228024" title="Kazimierz Pollack">
Kazimierz Pollack

Kazimierz Stanisław Pollack (ur. 7 października 1882 w Warszawie, zm. 11 sierpnia 1961 tamże) – polski dziennikarz.
Życiorys.
Syn Adolfa. 
Został pochowany na cmentarzu Powązkowskim w Warszawie (kwatera 264-3/4-22).

</doc>
<doc id="4228025" url="https://pl.wikipedia.org/wiki?curid=4228025" title="Edward Morgan Forster">
Edward Morgan Forster



</doc>
<doc id="4228027" url="https://pl.wikipedia.org/wiki?curid=4228027" title="Ritomeče">
Ritomeče

Ritomeče – wieś w Słowenii, w gminie Hrpelje-Kozina. 1 stycznia 2017 liczyła 52 mieszkańców.

</doc>
<doc id="4228028" url="https://pl.wikipedia.org/wiki?curid=4228028" title="Rodik">
Rodik

Rodik – wieś w Słowenii, w gminie Hrpelje-Kozina. 1 stycznia 2017 liczyła 321 mieszkańców.

</doc>
<doc id="4228030" url="https://pl.wikipedia.org/wiki?curid=4228030" title="Egzarchat apostolski Zachodniej i Centralnej Afryki">
Egzarchat apostolski Zachodniej i Centralnej Afryki



</doc>
<doc id="4228031" url="https://pl.wikipedia.org/wiki?curid=4228031" title="Postawy (stacja kolejowa)">
Postawy (stacja kolejowa)

Postawy (, "Pastawy"; ) – stacja kolejowa w miejscowości Postawy, w rejonie postawskim, w obwodzie witebskim, na Białorusi, obsługiwana przez witebską administrację Kolei Białoruskich. Znajduje się na linii Królewszczyzna – Łyntupy, w północnej części miasta.
Stacja istniała przed II wojną światową

</doc>
<doc id="4228035" url="https://pl.wikipedia.org/wiki?curid=4228035" title="Rožice">
Rožice

Rožice – wieś w Słowenii, w gminie Hrpelje-Kozina. 1 stycznia 2017 liczyła 57 mieszkańców.

</doc>
<doc id="4228037" url="https://pl.wikipedia.org/wiki?curid=4228037" title="Roger Gomis">
Roger Gomis

Roger Gomis (ur. 20 marca 1995 w Niaguis, Ziguinchor Region, Senegal) – senegalski piłkarz, grający na pozycji pomocnika.
Kariera piłkarska.
Kariera klubowa.
Wychowanek klubu ASC Yeggo, w barwach którego w 2011 rozpoczął karierę piłkarską. Latem 2011 przeniósł się do US Gorée. W grudniu 2014 został zaproszony do CS Louhans-Cuiseaux. 27 marca 2017 roku podpisał kontrakt z ukraińskim Illicziwcem Mariupol. W końcu maja 2018 opuścił mariupolski klub.
Kariera reprezentacyjna.
W 2012 występował w juniorskiej reprezentacji Senegalu. W 2015 debiutował w młodzieżowej reprezentacji Senegalu

</doc>
<doc id="4228038" url="https://pl.wikipedia.org/wiki?curid=4228038" title="Skadanščina">
Skadanščina

Skadanščina – wieś w Słowenii, w gminie Hrpelje-Kozina. 1 stycznia 2017 liczyła 30 mieszkańców.

</doc>
<doc id="4228039" url="https://pl.wikipedia.org/wiki?curid=4228039" title="Korzenianka rzodkiewkowata">
Korzenianka rzodkiewkowata

Korzenianka rzodkiewkowata ("Phaeocollybia festiva " (Fr.) R. Heim) – gatunek grzybów należący do rodziny "Hymenogastraceae".
Systematyka i nazewnictwo.
Pozycja w klasyfikacji według Index Fungorum: "Phaeocollybia, Hymenogastraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy gatunek ten zdiagnozował w 1838 r. Elias Magnus Fries, nadając mu nazwę "Agaricus faestivus". Do rodzaju "Phaeocollybia" (korzenianka) przeniósł go w 1942 r. Roger Heim.
Synonimy naukowe:
Nazwę polską zaproponował Władysław Wojewoda w 2003 r.
Morfologia.
Średnica 2-5,5 cm, za młodu stożkowaty, z czasem staje się szeroko rozpostarty z wysokim garbem. Brzeg ostry i długo podwinięty. Powierzchnia higrofaniczna; podczas wilgotnej pogody śliska, o barwie od jasno- do ciemnooliwkowej, podczas suchej jedwabiście błyszcząca.
Szerokie i wąsko przyrośnięte. U młodych owocników są jasnoróżowobrązowe, u starszych czerwonobrązowe. Na ostrzach białe kosmki.
Wysokość 4–12 cm, z czego część zagłębiona w ziemi ma długość 3-8 cm, grubość 3–7 mm. Jest walcowaty, giętki, gładki i śliski. w dolnej części cieńszy, a nawet zaostrzony, Powierzchnia w górnej części jasnobrązowooliwkowa, w dolnych 2/3 długości czerwonobrązowa.
Cienki, biały, sprężysty. Smak słaby, niewyraźny, nieco ściągający, zapach podobny do rzodkwi.
Migdałkowate, o wymiarach 7-8 × 4,5-5 μm, szorstkie. Wysyp zarodników brązowy.
Występowanie i siedlisko.
Gatunek rzadki, znany w niektórych tylko krajach Europy. W Polsce do 2018 r. podano tylko dwa stanowiska w Białowieskim Parku Narodowym (1997 i 2009).
Saprotrof. Rośnie na ziemi w lasach iglastych i mieszanych, na kwaśnej glebie pod sosnami i świerkami.

</doc>
<doc id="4228041" url="https://pl.wikipedia.org/wiki?curid=4228041" title="Slope">
Slope

Slope – wieś w Słowenii, w gminie Hrpelje-Kozina. 1 stycznia 2017 liczyła 71 mieszkańców.

</doc>
<doc id="4228042" url="https://pl.wikipedia.org/wiki?curid=4228042" title="Phaeocollybia festiva">
Phaeocollybia festiva



</doc>
<doc id="4228044" url="https://pl.wikipedia.org/wiki?curid=4228044" title="Tatre">
Tatre

Tatre – wieś w Słowenii, w gminie Hrpelje-Kozina. 1 stycznia 2017 liczyła 47 mieszkańców.

</doc>
<doc id="4228045" url="https://pl.wikipedia.org/wiki?curid=4228045" title="Tublje pri Hrpeljah">
Tublje pri Hrpeljah

Tublje pri Hrpeljah – wieś w Słowenii, w gminie Hrpelje-Kozina. 1 stycznia 2017 liczyła 124 mieszkańców.

</doc>
<doc id="4228047" url="https://pl.wikipedia.org/wiki?curid=4228047" title="Velike Loče">
Velike Loče

Velike Loče – wieś w Słowenii, w gminie Hrpelje-Kozina. 1 stycznia 2017 liczyła 34 mieszkańców.

</doc>
<doc id="4228050" url="https://pl.wikipedia.org/wiki?curid=4228050" title="Ben Eli’ezer">
Ben Eli’ezer



</doc>
<doc id="4228052" url="https://pl.wikipedia.org/wiki?curid=4228052" title="Aozora kataomoi">
Aozora kataomoi

 – drugi singel japońskiego zespołu SKE48, wydany w Japonii 24 marca 2010 roku przez Nippon Crown.
Singel został wydany w dwóch edycjach: regularnej (CD+DVD) oraz „teatralnej” (CD). Osiągnął 3 pozycję w rankingu Oricon i pozostał na liście przez 10 tygodni, sprzedał się w nakładzie egzemplarzy. Utwór tytułowy został wykorzystany w zakończeniu programu "Shōgeki! One Phrase".
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4228054" url="https://pl.wikipedia.org/wiki?curid=4228054" title="(5099) Iainbanks">
(5099) Iainbanks

(5099) Iainbanks – planetoida z pasa głównego asteroid okrążająca Słońce w ciągu 3 lat i 335 dni w średniej odległości 2,48 au. Odkrył ją Henri Debehogne 16 lutego 1985 roku w Obserwatorium La Silla. Nazwa planetoidy pochodzi od Iaina Banksa (1954–2013) – szkockiego pisarza najbardziej znanego z cyklu powieści science fiction o Kulturze, utopijnym społeczeństwie powszechnej obfitości. Przed nadaniem nazwy planetoida nosiła oznaczenie tymczasowe (5099) 1985 DY1.

</doc>
<doc id="4228055" url="https://pl.wikipedia.org/wiki?curid=4228055" title="NGC 5856">
NGC 5856



</doc>
<doc id="4228057" url="https://pl.wikipedia.org/wiki?curid=4228057" title="Gare d’Aubazine – Saint-Hilaire">
Gare d’Aubazine – Saint-Hilaire

Gare d'Aubazine - Saint-Hilaire – stacja kolejowa w miejscowości Saint-Hilaire-Peyroux, w departamencie Corrèze, w regionie Nowa Akwitania, we Francji. Jest zarządzana przez SNCF i obsługiwana przez pociągi TER Nouvelle-Aquitaine. Położona jest w pobliżu gminy Aubazines.
Położenie.
Znajduje się na linii Coutras – Tulle, na km 158,029 między stacjami Brive-la-Gaillarde i Cornil, na wysokości 134 m n.p.m. 

</doc>
<doc id="4228063" url="https://pl.wikipedia.org/wiki?curid=4228063" title="Magdalena Warakomska">
Magdalena Warakomska

Magdalena Warakomska (ur. 27 marca 1997 w Białymstoku) – polska łyżwiarka szybka specjalizująca się w short tracku, uczestniczka igrzysk olimpijskich w 2018.
Łyżwiarstwo rozpoczęła uprawiać w 2008 w klubie Juvenia Białystok. Studiuje na Politechnice Opolskiej.
W 2019 roku została chorążym reprezentacji Polski podczas Zimowej Uniwersjady w Krasnojarsku.

</doc>
<doc id="4228065" url="https://pl.wikipedia.org/wiki?curid=4228065" title="Felicja Wągrowska">
Felicja Wągrowska

Felicja Wągrowska (ur. 1907, data śmierci nieznana) – polska działaczka radiowa.
Córka Józefa. Ukończyła szkołę handlową w Grenoble. Przed 1939 działała w ruchu komunistycznym. Pracowała także w Polskiej Agencji Prasowej. W Polskim Radiu pełniła stanowiska kierownika Sekcji Kontroli, redaktora naczelnego Programu Krajowego, redaktora naczelnego Redakcji Programów Dziecięcych, była inicjatorką audycji „Błękitna sztafeta”.
Była żoną gen. bryg. Mieczysława Wągrowskiego

</doc>
<doc id="4228066" url="https://pl.wikipedia.org/wiki?curid=4228066" title="Aprilia (stacja kolejowa)">
Aprilia (stacja kolejowa)

Aprilia (wł. "Stazione di Aprilia") – stacja kolejowa w Aprilia, w prowincji Latina, w regionie Lacjum, we Włoszech. Znajduje się na linii Albano – Nettuno. 
Według klasyfikacji RFI ma kategorię "srebrną".
Historia.
Stacja, pierwotnie nazwana "Carroceto", została otwarta w 1902.
W 1936 roku przyjęła obecną nazwę "Aprilia".
W 1937 ukończono budowę nowego budynku dworcowego, zaprojektowanego przez inżyniera Paolo Perilli. Nowy budynek został uruchomiony 15 lipca 1939.
Stacja została poważnie uszkodzona podczas II wojny światowej; pod koniec konfliktu budynek pasażerski odbudowano i uruchomiono ponownie w 1948.
Połączenia.
Stacja jest obsługiwana przez pociągi regionalne linii FR7 i FR8.

</doc>
<doc id="4228067" url="https://pl.wikipedia.org/wiki?curid=4228067" title="Walter Lemon">
Walter Lemon

Walter Lemon Jr (ur. 26 lipca 1992 w Chicago) – amerykański koszykarz, występujący na pozycji rozgrywającego, obecnie zawodnik Hapoelu SP Tel Awiw.
25 lipca 2018 podpisał umowę z Boston Celtics na występy zarówno w NBA, jak i zespole G-League - Maine Red Claws. 29 listopada opuścił klub bez rozegrania w barwach Celtics ani jednego spotkania.
29 marca 2019 zawarł kontrakt do końca sezonu z Chicago Bulls. 6 lipca 2019 opuścił klub. 
15 sierpnia 2020 został zawodnikiem izraelskiego Hapoelu SP Tel Awiw. 

</doc>
<doc id="4228070" url="https://pl.wikipedia.org/wiki?curid=4228070" title="Hotel Saratoga, Hawana">
Hotel Saratoga, Hawana



</doc>
<doc id="4228072" url="https://pl.wikipedia.org/wiki?curid=4228072" title="Simon Faddoul">
Simon Faddoul

Simon Faddoul (arab. سيمون فضول, ur. 7 stycznia 1958 w Dik El Mehdi) – libański duchowny maronicki, eparcha w Ibadanie od 2018.
Życiorys.
Prezbiterat.
9 sierpnia 1987 otrzymał święcenia kapłańskie i został inkardynowany do archieparchii Antiljas. Pracował głównie jako duszpasterz parafialny. W 2010 mianowany przewodniczącym libańskiej "Caritas".
13 stycznia 2014 otrzymał nominację na egzarchę apostolskiego Afryki Zachodniej i Środkowej.
Episkopat.
28 lutego 2018 papież Franciszek mianował go pierwszym eparchą powstałej z terenu egzarchatu eparchii Zwiastowania Najświętszej Maryi Panny w Ibadanie. Sakry biskupiej udzielił mu 7 kwietnia 2018 maronicki patriarcha Antiochii - kardynał Béchara Boutros Raï.

</doc>
<doc id="4228074" url="https://pl.wikipedia.org/wiki?curid=4228074" title="Jan Pješčak">
Jan Pješčak

Jan Pješčak (ur. 10 lutego 1925 w Wielkim Lipniku, zm. 16 maja 2015 w Pradze) – czechosłowacki dziennikarz, wojskowy i polityk komunistyczny.
Życiorys.
Urodził się w ukraińskiej rodzinie chłopskiej. W 1943 wstąpił do KPCz i związał się z ruchem oporu, za co w 1944 został aresztowany. Od 1945 pracował w rusińskich tygodnikach "Prjaševščyna" i "Nove žyttja" w Preszowie, w lutym 1948 został redaktorem ukraińskiej audycji radiowej w Bratysławie, 1949-1950 był osobistym sekretarzem rządowego pełnomocnika ds. przemysłu i handlu Słowacji. Od 1950 służył w czechosłowackiej armii, ukończył oficerski kurs prawa i od 1953 pracował w prokuraturze wojskowej, dosłużył się rangi głównego prokuratora wojskowego Pragi, w 1960 obronił pracę dyplomową i został asystentem katedry na Wydziale Prawa Uniwersytetu Karola w Pradze. W latach 1964–1966 był doradcą Wydziału Gospodarczo-Administracyjnego KC KPCz, potem dyrektorem Instytutu Kryminalistyki i kierownikiem katedry na Wydziale Prawa Uniwersytetu Karola w Pradze, otrzymał stopień adiunkta, pracował w Czechosłowackiej Akademii Nauk. Od 22 września 1969 do 28 stycznia 1971 był zastępcą federalnego ministra spraw wewnętrznych Czechosłowackiej Republiki Socjalistycznej ds. zarządzania organami administracyjnymi i służbowymi, a od 28 stycznia 1971 do 30 listopada 1982 zastępcą federalnego ministra spraw wewnętrznych Czechosłowackiej Republiki Socjalistycznej, jednocześnie 1974-1975 szefem Wyższej Szkoły KNB, później od 1 grudnia 1982 do maja 1986 ministrem sprawiedliwości, a od maja 1986 do 8 grudnia 1989 prokuratorem generalnym. W 1971 otrzymał stopień generała majora. Był odznaczony czechosłowackimi medalami i radzieckim Orderem Czerwonego Sztandaru.

</doc>
<doc id="4228080" url="https://pl.wikipedia.org/wiki?curid=4228080" title="Anton Margaritha">
Anton Margaritha



</doc>
<doc id="4228082" url="https://pl.wikipedia.org/wiki?curid=4228082" title="Andrew A. Michta">
Andrew A. Michta

Andrew Alexander Michta (ur. 4 kwietnia 1956) – amerykański politolog polskiego pochodzenia.
Doktorat z zakresu stosunków międzynarodowych obronił w School of Advanced International Studies (SAIS). W latach 1988-2015 był zatrudniony w Rhodes College. Dziekanem College of International and Security Studies at the George C. Marshall European Center for Security Studies w Niemczech.
Jest bratankiem działacza komunistycznego i generała Norberta Michty.

</doc>
<doc id="4228083" url="https://pl.wikipedia.org/wiki?curid=4228083" title="Alina Szenwald">
Alina Szenwald

Alina Stefania Szenwald z domu Sochacka (ur. 24 grudnia 1910, zm. 1 maja 1989) – polska dziennikarz.
Córka Henryka Sochackiego. W latach 50. PRL była w Polskim Radiu naczelnym redaktorem w zakresie audycji literackich. Dokonywała adaptacji utworów literackich na potrzeby Teatru Polskiego Radia.
Zmarła 1 maja 1989 i została pochowana na Cmentarzu Komunalnym Północnym w Warszawie.

</doc>
<doc id="4228084" url="https://pl.wikipedia.org/wiki?curid=4228084" title="Andrew Michta">
Andrew Michta



</doc>
<doc id="4228085" url="https://pl.wikipedia.org/wiki?curid=4228085" title="Hochspeyer (stacja kolejowa)">
Hochspeyer (stacja kolejowa)

Hochspeyer (niem: "Bahnhof Hochspeyer") – stacja kolejowa w Hochspeyer, w kraju związkowym Nadrenia-Palatynat, w Niemczech. Według DB Station&amp;Service ma kategorię 4. Węzeł kolejowy na linii Mannheim – Saarbrücken. Stacja znajduje się w obszarze sieci Verkehrsverbund Rhein-Neckar (VRN) i należy do strefy taryfowej 100. Od grudnia 2003 zatrzymują się tutaj pociągi linii S1 i S2 S-Bahn RheinNeckar.

</doc>
<doc id="4228088" url="https://pl.wikipedia.org/wiki?curid=4228088" title="Charleville (stacja kolejowa)">
Charleville (stacja kolejowa)

Charleville (ang: "Banteer railway station") – stacja kolejowa w miejscowości Charleville, w hrabstwie Cork, w Irlandii. Znajduje się na Dublin – Cork. Została otwarta w 1853 roku. 
Stacja jest zarządzana i obsługiwana przez Iarnród Éireann.

</doc>
<doc id="4228090" url="https://pl.wikipedia.org/wiki?curid=4228090" title="BZK Bochnia">
BZK Bochnia



</doc>
<doc id="4228095" url="https://pl.wikipedia.org/wiki?curid=4228095" title="Hiroyuki Sanada">
Hiroyuki Sanada

, właściwie (ur. 12 października 1960 w Tokio) – japoński aktor filmowy, telewizyjny i teatralny.
Życiorys.
Jego ojciec zmarł gdy Hiroyuki miał 11 lat. Zaczął wówczas trenować sztuki walki, najpierw Shōrinji Kenpō, a następnie Kyokushin. Był uczniem i protegowanym Sonnego Chiba. Został absolwentem wydziału filmowego na Uniwersytecie Nihon. Przez siedem lat (1990-1997) był żonaty z japońską aktorką Satomi Tezuka, para doczekała się dwojga dzieci, które po rozwodzie zostały z matką. W latach 1999-2000 grał, jako pierwszy japoński aktor, "głupca" w Króla Learze wraz z członkami Royal Shakespeare Company, za co został nagrodzony orderem Imperium Brytyjskiego.
Wybrana filmografia.
Seriale.
Sanada wystąpił w wielu serialach, między innymi: "Zagubieni" (jako Dogen), "Zemsta" (Satoshi Takeda), "" (Hideki Yasumoto), "Helix" (dr. Hiroshi Hatake).
Nagrody.
Dwukrotnie zdobył nagrodę Japońskiej Akademii Filmowej: w 1982 w kategorii "debiut roku" i w 2003 w kategorii "najlepszy aktor" za "Samuraj – Zmierzch", ponadto był do niej jeszcze czterokrotnie nominowany (w 1985, 1991, 1994 i 2006). W kategorii "najlepszy aktor" trzykrotnie zdobywał nagrodę Błękitnej Wstęgi: w 1994, 1996 i 2006. Dwukrotnie (w 1988 i 1995) otrzymał nagrodę Hochi Film. Czterokrotnie zdobywał nagrody czasopisma Kinema Junpo (1989, 1994, 1996, 2003). W 2003 wygrał Mainichi Film Concours, Trzykrotnie otrzymywał nagrodę Nikkan Sports Film. W 1989 i 1994 triumfował na Festiwalu Filmowym w Jokohamie.

</doc>
<doc id="4228101" url="https://pl.wikipedia.org/wiki?curid=4228101" title="PPKS Biłgoraj">
PPKS Biłgoraj



</doc>
<doc id="4228104" url="https://pl.wikipedia.org/wiki?curid=4228104" title="PPKS Włodawa">
PPKS Włodawa



</doc>
<doc id="4228105" url="https://pl.wikipedia.org/wiki?curid=4228105" title="II Batalion WSOP &quot;Narew&quot;">
II Batalion WSOP &quot;Narew&quot;



</doc>
<doc id="4228108" url="https://pl.wikipedia.org/wiki?curid=4228108" title="Franciszek Sawicki (oficer)">
Franciszek Sawicki (oficer)

Franciszek Sawicki (ur. 16 kwietnia 1916 we wsi Balarka na Wołyniu, zm. 28 grudnia 1989 we Wrocławiu) – zwiadowca, oficer KBW, podpułkownik rezerwy.
Życiorys.
Po ukończeniu szkoły powszechnej w Wólce Kotowskiej pomagał rodzicom w pracy na roli, pracował dorywczo, 1938-1939 odbywał służbę wojskową. Od lipca 1943 do marca 1944 jako informator współpracował z radziecką partyzantką, w marcu 1944 został powołany do 4 Dywizji Piechoty, później do Samodzielnego Batalionu Specjalnego. 28 sierpnia 1944 skończył kursy radiotelegrafisty, szyfranta i spadochroniarza w Żytyniu i został radzistą.
Zwiadowca.
Jako radiotelegrafista wszedł w skład grupy zwiadowców Wojska Polskiego, sformowanej w listopadzie 1944, podległej pod radzieckie dowództwo Pawła Biełowa, z którą został przerzucony na tyły niemieckie do Chartowa koło Kostrzyna nad Odrą. W skład grupy wchodzili: ppor. Czesław Szelachowski (dowódca), st. sierż. Paweł Gałęziok (zastępca dowódcy), st. sierż. Alojzy Macura, sierż. Jan Cygan, plut. Walter Duda i kpr. Franciszek Sawicki (radiotelegrafista). Wszyscy, z wyjątkiem Szelachowskiego i Sawickiego, byli Ślązakami, w tym trójka z nich posługiwała się językiem niemieckim na poziomie języka ojczystego. Grupa prowadziła działalność wywiadowczo-dywersyjną, w tym obserwację ruchu pociągów węzła kostrzyńskiego, ustalanie rozmieszczenie magazynów, lotnisk polowych, jednostek niemieckich oraz prowadzenie drobnych działań dywersyjnych.
Grupa desantowała się nocą. Polana okazała się być zamarzniętym jeziorem, przez co jeden z żołnierzy omal nie utonął. Inny zawisł na drzewie i po jego uwolnieniu nie udało się zdjąć spadochronu, co dla Niemców stanowiło dowód o wylądowaniu desantu. Rano Niemcy to odkryli i po śladach na śniegu rozpoczęli pościg. Wcześniej żołnierze podzielili ekwipunek (materiały wybuchowe, amunicja, akumulatory do radiostacji, żywność) na 4 części i ukryli w różnych miejscach. W czasie ucieczki porzucili ciepłą odzież, zapasy żywności i inne cięższe przedmioty z wyjątkiem broni i radiostacji. Ogniem broni maszynowej udało im się przerwać krąg i uciec, ale warunki służby w dalszym ciągu mieli złe. Samoloty patrolowały lasy. Żołnierze spali w lesie pod spadochronami, przysypując je warstwą śniegu. Nocą temperatura dochodziła do -15 °C. Rzadko rozpalali ogniska, nie myli się i długo nie zmieniali bielizny.
Pomimo tak trudnej sytuacji żołnierze rozpoczęli skuteczne działania. Wylądowali w mundurach Wojska Polskiego, ale mieli także ubrania cywilne ze znakami niemieckich firm krawieckich oraz fałszywe dokumenty. Grupa zdobyła jednak mundury niemieckie i pod taką przykrywką na drogach polowała na żołnierzy niemieckich. Szczególnie od złapanych oficerów uzyskiwano cenne wiadomości, np. wiele dokumentów i map z naniesionymi umocnieniami i pozycjami niemieckich wojsk. Grupa podszywała się także pod patrol żołnierzy przeciwnika i w ten sposób zdobywała ważne wiadomości o sytuacji wroga. Kpr. Sawicki był jedynym w grupie, który znał znak wywoławczy i szyfr. Jednym razem przekazywany meldunek był tak długi, że kpr. Sawicki zdecydował się podzielić jego nadawanie na dwie części, gdyż całe ciągłe nadanie doprowadziłoby do namierzenia radiostacji. Po wyczerpaniu baterii grupa powróciła na miejsce zrzutu. Okazało się, że Niemcy znaleźli dwie kryjówki z zapasami, ale pozostałe dwie były nienaruszone.
Grupa często przemieszczała się w ciągu jednego dnia na duże odległości, np. docierając do Gorzowa Wielkopolskiego, rozpoznając kolejne miejscowości, za co dostała pochwałę. Trzykrotnie udało im się wejść do Twierdzy Kostrzyn, udając niemieckich robotników. Po rozpoczęciu operacji wiślańsko-odrzańskiej działania grupy były jeszcze śmielsze, np. zdobywała wieści podszywając się pod niemieckich dezerterów z Wehrmachtu. Grupa stosowała także dywersję, wysadzając pociągi z transportami wojskowymi i słupy wysokiego napięcia, lecz działania te były ograniczone małą ilością ładunków wybuchowych oraz możliwością niepotrzebnego ujawnienia grupy, której głównym zadaniem był wywiad. Unikano wytropienia dzięki częstej zmianie obszarów postoju, dużej ruchliwości i wykonywaniu zadań na terenie odległym od miejsc wypoczynku.
Kostrzyn nad Odrą był dość ważnym punktem na drodze frontu do Berlina. Dalej znajdują się Wzgórza Żelowskie i już przedpole Berlina. Było to miejsce strategiczne, które w razie potrzeby mogło stać się groźnym punktem oporu. Jest to stara twierdza z węzłem 7 linii kolejowych i ujściem Warty do Odry. Strona radziecka miała tylko miałkie wiadomości, bez aktualnej sytuacji. Dzięki polskim żołnierzom dowództwo 1 Frontu Białoruskiego otrzymało wiele istotnych danych na temat umiejscowienia składów amunicji i paliw, lotnisk polowych oraz jednostek wojskowych wchodzących w skład kostrzyńskiego garnizonu. Przekazane wiadomości ułatwiły planowanie i walki w obszarze środkowego Nadodrza.
Grupa zakończyła działalność na początku lutego 1945, po dojściu 1 Frontu Białoruskiego do Odry.
Po wojnie.
Po utworzeniu KBW został oficerem informacji korpusu w Warszawie, 1 maja 1945 przeniesiono go do Gdańska jako dowódca kompanii łączności, a od 1 września 1945 do 1 września 1946 dowódca plutonu ochrony dowództwa tamtejszego KBW. W 1945 w rejonie Spały brał udział w walkach z oddziałami NSZ, w 1946 z oddziałami 5 Wileńskiej Brygady AK w Borach Tucholskich i w 1947 z grupami NSZ w rejonie Bydgoszczy. 28 sierpnia 1946 jako dowódca plutonu egzekucyjnego zastrzelił sanitariuszkę 5 Wileńskiej Brygady AK Danutę Siedzikównę i dowódcę patrolu dywersyjnego tej brygady Feliksa Selmanowicza. Od 1 września 1946 do 20 listopada 1947 był pomocnikiem szefa sztabu ds. wywiadowczo-śledczych Wojsk Bezpieczeństwa Wewnętrznego w Gdańsku, następnie do 22 grudnia 1948 oficerem dochodzeniowym 13 pułku KBW w Gdańsku, a od 22 grudnia 1948 do 18 stycznia 1950 referentem sekcji operacyjno-rozpoznawczej KBW w Gdańsku, w której był także sekretarzem POP PZPR. W latach 1947-1949 uczył się w gimnazjum i liceum dla dorosłych w Gdańsku. Od 18 stycznia do 18 października 1950 był szefem sekcji i zastępcą inspektora ochrony Wojewódzkiego Inspektoratu Ochrony KBW w Bydgoszczy, od 18 października 1950 do 12 maja 1952 inspektorem ochrony 9 pułku WIO KBW w Bydgoszczy, następnie szefem tego inspektoratu, a od 15 sierpnia do 14 grudnia 1954 szefem WIO 11 pułku KBW w Jeleniej Górze w stopniu majora, 8 maja 1956 zakończył czynną służbę wojskową. W 1967 ukończył studia administracyjne na Uniwersytecie Wrocławskim. 22 kwietnia 1970 otrzymał stopień podpułkownika. Został pochowany na Cmentarzu Grabiszyńskim.
Upamiętnienie.
W Chartowie znajduje się kamień upamiętniający miejsce lądowania grupy zwiadowców spadochronowych Armii Polskiej 27 listopada 1944, na którego tablicy był wymieniony kpr. Franciszek Sawicki. Kamień został ustawiony w 1984 roku, w 40 rocznicę lądowania. Corocznie pod tym pomnikiem w rocznicę lądowania odbywa się uroczyste składanie kwiatów. W 2018 roku uroczystość odwołano, aczkolwiek kwiaty w rocznicę zostały złożone. W lipcu 2019 tablica z pomnika została usunięta, kamień upamiętniający zwiadowców pozostał bez tablicy.

</doc>
<doc id="4228109" url="https://pl.wikipedia.org/wiki?curid=4228109" title="LOST">
LOST



</doc>
<doc id="4228112" url="https://pl.wikipedia.org/wiki?curid=4228112" title="Ksiądz (film)">
Ksiądz (film)



</doc>
<doc id="4228114" url="https://pl.wikipedia.org/wiki?curid=4228114" title="Imre Sarkadi">
Imre Sarkadi

Imre Sarkadi (ur. 13 sierpnia 1921 w Debreczynie, zm. 12 kwietnia 1961 w Budapeszcie) – węgierski prozaik i dramatopisarz.
Życiorys.
Pisał opowiadania o konfliktach społecznych powojennej węgierskiej wsi, m.in. "Barta Mihály szerencséje" ("Szczęście Michała Barty") z 1952, a także mikropowieści "Tchórzostwo" (1962, wyd. pol. 1964) i dramaty na temat kryzysu moralnego i samotności człowieka we współczesnym świecie, m.in. "Szymon Słupnik" (1962, wyd. pol. 1976), "Utracony raj" (1962, wyd. pol. w "Antologii współczesnego dramatu węgierskiego" z 1982), "Kelemen" (1973, wyst. pol. 1979). Zmarł śmiercią samobójczą. W 1956 Zoltán Fábri na podstawie jego powieści nakręcił film "Karuzela miłości", a w 1961 film "Bestia". W 1962 Károly Makk wyreżyserował filmową adaptację jego dramatu "Utracony raj".

</doc>
<doc id="4228117" url="https://pl.wikipedia.org/wiki?curid=4228117" title="Zygmunt Leśnodorski">
Zygmunt Leśnodorski

Zygmunt Leśnodorski (ur. 15 lutego 1907 w Tarnowie, zm. 2 lipca 1953 w Krakowie) – polski nauczyciel, literat, krytyk i historyk literatury, teatrolog, publicysta, taternik.
Życiorys.
Był synem Gustawa (profesor gimnazjalny) i Marii z domu Owińskiej, bratem Bogusława (historyk).
Ukończył studia polonistyczne na Uniwersytecie Jagiellońskim, uzyskując tytuł doktora. Pełnił stanowisko kierownika literackiego Państwowych Teatrów Dramatycznych w Krakowie w latach 1948-1953 oraz kierownika działu artystycznego w Rozgłośni Krakowskiej Polskiego Radia. Dokonał adaptacji teatralnej powieści "Lalka" autorstwa Bolesława Prusa, wystawionej w 1952.
Został pochowany w grobowcu rodzinnym na Cmentarzu Rakowickim w Krakowie (kwatera XXVIIIa, rząd południowy).
Jego żoną była Aleksandra Leśnodorska, bibliotekarka i nauczycielka.

</doc>
<doc id="4228119" url="https://pl.wikipedia.org/wiki?curid=4228119" title="Sanctus Wanok">
Sanctus Wanok

Sanctus Lino Wanok (ur. 7 kwietnia 1957 w Atyak-Yamo) – ugandyjski duchowny rzymskokatolicki, w latach 2011–2018 biskup Nebbi, od 2019 biskup Lira.
Życiorys.
Święcenia kapłańskie przyjął 27 września 1986 i został inkardynowany do diecezji Arua. Po święceniach został wikariuszem w Nyapei, a w latach 1988-1991 był wykładowcą seminarium w Masace. W latach 1991-1995 studiował biblistykę w Rzymie. Od 1994 był prezbiterem diecezji Nebbi. Po powrocie do kraju objął funkcję wykładowcy seminarium w Ggaba, a w 2006 został proboszczem w Paidha oraz wikariuszem generalnym diecezji.
8 lutego 2011 został prekonizowany biskupem Nebbi. Sakry biskupiej udzielił mu 30 kwietnia 2011 abp John Baptist Odama.
23 listopada 2018 otrzymał nominację na biskupa diecezji Lira, zaś 9 lutego 2019 kanonicznie objął urząd.

</doc>
<doc id="4228120" url="https://pl.wikipedia.org/wiki?curid=4228120" title="Sanctus Lino Wanok">
Sanctus Lino Wanok



</doc>
<doc id="4228121" url="https://pl.wikipedia.org/wiki?curid=4228121" title="Halicyclops aquaesurgentis">
Halicyclops aquaesurgentis

Halicyclops aquaesurgentis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1964 roku przez zoologa Branka Božičia.

</doc>
<doc id="4228122" url="https://pl.wikipedia.org/wiki?curid=4228122" title="Zoltán Fábri">
Zoltán Fábri

Zoltán Fábri, właśc. Zoltán Furtkovics (ur. 15 października 1917 w Budapeszcie, zm. 23 sierpnia 1994 tamże) – węgierski reżyser filmowy i teatralny, scenarzysta i scenograf.
Życiorys.
Przed II wojną światową ukończył szkołę średnią, a po wojnie - Akademię Sztuk Pięknych. Później związał się z teatrem i pracował w Akademii Teatru i Sztuki Filmowej. Początkowo był scenografem, aktorem i reżyserem teatralnym, tworzył również ilustracje do książek, został głównym reżyserem Teatru Węgierskiego (Magyar Theatre), w 1947 został członkiem Teatru Narodowego w Budapeszcie. Od 1950 pracował w wytwórni filmowej jako dyrektor artystyczny, okazjonalnie pisał scenariusze. W 1952 wyreżyserował film "Burza". 
Tworzył głównie filmy o tematyce społecznej i politycznej. Do jego najwybitniejszych dzieł należą: "Karuzela miłości" (1956, na podstawie powieści Imre Sarkadiego), "Mecz w piekle" (1961), "Dwadzieścia godzin" (1965), "Chłopcy z placu Broni" (1969), "Rodzina Toth" (1969), "Piąta pieczęć" (1976), "Węgrzy" (1978) i "Requiem" (1981).

</doc>
<doc id="4228125" url="https://pl.wikipedia.org/wiki?curid=4228125" title="PKS Leżajsk">
PKS Leżajsk



</doc>
<doc id="4228126" url="https://pl.wikipedia.org/wiki?curid=4228126" title="Halicyclops laminifer">
Halicyclops laminifer

Halicyclops laminifer, – gatunek widłonogów z rodziny Cyclopidae. Nazwa naukowa tych skorupiaków została opublikowana w 1982 roku przez biologa Hansa-Volkmara Herbsta. Gatunek ten został ujęty w Katalogu Życia.

</doc>
<doc id="4228129" url="https://pl.wikipedia.org/wiki?curid=4228129" title="PKS Ostrowiec Świętokrzyski">
PKS Ostrowiec Świętokrzyski



</doc>
<doc id="4228131" url="https://pl.wikipedia.org/wiki?curid=4228131" title="PKS Żary">
PKS Żary



</doc>
<doc id="4228132" url="https://pl.wikipedia.org/wiki?curid=4228132" title="PKS Gniezno">
PKS Gniezno



</doc>
<doc id="4228133" url="https://pl.wikipedia.org/wiki?curid=4228133" title="PKS Kalisz">
PKS Kalisz



</doc>
<doc id="4228134" url="https://pl.wikipedia.org/wiki?curid=4228134" title="Halicyclops stocki">
Halicyclops stocki

Halicyclops stocki – gatunek widłonogów z rodziny Cyclopidae. Nazwa naukowa tych skorupiaków została opublikowana w 1962 roku przez biologa Hansa-Volkmara Herbsta.

</doc>
<doc id="4228137" url="https://pl.wikipedia.org/wiki?curid=4228137" title="Ctenosaura alfredschmidti">
Ctenosaura alfredschmidti



</doc>
<doc id="4228139" url="https://pl.wikipedia.org/wiki?curid=4228139" title="Halicyclops reunionensis">
Halicyclops reunionensis

Halicyclops reunionensis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1964 roku przez zoologa Branka Božičia.

</doc>
<doc id="4228140" url="https://pl.wikipedia.org/wiki?curid=4228140" title="Davon Reed">
Davon Reed

Davon Malcolm Reed (ur. 11 czerwca 1995 w Ewing) – amerykański koszykarz, występujący na pozycji rzucającego obrońcy, obecnie zawodnik Los Angeles Lakers.
W 2016 wystąpił w turnieju Adidas Nations Counselors.
17 października 2018 został zwolniony przez Phoenix Suns, a jego miejsce w składzie zajął Jamal Crawford. 2 dni później podpisał umowę z Indianą Pacers na występy zarówno w NBA, jak i zespole G-League – Fort Wayne Mad Ants.
4 września 2019 zawarł kontrakt z Miami Heat. 19 października opuścił klub.
4 grudnia 2021 podpisał 10-dniową umowę z Denver Nuggets. 9 stycznia 2022 zawarł kontrakt z Nuggets na występy w NBA oraz zespole G-League – Grand Rapids Gold. 9 lutego 2023 został wytransferowany do Los Angeles Lakers.

</doc>
<doc id="4228149" url="https://pl.wikipedia.org/wiki?curid=4228149" title="Violetta Julkowska">
Violetta Julkowska

Violetta Julkowska (ur. 1961) – polska historyk, specjalizująca się w historii historiografii i dydaktyce historii. Nauczycielka akademicka związana z Uniwersytetem im. Adama Mickiewicza w Poznaniu.
Życiorys.
Absolwentka Instytutu Historii Uniwersytetu im. Adama Mickiewicza. W 1996 roku uzyskała stopień naukowy doktora, pracując pod kierunkiem Marii Kujawskiej na UAM na podstawie pracy "Retoryka w syntezach historycznych Joachima Lelewela". Habilitacja w 2010 ("Historia dla wyobraźni. Recepcja i interpretacja pisarstwa historycznego Karola Szajnochy"). 11 maja 2020, postanowieniem Prezydenta RP, otrzymała tytuł naukowy profesora. Jest profesorem zatrudnioną w Zakładzie Dydaktyki Historii na Wydziale Historii Uniwersytetu im. Adama Mickiewicza w Poznaniu. Autorka wielu podręczników i poradników dydaktycznych z historii dla szkół podstawowych i gimnazjalnych. Jest członkiem: Polskiego Towarzystwa Historycznego, Towarzystwa Historiograficznego, Prezydium Wspólnej Polsko-Niemieckiej Komisji Podręcznikowej, Poznańskiego Towarzystwa Przyjaciół Nauk, Leszczyńskiego Towarzystwa Naukowego.

</doc>
<doc id="4228152" url="https://pl.wikipedia.org/wiki?curid=4228152" title="Halicyclops ariakensis">
Halicyclops ariakensis

Halicyclops ariakensis – gatunek widłonogów z rodziny Cyclopidae. Nazwa naukowa tych skorupiaków została opublikowana w 2009 roku przez japońskich zoologów Hiroshiego Ueda i Hidefumiego Nagai.

</doc>
<doc id="4228160" url="https://pl.wikipedia.org/wiki?curid=4228160" title="Mistrzostwa Czech w piłce nożnej mężczyzn">
Mistrzostwa Czech w piłce nożnej mężczyzn

Mistrzostwa Czech w piłce nożnej (czes. "Mistrovství Česka ve fotbale") – rozgrywki piłkarskie, prowadzone cyklicznie – corocznie lub co sezonowo (na przełomie dwóch lat kalendarzowych) – mające na celu wyłonienie najlepszej męskiej drużyny w Czechach.
Historia.
Mistrzostwa Czech w piłce nożnej oficjalne rozgrywane są od 1993 roku. Obecnie rozgrywki odbywają się w wielopoziomowych ligach: 1. liga, 2. liga, 3. liga oraz niższych klasach regionalnych.
W 1892 w Pradze powstał pierwszy czeski klub piłkarski SK Slavia Praha oraz niemiecki Deutscher FC Prag, potem następne. W latach 1896–1902 były organizowane Mistrzostwa Czech i Moraw, a od 1903 roku Mistrzostwa Czeskiego Związku Futbolowego (ČSF). Były to rozgrywki regionalne, ponieważ Czechy były pod panowaniem Austro-Węgier. Po rozpadzie Austro-Węgier, Czechy razem ze Słowacją 28 października 1918 ogłosiła powstanie Czechosłowacji. Po założeniu czechosłowackiej federacji piłkarskiej – ČSSF (czes. "Československý svaz footballový") w 1921 roku (od 1901 funkcjonował czeski ČSF – "Český svaz footballový"), rozpoczął się proces zorganizowania pierwszych ligowych Mistrzostw Czechosłowacji w sezonie 1925. W latach 1918–1924 nadal były prowadzone Mistrzostwa Czeskiego Związku Futbolowego (ČSF). Od 1925 organizowane mistrzostwa Czechosłowacji, jednak aż do 1933 żaden zespół słowacki nie uczestniczył w mistrzostwach Czechosłowacji. W tym też okresie zespoły słowackie grały we własnej nieoficjalnej lidze. W 1934 po reorganizacji piłkarskich mistrzostw w Asociacni Liga i założeniu krajowej Statni Liga słowackie zespoły wróciły do rozgrywek o mistrzostwo Czechosłowacji.
30 września 1938 roku na mocy układu monachijskiego Niemcy zaanektowały Kraj Sudetów. 16 marca 1939 roku na ziemiach czeskich znajdujących się pod okupacją Trzeciej Rzeszy utworzono Protektorat Czech i Moraw pod przywództwem Emila Háchy. W tym też czasie kluby czeskie organizowały mistrzostwa Czech i Moraw. Mistrzostwa Słowacji zostały zdominowane przez SK Slavia Praga, który w ciągu 6 lat zdobył 4 razy tytuł mistrza i 2 razy wicemistrza.
Wiosną 1945 Czechy wraz z ofensywą wojsk sowieckich wróciły w skład Czechosłowacji, a kluby czeskie po wyzwoleniu kraju od niemieckich wojsk ponownie uczestniczyły w rozgrywkach o mistrzostwo Czechosłowacji w najwyższej lidze, zwanej Státní liga. Były tylko dwie zmiany formatu ligi – w 1948 roku na system wiosna-jesień, a w 1957 roku liga z powrotem wróciła do systemu jesienno-wiosennego, który jest używany w większości krajów europejskich.
1 stycznia 1993 nastąpił pokojowy podział Czechosłowacji na dwa suwerenne państwa.
Rozgrywki zawodowej 1. ligi zainaugurowano w sezonie 1993/94.
Statystyka.
Klasyfikacja według klubów.
W dotychczasowej historii Mistrzostw Czech na podium oficjalnie stawało w sumie 12 drużyn. Liderem klasyfikacji jest AC Sparta Praga, która zdobyła 12 tytułów mistrzowskich.
Stan po sezonie 2021/2022.
Klasyfikacja według miast.
Siedziby klubów: Stan po sezonie 2021/2022.
Uczestnicy.
Są 32 zespoły, które wzięli udział w 25 sezonach Mistrzostw Czech, które były prowadzone od 1993/94 aż do sezonu 2017/18 łącznie. Tylko Sparta Praga, Slavia Praga i Slovan Liberec były zawsze obecne w każdej edycji.
Pogrubione zespoły biorące udział w sezonie 2017/18.

</doc>
<doc id="4228177" url="https://pl.wikipedia.org/wiki?curid=4228177" title="James Odongo">
James Odongo

James Odongo (ur. 27 marca 1931 w Molo, zm. 4 grudnia 2020 w Kampali) – ugandyjski duchowny rzymskokatolicki, od 1985 ordynariusz polowy Ugandy. W latach 1965–1968 biskup pomocniczy Tororo, następnie biskup Tororo, od 1999 arcybiskup. Funkcję tę pełnił do 2007. Uczestnik Soboru Watykańskiego II.

</doc>
<doc id="4228181" url="https://pl.wikipedia.org/wiki?curid=4228181" title="Berlin (Kanada)">
Berlin (Kanada)



</doc>
<doc id="4228183" url="https://pl.wikipedia.org/wiki?curid=4228183" title="Pług wahadłowy">
Pług wahadłowy

Pług wahadłowy – rodzaj pługa do orki bezzagonowej. Jest to pług, w którym korpusy płużne mogą być ustawiane hydraulicznie do pracy prawo- lub lewostronnej.
Pługi wahadłowe, wraz z pługami obracalnymi, przeznaczone są do orki bezzagonowej. Jednak w przeciwieństwie do pługów obracalnych, które mają podwójne korpusy płużne, pługi wahadłowe posiadają tylko jeden zestaw korpusów. Mają też bardziej zwartą oraz trwałą budowę i nie zawierają skomplikowanego mechanizmu obrotowego.
Konstrukcja korpusu pługa wahadłowego jest inna niż w klasycznych pługach lemieszowych – odkładnica cylindryczna nie ma charakterystycznego wygięcia, zaś lemiesz jest dwustronny. Korpus tego rodzaju daje możliwość podcinania i odkładania skiby w obie strony względem kierunku ruchu maszyny. Umożliwia to rama wychylna, połączona przegubowo z ramą główną, której położenie zmieniane jest siłownikiem hydraulicznym zasilanym z zewnętrznego układu hydraulicznego ciągnika. Ramę można wychylać w prawo lub lewo od kierunku ruchu agregatu, uzyskując zmianę kierunku odkładania skib.
Odkładnice w pługach wahadłowych, krótsze niż w klasycznych, nie prowadzą skiby do całkowitego odwrócenia, lecz nadają jej rozpęd potrzebny do odwrócenia. W celu zmniejszenia oporów gleby odkładnica może być pokryta tworzywem sztucznym, wzmocnionym listwami i płytkami.

</doc>
<doc id="4228185" url="https://pl.wikipedia.org/wiki?curid=4228185" title="Jak Kaczorek grajek został piłkarzem">
Jak Kaczorek grajek został piłkarzem



</doc>
<doc id="4228194" url="https://pl.wikipedia.org/wiki?curid=4228194" title="Dominik Radziwiłł">
Dominik Radziwiłł



</doc>
<doc id="4228202" url="https://pl.wikipedia.org/wiki?curid=4228202" title="Artur Popławski">
Artur Popławski



</doc>
<doc id="4228210" url="https://pl.wikipedia.org/wiki?curid=4228210" title="Magdalena Kalicińska">
Magdalena Kalicińska

Magdalena Kalicińska (ur. 1944 w Bochni) – artysta konserwator sztuki, nauczyciel akademicki, adiunkt.
Życiorys.
Córka Mieczysława Kalicińskiego (prawnika) i prof. Janiny Kalicińskiej.
W 1970 uzyskała dyplom z wyróżnieniem w Studium Konserwacji Dzieł Sztuki na Wydziale Malarstwa ASP w Krakowie. Od 1973 współpracuje z Zakładem Fotogrametrii i Teledeteksji AGH w Krakowie (badania nad fotogrametrią jako metodą dokumentacji konserwatorskiej). W latach 1978–1979 ukończyła Podyplomowe Studia Pedagogiczne na UJ w Krakowie. W 1981 obroniła pracę dokorską. Od 1972 współpracowała z Wydziałem Konserwacji i Rekonstrukcji Dzieł Sztuki ASP w Krakowie (od 1973 jako pracownik etatowy). W latach 1975–1982 była kierownikiem Pracowni Inwentaryzacji i Kopii Malowideł Ściennych i Rzeźby Architektonicznej. Od 1982 jest adiunktem, kierownikiem Pracowni Dokumentacji Wydziału Konserwacji i Restauracji Dzieł Sztuki ASP w Krakowie.
Magdalena Kalicińska jest specjalistą w zakresie konserwacji malarstwa ściennego i sztalugowego na drewnie i płótnie (obrazy F. la Roya, M. Kellera, F.K. Langa, S. Gierasimowa, A. Gierymskiego, T. Aksentowicza, J. Stanisławskiego, A. Karpińskiego, W. Tetmajera, W. i J. Kossaków, V. Hoffmana, K. Mikulskiego, z kręgu Teniersa), rzeźby drewnianej oraz zabytkowej snycerki. Brała udział w pracach wielu zespołów konserwatorskich. Zrealizowała ponad 100 prac konserwatorskich, m.in. prace badawczo-poszukiwawcze gotyckich malowideł ściennych w prezbiterium kościoła parafialnego w Prandocinie (1974), inwentaryzacja i konserwacja włoskich fresków z XIV w. w kaplicy królewskiej w kościele parafialnym w Niepołomicach (1976–1986), konserwacja obrazu Jana Styki stanowiącego szkic do „Panoramy Racławickiej” (1977), konserwacja wczesnobarokowego ołtarza głównego z XVII w. w kościele parafialnym we Włoszczowie (1991–1992). Opracowała program i realizację kompleksowej konserwacji gotyckiego kościoła farnego św. Andrzeja Apostoła w Olkuszu zwieńczone wielotomową dokumentacją konserwatorską (1992–1997). Prowadziła prace badawcze i konserwatorskie przy wystroju rzeźbiarskim i malowideł ściennych wnętrza kolegiaty św. Anny w Krakowie (1994–1995) oraz prace konserwatorskie, badawcze i indentyfikacyjno-naprawcze przy XV-wiecznym Poliptyku Olkuskim (1995–1997). Od 1996 prowadzi kompleksowe prace konserwatorskie we wnętrzu późnobarokowego kościoła pijarów w Krakowie. W 2014 kierowała zespołem konserwacyjnym przy malowidłach ściennych z przełomu XVII–XVIII w. w tzw. Dworku Łowczego w Krakowie przy ul. Kościuszki.
Obecnie żyje w Krakowie, zajmując się prywatnie konserwacją obrazów sztalugowych i rzeźby polichromowanej.
Prace naukowe: dwie książki, artykuły nt. metod konserwacji dzieł sztuki i współczesnych metod dokumentacji konserwatorskich.

</doc>
<doc id="4228214" url="https://pl.wikipedia.org/wiki?curid=4228214" title="Günther Brocker">
Günther Brocker



</doc>
<doc id="4228216" url="https://pl.wikipedia.org/wiki?curid=4228216" title="Linia kolejowa Halle Klaustor – Hettstedt">
Linia kolejowa Halle Klaustor – Hettstedt

Linia kolejowa Halle Klaustor – Hettstedt – dawna niezelektryfikowana linia kolejowa w kraju związkowym Saksonia-Anhalt, w Niemczech. Łączyła stację Halle (Saale) Klaustor z Hettstedt. 

</doc>
<doc id="4228224" url="https://pl.wikipedia.org/wiki?curid=4228224" title="Baaghi 2">
Baaghi 2

Baaghi 2 to indyjski film fabularny z 2018 roku, którego reżyserem jest Ahmed Khan. Sequel filmu "Baaghi" z roku 2016, remake telugujęzycznej produkcji "Kshanam" (2016).
Produkcja.
Zdjęcia do filmu ruszyły 8 sierpnia 2017 roku. "Baaghi 2" kręcony był między innymi w Mumbaju, Pune, Manali, Goa i Ladakh, a także na terenie Tajlandii i Chin. W filmie znajduje się scena, w której bohater grany przez Tigera Shroffa jest przesłuchiwany i zostaje związany: rozebrany, poddawany jest brutalnym torturom. Shroff był kompletnie nagi, gdy kręcono tę sekwencję.
Wydanie filmu.
Trailer filmu wzbudził olbrzymie zainteresowanie internautów i w ciągu doby od momentu, gdy pojawił się na YouTubie, został obejrzany ponad sześćdziesiąt milionów razy. 23 marca 2018 odbyła się premiera obrazu w Omanie, w tydzień później − w Indiach, Stanach Zjednoczonych, Szwecji, Danii i Francji.
Opinie.
Albert Nowicki ("Yippee-ki-yay!") pisał: "Doszlifowana choreografia i piękne lokacje zdjęciowe nie budują udanego projektu. Klęska filmu – o której spokojnie można mówić – jest logiczną konsekwencją jego licznych wad. Najbardziej kardynalna z nich to nieciekawy, usłany schematyzmem scenariusz." Saibal Chatterjee (ndtv.com) uznał film za "dwuipółgodzinny pokaz kaskaderski". Według Anny Vetticad (firstpost.com), "Baaghi 2" to dzieło "z rzadka przepełnione napięciem, w znacznej mierze mechaniczne".

</doc>
<doc id="4228229" url="https://pl.wikipedia.org/wiki?curid=4228229" title="Żyli sobie Och i Ach">
Żyli sobie Och i Ach

Żyli sobie Och i Ach (ros. Ох и Ах) – radziecki krótkometrażowy film animowany z 1975 roku w reżyserii Jurija Prytkowa. Scenariusz napisała Ludmiła Zubkowa. Optymista "Ach" i pesymista "Och" patrzą na wszystko z przeciwnych stron. Kontynuacją filmu jest "Och i Ach wędrują w świat" z 1977 roku.

</doc>
<doc id="4228235" url="https://pl.wikipedia.org/wiki?curid=4228235" title="Narciarstwo alpejskie na Zimowych Igrzyskach Olimpijskich 2018 – slalom mężczyzn">
Narciarstwo alpejskie na Zimowych Igrzyskach Olimpijskich 2018 – slalom mężczyzn

Slalom mężczyzn – jedna z konkurencji rozgrywana w ramach narciarstwa alpejskiego na Zimowych Igrzyskach Olimpijskich 2018.
Zawody zostały przeprowadzone 22 lutego 2018 w ośrodku narciarskim Yongpyong, umiejscowionym w Pjongczangu.
Do startu zgłoszonych zostało stu ośmiu zawodników, zawody ukończyło czterdziestu trzech, a spośród nich najlepszy okazał się Szwed André Myhrer.

</doc>
<doc id="4228237" url="https://pl.wikipedia.org/wiki?curid=4228237" title="Narciarstwo alpejskie na Zimowych Igrzyskach Olimpijskich 2018 - slalom mężczyzn">
Narciarstwo alpejskie na Zimowych Igrzyskach Olimpijskich 2018 - slalom mężczyzn



</doc>
<doc id="4228238" url="https://pl.wikipedia.org/wiki?curid=4228238" title="Tadeusz Brudzyński">
Tadeusz Brudzyński

Tadeusz Brudzyński (ur. 9 lipca 1956 w Warszawie, zm. 5 kwietnia 1996 w Paryżu) – artysta malarz.
Życiorys.
"Źródło: "
Był synem Andrzeja Brudzyńskiego i Hanny z Karczewskich.
Oboje rodzice byli w AK, ojciec w oddziale w Puszczy Kampinoskiej, a matka sanitariuszką w oddziale „Parasol”. Wnuk pisarza Jana Karczewskiego.
Tadeusz chodził do szkoły podstawowej na Mokotowie, ale przed jej ukończeniem wyjechał z rodzicami na trzy lata do Kinszasy, gdzie nauczył się doskonale francuskiego. Po powrocie do Polski chodził do Liceum im. Narcyzy Żmichowskiej, a po maturze w roku 1975 rozpoczął studia artystyczne w Tuluzie. Po roku przeniósł się na warszawską ASP, gdzie studiował w pracowni prof. Jacka Sienickiego. Studia skończył w roku 1980. W roku 1983 wyjechał na stałe do Paryża. Po kilku miesiącach dostał pierwszą pracownię w Cité Internationale des Arts, co umożliwiło mu pracę i organizację pierwszej wystawy we Francji.
Zmarł nagle 5 kwietnia 1996 roku. Został pochowany w grobie rodzinnym w Zawadach koło Żelazowej Woli.
Wystawy.
"Źródło: " 

</doc>
<doc id="4228245" url="https://pl.wikipedia.org/wiki?curid=4228245" title="68. Międzynarodowy Festiwal Filmowy w Berlinie">
68. Międzynarodowy Festiwal Filmowy w Berlinie

68. Międzynarodowy Festiwal Filmowy w Berlinie odbył się w dniach 15-25 lutego 2018 roku. Imprezę otworzył pokaz amerykańskiej animacji "Wyspa psów" w reżyserii Wesa Andersona. W konkursie głównym zaprezentowano 19 filmów pochodzących z 13 różnych krajów.
Jury pod przewodnictwem niemieckiego reżysera Toma Tykwera przyznało nagrodę główną festiwalu, Złotego Niedźwiedzia, rumuńskiemu filmowi "Touch Me Not" w reżyserii Adiny Pintilie. Drugą nagrodę w konkursie głównym, Srebrnego Niedźwiedzia – Grand Prix Jury, przyznano polskiemu obrazowi "Twarz" w reżyserii Małgorzaty Szumowskiej.
Honorowego Złotego Niedźwiedzia za całokształt twórczości odebrał amerykański aktor Willem Dafoe.
Selekcja oficjalna.
Konkurs główny.
Następujące filmy zostały wyselekcjonowane do udziału w konkursie głównym o Złotego Niedźwiedzia i Srebrne Niedźwiedzie:
Pokazy pozakonkursowe.
Następujące filmy zostały wyświetlone na festiwalu w ramach pokazów pozakonkursowych:

</doc>
<doc id="4228246" url="https://pl.wikipedia.org/wiki?curid=4228246" title="Włodzimierz Pawlak">
Włodzimierz Pawlak

Włodzimierz Pawlak (ur. 15 kwietnia 1957 w Korytowie k. Żyrardowa) – polski malarz, performer, poeta, teoretyk sztuki i pedagog.
Życiorys.
W latach 1980–1985 studiował w Warszawskiej Akademii Sztuk Pięknych, dyplom uzyskał w pracowni Rajmunda Ziemskiego. W trakcie studiów założył grupę artystyczną „Gruppa”, nawiązując współpracę z Ryszardem Grzybem, Pawłem Kowalewskim, Jarosławem Modzelewskim, Markiem Sobczykiem i Ryszardem Woźniakiem. Od 1984 roku wraz z Gruppą wydawał czasopismo „Oj Dobrze Już”. Dwa lata później zaczął wykładać na macierzystej uczelni. Prace z pierwszej połowy lat 80. były silnie zakorzenione w problematyce społeczno-politycznej, stanowiły pełen ironii i specyficznego humoru komentarz do sytuacji w kraju. Po tej fazie twórczości odwołującej się bezpośrednio do otaczającej artystę rzeczywistości powrócił on do refleksji teoretycznej, analizy formy, koloru, faktury. Tworzył prace monochromatyczne, eksperymentował z linią odciskaną przez zamoczony w farbie sznurek, malował obrazy składające się z grubych wałków wyciśniętej kolorowej farby. W jego dziełach można znaleźć bardzo wiele odwołań do mistrzów malarstwa, wchodzi w dialogi z Władysławem Strzemińskim, Kazimierzem Malewiczem i Romanem Opałką.

</doc>
<doc id="4228255" url="https://pl.wikipedia.org/wiki?curid=4228255" title="Beata Śliwka">
Beata Śliwka



</doc>
<doc id="4228257" url="https://pl.wikipedia.org/wiki?curid=4228257" title="Dekanat hancewicki">
Dekanat hancewicki

Dekanat hancewicki – jeden z ośmiu dekanatów wchodzących w skład eparchii pińskiej i łuninieckiej Egzarchatu Białoruskiego Patriarchatu Moskiewskiego.

</doc>
<doc id="4228258" url="https://pl.wikipedia.org/wiki?curid=4228258" title="Alczeringa">
Alczeringa



</doc>
<doc id="4228260" url="https://pl.wikipedia.org/wiki?curid=4228260" title="Alcziranga">
Alcziranga



</doc>
<doc id="4228261" url="https://pl.wikipedia.org/wiki?curid=4228261" title="Altjeringa">
Altjeringa



</doc>
<doc id="4228270" url="https://pl.wikipedia.org/wiki?curid=4228270" title="Milton Tróccoli">
Milton Tróccoli

Milton Luis Tróccoli Cebedio (ur. 3 marca 1964 w Montevideo) – urugwajski duchowny rzymskokatolicki, od 2018 biskup Maldonado-Punta del Este.
Życiorys.
Święcenia prezbiteratu przyjął 8 maja 1988 i został inkardynowany do archidiecezji Montevideo. Pracował głównie jako duszpasterz parafialny, był także m.in. rektorem seminarium w Montevideo oraz wikariuszem biskupim ds. duszpasterstwa powołań i do spraw duszpasterskich.
27 listopada 2009 został prekonizowany biskupem pomocniczym Montevideo ze stolicą tytularną "Munatiana". Sakry biskupiej udzielił mu 20 grudnia 2009 abp Nicolás Cotugno.
W 2016 został wybrany sekretarzem generalnym urugwajskiej Konferencji Episkopatu.
15 czerwca 2018 został mianowany biskupem Maldonado-Punta del Este (od 2 marca 2020 Maldonado-Punta del Este-Minas).
Bibliografia.
 

</doc>
<doc id="4228282" url="https://pl.wikipedia.org/wiki?curid=4228282" title="Francisco Aznar">
Francisco Aznar

Francisco Aznar y García (ur. 1834 w Saragossie, zm. 1911 w Madrycie) – hiszpański malarz, ilustrator i rytownik. Zajmował się malarstwem historycznym, dekoracyjnym i portretem.
Kształcił się w Akademii Sztuk Pięknych św. Łukasza w Saragossie, a następnie w szkole zależnej od madryckiej Akademii Sztuk Pięknych św. Ferdynanda, której później został członkiem. Uczył się pod kierunkiem malarzy José i Federica Madrazo oraz Carlosa Luisa de Ribery. W 1854 przeniósł się do Rzymu, gdzie studiował. Tu poznał niemieckiego malarza i grafika Johanna Friedricha Overbecka.
Brał udział w hiszpańskiej Krajowej Wystawie Sztuk Pięknych, zdobywając wyróżnienie "cum laude" w kategorii malarskiej w latach 1860 i 1867 oraz medal III klasy w kategorii grawerstwa w 1881. 
Współpracował przy ilustrowanym zbiorze najważniejszych dzieł Akademii Sztuk Pięknych św. Ferdynanda ("Cuadros selectos de la Real Academia de Bellas Artes de San Fernando") wydanym w 1885, wykonując m.in. rysunek na podstawie "Portretu Juana de Villanueva" Goi.

</doc>
<doc id="4228291" url="https://pl.wikipedia.org/wiki?curid=4228291" title="Kozioł-muzykant">
Kozioł-muzykant

Kozioł-muzykant (ros. Козёл-музыкант) – radziecki krótkometrażowy film animowany z 1954 roku w reżyserii Borisa Diożkina według scenariusza Siergieja Michałkowa. 
Animatorzy.
Boris Czani, Fiodor Chitruk, Władimir Arbiekow, Lidija Riezcowa, Wiaczesław Kotionoczkin, Faina Jepifanowa, Boris Stiepancew, Dmitrij Biełow

</doc>
<doc id="4228297" url="https://pl.wikipedia.org/wiki?curid=4228297" title="Ognisty ptak">
Ognisty ptak



</doc>
<doc id="4228301" url="https://pl.wikipedia.org/wiki?curid=4228301" title="Ptak ognisty">
Ptak ognisty



</doc>
<doc id="4228304" url="https://pl.wikipedia.org/wiki?curid=4228304" title="Pascual Alegre y Górriz">
Pascual Alegre y Górriz

Pascual Alegre y Górriz (ur. ? w Walencji, zm. 1879 w Madrycie) – hiszpański rytownik i nauczyciel grawerstwa.
Kształcił się w szkole plastycznej w Madrycie. Zajmował się różnymi technikami druku wklęsłego. W 1868 zdobył medal III klasy na hiszpańskiej Krajowej Wystawie Sztuk Pięknych za rycinę będącą reprodukcją "Chrystusa" Velázqueza. Współpracował przy ilustrowanym zbiorze najważniejszych dzieł Akademii Sztuk Pięknych św. Ferdynanda ("Cuadros selectos de la Real Academia de Bellas Artes de San Fernando") wydanym w 1885, wykonując m.in. rycinę na podstawie "Portretu Juana de Villanueva" Goi.

</doc>
<doc id="4228307" url="https://pl.wikipedia.org/wiki?curid=4228307" title="A. Straube &amp; Sohn">
A. Straube &amp; Sohn

A. Straube &amp; Sohn GmbH – niemiecka drukarnia rodzinna istniejąca w Łobzie od roku 1866 jako firma prywatna, a po 1898 jako spółka z ograniczoną odpowiedzialnością (GmbH), której pierwszym właścicielem był urodzony w Drawsku Pomorskim, a zmarły w Łobzie Adolph Cleophas Straube (1835−1912). Wcześniej od roku 1845 właścicielem tej drukarni był Leitzow, który drukował w latach 1845–1848 pierwszą gazetę powiatową "Kreisblatt für den Kreis Regenwalde". Drukarnia "A. Straube &amp; Sohn" wydawała książki, gazety lokalne (Powiat Regenwalde) i wydawnictwa regionalne, ogłoszenia, zaproszenia oraz formularze kościelne i druki dla zakładów opiekuńczych i szpitala "Bethanien" w Szczecinie.
Drukarnia była kontynuacją istniejących od kilku pokoleń w tej rodzinie tradycji związanych z oprawą, drukiem i handlem książkami. Drukarnię "A. Straube &amp; Sohn" w roku 1937 kupił Arno Richard Marg z Trzebiatowa.
Tradycje rodzinne.
Założyciel drukarni, Adolph Cleophas Straube, miał tylko jednego syna, który przejął interes, oraz kilka córek. Ostatnim właścicielem drukarni do roku 1937 był syn Adolpha, Karl Straube (1870−1943), który nie miał potomka męskiego do przekazania rodzinnego interesu, a tylko jedną córkę, Erikę Augustę Berthę Straube (1900–1971), dla której lekarz z Reska Leopold Arndt zmienił wiarę. Ojcem założyciela drukarni był mistrz introligator Ottomar Moritz Straube (1794−1858) urodzony w Turyngii w miejscowości Altenburg, którego ojciec Anton Gottfried Straube zajmował się handlem książkami. Nie można wykluczyć, że rodzina jest spokrewniona z pierwszym polskim drukarzem Kasprem Straube, który osiadł w tamtych rejonach Niemiec.
Działalność wydawnicza.
Najbardziej znane wydawnictwa drukarni "A. Straube":

</doc>
<doc id="4228308" url="https://pl.wikipedia.org/wiki?curid=4228308" title="Alec Peters">
Alec Peters

Alec Peters (ur. 13 kwietnia 1995 w Washingtonie) – amerykański koszykarz, występujący na pozycjach niskiego lub silnego skrzydłowego, obecnie zawodnik Anadolu Efes Stambuł.
Kariera sportowa.
23 lipca 2018 został zawodnikiem PBK CSKA Moskwa. 6 lipca 2019 dołączył do tureckiego Anadolu Efes Stambuł.

</doc>
<doc id="4228312" url="https://pl.wikipedia.org/wiki?curid=4228312" title="Villy Sørensen">
Villy Sørensen

Villy Sørensen (ur. 13 stycznia 1929 w Kopenhadze, zm. 16 grudnia 2001 tamże) – duński pisarz, główny przedstawiciel tzw. nowego modernizmu w duńskiej prozie.
Życiorys.
W 1953 opublikował swój pierwszy zbiór krótkich opowiadań, "Saere historier"("Przedziwne historie"), w 1955 kolejny, "Ufarlige historier" ("Niegroźne opowieści" - polski wybór ukazał się w 1972 pt. "Przedziwne historie"), a w 1964 zbiór "Formynderfortaellinger" ("Opowieści opiekunów"; polski wybór ukazał się w 1976 w antologiach "Anegdoty losu" i "Buty są ważne"). W latach 1959-1963 redagował czasopismo literackie "Vindrosen". Jego opowiadania były eksperymentalne i często inspirowane motywami biblijnymi oraz legendami, balladami i twórczością Isak Dinesen i pełne odniesień do twórczości Andersena, dzieł Kierkegaarda i Kafki. Tworzył pod silnym wpływem niemieckiego egzystencjalizmu, w szczególności dzieł Heideggera. W 1989 wydał powieść "Apollons oprør. De udødeliges historie" ("Bunt Apollina. Dzieje nieśmiertelnych"). Publikował też studia literackie, głównie o Senece i twórczości Kafki. W 1951 napisał filozoficzny manifest artystyczny "Digtere og daemoner" ("Poeci i demony"), a w 1961 pracę filozoficzną " Hverken-eller" ("Ani-ani"). W latach 1989-1993 pisał dzienniki.

</doc>
<doc id="4228326" url="https://pl.wikipedia.org/wiki?curid=4228326" title="Sven Holm">
Sven Holm

Sven Holm (ur. 4 kwietnia 1940 w Kopenhadze, zm. 11 maja 2019) – duński pisarz.
Życiorys.
W 1961 opublikował swój pierwszy zbiór opowiadań, „Den store fjende” („Wielki wróg”); w tytułowym opowiadaniu opisał, jak wiejski kościół nad urwiskiem stopniowo kruszy się i wpada do morza – wieś jest metaforą społeczeństwa, które wypaczyło się przez politykę i w którym chęć prosperowania stała się najważniejszym celem i spełnieniem człowieka. W opowiadaniu „Det private Liv” („Prywatne życie”) podczas kryzysu małżeńskiego bohater uświadamia sobie, że przedmioty materialne uzurpowały sobie najważniejsze znaczenie w jego życiu. W większości powieści zajmuje się różnymi formami społecznego wykorzystywania – „Syg og munter” („Chory i szczęśliwy”, 1972) traktuje o biedzie, „Jomfrutur” („Podróż panny”) o zepsuciu języka, „Atlanterkysten” (1967) o ignorancji. W 1971 napisał poemat prozą „Syv passioner” („Siedem pasji”) poruszał temat ludzkiego cierpienia i przedstawił utopijną alternatywę dla załamania psychicznego i przewidywanego upadku zachodniego stylu życia.

</doc>
<doc id="4228330" url="https://pl.wikipedia.org/wiki?curid=4228330" title="My (album)">
My (album)



</doc>
<doc id="4228335" url="https://pl.wikipedia.org/wiki?curid=4228335" title="Adam Adamczyk (samorządowiec)">
Adam Adamczyk (samorządowiec)

Adam Adamczyk (ur. 13 września 1947 w Chrzanowie, zm. 25 lutego 2018 w Warszawie) – polski samorządowiec, wieloletni burmistrz Trzebini.
Życiorys.
Był absolwentem Wydziału Budownictwa Lądowego Politechniki Krakowskiej, gdzie w 1979 uzyskał tytuł inżyniera budownictwa. Przez wiele lat piastował stanowiska kierownicze w przedsiębiorstwach budowlanych i komunalnych. Urząd burmistrza Trzebini sprawował w latach 1998–2010 oraz w latach 2014–2018 (zmarł w trakcie kadencji).
Pochowany na cmentarzu parafialnym w Chrzanowie.

</doc>
<doc id="4228341" url="https://pl.wikipedia.org/wiki?curid=4228341" title="Hyalinobatrachium dianae">
Hyalinobatrachium dianae

Hyalinobatrachium dianae – gatunek płaza z rodziny szklenicowatych.
Aktywny nocą gatunek występujący w kostarykańskiej dżungli, w górach Cordillera de Talamanca, na wysokościach między 400 a 900 m n.p.m.
Długość ciała ok. 2,78–2,94 cm, barwa skóry zielona, a wokół oczu biała, charakterystyczny jest brak żółtych kropek na grzbiecie. Odgłosy godowe zbliżone do dźwięków występujących u insektów. Gatunek jest nazywany "Kermitem" ze względu na podobieństwo do tej postaci.
Najbliżej spokrewniony z "Hyalinobatrachium chirripoi". Nazwa gatunkowa pochodzi od imienia matki jednego z odkrywców, Janet Diane Kubicki.

</doc>
<doc id="4228343" url="https://pl.wikipedia.org/wiki?curid=4228343" title="Shaolin Sándor Liu">
Shaolin Sándor Liu

Shaolin Sándor Liu (; ur. 20 listopada 1995 w Budapeszcie) – węgierski łyżwiarz szybki, specjalizujący się w jeździe na torze krótkim. Wielokrotny medalista mistrzostw Europy oraz świata; mistrz olimpijski z Pjongczangu (2018) w konkurencji sztafet.
Życiorys.
Shaolin urodził się w 1995 roku w Budapeszcie jako syn Chińczyka i Węgierki. Trzy lata później na świat przyszedł jego brat Shaoang, wraz z którym zaczął uprawiać pływanie. Obaj bracia porzucili jednak tę dyscyplinę z uwagi na częste przeziębienia. Od 2006 Shaolin i Shaoang zaczęli uprawiać short track.
W 2013 w Warszawie podczas mistrzostw świata juniorów Shaolin zdobył swój pierwszy medal – był to brąz w konkurencji 1000 m. W kolejnym roku, również podczas zawodów juniorskich, tym razem w tureckim Erzurum, Shaolin zdobył złoto w sprinterskiej konkurencji (500 m) oraz brązowe medale w wieloboju i na 1000 m.
Shaolin jest wielokrotnym medalistą mistrzostw świata, jego najlepszym wynikiem na tej imprezie jest złoty medal w Seulu w 2016 na 500 m. Bardzo często stawał także na podium mistrzostw Europy, zwyciężając m.in. na 1000 m w Turynie 2017.
Trzykrotnie zajmował miejsca na podium klasyfikacji generalnej Pucharu Świata (na różnych dystansach w sezonach 2016/17 oraz 2017/18). Dwa razy reprezentował Węgry na zimowych igrzyskach olimpijskich – w Soczi oraz Pjongczangu. Z Korei Południowej przywiózł złoty medal w konkurencji męskiej sztafety na 5000 m. Było to pierwsze złoto w historii występów Węgier na zimowych igrzyskach olimpijskich.
Na Igrzyskach w Pekinie awansował do finału short tracku na 1000 i dojechał pierwszy do mety, ale został zdyskwalifikowany.
Życie osobiste.
Od października 2015 do 2018 roku Shaolin pozostawał w związku ze szkocką łyżwiarką Elise Christie.

</doc>
<doc id="4228345" url="https://pl.wikipedia.org/wiki?curid=4228345" title="Liu Shaolin Sándor">
Liu Shaolin Sándor



</doc>
<doc id="4228349" url="https://pl.wikipedia.org/wiki?curid=4228349" title="Günther Kleiber">
Günther Kleiber

Günther Kleiber (ur. 16 września 1931 w Eula (pow. Borna), zm. 29 marca 2013 w Berlinie) – inżynier, wschodnioniemiecki funkcjonariusz państwowy, m.in. I wicepremier NRD, działacz partyjny SED, członek Biura Politycznego KC SED.
Życiorys.
Syn elektryka i kucharki. Kształcił się w zawodzie elektryka w Elektrowni Węgla Brunatnego ("VEB Braunkohlekraftwerk") w Großzössen-Witznitz (1946-1949). Został członkiem FDGB (1946), FDJ (1947) i SED (1950). Ukończył Szkołę Młodych Aktywistów Landu ("Landesjugendaktivistenschule") w 1949 roku oraz Wojewódzką Szkołę Zawodową w Zwickau ("Bez.-Gewerkschaftsschule") w 1950. Studiował na Wydziale Robotniczo-Chłopskim w Dreźnie ("Arbeiter-und-Bauern-Fakultät Dresden") (1950-1952) oraz na Wydziale Lotnictwa Uniwersytetu w Rostocku (1952-1958), który w 1953 został przeniesiony na Politechnikę Drezdeńską, i gdzie był pracownikiem naukowym w Instytucie Wyposażenia Lotniczego na Wydziale Lotnictwa (1958-1961), oraz w Instytucie Telemetrii i Telekontroli na Wydziale Elektrycznym (1961-1962). Na tejże uczelni był też sekretarzem organizacji wydziałowej SED (1962-1963). Z uczelni przeszedł do aparatu polityczno-państwowego, w którym był m.in. pracownikiem i kierownikiem Wydziału Elektroniki Komitetu Okręgowego SED w Dreźnie (1963-1965), sekretarzem stanu ds. koordynacji i wykorzystania informatyki przy Prezydium Rady Ministrów NRD (1966-1971). Był także deputowanym do Izby Ludowej NRD ("Volkskammer"), członkiem Komitetu Centralnego SED i zastępcą członka Biura Politycznego KC SED. Był również zastępcą (1971-1988) i I zastępcą prezesa Rady Ministrów (1988-1989). Jednocześnie był ministrem przemysłu maszynowego, maszyn rolniczych i środków transportu (1973-1986), a następnie stałym przedstawicielem NRD w RWPG (1986-1988). W 1984 został członkiem Biura Politycznego KC SED, a w 1988 członkiem Narodowej Rady Obrony. Z racji sprawowanych funkcji był „skoszarowany” w partyjno-rządowym osiedlu kierownictwa NRD - Osiedlu Leśnym pod Bernau. 7 listopada 1989 Kleiber zrezygnował ze stanowiska w rządzie NRD, 8 listopada został pozbawiony członkostwa Biura Politycznego KC SED, zaś 3 grudnia usunięty z SED, w grudniu aresztowany oraz osadzony w więzieniu Berlin-Hohenschönhausen, w maju 1990 oskarżony o nadużycie władzy i korupcji. Po zwolnieniu z aresztu Kleiber był bezrobotny.
W sierpniu 1995 przed Sądem Okręgowym w Berlinie w ramach tzw. procesów Politbiura NRD rozpoczął się przeciwko niemu proces o „nieumyślne spowodowanie śmierci i wspólną odpowiedzialność za utrzymywanie reżimu granicznego NRD”, w wyniku którego Kleiber został skazany na trzy lata więzienia. W listopadzie 1999 Sąd Federalny ("Bundesgerichtshof") podtrzymał wyrok. Kleiber rozpoczął odbywanie kary w więzieniu Hakenfelde ("JVA Hakenfelde") w Berlinie w dniu 18 stycznia 2000, zaś w dniu 6 września 2000 Kleiber został ułaskawiony przez ówczesnego burmistrza Berlina Eberharda Diepgena (CDU) wraz z Günterem Schabowskim.

</doc>
<doc id="4228354" url="https://pl.wikipedia.org/wiki?curid=4228354" title="Andrzej Jacyna">
Andrzej Jacyna

Andrzej Jacyna (ur. 9 stycznia 1952 w Sobieszewie, obecnie część Gdańska) – polski lekarz anestezjolog i urzędnik, w latach 2016–2018 pełniący obowiązki prezesa Narodowego Funduszu Zdrowia. W latach 2018–2019 prezes NFZ.
Życiorys.
Absolwent Akademii Medycznej w Gdańsku (1977), a także studiów podyplomowych w Wyższej Szkole Ubezpieczeń i Bankowości w Warszawie. Posiada specjalizację II stopnia w dziedzinie anestezjologii i intensywnej terapii.
Od 1977 do 2001 zatrudniony w Zakładzie Opieki Zdrowotnej w Człuchowie. Był delegatem na I Krajowy Zjazd NSZZ „Solidarność”. Od 1999 do 2001 kierował Branżową Kasą Chorych dla Służb Mundurowych, następnie Szpitalem Grochowskim w Warszawie. Od maja 2005 do marca 2008 pracował jako dyrektor Mazowieckiego Oddziału Wojewódzkiego NFZ. Później w latach 2008–2012 pozostawał zastępcą dyrektora ds. lecznictwa Samodzielnego Publicznego Szpitala Klinicznego im prof. W. Orłowskiego CMKP w Warszawie.
1 lutego 2016 objął stanowisko wiceprezesa Narodowego Funduszu Zdrowia do spraw medycznych. 14 marca 2016 decyzją ministra zdrowia został pełniącym obowiązki prezesa NFZ. 15 czerwca 2018 powołany na stanowisko prezesa NFZ. 17 lipca 2019 złożył dymisję.

</doc>
<doc id="4228364" url="https://pl.wikipedia.org/wiki?curid=4228364" title="Port lotniczy Aeropuerto de Tenerife Norte">
Port lotniczy Aeropuerto de Tenerife Norte



</doc>
<doc id="4228365" url="https://pl.wikipedia.org/wiki?curid=4228365" title="Port lotniczy Aeropuerto de Tenerife Sur">
Port lotniczy Aeropuerto de Tenerife Sur



</doc>
<doc id="4228367" url="https://pl.wikipedia.org/wiki?curid=4228367" title="Passer predomesticus">
Passer predomesticus

Passer predomesticus – wymarły gatunek ptaka z rodziny wróbli opisany na podstawie dwóch kopalnych okazów z Wyżyny Judzkiej, datowanych na ok. 400 tys. lat.

</doc>
<doc id="4228381" url="https://pl.wikipedia.org/wiki?curid=4228381" title="Pimien Panczanka">
Pimien Panczanka

Pimien Panczanka (biał. Пімен Емяльянавіч Панчанка, ur. 23 sierpnia 1917 w Tallinie, zm. 2 kwietnia 1995) – białoruski poeta i dziennikarz.
Życiorys.
Jego rodzice, biedni rolnicy, wyjechali do Estonii w poszukiwaniu pracy, w 1920 rodzina wróciła do Biehomli. W 1934 skończył kursy pedagogiczne w Bobrujsku, później pracował jako nauczyciel i kierownik szkoły, nauczał literatury i języka w szkole średniej w rejonie kirowskim, jednocześnie zaocznie studiował na Wydziale Filologicznym Mińskiego Instytutu Pedagogicznego (ukończył studia w 1939). Od 1934 publikował wiersze w gazecie "Kirawiec" i almanachu "Udarniki". Tworzył poezję społeczno-polityczną o charakterze publicystyczno-dydaktycznym, w 1938 opublikował zbiór poezji "Upeunienaśc" i został przyjęty do Związku Pisarzy ZSRR. Od września 1939 do stycznia 1945 służył w Armii Czerwonej jako specjalny korespondent i publicysta w gazetach frontowych i armijnych, we wrześniu 1939 brał udział w pochodzie Armii Czerwonej na Zachodniej Białorusi, czyli agresji ZSRR na Polskę, a po ataku Niemiec na ZSRR w walkach na Froncie Briańskim, Zachodnim, Kalinińskim i Północno-Zachodnim. Przez pewien czas przebywał w Iranie wraz z jednostkami Armii Czerwonej. Po wojnie pracował w redakcjach różnych gazet, m.in. "Wożyk", "Literatura i Mastactwa" i "Sowietskaja Otczizna", 1966-1971 był sekretarzem zarządu Związku Pisarzy Białoruskiej SRR. W latach 1957-1961 i 1971-1975 był deputowanym do Rady Najwyższej Białoruskiej SRR, w 1958 jako członek delegacji Białoruskiej SRR brał udział w sesji Zgromadzenia Ogólnego ONZ, był także przewodniczącym Republikańskiego Komitetu Obrony Pokoju. W 1973 otrzymał tytuł Ludowego Poety Białoruskiej SRR.
Odznaczenia i nagrody.
I medale.

</doc>
<doc id="4228384" url="https://pl.wikipedia.org/wiki?curid=4228384" title="Gomen ne, Summer">
Gomen ne, Summer

 – trzeci singel japońskiego zespołu SKE48, wydany w Japonii 7 lipca 2010 roku przez Nippon Crown.
Singel został wydany w trzech edycjach: dwóch regularnych (Type A, Type B) oraz „teatralnej” (CD). Osiągnął 3 pozycję w rankingu Oricon i pozostał na liście przez 22 tygodnie, sprzedał się w nakładzie egzemplarzy. Utwór tytułowy został wykorzystany w zakończeniu programu "Unnan no Rough na kanjide". Singel zdobył status złotej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4228391" url="https://pl.wikipedia.org/wiki?curid=4228391" title="33. ceremonia wręczenia Independent Spirit Awards">
33. ceremonia wręczenia Independent Spirit Awards

33. ceremonia wręczenia niezależnych nagród Independent Spirit Awards za rok 2017, odbyła się 3 marca 2018 roku na plaży w Santa Monica.
Nominacje do nagród ogłoszone zostały 21 listopada 2017 roku, przez parę aktorek Lily Collins oraz Tessę Thompson.
Galę wręczenia nagród poprowadził po raz drugi duet aktorów: Nick Kroll i John Mulaney.

</doc>
<doc id="4228400" url="https://pl.wikipedia.org/wiki?curid=4228400" title="Leif Panduro">
Leif Panduro

Leif Panduro (ur. 18 kwietnia 1923 we Frederiksbergu, zm. 16 stycznia 1977 w Asserbo) – duński pisarz.
Życiorys.
Jego rodzice rozstali się wkrótce po urodzeniu. Zanim przeprowadził się do domu ciotki mieszkał w domu dziecka. Podczas niemieckiej okupacji Danii popierał ruch oporu, jego ojciec, Aage Petersen, sympatyzował z nazistami i zginął w 1944 r. Sam Panduro został ranny w maju 1945 r. W 1947 ukończył szkoły dentystyczną. Po ślubie z Esther Larsen, którą poznał w trakcie nauki, przenieśli się do Szwecji, gdzie praktykował stomatologię w Borås i Osby, aż do powrotu do Danii. W latach 1956–1962 pracował jako dentysta szkolny w Esbjerg.
W 1957 opublikował swoją pierwszą powieść, "Av, min guldtand" ("Start, mój złoty ząb"), będącą ironicznym i chwilami komicznym opisem małomiasteczkowego życia, opartą w znacznym stopniu na osobistym doświadczeniu. To samo dotyczyło jego drugiej powieści, "Rend mig i traditionerne" ("Dorzuć mnie do tradycji") z 1958, będącą studiami nad uczniem i kryzysem wieku dojrzewania. Powieść "De uanstaendige" ("Nieprzyzwoite") z 1960 była krytycznym rozrachunkiem z duńską klasą średnią podczas niemieckiej okupacji. Duża część jego twórczości ma charakter moralistyczny i jest skierowana przeciw konsumpcyjnemu stylowi życia mieszczan. Najambitniejszą jego powieścią jest "Øgledage" ("Jaszczurcze dni") z 1961, wykorzystująca wytworną, modernistyczną metodę narracyjną. Tytułowe jaszczury oznaczają tych, którzy protestują przeciwko znieczulającym konwencjom życia codziennego. Konflikt między instynktowymi energiami a wymogami dostosowywania się stał się głównym tematem kilku jego powieści z lat 60: "Fern fra Danmark" ("Daleko od Danii", 1963), "Fejltagelsen" ("Błąd", 1964) i "Den gale mand" ("Zwariowany człowiek", 1965). W powieściach tych Panduro nie widzi możliwości łatwego rozwiązania tych antagonizmów, i załamanie jego głównych bohaterów potwierdza represyjną naturę nawet pozornie idyllicznego społeczeństwa jak duńskie. Inne jego powieści to "Inny świat Daniela" (1970, wyd. pol. 1973), "Okna" (1977, wyd. pol. 1980). Napisał również wiele scenariuszy dla radia, telewizji i filmu oraz dramatów i słuchowisk w konwencji teatru absurdu (m.in. "Kufferten" ("Walizka") z 1962), stając się jednym z czołowych skandynawskich dramaturgów z lat 70. dzięki pracom takim jak "Farvel, Thomas" ("Żegnaj, Thomas", 1968) i "I Adams verden" ("W świecie Adama", 1973). Polski przekład jego opowiadań ukazał się w 1976 w antologiach "Anegdoty losu" i "Buty są ważne".

</doc>
<doc id="4228401" url="https://pl.wikipedia.org/wiki?curid=4228401" title="Alfred Brendel">
Alfred Brendel

Alfred Brendel, KBE (ur. 5 stycznia 1931 w Loučná nad Desnou, Czechosłowacja) – austriacki pianista, pedagog, pisarz i poeta, jeden z największych pianistów XX wieku, wybitny wykonawca utworów Mozarta, Beethovena i Schuberta.
Życiorys.
Urodził się na terenie dzisiejszych Czech, na Morawach. W wieku 6 lat wyprowadził się z rodziną do Zagrzebia (w dawnej Jugosławii), gdzie uczyła go gry na fortepianie Sofija Deželić. W 1943 przeprowadził się z rodzicami do Grazu, do Austrii. Studiował tam w konserwatorium w klasie fortepianu Ludoviki von Kaan. Później uczestniczył w kursach mistrzowskich m.in. u Edwina Fischera.
W 1949 otrzymał czwartą nagrodę na Międzynarodowym Konkursie Pianistycznym im. Ferruccio Busoniego w Bolzano, we Włoszech.
W 1970 przeprowadził się do Wielkiej Brytanii. W 1989 został uhonorowany przez królową angielską tytułem szlacheckim (KBE). W 1991 roku otrzymał order Pour le Mérite.
Występował w największych salach koncertowych na wszystkich kontynentach. Nagrywał dla takich firm płytowych jak: Philips Classics, Vox, Turnabout, Vanguard, EMI, Decca.
Otrzymał tytuł doktora honoris causa Uniwersytetu Londyńskiego (1978), Uniwersytetu Oksfordzkiego (1983), Uniwersytetu Yale (1992), Uniwersytetu McGilla (2011), Uniwersytetu w Cambridge (2012) i Uniwersytetu w Yorku (2018).
Dyskografia Brendela jest ogromna. Pianista utrwalił m.in. wszystkie koncerty fortepianowe Mozarta i komplet sonat Beethovena. Podziwiany jest też za nagrania utworów Schuberta.
W 2008 roku zakończył swoją karierę pożegnalnym tournée, odwiedzając m.in. warszawską Filharmonię Narodową 27 kwietnia.
W październiku 2018 roku, zaproszony przez polskiego pianistę i pedagoga Grzegorza Manię, prowadził wykład pt. „Jak grać Mozarta” w Państwowej Szkole Muzycznej II stopnia im. Władysława Żeleńskiego w Krakowie, w ramach drugiej części projektu Gradus ad Parnassum.
Alfred Brendel publikował też eseje dotyczące muzyki i poezję. Jest ojcem wiolonczelisty Adriana Brendela.

</doc>
<doc id="4228417" url="https://pl.wikipedia.org/wiki?curid=4228417" title="Czerwony Kapturek (film 1937)">
Czerwony Kapturek (film 1937)

Czerwony Kapturek (ros. Красная Шапочка) – radziecki krótkometrażowy animowany film czarno-biały z 1937 roku w reżyserii Walentiny i Zinaidy Brumberg.

</doc>
<doc id="4228431" url="https://pl.wikipedia.org/wiki?curid=4228431" title="Rajd Portugalii 1976">
Rajd Portugalii 1976

Rajd Portugalii 1976 (10. Rallye de Portugal – Vinho do Porto) – 10. Rajd Portugalii rozgrywany w Portugalii w dniach 10–14 marca. Była to trzecia runda Rajdowych Mistrzostw Świata w roku 1976. Rajd został rozegrany na szutrze i asfalcie. Bazą rajdu było miasto Estoril.

</doc>
<doc id="4228439" url="https://pl.wikipedia.org/wiki?curid=4228439" title="Mocowanie Canon EF-M">
Mocowanie Canon EF-M

Mocowanie Canon EF-M – standard mocowania obiektywów zaprojektowanych do cyfrowych aparatów fotograficznych typu bezlusterkowiec serii EOS M z matrycą formatu APS-C, będący zmodyfikowanym mocowaniem Canon EF. Mocowanie EF-M jest fizycznie nieco mniejsze od mocowania EF: średnica EF-M 47 mm, EF i EF-S ma średnice 54 mm, parametry elektryczne EF-M i EF/EF-S są jednakowe.
Mocowanie EF-M jest jedynie przeznaczone do aparatów serii EOS M, możliwe jest jednak stosowanie obiektywów typów EF i EF-S do aparatów z mocowaniem EF-M przez przejściówkę EF/EF-S do EF-M.

</doc>
<doc id="4228443" url="https://pl.wikipedia.org/wiki?curid=4228443" title="Rajd Portugalii 1975">
Rajd Portugalii 1975

Rajd Portugalii 1975 (9. Rallye de Portugal - Vinho do Porto) – 9 Rajd Portugalii rozgrywany w Portugalii w dniach 18-21 lipca. Była to szósta runda Rajdowych Mistrzostw Świata w roku 1975. Rajd został rozegrany na szutrze i asfalcie. Bazą rajdu było miasto Estoril.

</doc>
<doc id="4228448" url="https://pl.wikipedia.org/wiki?curid=4228448" title="Thurlow Weed">
Thurlow Weed

Thurlow Weed (ur. 15 listopada 1797 w Cairo, zm. 22 listopada 1882 w Nowym Jorku) – amerykański dziennikarz i polityk.
Życiorys.
Urodził się 15 listopada 1797 w Cairo. Pochodził z ubogiej farmerskiej rodziny i z tego powodu krótko uczęszczał do szkoły. W latach młodości pracował między innymi jako pomocnik w kuźni czy chłopiec okrętowy na łódkach, pływających po rzece Hudson. Przez pewien czas służył także w wojnie z Wielką Brytanią. Na początku lat 20. zainteresował się dziennikarstwem i polityką, zaprzyjaźniając się z DeWittem Clintonem i Johnem Quincym Adamsem. W 1824 roku został wybrany do legislatury stanowej Nowego Jorku, a rok później zakupił gazetę "Rochester Telegraph". Wkrótce potem zaangażował się w ruch sprzeciwiający się wolnomularstwu, a w 1828 roku został wybrany przewodniczącym Partii Antymasońskiej. Rok później ponownie został wybrany do legislatury stanowej i rozpoczął wydawać "Albany Evening Journal". Pierwszy numer gazety wspierającej antymasonów pojawił się w 1830 roku. Zorientował się wówczas, że formacja której przewodzi nie ma wystarczającego poparcia, by stać się ogólnokrajową partią.
Na początku lat 30. zaczął sympatyzować z Henrym Clayem, późniejszym współtwórcą Partii Wigów. Wydawana przez niego gazeta była jednym z głównych organów politycznych, prezentujących poglądy wigów. Pomogła ona odnieść wigom zwycięstwo w wyborach gubernatorskich w 1838 i prezydenckich w 1840 roku. Po wojnie z Meksykiem, majątek Weeda znacznie się powiększył. Popierał on politykę Williama Henry’ego Harrisona i Zachary’ego Taylora. Po jego śmierci był rozczarowany działaniem Millarda Fillmore’a i kompromisem 1850 roku. Dwa lata później, widząc rozpadającą się Partię Wigów, wyjechał z kraju. W połowie lat 50. wrócił i wraz ze swoim przyjacielem, Williamem Sewardem, dołączył do nowo powstałej Partii Republikańskiej. Lobbował za nominacją prezydencką Sewarda przed wyborami w 1860 roku, jednak bezskutecznie. W 1861 roku Seward, z polecenia prezydenta Lincolna wysłał Weeda z misją dyplomatyczną do Wielkiej Brytanii. W czasie wojny secesyjnej sprzedał gazetę, a po śmierci prezydenta w 1865 roku, wycofał się z polityki. Zmarł 22 listopada 1882 roku w Nowym Jorku.

</doc>
<doc id="4228449" url="https://pl.wikipedia.org/wiki?curid=4228449" title="Rajd Portugalii 1974">
Rajd Portugalii 1974

Rajd Portugalii 1975 (8. Rali Internacional TAP) – 8 Rajd Portugalii rozgrywany w Portugalii w dniach 20-23 marca. Była to pierwsza runda Rajdowych Mistrzostw Świata w roku 1974. Rajd został rozegrany na szutrze i asfalcie. Bazą rajdu było miasto Estoril.

</doc>
<doc id="4228450" url="https://pl.wikipedia.org/wiki?curid=4228450" title="Cristian Roldan">
Cristian Roldan

Cristian Roldan (ur. 3 czerwca 1995 w Artesii) – amerykański piłkarz pochodzenia gwatemalskiego i salwadorskiego występujący na pozycji środkowego pomocnika, reprezentant kraju, obecnie zawodnik Seattle Sounders.
Piłkarzami są również jego młodszy brat Alex Roldán (występuje w reprezentacji Gwatemali) oraz kuzyn José Miguel Granadino (były zawodnik reprezentacji Salwadoru).
Kariera klubowa.
Roldan wychowywał się w mieście Pico Rivera w Kalifornii. Jest synem latynoskich imigrantów – jego ojciec pochodzi z Gwatemali, zaś matka z Salwadoru. Oboje wyjechali w latach 80. do Stanów Zjednoczonych, uciekając przed wojnami domowymi w tych krajach. Posiada dwóch braci, obydwoje są związani z piłką nożną; starszy Cesar jest trenerem przygotowania fizycznego (pracował m.in. w Colorado Rapids), a młodszy Alex jest piłkarzem. Kilku członków jego rodziny ze strony matki było zawodowymi piłkarzami w salwadorskim klubie CD FAS, a jego kuzyn José Miguel Granadino występował w reprezentacji Salwadoru. Treningi piłkarskie rozpoczynał już w wieku czterech lat, następnie trenował w młodzieżowym zespole Union Independiente i uczęszczał do El Rancho High School w Pico Rivera. Tam był wyróżniającym się zawodnikiem w skali krajowej – w 2012 roku wygrał z El Rancho rozgrywki Southern Section Division III, a sam został wybrany przez lokalny dziennik Daily News piłkarzem roku. W 2013 roku triumfował natomiast w Southern California Regional Championship ("de facto" mistrzostwach stanu), sam zaś otrzymał prestiżową nagrodę Gatorade Player of the Year dla najlepszego piłkarza w kraju na poziomie szkoły średniej.
W późniejszym czasie Roldan studiował na University of Washington w Seattle, występując w uczelnianej drużynie Washington Huskies. Już w 2013 roku został wybrany najlepszym uniwersyteckim piłkarzem pierwszego roku w kraju (Freshman of the Year) przez magazyn Soccer America, a w podobnej klasyfikacji specjalistycznego portalu Top Drawer Soccer zajął drugie miejsce. Odznaczono go również nagrodą dla najlepszego piłkarza z pierwszego roku konferencji Pacific-12 Conference (Pac-12). Wraz z ekipą triumfował również w rozgrywkach Pac-12. W 2014 roku znalazł się natomiast w drużynie NSCAA Third Team All-America, a także w NSCAA All-Far West Region Team, All-Pac-12 First Team oraz najlepszej uniwersyteckiej jedenastce rozgrywek według Top Drawer Soccer. Równocześnie występował w ekipie Washington Crossfire na czwartym poziomie rozgrywek – USL Premier Development League.
W styczniu 2015 Roldan podpisał umowę z programem Generation Adidas, a w tym samym miesiącu został wybrany w MLS SuperDraft (z szesnastego miejsca) przez Seattle Sounders FC. W Major League Soccer zadebiutował 8 marca 2015 w wygranym 3:0 spotkaniu z New England Revolution. Szybko wywalczył sobie pewne miejsce w składzie, tworząc w taktyce trenera Sigiego Schmida podstawowy duet środkowych pomocników z Osvaldo Alonso. Premierowego gola w najwyższej klasie rozgrywkowej strzelił 13 lipca 2016 w wygranej 5:0 konfrontacji z FC Dallas. W sezonie 2016 zdobył z Sounders mistrzostwo MLS (MLS Cup), jako kluczowy gracz środka pola imponując dobrą techniką, przeglądem pola oraz podaniami. W sezonie 2017 wywalczył natomiast tytuł wicemistrza MLS.
Kariera reprezentacyjna.
Za sprawą potrójnego obywatelstwa Roldan był uprawniony do gry dla reprezentacji Stanów Zjednoczonych, Gwatemali i Salwadoru. Wystąpił w kilku meczach towarzyskich amerykańskiej kadry do lat dwudziestu. W lipcu 2016 w jednym z wywiadów przyznał, iż w sprawie powołania kontaktowały się z nim federacje gwatemalska i salwadorska, jednak nie podjął ostatecznej decyzji odnośnie do reprezentowania barw narodowych.
W lipcu 2017 Roldan został powołany przez selekcjonera Bruce'a Arenę do reprezentacji Stanów Zjednoczonych na Złoty Puchar CONCACAF. Tam 12 lipca w wygranym 3:2 spotkaniu z Martyniką zadebiutował w dorosłej kadrze narodowej. Był to jego jedyny występ podczas tego turnieju – po fazie grupowej został zastąpiony w składzie przez Clinta Dempseya, zaś Amerykanie zdobyli wówczas Złoty Puchar, pokonując w finale Jamajkę (2:1).

</doc>
<doc id="4228452" url="https://pl.wikipedia.org/wiki?curid=4228452" title="Dubioza Kolektiv">
Dubioza Kolektiv



</doc>
<doc id="4228456" url="https://pl.wikipedia.org/wiki?curid=4228456" title="Obóz przejściowy w Biłgoraju">
Obóz przejściowy w Biłgoraju

Obóz przejściowy w Biłgoraju – niemiecki obóz przejściowy w Biłgoraju w woj. lubelskim, założony w kwietniu 1944 dla wysiedlanej, pacyfikowanej ludności Zamojszczyzny i Dzieci Zamojszczyzny oraz partyzantów schwytanych w wyniku "Sturmwind I" i "Sturmwind II". Przez obóz przeszło około 15 000 ludzi.
Historia obozu.
Obóz założony został w kwietniu 1944 w czasie II wojny światowej i okupacji niemieckiej w Polsce. Funkcjonował jako niemiecki obóz przejściowy dla ludności cywilnej z okolic Biłgoraja i Zamościa oraz partyzantów uwięzionych w ramach "Sturmwind I" i "Sturmwind II" – akcji niemieckich skierowanych przeciw partyzantom na Zamojszczyźnie, w lasach janowskich i Puszczy Solskiej.
Obóz położony był pomiędzy ulicą Tadeusza Kościuszki (wtedy ul. Główną), ulicą Ogrodową, ulicą Lubelską, a od strony południowej przylegał do ogrodzenia kościoła pw. św. Jerzego.
W trudnych, nieludzkich warunkach przetrzymywano tam około 15 000 ludzi, wysiedlaną ludność cywilną w tym dzieci, żołnierzy Armii Krajowej, Batalionów Chłopskich i Armii Ludowej. Bez względu na wiek wszyscy byli przetrzymywani pod gołym niebem i na gołej ziemi. Władzę nad obozem sprawowało Gestapo. Teren był ogrodzony wysokim drutem kolczastym. Obóz pilnowany był przez oddział Wehrmachtu. Na środku placu przyległego do ulicy Ogrodowej wykopano głębokie doły kloaczne osłonięte sosnowymi gałęziami. Wzniesiona była drewniana wieża wartownicza.
Tablica niemiecka informowała, że był to: „Obóz jeńców wojennych”. W budynkach w pobliżu obozu znajdowała się siedziba Gestapo w Biłgoraju tzw. „Mordowania”. Jedną z przesłuchiwanych przez niemieckie Gestapo w Biłgoraju była żołnierz AK Wanda Wasilewska ps. Wacek, z zawodu nauczycielka. Po torturach na Gestapo wielu partyzantów rozstrzelano 4 lipca 1944 w lesie w Rapach pod Biłgorajem.
Większość ludności cywilnej z tego obozu przewożono do obozu KL Majdanek, część na roboty przymusowe do Niemiec, niewielką część zwalniano. W tym czasie istniał też obóz przejściowy w pobliskim Tarnogrodzie, gdzie przetrzymywano ludność ze spacyfikowanych terenów w czasie akcji Sturmwind.
Podobne obozy przesiedleńcze dla mężczyzn, kobiet i dzieci z Zamojszczyzny istniały w Zamościu i Zwierzyńcu.

</doc>
<doc id="4228460" url="https://pl.wikipedia.org/wiki?curid=4228460" title="Hermes Garin">
Hermes Garin

Leopoldo Hermes Garin Bruzzone (ur. 26 maja 1947 w San Ramón) – urugwajski duchowny rzymskokatolicki, w latach 2002-2022 biskup pomocniczy Canelones.
Życiorys.
Święcenia kapłańskie przyjął 31 maja 1973 i został inkardynowany do diecezji Canelones. Był m.in. proboszczem parafii katedralnej oraz wikariuszem generalnym diecezji.
15 czerwca 2002 papież Jan Paweł II mianował go biskupem pomocniczym Canelones i biskupem tytularnym "Benepoty". Sakry biskupiej udzielił mu 8 września tegoż roku ówczesny biskup tejże diecezji, Orlando Romero.
27 czerwca 2022 papież Franciszek przyjął jego ryzgnacjaę z funkcji biskupa pomocniczego.

</doc>
<doc id="4228461" url="https://pl.wikipedia.org/wiki?curid=4228461" title="Rajd Włoch 1993">
Rajd Włoch 1993

Rajd San Remo 1993 - Rajd Włoch ("35. Rallye Sanremo - Rallye d'Italia") – 35 Rajd San Remo rozgrywany we Włoszech w dniach 11-13 października. Była to jedenasta runda Rajdowych Mistrzostw Świata w roku 1993. Rajd został rozegrany na nawierzchni asfaltowej. Bazą rajdu było miasto San Remo.
Klasyfikacja po 11 rundach.
Tabele przedstawiają tylko pięć pierwszych miejsc.

</doc>
<doc id="4228462" url="https://pl.wikipedia.org/wiki?curid=4228462" title="Rajd San Remo 1993">
Rajd San Remo 1993



</doc>
<doc id="4228465" url="https://pl.wikipedia.org/wiki?curid=4228465" title="Tsuchika Shimoyamada">
Tsuchika Shimoyamada

 – japoński zapaśnik walczący w stylu klasycznym. Dziewiąty na mistrzostwach świata w 2018. Zajął jedenaste miejsce na igrzyskach azjatyckich w 2018. Mistrz Azji w 2021 i drugi w 2018 roku.
Absolwent Nippon Sport Science University w Tokio.

</doc>
<doc id="4228470" url="https://pl.wikipedia.org/wiki?curid=4228470" title="Elsi Katainen">
Elsi Katainen

Elsi Katainen (ur. 17 grudnia 1966 w Haapajärvi) – fińska polityk, rolnik i nauczycielka, posłanka do Eduskunty, deputowana do Parlamentu Europejskiego VIII i IX kadencji.
Życiorys.
Kształciła się w szkole rolniczej, później studiowała na uczelniach Jyväskylän ammattikorkeakoulu i Savonia-ammattikorkeakoulu. Pracowała w rolnictwie i jako nauczycielka.
Zaangażowała się w działalność polityczną w ramach Partii Centrum. Od 2001 związana z samorządem miejscowości Pielavesi, a od 2004 z administracją regionu Sawonia Północna. W 2007 została po raz pierwszy wybrana do krajowego parlamentu. Mandat poselski utrzymywała w wyborach w 2011 i 2015.
W 2018 odeszła z Eduskunty, przechodząc do pracy w Parlamencie Europejskim VIII kadencji, w którym zastąpiła Hannu Takkulę. W wyborach do PE w 2019 z powodzeniem ubiegała się o reelekcję.

</doc>
<doc id="4228471" url="https://pl.wikipedia.org/wiki?curid=4228471" title="Akdżoł Machmudow">
Akdżoł Machmudow

Akdżoł Machamaddżanowicz Machmudow (kirg. Акжол Махамаджанович Махмудов; ur. 15 kwietnia 1999) – kirgiski zapaśnik walczący w stylu klasycznym. Srebrny medalista olimpijski z Tokio 2020 w kategorii 77 kg.
Kariera sportowa.
Mistrz świata w 2022. Wicemistrz igrzysk azjatyckich w 2018. Mistrz Azji w 2018 i 2022. Triumfator igrzysk solidarności islamskiej w 2021. Jedenasty w indywidualnym Pucharze Świata w 2020. Srebrny medalista MŚ juniorów w 2017 i złoty mistrzostw Azji juniorów w 2017. Mistrz świata kadetów w 2016 roku.

</doc>
<doc id="4228475" url="https://pl.wikipedia.org/wiki?curid=4228475" title="Edward Sachsen-Weimar">
Edward Sachsen-Weimar



</doc>
<doc id="4228483" url="https://pl.wikipedia.org/wiki?curid=4228483" title="Placówka Straży Celnej „Chomontowo”">
Placówka Straży Celnej „Chomontowo”

Placówka Straży Celnej „Chomontowo” – jednostka organizacyjna Straży Celnej pełniąca w okresie międzywojennym służbę ochronną na granicy polsko-niemieckiej.
Geneza.
W 1921 roku w Raczkach stacjonował sztab 3 kompanii 2 batalionu celnego. Kompania wystawiała między innymi placówkę w Chomontowie. 
Formowanie i zmiany organizacyjne.
Na wniosek Ministerstwa Skarbu, uchwałą z 10 marca 1920 roku, powołano do życia Straż Celną. Od połowy 1921 roku jednostki Straży Celnej rozpoczęły przejmowanie odcinków granicy od pododdziałów Batalionów Celnych. Proces tworzenia Straży Celnej trwał do końca 1922 roku. Placówka Straży Celnej „Korytki” weszła w podporządkowanie komisariatu Straży Celnej „Lipówka” z Inspektoratu SC „Suwałki”.
W drugiej połowie 1927 roku przystąpiono do gruntownej reorganizacji Straży Celnej. W praktyce skutkowało to rozwiązaniem tej formacji granicznej. Ochronę północnej, zachodniej i południowej granicy państwa przejęła powołana z dniem 2 kwietnia 1928 roku Straż Graniczna.
Rozkazem nr 1 z 12 marca 1928 roku "w sprawach organizacji Mazowieckiego Inspektoratu Okręgowego" Naczelny Inspektor Straży Celnej gen. bryg. Stefan Pasławski określił strukturę organizacyjną komisariatu SG „Rajgród”. Placówka Straży Celnej „Chomontowo” została zniesiona.

</doc>
<doc id="4228485" url="https://pl.wikipedia.org/wiki?curid=4228485" title="Shaquille Harrison">
Shaquille Harrison

Shaquille Harrison (ur. 6 października 1993 w Kansas City) – amerykański koszykarz, występujący na pozycji rzucającego obrońcy, obecnie zawodnik Delaware Blue Coats.
16 października 2018 został zwolniony przez Phoenix Suns.
21 października 2018 został zawodnikiem Chicago Bulls. 6 lipca 2019 opuścił klub. 18 lipca podpisał kolejną umowę z zespołem.
9 grudnia 2020 zawarł kontrakt z Utah Jazz. 24 lutego 2021 opuścił klub.
8 kwietnia 2021 zawarł umowę z Denver Nuggets na występy zarówno w NBA, jak i w G-League. Po zakończeniu sezonu został wolnym agentem. 18 grudnia 2021 podpisał 10-dniowy kontrakt z Brooklyn Nets. 29 grudnia 2021 zawarł kolejną, identyczną umowę. 9 stycznia 2022 powrócił do składu Delaware Blue Coats. 19 stycznia 2022 trafił na 10 dni do Memphis Grizzlies. 29 stycznia 2022 dołączył ponownie do Delaware Blue Coats.

</doc>
<doc id="4228487" url="https://pl.wikipedia.org/wiki?curid=4228487" title="Kamienica Salomońska w Krakowie">
Kamienica Salomońska w Krakowie

Kamienica Salomońska (znana także jako Kamienica Długoszowska) – zabytkowa kamienica, zlokalizowana przy ulicy Grodzkiej na krakowskim Starym Mieście.
Historia kamienicy.
Kamienica została wzniesiona około 1360 przez Janusza Czechoslaowicza. Kolejnymi dwoma jej właścicielami byli polscy kupcy, po czym przeszła w 1412, na prawie 150 lat, w ręce mieszczan niemieckich. Dom został przebudowany na początku XVII wieku. W 1628 po raz pierwszy pojawia się w źródłach nazwa Kamienica Salomońska. W 1710 notowana jest także nazwa alternatywna – Kamienica Długoszowska. W XIX wieku budynek został gruntownie przebudowany przez rodzinę Wątorskich. Ostatnia przebudowa miała miejsce w 1932.
10 marca 1966 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4228488" url="https://pl.wikipedia.org/wiki?curid=4228488" title="Jenő Uhlyárik">
Jenő Uhlyárik

Jenő Uhlyárik (ur. 15 października 1893 w Lewoczy, zm. 23 kwietnia 1974 w Budapeszcie) – węgierski szermierz, medalista olimpijski.
Reprezentował swój kraj na igrzyskach w Paryżu. Zdobył, wraz z kolegami, srebro w szabli drużynowo mężczyzn. Na Mistrzostwach świata w 1925 ponownie wywalczył srebro w szabli indywidualnie. 

</doc>
<doc id="4228495" url="https://pl.wikipedia.org/wiki?curid=4228495" title="Kamienica Długoszowska w Krakowie">
Kamienica Długoszowska w Krakowie



</doc>
<doc id="4228498" url="https://pl.wikipedia.org/wiki?curid=4228498" title="Kamienica Długoszowska">
Kamienica Długoszowska



</doc>
<doc id="4228499" url="https://pl.wikipedia.org/wiki?curid=4228499" title="Martín Pérez Scremini">
Martín Pérez Scremini

Martín Pablo Pérez Scremini (ur. 26 grudnia 1949 w Montevideo) – urugwajski duchowny rzymskokatolicki, od 2008 biskup Florida.
Życiorys.
Święcenia kapłańskie otrzymał 14 czerwca 1985 i został inkardynowany do archidiecezji Montevideo. Pracował m.in. jako wykładowca i rektor miejscowego seminarium, był także wikariuszem generalnym archidiecezji.
6 marca 2004 papież Jan Paweł II mianował go biskupem pomocniczym Montevideo ze stolicą tytularną "Vazari". Sakry biskupiej udzielił mu abp Nicolás Cotugno Fanizzi, ordynariusz tejże archidiecezji.
15 marca 2008 został ustanowiony biskupem Florida.

</doc>
<doc id="4228504" url="https://pl.wikipedia.org/wiki?curid=4228504" title="Mirzobek Raxmatov">
Mirzobek Raxmatov

Mirzobek Raxmatov (ur. 3 sierpnia 1996) – uzbecki zapaśnik walczący w stylu klasycznym. Zajął siedemnaste miejsce na mistrzostwach świata w 2022. Brązowy medalista mistrzostw Azji w 2018, a także igrzysk solidarności islamskiej w 2021. Trzeci na mistrzostwach Azji juniorów w 2016 i MŚ kadetów w 2012 roku.

</doc>
<doc id="4228509" url="https://pl.wikipedia.org/wiki?curid=4228509" title="Fredylan Marais">
Fredylan Marais

Fredylan George Marais (ur. 10 lipca 1998) – południowoafrykański zapaśnik walczący w stylu wolnym. Srebrny medalista mistrzostw Afryki w 2018. Wicemistrz Afryki juniorów w 2016 i 2017 roku.

</doc>
<doc id="4228514" url="https://pl.wikipedia.org/wiki?curid=4228514" title="Fares Lakel">
Fares Lakel

Fares Lakel (ur. 3 października 1998) – algierski zapaśnik walczący w stylu wolnym. Srebrny medalista mistrzostw Afryki w 2019 i brązowy w 2018. Trzeci na mistrzostwach śródziemnomorskich w 2018. Wicemistrz Afryki juniorów w 2016 i 2017 roku.

</doc>
<doc id="4228546" url="https://pl.wikipedia.org/wiki?curid=4228546" title="Sylwia Fabiańczyk-Makuch">
Sylwia Fabiańczyk-Makuch

 
Sylwia Fabiańczyk-Makuch (ur. 1 maja 1972) – dyrygent i kierownik artystyczny Chóru Akademii Morskiej w Szczecinie, juror festiwali i przeglądów chóralnych, profesor nadzwyczajny na Wydziale Edukacji Muzycznej Akademii Sztuki w Szczecinie.
Życiorys.
Absolwentka Akademii Muzycznej im. I. J. Paderewskiego w Poznaniu (filia w Szczecinie). Dyplom z dyrygentury chóralnej pod kierunkiem prof. Jana Szyrockiego uzyskała z oceną bardzo dobrą z wyróżnieniem. Ukończyła Podyplomowe Studium Chórmistrzowskie w Akademii Muzycznej im. F. Nowowiejskiego w Bydgoszczy. Tytuł doktora w dyscyplinie dyrygentura uzyskała we wrześniu 2011 roku na Uniwersytecie Muzycznym Fryderyka Chopina w Warszawie, a stopień doktora habilitowanego w 2017 roku w Akademii Muzycznej w Gdańsku.
W latach 1997–2012 pracowała jako wokalistka w zespole "Camerata Nova" działającym przy Zamku Książąt Pomorskich w Szczecinie pod dyrekcją prof. Eugeniusza Kusa. W latach 2008–2014 była dyrygentem chóru działającego w Zespole Szkół Muzycznych II st. w Szczecinie. Zatrudniona w Akademii Morskiej w Szczecinie na stanowisku profesora nadzwyczajnego. Od 2011 roku pracuje również jako wykładowca (obecnie profesor nadzwyczajny) w Akademii Sztuki w Szczecinie. Prowadzi zajęcia z przedmiotów: dyrygentura chóralna, czytanie partytur, zespół wokalny do praktyk studenckich.
W 2003 roku założyła Chór Akademii Morskiej w Szczecinie. Z zespołem tym odbyła trasy koncertowe po Hiszpanii, Włoszech, Francji, Turcji, Niemczech, Austrii, Macedonii, Ekwadorze, Malcie, Irlandii, Rosji, Słowacji, Litwie. Z Chórem Akademii Morskiej brała udział w licznych konkursach i festiwalach w kraju i za granicą, zdobywając ponad 40 czołowych nagród.
W 2015 roku założyła kilkunastoosobowy zespół wokalny "Pomerania Singers," z którym prezentuje się w znaczących wydarzeniach artystycznych miasta i regionu, współpracując z najważniejszymi instytucjami artystycznymi. Z zespołem tym wydała płytę z utworami Romualda Twardowskiego ("Tryptyk morski") oraz Mszą "Stella Maris", op.49 nr 4 Feliksa Nowowiejskiego na chór mieszany i organy.
Sprawuje funkcję dyrektora artystycznego Polskiego Związku Chórów i Orkiestr oddział Szczecin, jest także dyrektorem artystycznym autorskiego projektu Chóru Akademii Morskiej "Wspólne brzmienia", którego ideą jest połączenie klasycznego brzmienia chóru z rozmaitymi nurtami i stylami muzycznymi (edycja 2017 – "Etno Project": Kayah i zespół Kroke, 2016 – "Magia kabaretu": Grupa MoCarta i Ireneusz Krosny, 2015 – Festiwal "Latino Project", 2014 – Jazz: Kuba Badach i Jacek Piskorz), 2021 – "Industrial Project": Fisz Emade Tworzywo.
Współpracowała z wybitnymi artystami i wykonawcami polskiej i zagranicznej sceny muzycznej, takimi jak: Andrea Bocelli, Krzesimir Dębski, Henri Seroka, Michael McGlynn, Zbigniew Wodecki, zespół Trebunie-Tutki, Jan Kanty Pawluśkiewicz czy Włodek Pawlik. Zrealizowała pięć teledysków. Dokonała kilkunastu prawykonań dzieł chóralnych kompozytorów współczesnych.
Nagrody.
Uzyskała indywidualne nagrody dla najlepszego dyrygenta festiwalu na konkursach w Lublinie (2017), Legnicy (2017), Bratysławie (Słowacja, 2015), Pradze (Czechy, 2014), Chełmnie (2012), Głogowie (2010). Za swoje osiągnięcia artystyczne została nagrodzona przez Ministra Kultury i Dziedzictwa Narodowego Odznaką Honorową "Zasłużony dla Kultury Polskiej". Nagrodzona również przez Marszałka Dyplomem Uznania Zasług dla Kultury i Promocji Województwa Zachodniopomorskiego, nagrodami rektorskimi Akademii Morskiej w Szczecinie oraz Złotą Odznaką Honorową PZCHiO. Otrzymała również Medal Komisji Edukacji Narodowej za szczególne zasługi dla oświaty i wychowania, Zachodniopomorskiego Nobla w dziedzinie nauk artystycznych, nominowana była także do nagrody artystycznej Miasta Szczecina.
Nagrody zdobyte z Chórem Akademii Morskiej w Szczecinie:
Nagrania.
Źródło.

</doc>
<doc id="4228547" url="https://pl.wikipedia.org/wiki?curid=4228547" title="Łomasze">
Łomasze

Łomasze (błr. Ломашы, "Lomaszy"; ros. Ломаши, "Łomaszy") – agromiasteczko na Białorusi, w obwodzie witebskim, w rejonie głębockim, 54 km na północny wschód od Głębokiego. Wchodzi w skład sielsowietu Łomasze. W pobliżu biegnie droga R45 wybudowana w latach 60. XX wieku oraz linia kolejowa Królewszczyzna–Połock, przy której znajduje się przystanek kolejowy Zahacie.
Historia.
W okresie międzywojennym wieś a następnie kolonie Łomasz I, Łomasze II i Łomasze III leżały w granicach II Rzeczypospolitej w gminie Orzechowo, a od 1923 roku w gminie wiejskiej Prozoroki, w powiecie dziśnieńskim, w województwie wileńskim.
Według Powszechnego Spisu Ludności z 1921 roku zamieszkiwało tu 35 osób, 5 było wyznania rzymskokatolickiego a 30 prawosławnego. Jednocześnie 10 mieszkańców zadeklarowało polską, 25 białoruską przynależność narodową. Było tu 6 budynków mieszkalnych. 
W 1931 kolonię:
Po agresji ZSRR na Polskę w 1939 roku kolonie znalazły się pod okupacją sowiecką, w granicach BSRR. W latach 1941–1944 były pod okupacją niemiecką. Następnie leżały w BSRR. Od 1991 roku w Republice Białorusi. W 1999 r. miejscowość zamieszkiwało 582 mieszkańców w 227 domach.
Parafia rzymskokatolicka.
Wieś leży w parafii Wniebowzięcia Najświętszej Maryi Panny w Prozorokach.

</doc>
<doc id="4228557" url="https://pl.wikipedia.org/wiki?curid=4228557" title="Maciukowo">
Maciukowo

Maciukowo (błr. Мацюкова, "Maciukowa"; ros. Матюково, "Matiukowo") – wieś na Białorusi, w obwodzie witebskim, w rejonie głębockim. Wchodzi w skład sielsowietu Plisa.
Historia.
W czasach zaborów folwark w powiecie dzisieńskim, w guberni wileńskiej Imperium Rosyjskiego.
W okresie międzywojennym folwark a następnie kolonia leżała w granicach II Rzeczypospolitej w gminie Plisa, w powiecie dziśnieńskim, w województwie wileńskim.
Według Powszechnego Spisu Ludności z 1921 roku zamieszkiwało tu 36 osób, 35 było wyznania rzymskokatolickiego a 1 prawosławnego. Jednocześnie wszyscy mieszkańcy zadeklarowali polską przynależność narodową. Było tu 6 budynków mieszkalnych. W 1931 w 7 domach zamieszkiwało 48 osób.
Wierni należeli do parafii rzymskokatolickiej w Zadorożu i prawosławnej w Plissie. Miejscowość podlegała pod Sąd Grodzki w Głębokiem i Okręgowy w Wilnie; właściwy urząd pocztowy mieścił się w Plissie.
Po agresji ZSRR na Polskę w 1939 roku wieś znalazła się pod okupacją sowiecką, w granicach BSRR. W latach 1941-1944 była pod okupacją niemiecką. Następnie leżała w BSRR. Od 1991 roku w Republice Białorusi. W 1999 r. miejscowość zamieszkiwało 582 mieszkańców w 227 domach.
Parafia rzymskokatolicka.
Wieś leży w parafii Najświętszej Maryi Panny Łaskawej w Zadorożu.

</doc>
<doc id="4228560" url="https://pl.wikipedia.org/wiki?curid=4228560" title="Irlandia na Zimowych Igrzyskach Olimpijskich 2018">
Irlandia na Zimowych Igrzyskach Olimpijskich 2018

Irlandia na Zimowych Igrzyskach Olimpijskich 2018 – występ kadry sportowców reprezentujących Irlandię na igrzyskach olimpijskich w Pjongczangu w 2018 roku.
W kadrze znalazło się pięcioro zawodników – czterech mężczyzn i jedna kobieta. Reprezentanci Irlandii wystąpili w jedenastu konkurencjach w czterech dyscyplinach sportowych.
Funkcję chorążego reprezentacji Irlandii podczas ceremonii otwarcia igrzysk pełnił Seamus O’Connor, a podczas ceremonii zamknięcia – Brendan Newby. Reprezentacja Irlandii weszła na stadion olimpijski jako 45. w kolejności, pomiędzy ekipami z Islandii i Azerbejdżanu.
Był to 7. start reprezentacji Irlandii na zimowych igrzyskach olimpijskich i 28. start olimpijski, wliczając w to letnie występy.
Tło startu.
Występy na poprzednich igrzyskach.
Irlandia startuje w zimowych igrzyskach olimpijskich od 1992 roku. Wówczas, na igrzyskach w Albertville, kadra liczyła czterech bobsleistów, którzy wystąpili w dwójkach mężczyzn. W Lillehammer nie wystartował żaden Irlandczyk, natomiast w Nagano i Salt Lake City reprezentacja liczyła po sześcioro zawodników. W Turynie wystąpiło czworo Irlandczyków, w Vancouver sześcioro, a w Soczi pięcioro.
Łącznie w latach 1992–2014 Irlandię na zimowych igrzyskach olimpijskich reprezentowało 27 zawodników (22 mężczyzn i 5 kobiet), którzy zaprezentowali się w pięciu dyscyplinach sportowych – biegach narciarskich, bobslejach, narciarstwie alpejskim, skeletonie i snowboardingu.
Najlepszym rezultatem irlandzkich zawodników w zimowych występach olimpijskich jest czwarte miejsce Cliftona Wrottesleya w 2002 roku w skeletonowym ślizgu mężczyzn.
Najbardziej doświadczonym olimpijczykiem w irlandzkiej kadrze na igrzyska w Pjongczangu był Seamus O’Connor, dla którego był to drugi start olimpijski w karierze. W Soczi zawodnik zajął 15. miejsce w halfpipie i 17. w slopestyle’u.
Występy na mistrzostwach świata w sezonie przedolimpijskim.
W sezonie przedolimpijskim rozegrane zostały mistrzostwa świata w narciarstwie alpejskim w Sankt Moritz. Wzięła w nich udział Tess Arbez, zajmując 52. miejsce w slalomie i 59. w slalomie gigancie.
W mistrzostwach świata w narciarstwie klasycznym w Lahti zaprezentował się Thomas Hjalmar Westgård, który w barwach Irlandii startuje od 2016 roku. W zawodach zajął 49. miejsce w biegu na 15 km techniką klasyczną, 58. miejsce w biegu łączonym na 30 km i 77. miejsce w sprincie techniką dowolną.
W rozegranych w Sierra Nevadzie mistrzostwach świata w narciarstwie dowolnym wystąpił Brendan Newby. Zaprezentował się w halfpipie i uplasował się na 25. pozycji. W tym samym ośrodku narciarskim odbyły się w 2017 roku snowboardowe mistrzostwa świata. Nie uczestniczył w nich Seamus O’Connor, który w poprzedniej edycji imprezy w 2015 roku w Kreischbergu zajął 10. miejsce w slopestyle’u i 13. w halfpipie.
Kwalifikacje olimpijskie.
Wymogiem kwalifikacyjnym w biegach narciarskich było zdobycie min. 100 punktów FIS na dystansach i 120 punktów w sprincie w okresie kwalifikacyjnym. Minima te spełnił Thomas Hjalmar Westgård we wszystkich konkurencjach indywidualnych, dzięki czemu uzyskał prawo startu w biegach na wszystkich dystansach i w sprincie indywidualnym.
Irlandia wypełniła również minimalny wymóg kwalifikacyjny dla podstawowej kwoty narodowej w narciarstwie alpejskim, czyli po 140 punktów FIS. Dzięki temu kwalifikację olimpijską zyskało dwoje alpejczyków (jeden mężczyzna i jedna kobieta), którzy mieli prawo startu w slalomie i slalomie gigancie.
Kwalifikacje olimpijskie w narciarstwie dowolnym określane były na podstawie listy rankingowej zawierającej starty w zawodach Pucharu Świata w okresie od 1 lipca 2016 do 21 stycznia 2017 oraz mistrzostwa świata w 2017 roku. Minimum kwalifikacyjnym było 80 punktów FIS w skokach akrobatycznych, jeździe po muldach i skicrossie oraz 50 punktów w halfpipie i slopestyle’u. Irlandia uzyskała jedno miejsce w halfpipie mężczyzn.
W snowboardingu określone zostało minimum kwalifikacyjne jako 100 punktów FIS w okresie kwalifikacyjnym w slalomie gigancie równoległym i snowboard crossie, a w halfpipie i slopestyle’u 50 punktów FIS. Tak samo jak w narciarstwie dowolnym, w snowboardingu Irlandia uzyskała jedno miejsce w halfpipie.
Delegacja olimpijska.
Szefem irlandzkiej misji olimpijskiej w Pjongczangu był dyrektor wykonawczy Komitetu Olimpijskiego Irlandii, Stephen Martin.
29 stycznia 2018 roku Komitet Olimpijski Irlandii oficjalnie podał nazwiska sportowców reprezentujących kraj na igrzyskach olimpijskich w Pjongczangu. W składzie znaleźli się: biegacz narciarski Thomas Hjalmar Westgård, narciarze alpejscy Tess Arbez i Patrick McMillan, narciarz dowolny Brendan Newby i snowboardzista Seamus O’Connor. Członkowie kadry olimpijskiej oraz delegaci wyruszyli w drogę do Pjongczangu dzień później o poranku.

</doc>
<doc id="4228569" url="https://pl.wikipedia.org/wiki?curid=4228569" title="Mrozowiska">
Mrozowiska

Mrozowisko, zastoisko mrozowe – jest to powierzchnia terenu na której gromadzi się ciężkie zimne powietrze, a jego odpływ jest utrudniony, co sprzyja częstym przymrozkom. Takim miejscem może być obniżenie terenu, polana leśna. Niższa temperatura powietrza, gleby oraz częste przymrozki powodują opóźnienie wzrostu i rozwoju roślin w danym miejscu. W obszarach leśnych mrozowiska są trudne do odnowienia i zalesienia.
Lasy, pasy drzew i krzewów zmieniają układ mrozowisk na zboczach. Inną przeszkodą może być dom, nasyp drogowy lub kolejowy, wysoki płot. Jeśli spływ chłodnego powietrza zostanie zahamowany przez przeszkodę, to powstaje mrozowisko, natomiast powietrze cieplejsze przepływa ponad nią i przesuwa się dalej po zboczu.
Przymrozek radiacyjny – występuje lokalnie. Najniższe temperatury są w miejscach dokąd spływa i zatrzymuje się chłodne powietrze.
Przymrozek adwekcyjny – obejmuje większy obszar. Najniższe temperatury obserwuje się w miejscach z większą prędkością wiatru, a więc na obszarach u wylotu przecinki leśnej, na górnych partiach zboczy itd..

</doc>
<doc id="4228570" url="https://pl.wikipedia.org/wiki?curid=4228570" title="Chwila (prasa)">
Chwila (prasa)



</doc>
<doc id="4228579" url="https://pl.wikipedia.org/wiki?curid=4228579" title="Brygady Duchów">
Brygady Duchów

Brygady Duchów () – powieść fantastycznonaukowa autorstwa Johna Scalziego, drugi tom cyklu osadzonego w uniwersum Old Man's War. Została wydana 2006 roku, natomiast polskie tłumaczenie ukazało się w 2010 roku.
Fabuła.
Główną bohaterką drugiej części jest Jane Sagan, porucznik sił specjalnych, której ciało zostało stworzone z materiału genetycznego żony bohatera pierwszego tomu cyklu Johna Perry'ego. Siły Obronne Kolonii dowiadują się, że jeden z kluczowych naukowców, mających dostęp do największych tajemnic, Charles Boutin przeszedł na stronę wrogiej rasy obcych i stoi za tworzącym się sojuszem trzech ras, każdej z osobna zbyt słabej aby zagrozić ludzkości, ale wspólnie śmiertelnie groźnych, którego celem jest całkowita jej zagłada. Podczas prowadzonego śledztwa zostaje odnaleziona kopia świadomości Charlesa Boutina. Dowództwo SOK podejmuje próbę umieszczenia jej w ciele specjalnie stworzonego żołnierza sił specjalnych Jareda Diraca, licząc na możliwość przesłuchania samego Boutina. Początkowo wydaje się, że eksperyment się nie powiódł i nowo powstały żołnierz zostaje poddany standardowemu szkoleniu i wcielony do jednostki sił specjalnych pod dowództwem Jane Sagan. Pod wpływem traumatycznych wydarzeń w trakcie jednej z akcji bojowych, pojedyncze wspomnienia Charlesa Boutina, przebiły się do świadomości Jareda Diraca. Pod wpływem specjalnego warunkowania psychologicznego, dochodzi do całkowitego połączenia się obu świadomości. Informacje uzyskane od Jareda Diraca oraz informacje wywiadowcze pozwoliły na ustalenie miejsca pobytu Charlesa Boutina. W wyniku akcji sił specjalnych zostaje odnaleziona córką Boutina Zoë, natomiast Charles Boutin ginie. W nagrodę Jane Sagan otrzymuje propozycję zakończenia służby przed terminem wraz z Johnem Perrym i zamieszkania w jednej kolonii wraz z Zoë Boutin, którą przyjmuje.

</doc>
<doc id="4228582" url="https://pl.wikipedia.org/wiki?curid=4228582" title="Carlo Vizzini">
Carlo Vizzini

Carlo Vizzini (ur. 28 kwietnia 1947 w Palermo) – włoski polityk i nauczyciel akademicki, parlamentarzysta krajowy, minister w różnych resortach, lider Włoskiej Partii Socjaldemokratycznej (PSDI) w latach 1992–1993.
Życiorys.
Jego ojciec Casimiro Vizzini był politykiem socjaldemokratów i prezesem US Città di Palermo. Carlo Vizzini ukończył studia prawnicze, został nauczycielem akademickim, prowadząc wykłady z zakresu finansów i historii doktryn ekonomicznych.
Zaangażował się w działalność polityczną w ramach Włoskiej Partii Socjaldemokratycznej. W latach 1976–1994 sprawował mandat posła do Izby Deputowanych VII, VIII, IX, X i XI kadencji. Pełnił różne funkcje rządowe. Był podsekretarzem stanu w resorcie zasobów państwowych (1979–1980) oraz w resorcie budżetu (1983–1984). Od lipca 1984 do kwietnia 1987 jako minister bez teki odpowiadał za sprawy regionalne. Od lipca 1987 do kwietnia 1988 był ministrem kultury. W lipcu 1989 został ministrem marynarki handlowej, w kwietniu 1991 przeszedł na stanowisko ministra poczty i telekomunikacji, które zajmował do czerwca 1992.
W latach 1992–1993 pełnił funkcję sekretarza PSDI. W pierwszej połowie lat 90. jego ugrupowanie również zostało uwikłane w serię afer korupcyjnych (tzw. Tangentopoli). Sam Carlo Vizzini został oskarżony w postępowaniu dotyczącym defraudacji (w ramach tzw. sprawy Enimont), skazano go w pierwszej instancji, jednakże w drugiej postępowanie umorzono z uwagi na przedawnienie.
Dołączył następnie do ugrupowania Forza Italia, z którym później współtworzył Lud Wolności. W 2001 został wybrany w skład Senatu. W wyższej izbie włoskiego parlamentu zasiadał do 2013 w okresie XIV, XV i XVI kadencji. W 2009 ustąpił z komisji antymafijnej w związku ze śledztwem dotyczących jego kontaktów ze środowiskiem mafijnym, zakończonego ostatecznie wycofaniem zarzutów.
W 2011 przeszedł do Włoskiej Partii Socjalistycznej, a w 2016 objął honorową funkcję jej przewodniczącego (pełnił ją do 2019). W 2017 burmistrz Palermo mianował go swoim doradcą do spraw kontaktów z klubem piłkarskim US Città di Palermo.

</doc>
<doc id="4228586" url="https://pl.wikipedia.org/wiki?curid=4228586" title="Mirosław Milewski (generał)">
Mirosław Milewski (generał)



</doc>
<doc id="4228587" url="https://pl.wikipedia.org/wiki?curid=4228587" title="Mirosław Milewski (polityk)">
Mirosław Milewski (polityk)



</doc>
<doc id="4228607" url="https://pl.wikipedia.org/wiki?curid=4228607" title="Chorłan Żakansza">
Chorłan Żakansza

Chorłan Żakansza (ur. 15 czerwca 1992) – kazachski zapaśnik walczący w stylu klasycznym. Wicemistrz świata w 2019. Brązowy medalista mistrzostw Azji w 2018, 2019 i 2020 i wojskowych MŚ w 2013 i 2014 roku.

</doc>
<doc id="4228609" url="https://pl.wikipedia.org/wiki?curid=4228609" title="Parafia św. Apostołów Piotra i Pawła w Oziercach">
Parafia św. Apostołów Piotra i Pawła w Oziercach

Parafia św. Apostołów Piotra i Pawła w Oziercach (biał. Парафія Св. Пятра і Паўла у Азярцах) – parafia rzymskokatolicka w Oziercach. Należy do dekanatu głębockiego diecezji witebskiej.
Historia.
W XIX w. znajdował się tutaj kościół filialny parafii w Głębokiem ufundowany przez Korsaków. Obecny kościół parafialny został wybudowany w 2007 r. w miejscu zburzonego budynku gospodarczego należącego do dworu Oskierków w Oziercach. Pierwotnie parafia była pod wezwaniem św. Apostołów Piotra i Pawła i św. Marcina z Tours.
Obecnie.
W parafii działa wspólnota Żywego Różańca.
Cmentarze znajdują się w miejscowościach: Kamińszczyzna, Mamaje, Gwozdowo, Zaborze, Wołodźkowo, Hatowszczyzna.
Obszar.
Na terenie parafii leżą miejscowości: Ozierce, Mamaje, Kamińszczyzna, Gwozdowo, Szubniki, Pialewszczyzna, Chociłowce, Kisarewszczyzna, Kuchty, Hatowszczyzna, Zaborze, Wołodźkowo.

</doc>
<doc id="4228622" url="https://pl.wikipedia.org/wiki?curid=4228622" title="Centrum Giełdowe">
Centrum Giełdowe

 
Centrum Giełdowe – budynek biurowy znajdujący się w dzielnicy Śródmieście w Warszawie, przy ulicy Książęcej 4. Od jego otwarcia w 2000 roku jest siedzibą Giełdy Papierów Wartościowych w Warszawie i w tej roli zastąpiło Centrum Bankowo-Finansowe.
Opis.
Budynek zaprojektował Stanisław Fiszer wspólnie z Andrzejem M. Chołdzyńskim, wygrywając konkurs architektoniczny w 1994. Projekt wywodzi się z osobistych przekonań Fiszera na temat formy architektonicznej i sposobu budowania. Budowa została zrealizowana w latach 1998–2000.
Biurowiec był wielokrotnie nagradzany (nominowany m.in. do nagrody Unii Europejskiej w konkursie architektury współczesnej im. Miesa van der Rohe).
Budynek jest siedzibą Giełdy Papierów Wartościowych, Krajowego Depozytu Papierów Wartościowych i Towarowej Giełdy Energii.
Budynkiem zarządza spółka Centrum Giełdowe S.A.; udziały w spółce należą do Centrum Bankowo–Finansowego „Nowy Świat” S.A. (59,49%), Giełdy Papierów Wartościowych w Warszawie S.A. (24,79%) i Krajowego Depozytu Papierów Wartościowych S.A. (15,72%).

</doc>
<doc id="4228623" url="https://pl.wikipedia.org/wiki?curid=4228623" title="Medal Partyzantowi Wojny Ojczyźnianej">
Medal Partyzantowi Wojny Ojczyźnianej



</doc>
<doc id="4228628" url="https://pl.wikipedia.org/wiki?curid=4228628" title="Medal Za Zasługi w Służbie Wojskowej">
Medal Za Zasługi w Służbie Wojskowej



</doc>
<doc id="4228629" url="https://pl.wikipedia.org/wiki?curid=4228629" title="Medal Za Zasługi Bojowe">
Medal Za Zasługi Bojowe



</doc>
<doc id="4228633" url="https://pl.wikipedia.org/wiki?curid=4228633" title="Medal za Wyzwolenie Pragi">
Medal za Wyzwolenie Pragi



</doc>
<doc id="4228635" url="https://pl.wikipedia.org/wiki?curid=4228635" title="Medal za Wyzwolenie Belgradu">
Medal za Wyzwolenie Belgradu



</doc>
<doc id="4228636" url="https://pl.wikipedia.org/wiki?curid=4228636" title="Medal za Odwagę (ZSRR)">
Medal za Odwagę (ZSRR)



</doc>
<doc id="4228639" url="https://pl.wikipedia.org/wiki?curid=4228639" title="Medal za Obronę Sewastopola">
Medal za Obronę Sewastopola



</doc>
<doc id="4228641" url="https://pl.wikipedia.org/wiki?curid=4228641" title="Medal za Obronę Odessy">
Medal za Obronę Odessy



</doc>
<doc id="4228644" url="https://pl.wikipedia.org/wiki?curid=4228644" title="Medal za Obronę Kaukazu">
Medal za Obronę Kaukazu



</doc>
<doc id="4228646" url="https://pl.wikipedia.org/wiki?curid=4228646" title="Medal za Obronę Leningradu">
Medal za Obronę Leningradu



</doc>
<doc id="4228648" url="https://pl.wikipedia.org/wiki?curid=4228648" title="Medal Za Nienaganną Służbę">
Medal Za Nienaganną Służbę



</doc>
<doc id="4228651" url="https://pl.wikipedia.org/wiki?curid=4228651" title="Medal Weterana Sił Zbrojnych ZSRR">
Medal Weterana Sił Zbrojnych ZSRR



</doc>
<doc id="4228660" url="https://pl.wikipedia.org/wiki?curid=4228660" title="Medal za Wybitne zasługi w ochronie granic państwowych ZSRR">
Medal za Wybitne zasługi w ochronie granic państwowych ZSRR



</doc>
<doc id="4228662" url="https://pl.wikipedia.org/wiki?curid=4228662" title="Medal za Obronę Radzieckiego Obszaru Podbiegunowego">
Medal za Obronę Radzieckiego Obszaru Podbiegunowego



</doc>
<doc id="4228665" url="https://pl.wikipedia.org/wiki?curid=4228665" title="Order Zasługi Wojskowej (Rosja)">
Order Zasługi Wojskowej (Rosja)



</doc>
<doc id="4228667" url="https://pl.wikipedia.org/wiki?curid=4228667" title="Medal za Zwycięstwo nad Japonią">
Medal za Zwycięstwo nad Japonią



</doc>
<doc id="4228669" url="https://pl.wikipedia.org/wiki?curid=4228669" title="Medal za Zdobycie Berlina">
Medal za Zdobycie Berlina



</doc>
<doc id="4228678" url="https://pl.wikipedia.org/wiki?curid=4228678" title="Order Za Służbę Ojczyźnie w Siłach Zbrojnych ZSRR">
Order Za Służbę Ojczyźnie w Siłach Zbrojnych ZSRR



</doc>
<doc id="4228680" url="https://pl.wikipedia.org/wiki?curid=4228680" title="Medal za Zdobycie Wiednia">
Medal za Zdobycie Wiednia



</doc>
<doc id="4228681" url="https://pl.wikipedia.org/wiki?curid=4228681" title="Pępnica złotoblaszkowa">
Pępnica złotoblaszkowa

Pępnica złotoblaszkowa ("Chrysomphalina chrysophylla" (Fr.) Clémençon) – gatunek grzybów należący do rodziny wodnichowatych ("Hygrophoraceae").
Systematyka i nazewnictwo.
Pozycja w klasyfikacji według Index Fungorum: "Chrysomphalina, Hygrophoraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy gatunek ten został opisany w 1821 r. przez Eliasa Friesa jako "Agaricus chrusophyllus", później zaliczany był do różnych rodzajów. Obecną, uznaną przez Index Fungorum nazwę nadał mu Heinz Clémençon w 1982 r.
Ma około 20 synonimów. Niektóre z nich:
Nazwę polską nadał Władysław Wojewoda i in. w 1987 r., wcześniej W. Wojewoda opisywał ten gatunek pod nazwą pępóweczka złotoblaszkowa.
Morfologia.
Średnica 2-6 cm, początkowo wypukły, potem kolejno łukowaty, pępkowato wklęsły, i w końcu łagodnie lejkowaty. Jest higrofaniczny; w stanie wilgotnym brązowożółty, w stanie suchym jaśniejszy. Powierzchnia z powrastanymi łuskami. Brzeg powyginany i długo podwinięty.
Rzadkie, nierównej długości i zbiegające na trzon, o barwie od złotej do pomarańczowożółtej.
Wysokość 2-5 cm, grubość 2-5 mm. Jest walcowaty, pod kapeluszem rozszerzający się lejkowato, często spłaszczony i wygięty, rurkowaty, o konsystencji chrząstkowatej. Powierzchnia gładka o barwie od złotej do pomarańczowożółtej. Podstawa ukorzeniona delikatnymi sznurami grzybniowymi.
Cienki, jasnożółty, w stanie suchym śmietankowożółty.
Eliptyczne, gładkie, nieamyloidalne, o wymiarach 9-14 × 4.5-6 μm.
Występowanie i siedlisko.
Występuje w Europie i Ameryce Północnej (USA, Kanada). Jest rzadki. W Polsce znajduje się na "Czerwonej liście roślin i grzybów Polski". Ma status E – gatunek wymierający. 
Występuje głównie w starych świerkowych lasach górskich i podgórskich. Rozwija się na rozkładających się konarach i pniach świerków i jodeł, a także na gnijącym trocie i szczapach w miejscach składowania drzewa. Często występuje gromadnie. 

</doc>
<doc id="4228682" url="https://pl.wikipedia.org/wiki?curid=4228682" title="Medal za Zdobycie Budapesztu">
Medal za Zdobycie Budapesztu



</doc>
<doc id="4228685" url="https://pl.wikipedia.org/wiki?curid=4228685" title="Order Zwycięstwa">
Order Zwycięstwa

Zobacz też:

</doc>
<doc id="4228687" url="https://pl.wikipedia.org/wiki?curid=4228687" title="Chrysomphalina chrysophylla">
Chrysomphalina chrysophylla



</doc>
<doc id="4228690" url="https://pl.wikipedia.org/wiki?curid=4228690" title="Longin Malicki">
Longin Malicki

Longin Ildefons Wendelin Malicki (ur. 12 stycznia 1908 w Sławnie koło Gniezna, zm. 19 listopada 1986 w Gdańsku) – polski etnograf, twórca i kierownik Oddziału Etnografii Muzeum Narodowego w Gdańsku.
Życiorys.
Urodził się 12 stycznia 1908 w Sławnie koło Gniezna w rodzinie nauczycielskiej. W 1918 roku rozpoczął naukę w Gimnazjum Klasycznym we Wrocławiu. Maturę zdał w 1927 w Chodzieży. W tym samym roku podjął studia na Wydziale Matematyczno-Przyrodniczo-Humanistycznym Uniwersytetu Poznańskiego na kierunkach: antropologia i etnografia. Ukończył je w 1932 z tytułem magistra filozofii w zakresie antropologii, etnografii z etnologią i prehistorii. Po studiach początkowo pracował jako wolontariusz, od 1934 na etacie asystenta, a od 1935 kustosza w Muzeum Śląskim w Katowicach. Zajmował się tam kompletowaniem eksponatów związanych z kulturą polską aż do wybuchu drugiej wojny światowej, kiedy to przeniósł się z żoną do Krakowa. W 1944 został aresztowany przez Gestapo i osadzony w więzieniu na Montelupich.
W kwietniu 1945 objął stanowisku dyrektora wielowydziałowego Okręgowego Muzemum Górnośląskiego w Bytomiu, jednocześnie sprawując nadzór merytoryczny nad muzeami w Bielsku i Cieszynie, Częstochowie i Raciborzu. W 1952 obronił pracę doktorską pt. "Zarys Kultury materialnej górali śląskich" na Wydziale Humanistycznym Uniwersytetu Poznańskiego i uzyskał tytuł doktora filozofii. Dzięki jego staraniom o rozbudowę gmach muzealny w Bytomiu zyskał nowe pomieszczenia dla zbiorów. Jednak w wyniku perypetii związanych z walką o nową część gmachu muzealnego, którą zawłaszczyła inna protegowana instytucja, Malicki stracił posadę dyrektora i został zwolniony z pracy. Po tym wydarzeniu pracował kolejno w Muzeum Etnograficznym w Łodzi (1954), w Bytomskiej Hurtowni Farmaceutycznej, przez kilka miesięcy w Muzeum Pomorskim w Gdańsku oraz w Muzeum Etnograficznym w Krakowie. 
W 1958 Jan Chranicki (1906–1976), ówczesny dyrektor Muzeum Pomorskiego w Gdańsku powierzył mu stanowisko kierownika nowo powstałego działu etnograficznego. Początkowo dział ten mieścił się w obiekcie należącym niegdyś do franciszkanów (w latach 1558-1817 siedziba Gdańskiego Gimnazjum Akademickiego) przy ul. Toruńskiej na Starym Przedmieściu. Malicki wraz z podlegającym mu zespołem gromadził eksponaty świadczące o kulturze pomorskiego ludu, pochodzące z okolicznych wsi kociewskich, kaszubskich i z Powiśla, tworząc w ten sposób od podstaw placówkę etnograficzną. Zbiory te stały się podstawą w 1961 pierwszej ekspozycji.
Malicki zaangażował się też w odbudowę spalonego przez Niemców Pałacu Opatów w Oliwie, gdzie pierwotnie planowano przeniesienie zgromadzonych przez niego eksponatów. Miało tu powstać Muzeum Etnograficzne wydzielone z Muzeum Pomorskiego – do tego jednak nie doszło. We wrześniu 1965 w salach ekspozycyjnych na parterze odbudowanego budynku otwarto pierwszą wystawę "Sztuka Ludowa Pomorza od XVIII do XX w".
W latach 1972–73 Malicki pracował jako kurator Muzeum Narodowego w Gdańsku. W 1973 przeszedł na emeryturę, nadal jednak aktywnie działał w Gdańskim Kole PTL.
Napisał około stu dziewięćdziesięciu artykułów źródłowych i publicystycznych dotyczących etnografii. Publikował je w takich czasopismach specjalistycznych jak „Lud”, „Prace i Materiały Etnograficzne”, „Ethnographica”, „Polska Sztuka Ludowa”), regionalnych „Zaranie Śląskie”, „Kaszëbë”, „Litery”, „Jantarowe szlaki” i „Pomerania” oraz w prasie codziennej.
Był współzałożycielem, wiceprezesem i przez dwadzieścia pięć lat prezesem (od 1960) gdańskiego oddziału Polskiego Towarzystwa Ludoznawczego (PTL). Należał także do: Sekcji Etnograficznej Komitetu Nauk Historycznych PAN oraz Komisji Etnograficznej Gdańskiego Towarzystwa Naukowego, Zespołu Doradczego ds. Muzealnictwa Etnograficznego przy Zarządzie Muzeów i Ochrony Zabytków, rady programowej gdańskiego oddziału Stowarzyszenia Twórców Ludowych i przez dwadzieścia pięć lat prezesem gdańskiego oddziału Polskiego Towarzystwa Ludoznawczego (PTL).
Zmarł 19 listopada 1986 w Gdańsku, gdzie został pochowany na Cmentarzu Centralnym Srebrzysko (rejon I, groby rodzinne E, grób 40).
Upamiętnienie.
W 1988 roku został patronem Gdańskiego Oddziału Stowarzyszenia Twórców Ludowych.
Jesienią 2008 roku, z okazji rocznicy stulecia urodzin Longina Malickiego oraz 50. rocznicy powołania Oddziału Etnografii Muzeum Narodowego w Gdańsku, pracownicy Oddziału Etnografii i Zrzeszenia Kaszubsko-Pomorskiego w Gdańsku ufundowali tablicę pamiątkową ku czci założyciela oddziału. Tablica zawisła na ścianie siedziby oddziału - Spichlerza Opackiego.

</doc>
<doc id="4228695" url="https://pl.wikipedia.org/wiki?curid=4228695" title="Medal 1500-lecia Kijowa">
Medal 1500-lecia Kijowa



</doc>
<doc id="4228696" url="https://pl.wikipedia.org/wiki?curid=4228696" title="Medal 250-lecia Leningradu">
Medal 250-lecia Leningradu



</doc>
<doc id="4228697" url="https://pl.wikipedia.org/wiki?curid=4228697" title="Medal 50-lecia Radzieckiej Milicji">
Medal 50-lecia Radzieckiej Milicji



</doc>
<doc id="4228699" url="https://pl.wikipedia.org/wiki?curid=4228699" title="Iron Fist (sezon 2)">
Iron Fist (sezon 2)

Drugi sezon amerykańskiego serialu Iron Fist opowiadał dalszą historię Daniela Randa, mistrza wschodnich sztuk walk.
Showrunnerem drugiego sezonu był M.Raven Metzner. W głównych rolach wystąpili: Finn Jones, Jessica Henwick, Tom Pelphrey, Jessica Stroup, Sacha Dhawan, Simone Missick i Alice Eve. 
Całość sezonu, składającego się z 10 odcinków została wyemitowana równocześnie na platformie Netflix 7 września 2018 roku.
Emisja.
Całość sezonu, składającego się z 10 odcinków została wyemitowana równocześnie na platformie Netflix 7 września 2018 roku.
1 marca 2022 roku "Iron Fist" wraz z pozostałymi serialami Marvel Television został usunięty z Neflixa na wszystkich rynkach. 16 marca został on udostępniony na Disney+ w Stanach Zjednoczonych, Kanadzie, Wielkiej Brytanii, Irlandii, Australii i Nowej Zelandii. W późniejszym terminie udostępnione zostaną w pozostałych krajach również na Disney+.
Odcinki.
&lt;onlyinclude&gt;
Produkcja.
Rozwój projektu.
W styczniu 2015, Ted Sarandos, dyrektor programowy Netflixa, zapewnił, że wszystkie seriale tworzone przy współpracy z Marvelem mają szansę na kolejne sezony. 21 lipca 2017 roku poinformowano, że został zamówiony drugi sezon serialu. Następnego dnia ujawniono, że M.Raven Metzner zastąpi Bucka na stanowisku showrunnera. Pod koniec lipca 2018 roku poinformowano, że sezon będzie miał dziesięć odcinków.
Casting.
W marcu 2017 roku Sacha Dhawan poinformował, że powróci jako Davos w sezonie drugim, jeżeli zostanie on zamówiony. W lipcu 2017 roku poinformowano, że Finn Jones jako Danny Rand / Iron Fist i Jessica Henwick jako Colleen Wing powrócą w sezonie drugim oraz do obsady dołączyła Simone Missick jako Misty Knight, która występuje również w serialu "Luke Cage". W grudniu 2017 roku potwierdzono powrót Dhawana oraz Toma Pelphrey’ego i Jessiki Stroup jako rodzeństwo Meachumów, a do obsady dołączyła Alice Eve.
Zdjęcia.
Zdjęcia do drugiego sezonu rozpoczęły się 13 grudnia 2017 roku w Nowym Jorku, a zakończyły się 10 maja 2018 roku.

</doc>
<doc id="4228701" url="https://pl.wikipedia.org/wiki?curid=4228701" title="Medal za Budowę Bajkalsko-Amurskiej Magistrali">
Medal za Budowę Bajkalsko-Amurskiej Magistrali



</doc>
<doc id="4228704" url="https://pl.wikipedia.org/wiki?curid=4228704" title="Order Macierzyńskiej Sławy">
Order Macierzyńskiej Sławy



</doc>
<doc id="4228705" url="https://pl.wikipedia.org/wiki?curid=4228705" title="Medal 40-lecia Zwycięstwa w Wielkiej Wojnie Ojczyźnianej 1941–1945">
Medal 40-lecia Zwycięstwa w Wielkiej Wojnie Ojczyźnianej 1941–1945



</doc>
<doc id="4228707" url="https://pl.wikipedia.org/wiki?curid=4228707" title="Medal 30-lecia Zwycięstwa w Wielkiej Wojnie Ojczyźnianej 1941–1945">
Medal 30-lecia Zwycięstwa w Wielkiej Wojnie Ojczyźnianej 1941–1945



</doc>
<doc id="4228716" url="https://pl.wikipedia.org/wiki?curid=4228716" title="Medal za Odbudowę Kopalni Donbasu">
Medal za Odbudowę Kopalni Donbasu



</doc>
<doc id="4228719" url="https://pl.wikipedia.org/wiki?curid=4228719" title="Medal za Ofiarną Pracę w Wielkiej Wojnie Ojczyźnianej 1941–1945">
Medal za Ofiarną Pracę w Wielkiej Wojnie Ojczyźnianej 1941–1945



</doc>
<doc id="4228721" url="https://pl.wikipedia.org/wiki?curid=4228721" title="Medal Za Pracowniczą Dzielność">
Medal Za Pracowniczą Dzielność



</doc>
<doc id="4228722" url="https://pl.wikipedia.org/wiki?curid=4228722" title="Medal za Odwagę w walce z pożarem">
Medal za Odwagę w walce z pożarem



</doc>
<doc id="4228724" url="https://pl.wikipedia.org/wiki?curid=4228724" title="Medal Weterana Pracy">
Medal Weterana Pracy



</doc>
<doc id="4228726" url="https://pl.wikipedia.org/wiki?curid=4228726" title="Order Znak Honoru">
Order Znak Honoru



</doc>
<doc id="4228745" url="https://pl.wikipedia.org/wiki?curid=4228745" title="Shaanxi KJ-500">
Shaanxi KJ-500

Shaanxi KJ-500 – chiński samolot wczesnego ostrzegania i kontroli przestrzeni powietrznej. Płatowiec bazuje na konstrukcji chińskiego samolotu transportowego Shaanxi Y-9.
Historia.
Wadą anten radiolokatora JY-06, tworzącego system Shaanxi KJ-200, była martwa strefa niewidzialna dla radaru w przedniej i tylnej półsferze samolotu. Pozostając przy nośniku, jakim jest krajowej produkcji samolot Y-8 lub jego nowsza wersja Y-9, 38. Instytut Naukowo Badawczy rozpoczął prace nad nowym radarem z anteną typu AESA (radar z aktywnym skanowaniem fazowym), z trzema nieruchomymi, ścianowymi antenami, wpisanymi w dysk, każda z anten odpowiada za obserwacje wycinka 120° obszaru, razem pokrywającymi 360° przestrzeni wokół samolotu. System radiolokacyjny oznaczony prawdopodobnie jako JY-11, opracowano w latach 2008 - 2011. Analogiczny układ zastosowano w samolocie Xi’an KJ-2000. Tam jednak dysponowano znacznie większym nośnikiem. Na kadłubie płatowca Y-9, będącego zmodernizowaną wersją maszyny Y-8F-600, zamontowano nieruchomą talerzową antenę, trzy ścianowe anteny wpisane w okrąg dysku. Maszyna otrzymała nowe oznaczenie Y-9W (lub Y-9GX-10). Zmodyfikowano płatowiec montując na końcach stateczników poziomych dodatkowe, pionowe powierzchnię zwiększające stateczność podłużną samolotu. Pod kadłubem, pod statecznikiem pionowym, zainstalowano dużą płetwę ogonową. Dodatkowo samolot wyposażony został w pasywny układ rozpoznania radioelektronicznego. Anteny systemu widoczne są w postaci podłużnych osłon znajdujących się po obydwu stronach tylnej części kadłuba. System łączności i transmisji danych z antenami widocznymi na kadłubie oraz system samoobrony. Umieszczony na pokładzie system radiolokacyjny, zdaniem producenta, ma możliwość śledzenia od 100 do 150 obiektów, dysponuje zasięgiem 450 km. Obsługiwany jest operatorów, mających do dyspozycji sześć konsol znajdujących się na pokładzie. Samolot jest w stanie kierować działaniami od 12 do 30 maszyn zadaniowych, towarzyszących KJ-500. Pierwsza z tak zmodyfikowanych maszyn, oznaczona jako KJ-500, została ujawniona w grudniu 2013 roku i jeszcze w tym samym roku oblatana. W 2015 roku ujawniono drugi egzemplarz, będący pierwszą seryjna maszyną. Seryjne samoloty zostały dostarczone Marynarce Wojennej Chińskiej Armii Ludowo-Wyzwoleńczej i Siłom Powietrznych Chińskiej Armii Ludowo-Wyzwoleńczej. Ujawniono, iż część samolotów wyposażono w instalacje do pobierania paliwa w locie. Według niepotwierdzonych danych, należące do sił powietrznych samoloty znajdują się na stanie 79. i 77. Pułku Lotniczego, ze składu 26. Dywizji Lotnictwa Specjalnego. Z kolei KJ-500 marynarki, zgrupowane są w 4. Pułku Lotniczym i jednym z pułków 9. Dywizji Lotnictwa Morskiego.

</doc>
<doc id="4228850" url="https://pl.wikipedia.org/wiki?curid=4228850" title="Halicyclops continentalis">
Halicyclops continentalis

Halicyclops continentalis – gatunek widłonogów z rodziny Cyclopidae. Nazwa naukowa tych skorupiaków została opublikowana w 2009 roku przez japońskich zoologów Hiroshiego Ueda i Hidefumiego Nagai.

</doc>
<doc id="4228853" url="https://pl.wikipedia.org/wiki?curid=4228853" title="Halicyclops itohi">
Halicyclops itohi

Halicyclops itohi – gatunek widłonogów z rodziny Cyclopidae. Nazwa naukowa tych skorupiaków została opublikowana w 2012 roku przez japońskich zoologów Hiroshiego Ueda i Hidefumiego Nagai.

</doc>
<doc id="4228856" url="https://pl.wikipedia.org/wiki?curid=4228856" title="Halicyclops setiformis">
Halicyclops setiformis

Halicyclops setiformis – gatunek widłonogów z rodziny Cyclopidae. Nazwa naukowa tych skorupiaków została opublikowana w 2012 roku przez japońskich zoologów Hiroshiego Ueda i Hidefumiego Nagai.

</doc>
<doc id="4228859" url="https://pl.wikipedia.org/wiki?curid=4228859" title="Halicyclops uncus">
Halicyclops uncus

Halicyclops uncus – gatunek widłonogów z rodziny Cyclopidae. Nazwa naukowa tych skorupiaków została opublikowana w 2009 roku przez japońskich zoologów Hiroshiego Ueda i Hidefumiego Nagai.

</doc>
<doc id="4228861" url="https://pl.wikipedia.org/wiki?curid=4228861" title="Halicyclops blachei">
Halicyclops blachei

Halicyclops blachei – gatunek widłonogów z rodziny Cyclopidae. Nazwa naukowa tych skorupiaków została opublikowana w 1952 roku przez szwedzkiego zoologa Knuta Lindberga.

</doc>
<doc id="4228866" url="https://pl.wikipedia.org/wiki?curid=4228866" title="Halicyclops canui">
Halicyclops canui

Halicyclops canui – gatunek widłonogów z rodziny Cyclopidae. Nazwa naukowa tych skorupiaków została opublikowana w 1941 roku przez szwedzkiego zoologa Knuta Lindberga.

</doc>
<doc id="4228867" url="https://pl.wikipedia.org/wiki?curid=4228867" title="Club Green Streets">
Club Green Streets

Club Green Streets – malediwski klub piłkarski, mający siedzibę w stolicy kraju Male.
Historia.
Chronologia nazw: 
Klub Sportowy Club Green Streets został założony w 2010 roku. W 2010 startował w turnieju III Division. W 2012 zajął drugie miejsce i awansował do II Division. W 2013 był trzecim, w 2015 drugim, a w 2016 zdobył swój pierwszy tytuł mistrzowski II ligi i awansował do Dhivehi Premier League.
Stadion.
Klub rozgrywał swoje mecze domowe na stadionie Rasmee Dhandu Stadium w Male, który może pomieścić 11,000 widzów.

</doc>
<doc id="4228868" url="https://pl.wikipedia.org/wiki?curid=4228868" title="Halicyclops electus">
Halicyclops electus

Halicyclops electus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1943 roku przez szwedzkiego zoologa Knuta Lindberga.

</doc>
<doc id="4228869" url="https://pl.wikipedia.org/wiki?curid=4228869" title="Halicyclops konkanensis">
Halicyclops konkanensis

Halicyclops konkanensis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1949 roku przez szwedzkiego zoologa Knuta Lindberga.

</doc>
<doc id="4228870" url="https://pl.wikipedia.org/wiki?curid=4228870" title="Halicyclops oblongus">
Halicyclops oblongus

Halicyclops oblongus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1951 roku przez szwedzkiego zoologa Knuta Lindberga.

</doc>
<doc id="4228871" url="https://pl.wikipedia.org/wiki?curid=4228871" title="Halicyclops oraeeburnensis">
Halicyclops oraeeburnensis

Halicyclops oraeeburnensis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1957 roku przez szwedzkiego zoologa Knuta Lindberga.

</doc>
<doc id="4228873" url="https://pl.wikipedia.org/wiki?curid=4228873" title="Halicyclops pilifer">
Halicyclops pilifer

Halicyclops pilifer – gatunek widłonogów z rodziny Cyclopidae. Nazwa naukowa tych skorupiaków została opublikowana w 1949 roku przez szwedzkiego zoologa Knuta Lindberga.

</doc>
<doc id="4228877" url="https://pl.wikipedia.org/wiki?curid=4228877" title="Halicyclops robustus">
Halicyclops robustus

Halicyclops robustus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1951 roku przez szwedzkiego zoologa Knuta Lindberga.

</doc>
<doc id="4228878" url="https://pl.wikipedia.org/wiki?curid=4228878" title="Halicyclops setifer">
Halicyclops setifer

Halicyclops setifer – gatunek widłonogów z rodziny Cyclopidae. Nazwa naukowa tych skorupiaków została opublikowana w 1950 roku przez szwedzkiego zoologa Knuta Lindberga.

</doc>
<doc id="4228880" url="https://pl.wikipedia.org/wiki?curid=4228880" title="Halicyclops venezuelaensis">
Halicyclops venezuelaensis

Halicyclops venezuelaensis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1954 roku przez szwedzkiego zoologa Knuta Lindberga. Gatunek ten został ujęty w Katalogu Życia.

</doc>
<doc id="4228891" url="https://pl.wikipedia.org/wiki?curid=4228891" title="Tata, mama, gosposia i ja">
Tata, mama, gosposia i ja

Tata, mama, gosposia i ja (fr. "Papa, maman, la bonne et moi") – francuski czarno-biały film komediowy z 1954 roku.
Opis fabuły.
Robert Langlois, po utracie pracy stażysty u adwokata, zarabia na życie udzielając korepetycji. Nie mówi o tym rodzicom, z którymi mieszka. Pewnego dnia zakochuje się w pięknej dziewczynie - Catherine. Kobieta postanawia zatrudnić się w jego domu jako służąca by zdobyć przychylność rodziców narzeczonego.

</doc>
<doc id="4228892" url="https://pl.wikipedia.org/wiki?curid=4228892" title="Halicyclops wilsoni">
Halicyclops wilsoni

Halicyclops wilsoni – gatunek widłonogów z rodziny Cyclopidae. Nazwa naukowa tych skorupiaków została opublikowana w 1985 roku przez biologów Mahoon M. S. i Zia Z.

</doc>
<doc id="4228893" url="https://pl.wikipedia.org/wiki?curid=4228893" title="Sherwood Stewart">
Sherwood Stewart

Sherwood Stewart (ur. 6 czerwca 1946 w Baytown) – amerykański tenisista i trener tenisa, zwycięzca trzech turniejów wielkoszlemowych w grze podwójnej i dwóch w grze mieszanej, zdobywca Pucharu Davisa 1978 i 1981.
Kariera tenisowa.
Kariera Stewarta przypadła na lata 70. i 80. XX w. W grze pojedynczej wygrał jeden turniej ATP World Tour i osiągnął jeden finał. W grze podwójnej zwyciężył w pięćdziesięciu dwóch turniejach, w tym Australian Open 1984, French Open 1976 i French Open 1982. Dodatkowo przegrał czterdzieści dwa finały, w tym trzy zaliczane do Wielkiego Szlema. Za dokonania w sezonie 1982 otrzymał wspólnie z Ferdim Tayganem nagrodę ATP deblowej pary roku ("ATP Doubles Team of the Year"). Stewart z powodzeniem startował w zawodach par mieszanych, zwyciężając w Australian Open 1987 i Wimbledonie 1988. Tytuły te zdobył wspólnie z Ziną Garrison. Uczestniczył również w dwóch przegranych finałach miksta.
W latach 1977–1978 i 1981 reprezentował Stany Zjednoczone w Pucharze Davisa w czterech meczach gry podwójnej, z których połowę wygrał. W 1978 i 1981 zdobył z reprezentacją trofeum, chociaż w finale edycji 1981 nie rywalizował.
W rankingu gry pojedynczej Stewart najwyżej był na 60. miejscu (31 grudnia 1978), a w klasyfikacji gry podwójnej na 4. pozycji (3 marca 1980).
Po zakończeniu kariery został trenerem Ziny Garrison.

</doc>
<doc id="4228895" url="https://pl.wikipedia.org/wiki?curid=4228895" title="Halicyclops calm">
Halicyclops calm

Halicyclops calm – gatunek widłonogów z rodziny Cyclopidae. Nazwa naukowa tych skorupiaków została opublikowana w 2006 roku przez biologa Tomislava Karanovica. 

</doc>
<doc id="4228903" url="https://pl.wikipedia.org/wiki?curid=4228903" title="Halicyclops kieferi">
Halicyclops kieferi

Halicyclops kieferi – gatunek widłonogów z rodziny Cyclopidae. Nazwa naukowa tych skorupiaków została opublikowana w 2004 roku przez biologa Tomislava Karanovica. 

</doc>
<doc id="4228906" url="https://pl.wikipedia.org/wiki?curid=4228906" title="Halicyclops lutum">
Halicyclops lutum

Halicyclops lutum – gatunek widłonogów z rodziny Cyclopidae. Nazwa naukowa tych skorupiaków została opublikowana w 2008 roku przez biologa Tomislava Karanovica. 

</doc>
<doc id="4228907" url="https://pl.wikipedia.org/wiki?curid=4228907" title="Józef Rey">
Józef Rey

Józef Rey z Nagłowic herbu Oksza (zm. w 1777 roku) – prezydent Trybunału Koronnego, scholastyk krakowskiej kapituły katedralnej w latach 1775-1777, kanonik przemyski i chełmski.

</doc>
<doc id="4228909" url="https://pl.wikipedia.org/wiki?curid=4228909" title="Halicyclops pescei">
Halicyclops pescei

Halicyclops pescei – gatunek widłonogów z rodziny Cyclopidae. Nazwa naukowa tych skorupiaków została opublikowana w 2004 roku przez biologa Tomislava Karanovica. 

</doc>
<doc id="4228913" url="https://pl.wikipedia.org/wiki?curid=4228913" title="Halicyclops caneki">
Halicyclops caneki

Halicyclops caneki, – gatunek widłonogów z rodziny Cyclopidae. Nazwa naukowa tych skorupiaków została opublikowana w 1995 roku przez biologa Franka Fiersa. Gatunek ten został ujęty w Katalogu Życia.

</doc>
<doc id="4228914" url="https://pl.wikipedia.org/wiki?curid=4228914" title="Halicyclops canuensis">
Halicyclops canuensis

Halicyclops canuensis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1890 roku przez angielskiego zoologa Gilberta Charlesa Bourne (1861-1933), profesora Uniwersytetu w Oxfordzie.

</doc>
<doc id="4228917" url="https://pl.wikipedia.org/wiki?curid=4228917" title="Avioccala">
Avioccala

Avioccala (łac. "Diocesis Avioccalensis") – stolica historycznej diecezji w Cesarstwie rzymskim w prowincji Afryka Prokonsularna, sufragania metropolii Kartagina. Współcześnie w Tunezji. Obecnie katolickie biskupstwo tytularne.

</doc>
<doc id="4228926" url="https://pl.wikipedia.org/wiki?curid=4228926" title="Ralf-Peter Devaux">
Ralf-Peter Devaux

Ralf-Peter Devaux (ur. 22 maja 1940 w Schloßbergu w Prusach Wschodnich) – pułkownik Stasi.
Życiorys.
W 1957 został przyjęty do SED, 1958-1962 studiował na Uniwersytecie Humboldta w Berlinie, od 1960 był nieoficjalnym funkcjonariuszem, a od 1963 kadrowym funkcjonariuszem Stasi. W 1964 ukończył Szkołę Głównego Zarządu Wywiadu Ministerstwa Bezpieczeństwa Państwowego NRD, pracował w wywiadzie, 1971-1977 był zastępcą szefa referatu Wydziału A, od października 1977 do sierpnia 1981 był rezydentem Stasi w Bonn, działając pod przykrywką stanowiska II sekretarza Stałego Przedstawicielstwa NRD w RFN. Później kierował referatem I/3 Wydziału A I Głównego Zarządu Wywiadu Stasi NRD, do 1984 był funkcjonariuszem, następnie od sierpnia 1984 do marca 1987 szefem Wydziału A I Głównego Zarządu Wywiadu Stasi NRD, w lutym 1986 otrzymał stopień pułkownika, 1986-1987 był słuchaczem Wyższej Szkoły Partyjnej Karola Marksa przy KC SED, od sierpnia 1987 do listopada 1989 był zastępcą szefa Głównego Zarządu Wywiadu Stasi NRD, a 1989-1990 członkiem Komisji Polityki Zagranicznej przy Biurze Politycznym KC SED.

</doc>
<doc id="4228927" url="https://pl.wikipedia.org/wiki?curid=4228927" title="Halicyclops caridophilus">
Halicyclops caridophilus

Halicyclops caridophilus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1947 roku przez amerykańskiego hydrobiologa Arthura Grovera Humesa (1916-1999). 

</doc>
<doc id="4228928" url="https://pl.wikipedia.org/wiki?curid=4228928" title="Aleksander Zawadzki (1859-1926)">
Aleksander Zawadzki (1859-1926)



</doc>
<doc id="4228929" url="https://pl.wikipedia.org/wiki?curid=4228929" title="Mistrzostwa Europy Juniorów w Saneczkarstwie 1957">
Mistrzostwa Europy Juniorów w Saneczkarstwie 1957

3. Mistrzostwa Europy juniorów w saneczkarstwie 1957 odbyły się 2 lutego w Vitipeno, we Włoszech. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli Austriacy, którzy zdobyli osiem z dziewięciu medali, w tym wszystkie złote.
Z zawodach po raz pierwszy wzięli udział Polacy.

</doc>
<doc id="4228931" url="https://pl.wikipedia.org/wiki?curid=4228931" title="Gwiazdy Cejrowskiego">
Gwiazdy Cejrowskiego



</doc>
<doc id="4228935" url="https://pl.wikipedia.org/wiki?curid=4228935" title="Henryk Jabłoński (polityk)">
Henryk Jabłoński (polityk)



</doc>
<doc id="4228937" url="https://pl.wikipedia.org/wiki?curid=4228937" title="Rudolf Mittag">
Rudolf Mittag

Rudolf Mittag (ur. 31 marca 1929 w Kamenz, zm. 19 czerwca 2012 w Großröhrsdorfie) – generał porucznik Stasi.
Życiorys.
Uczył się w szkole powszechniej i potem w szkole komercyjnej, w 1945 został zmobilizowany do Reichsarbeitsdienstu, później był leśnikiem, pracownikiem pomocniczym i uczniem handlowca. W 1946 został członkiem SED, od 1947 pracował we wschodnioniemieckiej policji, a od 1949 w rejonowym oddziale Zarządu Ochrony Gospodarki Narodowej/Zarządzie Stasi Saksonii, 1950-1951 pracował w Wydziale IV (Kontrwywiadowczym) Zarządu Stasi Saksonii. Później pracował w rejonowych oddziałach bezpieki w Breitenbrunn/Erzgeb. i Schwarzenberg/Erzgeb. oraz w spółce Wismut - oddziale Stasi obiektu Oberschlema, 1954-1955 był słuchaczem kursów szkoły służb bezpieczeństwa w Eberswalde i po ich ukończeniu został szefem Zarządu Stasi Obiektu "Wismut" w Oberschlemie, a w 1959 w Aue. W latach 1962-1970 był zastępcą szefa Obiektowego Zarządu Stasi "Wismut" ds. zagadnień operacyjnych, 1960-1965 zaocznie studiował w Wyższej Szkole Prawniczej w Poczdamie, od 1970 do maja 1970 był szefem Obiektowego Zarządu Stasi "Wismut", a od maja 1975 do listopada 1989 szefem Okręgowego Zarządu Stasi w Rostocku, w 1989 otrzymał stopień generała porucznika. W 1985 został odznaczony Złotym Orderem Zasługi dla Ojczyzny.

</doc>
<doc id="4228942" url="https://pl.wikipedia.org/wiki?curid=4228942" title="Stanisław Garlicki (1875-1935)">
Stanisław Garlicki (1875-1935)



</doc>
<doc id="4228945" url="https://pl.wikipedia.org/wiki?curid=4228945" title="Mistrzostwa Europy Juniorów w Saneczkarstwie 1958">
Mistrzostwa Europy Juniorów w Saneczkarstwie 1958

4. Mistrzostwa Europy juniorów w saneczkarstwie 1958 odbyły się 25 stycznia w Oberhofie, w NRD. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli gospodarze.

</doc>
<doc id="4228951" url="https://pl.wikipedia.org/wiki?curid=4228951" title="Vlastimil Tusar">
Vlastimil Tusar

Vlastimil Tusar (ur. 18 października 1880 w Pradze, zm. 22 marca 1924 w Berlinie) – czechosłowacki polityk, premier Czechosłowacji (1919-1920).
Życiorys.
Ukończył gimnazjum i szkołę handlową, działał w związkach zawodowych, w latach 1903–1908 był redaktorem, a od 1908 do 1911 redaktorem naczelnym tygodnika „Rovnosti” w Brnie. W latach 1911–1918 był socjaldemokratycznym posłem do Rady Cesarstwa. Podczas I wojny światowej początkowo był zwolennikiem proaustriackiej orientacji, później związał się z ruchem na rzecz niepodległości. 27 października 1918 poinformował Aloisa Rašína o odpowiedniej okazji do ogłoszenia niepodległości. W latach 1918–1919 był negocjatorem z władzami austriackimi w Wiedniu, a 8 lipca 1919 został drugim po Karelu Kramáře premierem Czechosłowacji. W jego pierwszym rządzie głównymi partiami były socjaldemokratyczna i agrarna, więc nazwano go czerwono-zieloną koalicją. Po wyborach w kwietniu 1920, wygranych przez socjaldemokratów, Tusar utworzył drugi rząd (również w koalicji z agrarystami). 1 marca 1921 zrezygnował z mandatu poselskiego, po czym został mianowany ambasadorem w Berlinie, gdzie zmarł.

</doc>
<doc id="4228952" url="https://pl.wikipedia.org/wiki?curid=4228952" title="Aleksander Zawadzki (polityk)">
Aleksander Zawadzki (polityk)



</doc>
<doc id="4228954" url="https://pl.wikipedia.org/wiki?curid=4228954" title="DPMM FC">
DPMM FC

DPMM FC – brunejski klub piłkarski, mający siedzibę w stolicy kraju Bandar Seri Begawan.
Historia.
Chronologia nazw:
Klub Piłkarski Duli Pengiran Muda Mahkota (DPMM) został założony w 2000 roku. Klub zaczynał jako drużyna college’u w 1994 roku, a po 6 latach zarejestrował się jako klub profesjonalny. W 2001 startował w turnieju Pepsi Cup League, gdzie zajął drugie miejsce. W 2002 po utworzeniu Brunei Premier League został jednym z 16 uczestników ligi. Najpierw zwyciężył w grupie B, a potem w finale również zdobył mistrzostwo Brunei. W 2003 był drugim, a w 2004 zdobył swój drugi tytuł mistrzowski.
W 2005 roku klub opuścił ligę krajową Brunei w połowie sezonu i dołączył do Malaysia Premier League (II poziom malezyjskiego futbolu) jako drużyna z zagranicy, zastępując reprezentację Brunei. Po zajęciu trzeciego miejsca, w 2006 awansował na najwyższy poziom malezyjskiego futbolu do Malaysia Super League, gdzie zajął trzecie miejsce w swoim pierwszym sezonie 2006/07. W kolejnym sezonie 2007/08 zespół zakończył na 10 miejscu. Następnie musiał opuścić Super League Malezji z powodu wyrejestrowania Brunei Amateur Football Association.
Po odejściu z Malaysia Super League, następnie klub dołączył do singapurskiej S-League w sezonie 2009, stając się pierwszą drużyną w lidze, która rozgrywała swoje mecze domowe poza Singapurem. Jednak 30 września 2009 roku FIFA zawiesiła Football Association of Brunei Darussalam za ingerencję rządu w jej sprawy. Oznaczało to, że zespoły z Brunei nie mogły już startować w turniejach prowadzonych przez inne krajowe stowarzyszenia członkowskie. Związek Piłki Nożnej w Singapurze zwrócił się do FIFA, aby umożliwić DPMM FC zakończenie sezonu w S-League, ale odwołanie zostało odrzucone. Wyniki wszystkich meczów ligowych DPMM w sezonie 2009 zostały zatem anulowane.
Po 20 miesiącach zawieszenia, FIFA podjęła decyzję o zniesieniu zawieszenia dla Brunei. Oznaczało to, że zarówno drużyna narodowa, jak i drużyny piłkarskie z Brunei mogły brać udział w dowolnych zawodach piłkarskich w ramach FIFA. DPMM ponownie dołączył do S-League w 2012 roku i stał się drugą drużyną w końcowej klasyfikacji. W 2014 roku klub ponownie był drugim, a w 2015 roku wygrał swój pierwszy tytuł mistrzowski S-League.
Stadion.
Klub rozgrywa swoje mecze domowe na stadionie Sułtana Hassanala Bolkiaha w Bandar Seri Begawan, który może pomieścić 28,000 widzów.

</doc>
<doc id="4228957" url="https://pl.wikipedia.org/wiki?curid=4228957" title="Seven Seconds">
Seven Seconds

Seven Seconds – amerykański serial telewizyjny wyprodukowany przez KMF Films, Bender Brown Productions, Filmtribe oraz Fox 21 Television Studios będący luźną adaptacją rosyjskiego filmu "The Major" w reżyserii Yuri Bykov.
Wszystkie odcinki pierwszej serii zostały udostępnione 23 lutego 2018 roku na platformie internetowej Netflix.
19 kwietnia 2018 roku, platforma Netflix anulowała serial po jednym sezonie.
Fabuła.
Serial opowiada o policjancie, który podczas wypadku samochodowego zabija czarnoskórego nastolatka. W Jersey City zaczynają wybuchać zamieszki na tle rasowym. Policja stara się zatuszować sprawę, ale wszystko wychodzi na jaw. Policjanta czeka proces stulecia.
Produkcja.
18 października 2016 roku, platforma Netflix zamówiła pierwszą serię dramatu .
W tym samym miesiącu do obsady dołączyli: David Lyons i Beau Knapp.
W połowie listopada 2017 roku, poinformowano, że w serialu zagrają: Zackary Momoh, Raúl Castillo i Russell Hornsby
W kolejnym miesiącu ogłoszono, że do obsady dołączyli: Michael Mosley jako Joe „Fish” Rinaldi, Patrick Murney jako Gary Wilcox, Regina King jako Latrice Butler oraz Clare-Hope Ashitey jako K.J. Harper.
Nagrody.
Emmy.
2018
Czarne Szpule - Telewizyjne.
2018

</doc>
<doc id="4228960" url="https://pl.wikipedia.org/wiki?curid=4228960" title="Mistrzostwa Europy Juniorów w Saneczkarstwie 1959">
Mistrzostwa Europy Juniorów w Saneczkarstwie 1959

5. Mistrzostwa Europy juniorów w saneczkarstwie 1959 odbyły się 31 stycznia w Weißenbach bei Liezen, w Austrii. Mistrzostwa w tej miejscowości rozegrane po raz drugi (poprzednio w 1956). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli gospodarze.

</doc>
<doc id="4228965" url="https://pl.wikipedia.org/wiki?curid=4228965" title="Stanisław Kowalczyk (poseł PZPR)">
Stanisław Kowalczyk (poseł PZPR)



</doc>
<doc id="4228968" url="https://pl.wikipedia.org/wiki?curid=4228968" title="Ptolemais in Libya">
Ptolemais in Libya

Ptolemais in Libya (łac. "Diocesis Ptolemaidensis in Libya") – stolica historycznej diecezji w Cesarstwie rzymskim w prowincji Libia Pentapolitana, zlikwidowana w VII w. podczas ekspansji islamskiej. Ruiny starożytnego miasta Ptolemaida. Współcześnie w północnej Libii. Obecnie katolickie biskupstwo tytularne. 

</doc>
<doc id="4228972" url="https://pl.wikipedia.org/wiki?curid=4228972" title="Mosiądz krzemowy">
Mosiądz krzemowy

Mosiądz krzemowy (CuZn16Si4) – znany też pod nazwą olkusil, jest jednym z najczęściej stosowanych odlewniczych stopów miedzi i cynku, zaliczany jest do mosiądzów specjalnych.
Składa się głównie z miedzi (80%), cynku (16%) oraz krzemu (4%) według EN 1982.
Właściwości.
Mosiądz krzemowy oznaczany też jako MK80, charakteryzuje się bardzo dobrą lejnością, skrawalnością, odpornością na ścieranie oraz korozję, przy zachowaniu korzystnych własności wytrzymałościowych. Materiał zachowuje właściwości mechaniczne w szerokim zakresie temperatur -200 °C do 200 °C, ponadto w temperaturach rzędu -200 °C następuje nieznaczne umocnienie materiału co jest zdecydowanie korzystną cechą w porównaniu np. z właściwościami żeliwa.
Właściwości metalurgiczne.
Krzem jako dodatek stopowy, ma bardzo silny wpływ na stopy Cu-Zn. Ogranicza rozpuszczalność cynku w miedzi w fazie α. Wraz ze wzrostem zawartości cynku zmniejsza się rozpuszczalność krzemu w roztworze stałym α. W przypadku stopu CuZn16Si4-C dobrane zostało maksymalne stężenie ilość krzemu z największą możliwą zawartością cynku.
Istotnym czynnikiem jest szybkość chłodzenia odlewów (wysoka w metodach ciśnieniowych i grawitacyjnych). W przypadku szybszego chłodzenia następuje krystalizacja fazy α z przesyconego krzemu, co zapewnia lepsze właściwości mechaniczne w porównaniu z odlewaniem metodą traconego wosku, gdzie szybkość krzepnięcia jest zdecydowanie mniejsza.
Zastosowanie.
Mosiądz krzemowy jest stosowany jako materiał konstrukcyjny wszędzie tam, gdzie wymagana jest wysoka wytrzymałość, spasowanie oraz odporność na korozję. Produkty z MK80 są wytwarzane są głównie w procesie odlewania ciśnieniowego bądź grawitacyjnego. Mosiądz krzemowy ma zastosowanie przy produkcji podzespołów maszyn, w przemyśle okiennym, przemyśle stoczniowym czy jako elementy okuć drzwiowych. Ponadto stosuje się go również w branży motoryzacyjnej oraz elektronice.

</doc>
<doc id="4228976" url="https://pl.wikipedia.org/wiki?curid=4228976" title="Andrzej Maria Gołaś">
Andrzej Maria Gołaś



</doc>
<doc id="4228981" url="https://pl.wikipedia.org/wiki?curid=4228981" title="Wiślinka (wieś w województwie pomorskim)">
Wiślinka (wieś w województwie pomorskim)



</doc>
<doc id="4228983" url="https://pl.wikipedia.org/wiki?curid=4228983" title="Wiślinka (osada w województwie pomorskim)">
Wiślinka (osada w województwie pomorskim)



</doc>
<doc id="4228985" url="https://pl.wikipedia.org/wiki?curid=4228985" title="Leptis Magna (stolica tytularna)">
Leptis Magna (stolica tytularna)

Leptis Magna (łac. "Diocesis Leptimagnensis") – stolica historycznej diecezji we Cesarstwie rzymskim w prowincji Trypolitania, zlikwidowana w VII w. podczas ekspansji islamskiej, współcześnie w północnej Libii. Obecnie katolickie biskupstwo tytularne. 

</doc>
<doc id="4228988" url="https://pl.wikipedia.org/wiki?curid=4228988" title="Bartolomé Buigues Oller">
Bartolomé Buigues Oller

Bartolomé Buigues Oller TC (ur. 7 marca 1963 w Teulada) – hiszpański duchowny katolicki posługujący w Kostaryce, biskup diecezjalny Alajuela od 2018.
Życiorys.
Święcenia kapłańskie otrzymał 22 kwietnia 1989 w zgromadzeniu amigonianów. Był m.in. mistrzem postulatu i nowicjatu, wikariuszem i przełożonym prowincji, radnym generalnym zakonu oraz przewodniczącym konferencji zakonników kostarykańskich.
1 marca 2018 papież Franciszek mianował go biskupem diecezjalnym Alajuela. Sakry udzielił mu 26 maja 2018 jego poprzednik – biskup Ángel San Casimiro Fernández.

</doc>
<doc id="4228989" url="https://pl.wikipedia.org/wiki?curid=4228989" title="Shoot Sign">
Shoot Sign

 – czterdziesty siódmy singel japońskiego zespołu AKB48, wydany w Japonii 15 marca 2017 roku przez You! Be Cool.
Singel został wydany w jedenastu edycjach: pięciu regularnych i pięciu limitowanych (Type A, Type B, Type C, Type D, Type E) oraz „teatralnej” (CD). Osiągnął 1 pozycję w rankingu Oricon i pozostał na liście przez 23 tygodnie. Singel zdobył status płyty Milion.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4228990" url="https://pl.wikipedia.org/wiki?curid=4228990" title="Zofia Optułowicz">
Zofia Optułowicz

Zofia Matylda Optułowicz z domu Pilecka (ur. 1933) – polska działaczka społeczna.
Życiorys.
Urodziła się w 1933 jako córka Witolda Pileckiego i Marii z domu Ostrowskiej. Jest siostrą Andrzeja (ur. 1932).
W związku z działalnością swojego ojca, rotmistrza Wojska Polskiego, oskarżonego, skazanego przez władze komunistyczne Polski Ludowej na karę śmierci i straconego w 1948, w okresie PRL była poddawana szykanom ze strony władz, wskutek czego nie ukończyła studiów na Politechnice Warszawskiej oraz miała problemy ze znalezieniem pracy.
Po 1989 zaangażowała się w starania celem rehabilitacji i upamiętnienia swojego ojca. 27 stycznia 2016 była gościem specjalnym prezydenta RP Andrzeja Dudy na uroczystości 71. rocznicy wyzwolenia niemieckiego nazistowskiego obozu koncentracyjnego Auschwitz-Birkenau. Zasiadła w komitecie honorowym akcji „Wyklęci-Niezłomni. Przywróćmy pamięć naszym Bohaterom”, realizowanej w 2016. 13 maja 2017 wraz z bratem Andrzejem odsłoniła Pomnik Witolda Pileckiego w Warszawie. 28 lutego 2018 odsłoniła tablicę pamiątkową honorującą swojego ojca podczas uroczystości nadania Sali Obrazowej imienia rotmistrza Witolda Pileckiego w Kancelarii Prezesa Rady Ministrów.

</doc>
