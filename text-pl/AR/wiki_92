<doc id="4228992" url="https://pl.wikipedia.org/wiki?curid=4228992" title="Zofia Pilecka">
Zofia Pilecka



</doc>
<doc id="4228996" url="https://pl.wikipedia.org/wiki?curid=4228996" title="Mistrzostwa Europy Juniorów w Saneczkarstwie 1960">
Mistrzostwa Europy Juniorów w Saneczkarstwie 1960

6. Mistrzostwa Europy juniorów w saneczkarstwie 1960 odbyły się 6 lutego w Villach, w Austrii. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli gospodarze.

</doc>
<doc id="4229000" url="https://pl.wikipedia.org/wiki?curid=4229000" title="Fred McNair">
Fred McNair

Fred McNair, właśc. Frederick V. McNair IV (ur. 22 lipca 1950 w Waszyngtonie) – amerykański tenisista, zwycięzca French Open 1976 w grze podwójnej, zdobywca Pucharu Davisa 1978.
Kariera tenisowa.
Zawodowym tenisistą McNair był w latach 1973–1983. W tym czasie wygrał szesnaście turniejów ATP World Tour w grze podwójnej, w tym French Open 1976 wspólnie z Sherwoodem Stewartem. Dodatkowo zagrał dwadzieścia jeden przegranych finałów. Startując w grze mieszanej został finalistą French Open 1981 razem z Betty Stöve.
W latach 1977–1978 reprezentował Stany Zjednoczone w Pucharze Davisa, zdobywając z zespołem trofeum podczas edycji 1978. Zagrał przez ten czas trzy mecze deblowe, z których w dwóch triumfował.
W rankingu gry pojedynczej McNair najwyżej był na 79. miejscu (11 października 1976), a w klasyfikacji gry podwójnej na 21. pozycji (23 sierpnia 1977). Wspólnie z Sherwoodem Stewartem był klasyfikowany na 1. miejscu w rankingu par.

</doc>
<doc id="4229002" url="https://pl.wikipedia.org/wiki?curid=4229002" title="Order „Za Zasługi” (Ukraina)">
Order „Za Zasługi” (Ukraina)



</doc>
<doc id="4229004" url="https://pl.wikipedia.org/wiki?curid=4229004" title="Mistrzostwa Europy Juniorów w Saneczkarstwie 1961">
Mistrzostwa Europy Juniorów w Saneczkarstwie 1961

7. Mistrzostwa Europy juniorów w saneczkarstwie 1961 odbyły się 6 lutego w Davos, w Szwajcarii. Zawody w tym mieście rozegrano po raz drugi (poprzednio w 1955). Rozegrane zostały tylko dwie konkurencje: jedynki kobiet, jedynki mężczyzn. Dwójki mężczyzn zostały odwołane. W klasyfikacji medalowej najlepsi byli Austriacy.

</doc>
<doc id="4229018" url="https://pl.wikipedia.org/wiki?curid=4229018" title="Przyczynowość w sensie Grangera">
Przyczynowość w sensie Grangera

Przyczynowość w sensie Grangera (Granger-przyczynowość) – definicja przyczynowości ukuta przez Clive'a Grangera, który uważał, że X powoduje Y wtedy i tylko wtedy, gdy włączenie do modelu przewidującego zmienną objaśnianą Y wartości zmiennej objaśniającej X zwiększa trafność predykcji. 
Definicja przyczynowości w sensie Grangera jest jedną z najbardziej wpływowych definicji przyczynowości wykorzystywanych w ekonomii. Jest z powodzeniem stosowana w innych dziedzinach badań, np. w czasie interpretacji wzajemnych przesunięć szeregów czasowych aktywności różnych obszarów kory mózgu, obserwowanej podczas skanowania z użyciem fMRI.
Przyczynowość w sensie Grangera jest krytykowana za utożsamianie przyczynowości z przewidywaniem, jednak jest to definicja ugruntowana w regularnościowym podejściu do przyczynowości.

</doc>
<doc id="4229032" url="https://pl.wikipedia.org/wiki?curid=4229032" title="Najpierw mieszkanie">
Najpierw mieszkanie

Najpierw mieszkanie (ang. "Housing first") – specjalistyczny program mieszkaniowy stworzony pierwotnie przez Sama Tsemberisa i wdrażany początkowo przez organizację "Pathways to Housing" w Nowym Jorku od lat 90. XX wieku.
Program adresowany jest do osób charakteryzujących się chroniczną bezdomnością, które doświadczyły kryzysu psychicznego i jednocześnie są w różny sposób uzależnione. Zakłada zapewnienie jednostce samodzielnego mieszkania jako warunku otwierającego terapię, swoistego fundamentu, na którym opierają się dalsze działania specjalistyczne o charakterze zindywidualizowanym. Program może stanowić część krajowych polityk społecznych lub strategii rozwiązywania problemów bezdomności. Odmianą programu (głównie USA i Finlandia) jest wersja realizowana we wspólnym budynku, gdzie mieszkania osób objętych terapią znajdują się w jednym obiekcie, w którym siedzibę ma też zespół wspierający.
W programie, w pierwszej kolejności lokuje się daną osobę w mieszkaniu, które spełnia jej oczekiwania co do np. lokalizacji oraz umeblowania i na bazie stworzonego w ten sposób poczucia bezpieczeństwa ("mam swoje miejsce!") rozpoczyna się proces naprawczy, będący najczęściej przyczyną bezdomności. Cały procedura jest odwrócona w stosunku do tradycyjnych metod walki z bezdomnością, w których do własnego lokum dochodzi się w drodze wieloetapowego procesu, realizując cele pośrednie związane z osiąganiem tzw. gotowości mieszkaniowej (metoda schodkowa lub drabinki). U podstaw programu leży przekonanie jego twórców o tym, że własne mieszkanie jest jednym z podstawowych praw człowieka, zapewniającym mu poczucie bezpieczeństwa, ochronę przed warunkami atmosferycznymi, prywatność i satysfakcję z możliwości realizowania relacji społecznych.

</doc>
<doc id="4229037" url="https://pl.wikipedia.org/wiki?curid=4229037" title="Serhij Zołotnycki">
Serhij Zołotnycki

Serhij Jurijowycz Zołotnycki, ukr. Сергій Юрійович Золотницький, ros. Сергей Юрьевич Золотницкий, "Siergiej Jurjewicz Zołotnicki" (ur. 9 stycznia 1962 w Doniecku) – ukraiński piłkarz, grający na pozycji bramkarza, trener piłkarski.
Kariera piłkarska.
Kariera klubowa.
Wychowanek Szkoły Sportowej Szachtar Donieck. W 1982 rozpoczął karierę piłkarską w podstawowym składzie Szachtara. W latach 1983-1984 służył w wojsku, grając w SKA Kijów. Po zwolnieniu z wojska został zaproszony do Kołosu Nikopol. W 1986 wrócił do Szachtara. W 1989 przeszedł do Zorii Woroszyłowgrad. W 1991 przeniósł się do Nywy Winnica. Na początku 1992 wyjechał do Polski, gdzie bronił barw Wisłoki Dębica. Latem 1992 wrócił do Ukrainy i zasilił skład Tempu Szepetówka, ale wkrótce przeniósł się do Kreminia Krzemieńczuk, w barwach którego 22 sierpnia 1992 roku debiutował w Wyższej Lidze w meczu z Metalistem Charków (0:0). Podczas przerwy zimowej sezonu 1992/93 przeszedł do Worskły Połtawa, ale latem 1993 znów wyjechał za granicę, tym razem do Bułgarii, gdzie bronił barw Etyru Wielkie Tyrnowo. Na początku 1994 wrócił do Ukrainy, gdzie potem grał w drużynach Szachtar Śnieżne, Bażanoweć Makiejewka i Szachtar-2 Donieck. Latem 1995 został piłkarzem Zirki-NIBAS Kirowohrad. W sezonie 1997/1998 bronił barw Szachtaru Makiejewka, w którym zakończył karierę piłkarza.
Kariera piłkarska.
Po zakończeniu kariery piłkarza rozpoczął pracę szkoleniowca. Najpierw pomagał trenować klub Szachtar Makiejewka. Od 1999 pracował z bramkarzami w klubach Metałurh Donieck, Stal Dnieprodzierżyńsk, Helios Charków, Zimbru Kiszyniów,
Arsenał Kijów, Krymtepłycia Mołodiżne, Howerła-Zakarpattia Użhorod, Karpaty Lwów, Metalist Charków i Illicziweć Mariupol. 28 lutego 2018 stał na czele PFK Sumy, którym kierował do końca roku.

</doc>
<doc id="4229038" url="https://pl.wikipedia.org/wiki?curid=4229038" title="Gotowość mieszkaniowa">
Gotowość mieszkaniowa

Gotowość mieszkaniowa (ang. "housing ready") – w linearnym systemie pomocy mieszkaniowej, czyli tzw. schodkowej metodzie wychodzenia z bezdomności, cel pośredni będący wyrazem postępu w terapii. Osiągnięcie tego celu powoduje przejście do następnego etapu terapii, a ostatecznie warunkuje otrzymanie własnego mieszkania, jeśli wszystkie kolejne cele terapeutyczne zostaną zrealizowane.

</doc>
<doc id="4229044" url="https://pl.wikipedia.org/wiki?curid=4229044" title="Miejski Dom Kultury &quot;Ligota&quot;">
Miejski Dom Kultury &quot;Ligota&quot;



</doc>
<doc id="4229048" url="https://pl.wikipedia.org/wiki?curid=4229048" title="Xu Jian">
Xu Jian

Xu Jian (, ur. 20 lutego 1956) – chiński dyplomata.
Życiorys.
Przebywał kilkukrotnie na placówce w Bukareszcie (1979–1983, 1989–1993, 1996–1999). W MSZ Chin na stanowiskach m.in. naczelnika wydziału w Departamencie Europy Wschodniej i Azji Środkowej (1993-1996), zastępcy dyrektora tegoż Departamentu (1999-2001). Od 2007 do 2012 dyrektor Departamentu Kontroli MSZ ChRL. Pełnił stanowiska ambasadora nadzwyczajnego i pełnomocnego ChRL w Republice Słowenii (2001–2003), w Rumunii (2003–2007) oraz w Polsce (2012–2018).
Kończąc swoją misję dyplomatyczną w Polsce w lutym 2018 został odznaczony przez prezydenta RP Andrzeja Dudę Krzyżem Komandorskim z Gwiazdą Orderu Zasługi Rzeczypospolitej Polskiej.

</doc>
<doc id="4229049" url="https://pl.wikipedia.org/wiki?curid=4229049" title="Snowboarding na Zimowych Igrzyskach Olimpijskich 2018 – slalom gigant równoległy mężczyzn">
Snowboarding na Zimowych Igrzyskach Olimpijskich 2018 – slalom gigant równoległy mężczyzn

slalom gigant równoległy mężczyzn – jedna z konkurencji rozgrywanych w ramach snowboardingu na Zimowych Igrzyskach Olimpijskich w Pjongczangu. Zawodnicy rywalizowali w dniu 24 lutego w Bogwang Phoenix Park.
Mistrzem olimpijskim został Szwajcar Nevin Galmarini. Drugie miejsce zajął Koreańczyk Lee Sang-ho. Na trzecim stopniu podium uplasował się Słoweniec Žan Košir.

</doc>
<doc id="4229050" url="https://pl.wikipedia.org/wiki?curid=4229050" title="Halicyclops christianensis">
Halicyclops christianensis

Halicyclops christianensis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1872 roku przez norweskiego biologa Christiana Boecka.

</doc>
<doc id="4229053" url="https://pl.wikipedia.org/wiki?curid=4229053" title="Halicyclops cryptus">
Halicyclops cryptus

Halicyclops cryptus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1979 roku przez ukraińskiego zoologa Władysława Monczenkę. 

</doc>
<doc id="4229055" url="https://pl.wikipedia.org/wiki?curid=4229055" title="Linearna pomoc mieszkaniowa">
Linearna pomoc mieszkaniowa

Linearna pomoc mieszkaniowa (LPM, ang. "linear residential treatment", także, głównie w USA: "tradycyjna pomoc", czyli "treatment as usual" oraz głównie w Europie: "model schodkowy", czyli "staircase system" lub "model drabinki", czyli "ladder system") – tradycyjny i najszerzej stosowany system pomocy w wychodzeniu z bezdomności. Pojęcie wprowadził Sam Tsemberis w opozycji do stworzonego przez siebie, odwrotnego w przebiegu terapii, programu "Najpierw mieszkanie".
System stosuje uporządkowane instrumentarium działań ułożone i uporządkowane w hierarchię wyznaczoną przez standard mieszkaniowy i zakres wsparcia osoby wychodzącej z bezdomności. Ścieżka wychodzenia z bezdomności warunkowana jest osiąganiem gotowości mieszkaniowej (ang. "housing ready"), czyli wypracowaniem postępu, osiągnięciem celów pośrednich terapii: od ogrzewalni lub noclegowni, gdzie można przebywać pod wpływem alkoholu, poprzez schronisko dla bezdomnych, gdzie należy zachowywać abstynencję, mieszkanie chronione, gdzie trzeba zakończyć terapię uzależnień i podjąć pracę, do własnego mieszkania i pełnej samodzielności.

</doc>
<doc id="4229063" url="https://pl.wikipedia.org/wiki?curid=4229063" title="Radziwiłłów (miasto)">
Radziwiłłów (miasto)



</doc>
<doc id="4229066" url="https://pl.wikipedia.org/wiki?curid=4229066" title="Bezdomność chroniczna">
Bezdomność chroniczna

Bezdomność chroniczna (ang. "chronic homelessness") – długotrwała bezdomność najczęściej połączona z niepełnosprawnością.
W Polsce pojęcie nie zostało dotąd zdefiniowane. Według kryteriów amerykańskich (Amerykański Urząd Mieszkalnictwa i Rozwoju Miast, HUD) za osobę chronicznie bezdomną uważa się każdą, która doświadczyła bezdomności od roku lub dłużej albo też w okresie ostatnich trzech lat miała cztery epizody bezdomności (dotyczy to nie tylko przebywania na ulicy, ale również w schroniskach, przytułkach i innych obiektach dających schronienie osobom bezdomnym, a także ośrodkach interwencji kryzysowej). Dodatkowo osoba taka posiadać musi jakiś rodzaj niepełnosprawności, np. psychicznej, czy podwójną diagnozę. W USA każda rodzina, w której jakiś członek spełnia definicję chronicznej bezdomności, jest uważana za rodzinę chronicznie bezdomną.

</doc>
<doc id="4229068" url="https://pl.wikipedia.org/wiki?curid=4229068" title="Stowarzyszenie Archiwum Solidarności">
Stowarzyszenie Archiwum Solidarności



</doc>
<doc id="4229069" url="https://pl.wikipedia.org/wiki?curid=4229069" title="Halowe Mistrzostwa Świata w Lekkoatletyce 2018 – skok wzwyż mężczyzn">
Halowe Mistrzostwa Świata w Lekkoatletyce 2018 – skok wzwyż mężczyzn

Skok wzwyż mężczyzn – jedna z konkurencji technicznych rozgrywanych podczas halowych lekkoatletycznych mistrzostw świata w Arena Birmingham w Birmingham.
Tytułu mistrzowskiego nie bronił Włoch Gianmarco Tamberi.
Złoty medal zdobył reprezentant autoryzowanych lekkoatletów neutralnych Danił Łysienko.

</doc>
<doc id="4229075" url="https://pl.wikipedia.org/wiki?curid=4229075" title="Halicyclops longispinosus">
Halicyclops longispinosus

Halicyclops longispinosus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1974 roku przez ukraińskiego zoologa Władysława Monczenkę. 

</doc>
<doc id="4229076" url="https://pl.wikipedia.org/wiki?curid=4229076" title="Halicyclops validus">
Halicyclops validus

Halicyclops validus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1974 roku przez ukraińskiego zoologa Władysława Monczenkę. 

</doc>
<doc id="4229078" url="https://pl.wikipedia.org/wiki?curid=4229078" title="1984 (film)">
1984 (film)



</doc>
<doc id="4229079" url="https://pl.wikipedia.org/wiki?curid=4229079" title="Halicyclops dalmatinus">
Halicyclops dalmatinus

Halicyclops dalmatinus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1955 roku przez macedońskiego biologa Trajana Kirila Petkowskiego z "Prirodonaucen Muzej na Makedonija" "(maced. Природонаучен музеј на Македонија)" w Skopje. 

</doc>
<doc id="4229080" url="https://pl.wikipedia.org/wiki?curid=4229080" title="Pago Youth FC">
Pago Youth FC

Pago Youth FC – klub piłkarski na Samoa Amerykańskim, mający siedzibę w stolicy kraju Pago Pago.
Historia.
Klub Piłkarski Pago Youth FC został założony na Samoa Amerykańskim po roku 2000. W 2005 zespół dotarł do półfinału FFAS Senior League. W 2007 zajął 7.miejsce w Pool A ligi. W 2008 zdobył swój pierwszy tytuł mistrzowski. Potem powtórzył ten sukces w latach 2010, 2011, 2012. Od 2014 do 2015 klub nie brał udziału w rozgrywkach ligowych, a w 2016 znów został mistrzem kraju.
Stadion.
Klub rozgrywa swoje mecze domowe na stadionie Veterans Memorial Stadium w Pago Pago, który może pomieścić 2,000 widzów.

</doc>
<doc id="4229083" url="https://pl.wikipedia.org/wiki?curid=4229083" title="Stary Browar w Toruniu">
Stary Browar w Toruniu

Stary Browar w Toruniu – zabytkowy dawny browar w Toruniu.
Lokalizacja.
Browar znajduje się we wschodniej części Zespołu Staromiejskiego, u zbiegu ul. Browarnej i Piernikarskiej, w sąsiedztwie teatru lalkowego Baj Pomorski.
Historia.
Browar powstał w 1874 roku. W 1893 roku został on rozbudowany o kolejną kondygnację wraz z kominem, a w 1898 roku zainstalowano w nim nowoczesny kocioł parowy i maszynę parową. W latach 1926-27 obiekt ponownie rozbudowano. W 1943 roku przedsiębiorstwo przejął Browar Kunterstein w Grudziądzu.
W latach 90. XX wieku budynek był adaptowany na różne cele, m.in. klub muzyczny, lokal gastronomiczny, biura itp. 
W 2006 roku browar przejął prywatny inwestor (spółka Polskie Pierze i Puch), który planował w nim urządzić hotel. Do jego realizacji jednak nie doszło.
W 2018 roku obiekt został wpisany do rejestru zabytków.
Architektura.
Budynek powstał w stylu historyzującym i przetrwał do czasów współczesnych w niezmienionej formie architektonicznej.

</doc>
<doc id="4229084" url="https://pl.wikipedia.org/wiki?curid=4229084" title="Antonina Woźna">
Antonina Woźna

Antonina Woźna (ur. 14 stycznia 1907 w Kamieńcu, zm. 1989 w Kamieńcu) – polska regionalistka, nauczycielka, pasjonatka folkloru wielkopolskiego.
Życiorys.
Antonina Woźna była najważniejszą osobą związaną z lokalnym folklorem w Przyprostyni. Urodziła się 14 stycznia 1907 roku w Kamieńcu, wówczas znajdującego się na terenie powiatu kościańskiego. W latach 1920-1925 uczęszczała do Państwowego Seminarium Nauczycielskiego Żeńskiego im. Marii Konopnickiej w Poznaniu. Po zdaniu egzaminu dojrzałości dostała posadę nauczycielki w szkole powszechnej w Perzynach koło Zbąszynia, gdzie pracowała w sierpniu 1931 roku. We wrześniu tego samego roku została przeniesiona do szkoły w Chraplewie koło Nowego Tomyśla, gdzie uczyła dwa lata. Stamtąd we wrześniu 1933 roku została skierowana do Przyprostyni, gdzie pracowała aż do wybuchu II wojny światowej.
W czasach okupacji niemieckiej Antonina Woźna przebywała w rodzinnym domu w Kamieńcu. W listopadzie 1940 roku została wysiedlona do Sławatycz nad Bugiem. Udzielała prywatnych lekcji języka polskiego, matematyki, historii i geografii. Później pracowała jako nauczycielka w Publicznej Szkole Powszechnej w Sławatyczach. Po zakończeniu wojny Antonina Woźna wróciła do Przyprostyni. W tamtejszej szkole pracowała aż do roku 1968, pełniąc również funkcję dyrektorki. Zmarła w 1989 roku w Kamieńcu, gdzie została pochowana.
Działalność na rzecz folkloru wielkopolskiego.
Pracując w szkole Antonina Woźna zwracała również uwagę na istotę tradycji i dziedzictwa kulturowego w edukacji. Zbierała i dokumentowała przejawy zanikającej zbąszyńskiej kultury ludowej. Gromadziła elementy materialnego i niematerialnego dziedzictwa kulturowego. Rozmawiała z mieszkańcami, spisywała przyśpiewki, przysłowia i wierzenia. Zbierała elementy strojów ludowych, między innymi czepce, spódnice, kurtki i buty. Uczestniczyła w weselach, gdzie przyglądała się lokalnym zwyczajom i obrzędom, które na bieżąco opisywała.
Popularyzacja lokalnego folkloru tanecznego i muzycznego to najszersza działalność Antoniny Woźnej. Oprócz „Wesela Przyprostyńskiego” utworzyła również szkolny zespół regionalny w Przyprostyni, a będąc już na emeryturze doprowadziła do założenia zespołu przy Szkole Podstawowej w Zbąszyniu. Tańców i przyśpiewek z weselnego widowiska obrzędowego uczyła również w Zespole Regionalnym przy Kole Gospodyń Wiejskich w Chrośnicy oraz Technikum Rolniczym w Trzciance.
Wesele Przyprostyńskie.
W oparciu o zebrane materiały Antonina Woźna opracowała scenariusz widowiska obrzędowego pt.: „Wesele Przyprostyńskie”. Taką samą nazwę nosi założony również przez nią zespół regionalny.
Po raz pierwszy „Wesele Przyprostyńskie” wystąpiło 28 lutego 1938 roku przy okazji otwarcia Muzeum Regionalnego Ziemi Zbąskiej w Przyprostyni. Prezentowane przez zespół widowisko określono mianem perły folkloru regionu zbąszyńskiego. Przyjęte zostało z wielkim entuzjazmem, co stało się bodźcem do rozszerzenia działalności zespołu i częstszego występowania. Antonina Woźna była wieloletnią kierowniczką zespołu.
Nagrody i wyróżnienia.
Za swoje zasługi na tle edukacyjnym i kulturalnym Antonina Woźna została uhonorowana wieloma odznaczeniami państwowymi, między innymi Krzyżem Kawalerskim Orderu Odrodzenia Polski, Srebrnym Krzyżem Zasługi, Orderem Wdzięczności Społecznej i Honorową Odznaką za zasługi w rozwoju województwa zielonogórskiego.
Pamięć o Antoninie Woźnej.
W dowód uznania i pamięci lokalna społeczność Ziemi Zbąskiej wybudowała pomnik nagrobny - popiersie Antoniny Woźnej w Kamieńcu. W uroczystości poświęcenia pomnika wzięła udział rodzina, lokalna społeczność, przedstawiciele Urzędu Miasta i Gminy Zbąszyń, sołtys Przyprostyni, członkowie Zespołu „Wesele Przyprostyńskie”, delegacje uczniów, członkowie szkolnego zespołu „Przyprostyńskie Koziołki” ze Szkoły Podstawowej, członkowie Ochotniczej Straży Pożarnej z Przyprostyni, wójt gminy Kamieniec oraz wielu mieszkańców Kamieńca i okolicy. W roku 2003 w Przyprostyni obchodzono również ceremonię nadania imienia szkole oraz odsłonięcie popiersia Antoniny Woźnej.
w 2017 roku Biblioteka Publiczna w Zbąszyniu zrealizowała projekt pt. „W głębi duszy coś nam gra – filmowa historia o Antoninie Woźnej”, którego pomysłodawczynią i koordynatorką była Magdalena Rożek. Działanie wspierała między innymi Zbąszyńska Telewizja Kablowa, w której siedzibie uczniowie korzystali ze specjalistycznego sprzętu i uczestniczyli w zajęciach doszkalających z produkcji filmowej. Film o Antoninie Woźnej znakomicie wpisał się w obchodzoną w tym samym roku przez „Wesele Przyprostyńskie” osiemdziesiątą rocznicę założenia zespołu, a jego premiera odbyła się na tegorocznej Biesiadzie Koźlarskiej pamięci Antoniny Woźnej na Rynku w Zbąszyniu.

</doc>
<doc id="4229086" url="https://pl.wikipedia.org/wiki?curid=4229086" title="Halicyclops dedeckeri">
Halicyclops dedeckeri

Halicyclops dedeckeri – gatunek widłonogów z rodziny Cyclopidae. Nazwa naukowa tych skorupiaków została opublikowana w 1983 roku przez amerykańskiego biologa Charlesa L. Brownella z Sea Fisheries Research Institute w Cape Town. 

</doc>
<doc id="4229089" url="https://pl.wikipedia.org/wiki?curid=4229089" title="Halicyclops eberhardi">
Halicyclops eberhardi

Halicyclops eberhardi – gatunek widłonogów z rodziny Cyclopidae. Nazwa naukowa tych skorupiaków została opublikowana w 2001 roku przez Paolę De Laurentiis, Giuseppe Lucio Pesce i Williama F. Humphreysa.

</doc>
<doc id="4229091" url="https://pl.wikipedia.org/wiki?curid=4229091" title="Halicyclops longifurcatus">
Halicyclops longifurcatus

Halicyclops longifurcatus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1996 roku przez Paolę De Laurentiis, Giuseppe Lucio Pesce i Williama F. Humphreysa.

</doc>
<doc id="4229092" url="https://pl.wikipedia.org/wiki?curid=4229092" title="Halicyclops rochai">
Halicyclops rochai

Halicyclops rochai – gatunek widłonogów z rodziny Cyclopidae. Nazwa naukowa tych skorupiaków została opublikowana w 1999 roku przez Paolę De Laurentiis, Giuseppe Lucio Pesce i Williama F. Humphreysa.

</doc>
<doc id="4229093" url="https://pl.wikipedia.org/wiki?curid=4229093" title="Ferdi Taygan">
Ferdi Taygan

Ferdi Taygan (ur. 5 grudnia 1956 w Worcester) – amerykański tenisista, zwycięzca French Open 1982 w grze podwójnej.
Kariera tenisowa.
Zawodowym tenisistą Taygan był w latach 1977–1985. W tym czasie osiągnął jeden finał rangi ATP World Tour w grze pojedynczej. Sukcesy odnosił głównie jako deblista dochodząc do trzydziestu ośmiu finałów, z których połowę wygrał, w tym French Open 1982 wspólnie z Sherwoodem Stewartem. Za dokonania w sezonie 1982 otrzymał wspólnie ze Stewartem nagrodę ATP deblowej pary roku ("ATP Doubles Team of the Year"). Amerykanin startował również w konkurencji gry mieszanej osiągając wspólnie z Barbarą Potter finały US Open 1982 i US Open 1983.
W rankingu gry pojedynczej Taygan najwyżej był na 67. miejscu (26 grudnia 1979), a w klasyfikacji gry podwójnej na 8. pozycji (16 maja 1983).

</doc>
<doc id="4229095" url="https://pl.wikipedia.org/wiki?curid=4229095" title="Andrzej Gołaś (poseł)">
Andrzej Gołaś (poseł)



</doc>
<doc id="4229101" url="https://pl.wikipedia.org/wiki?curid=4229101" title="Dynamos FC (Bahamy)">
Dynamos FC (Bahamy)

Dynamos FC – bahamski klub piłkarski, mający siedzibę w stolicy kraju Nassau.
Historia.
Chronologia nazw: 
Klub Piłkarski Dynamos FC został założony w mieście Nassau w 1957 roku. Najpierw występował w turniejach lokalnych. W sezonie 1991/92 startował w rozgrywkach BFA Senior League.
Stadion.
Klub rozgrywa swoje mecze domowe na stadionie Roscow A. L. Davies Soccer Field w Nassau, który może pomieścić 1,700 widzów.

</doc>
<doc id="4229108" url="https://pl.wikipedia.org/wiki?curid=4229108" title="Order „Za osobiste męstwo”">
Order „Za osobiste męstwo”



</doc>
<doc id="4229110" url="https://pl.wikipedia.org/wiki?curid=4229110" title="Order za Osobiste Męstwo">
Order za Osobiste Męstwo



</doc>
<doc id="4229111" url="https://pl.wikipedia.org/wiki?curid=4229111" title="TATRAPOMA a.s.">
TATRAPOMA a.s.



</doc>
<doc id="4229113" url="https://pl.wikipedia.org/wiki?curid=4229113" title="Sherlock Holmes (film)">
Sherlock Holmes (film)



</doc>
<doc id="4229115" url="https://pl.wikipedia.org/wiki?curid=4229115" title="Medal za Odbudowę Przemysłu Stalowego Południa">
Medal za Odbudowę Przemysłu Stalowego Południa



</doc>
<doc id="4229116" url="https://pl.wikipedia.org/wiki?curid=4229116" title="Medal za Ratowanie Tonących">
Medal za Ratowanie Tonących



</doc>
<doc id="4229121" url="https://pl.wikipedia.org/wiki?curid=4229121" title="Medal Za Pracowniczą Wybitność">
Medal Za Pracowniczą Wybitność



</doc>
<doc id="4229124" url="https://pl.wikipedia.org/wiki?curid=4229124" title="Rodolfo Wirz">
Rodolfo Wirz

Rodolfo Pedro Wirz Kraemer (ur. 19 kwietnia 1942 w Schwarz-Rheindorf) – niemiecki duchowny rzymskokatolicki posługujący w Urugwaju, w latach 1985–2018 biskup Maldonado-Punta del Este.

</doc>
<doc id="4229127" url="https://pl.wikipedia.org/wiki?curid=4229127" title="Medal za Przekształcenia Nieczarnoziemów RFSRR">
Medal za Przekształcenia Nieczarnoziemów RFSRR



</doc>
<doc id="4229130" url="https://pl.wikipedia.org/wiki?curid=4229130" title="Snowboarding na Zimowych Igrzyskach Olimpijskich 2018 – slalom gigant równoległy kobiet">
Snowboarding na Zimowych Igrzyskach Olimpijskich 2018 – slalom gigant równoległy kobiet

slalom gigant równoległy kobiet – jedna z konkurencji rozgrywanych w ramach snowboardingu na Zimowych Igrzyskach Olimpijskich w Pjongczangu. Zawodnicy rywalizowali w dniu 24 lutego w Bogwang Phoenix Park.
Mistrzynią olimpijskią została Czeszka Ester Ledecká. Drugie miejsce zajęła Niemka Selina Jörg. Na trzecim stopniu podium uplasowała się jej rodaczka Ramona Hofmeister.

</doc>
<doc id="4229132" url="https://pl.wikipedia.org/wiki?curid=4229132" title="Medal Za Zagospodarowywanie Dziewiczych Ziem">
Medal Za Zagospodarowywanie Dziewiczych Ziem



</doc>
<doc id="4229134" url="https://pl.wikipedia.org/wiki?curid=4229134" title="Medal za Wybitne zasługi w ochronie porządku publicznego">
Medal za Wybitne zasługi w ochronie porządku publicznego



</doc>
<doc id="4229135" url="https://pl.wikipedia.org/wiki?curid=4229135" title="Story Musgrave">
Story Musgrave

Franklin „Story” Musgrave (ur. 19 sierpnia 1935 w Bostonie) – amerykański lekarz i astronauta.
Życiorys.
W 1953 ukończył St. Mark's School w Southborough, a w 1958 matematykę i statystykę na Syracuse University, później kształcił się na Uniwersytecie Kalifornijskim, na Marietta College i na Uniwersytecie Columbia, gdzie w 1964 uzyskał doktorat z medycyny. W 1966 uzyskał dyplom magistra fizjologii i biofizyki na Uniwersytet Kentucky, a w 1987 magistra sztuk literackich na University of Houston. W 1953 wstąpił do United States Marine Corps, służył jako elektryk lotniczy i technik urządzeń oraz jako szef załogi lotniczej w Korei, Japonii i na Hawajach. Posiada nalot 17700 godzin. W sierpniu 1967 został wyselekcjonowany jako naukowiec-astronauta, po czym przechodził kursy i szkolenia. Odbył sześć lotów kosmiczny, spędzając w kosmosie łącznie 1281 godzin, 59 minut i 22 sekundy.
Jego pierwszą misją była STS-6; start nastąpił z Centrum Kosmicznego im. J.F. Kennedy’ego 4 kwietnia 1983 na Florydzie, a lądowanie 9 kwietnia 1983 w Edwards Air Force Base w Kalifornii; misja trwała 5 dni, 23 minuty i 42 sekundy.
Od 29 lipca do 6 sierpnia 1985 jako inżynier uczestniczył w misji STS-51-F, mającej na celu prowadzenie obserwacji astronomicznych i astrofizycznych w laboratorium Spacelab-2 i badań z dziedziny biomedycyny kosmicznej. Misja trwała 7 dni, 22 godziny, 45 minut i 26 sekund.
Od 22 do 27 listopada 1989 brał udział w STS-33 - wojskowej misji wahadłowca, podczas której umieszczono na orbicie satelitę podsłuchu elektronicznego Magnum. Misja trwała 5 dni, 7 minut i 32 sekundy.
Od 24 listopada do 1 grudnia 1991 brał udział w misji STS-44 trwającej 6 dni, 50 minut i 42 sekundy.
Od 2 do 13 grudnia 1993 uczestniczył w misji serwisowej STS-61 mającej na celu naprawę teleskopu Hubble'a, trwającej 10 dni, 19 godzin i 59 minut.
Od 19 listopada do 7 grudnia 1996 brał udział w misji STS-80 mającej na celu umieszczenie na orbicie, a następnie przechwycenie swobodnie latających platform badawczych ORFEUS-SPAS II (Orbiting Retrievable Fal and Extreme Ultraviolet Spectrometr) oraz WSF-3 (Wake Shield Facility).
2 września 1997 przeszedł na emeryturę. Interesuje się szachami, lotnictwem, spadochroniarstwem, ogrodnictwem, krytyką literacką, mikrokomputerami, fotografią, czytaniem i nurkowaniem z akwalungiem. Został odznaczony National Defense Service Medal, sześcioma Medalami za Lot Kosmiczny (1983, 1985, 1989, 1991, 1993 i 1996) i NASA Distinguished Service Medal (1992).

</doc>
<doc id="4229137" url="https://pl.wikipedia.org/wiki?curid=4229137" title="Jęzorka brodawkowata">
Jęzorka brodawkowata



</doc>
<doc id="4229139" url="https://pl.wikipedia.org/wiki?curid=4229139" title="Heriberto Bodeant">
Heriberto Bodeant

Heriberto Andrés Bodeant Fernández (ur. 15 czerwca 1955 w Young) – urugwajski duchowny rzymskokatolicki, w latach 2003–2021 biskup Melo, biskup Canelones od 2021.
Życiorys.
Święcenia kapłańskie otrzymał 27 września 1986 i został inkardynowany do diecezji Salto. Pracował jako m.in. wykładowca seminarium w Montevideo, dyrektor wydziału duszpasterskiego kurii diecezjalnej, a także jako sekretarz komisji Episkopatu Urugwaju ds. powołań i świeckich posług.
28 czerwca 2003 papież Jan Paweł II mianował go biskupem tytularnym "Ampory" i pomocniczym biskupem Salto. Sakry biskupiej udzielił mu 27 września 2003 ówczesny ordynariusz tejże diecezji, Daniel Gil Zorrilla.
13 czerwca 2009 został mianowany biskupem Melo.
19 marca 2021 papież Franciszek przeniósł go na urząd biskupa Canelones. Ingres do katedry w Canelones odbył 18 kwietnia 2021.
W latach 2013-2016 pełnił funkcję sekretarza generalnego Konferencji Episkopatu Urugwaju.

</doc>
<doc id="4229141" url="https://pl.wikipedia.org/wiki?curid=4229141" title="Oswald Chambers">
Oswald Chambers

Oswald Chambers (ur. 24 lipca 1874 w Aberdeen w Szkocji, zm. 15 listopada 1917 w Egipcie) – szkocki duchowny baptystyczny, nauczyciel akademicki, pisarz religijny, kapelan wojsk brytyjskich w Egipcie podczas I wojny światowej, autor jednej z najszerzej rozpowszechnionych ewangelikalnych książek religijnych pt. "My Utmost for His Highest". Czołowy przedstawiciel Ruchu Świętości ("Holiness Movement").
Życiorys.
Urodził się w rodzinie duchownego. Studiował w London Royal College of Art i na uniwersytecie w Edynburgu. W wieku 15 lat poświęcił się służbie ewangelizacyjnej. W 1897 został studentem Dunoon College w Danoon w Szkocji. Przyjął ordynację na duchownego. W 1901 rozpoczął działalność kaznodziejską, podróżując po Anglii, Irlandii, Szkocji, Stanach Zjednoczonych i Japonii. W 1911 zainicjował działalność Bible Training College w Londynie. W 1915 rozpoczął służbę kapelana YWCA na rzecz żołnierzy brytyjskich stacjonujących w Egipcie, gdzie zmarł w 1917 na skutek powikłań po zabiegu usunięcia ślepej kiszki. Został pochowany z pełnymi honorami oficerskimi.
Oddziaływanie.
Publikacje jego tekstów powstały na podstawie stenopisów wypowiedzi ustnych sporządzonych przez jego żonę Gartrudę (Biddy) Chambers. Najważniejszą książką Chambersa pozostaje zbiór codziennych rozważań religijnych "My Utmost for His Highest", po raz pierwszy wydany w Anglii w 1927. Stał się wiodącym przedstawicielem Ruchu Świętości ("Holiness Movement").
Życie prywatne.
Ożenił się 25 maja 1910 z Gertrudą (Biddy) Hobbs (zm. 1966). 24 maja 1913 urodziła się ich córka Kathleen (zm. 1997).

</doc>
<doc id="4229148" url="https://pl.wikipedia.org/wiki?curid=4229148" title="Kamienica (Kaszuby)">
Kamienica (Kaszuby)



</doc>
<doc id="4229161" url="https://pl.wikipedia.org/wiki?curid=4229161" title="Brian Duffy">
Brian Duffy

Brian Duffy (ur. 20 czerwca 1953 w Bostonie) – amerykański astronauta.
Życiorys.
W 1971 ukończył Rockland High School, w 1975 studia matematyczne na United States Air Force Academy (USAF), a w 1981 zarządzanie systemami na Uniwersytecie Południowej Kalifornii. W 1976 skończył kurs pilotażu w Columbus Air Force Base w Missisipi i został pilotem F-15. Posiada nalot ponad 5000 godzin na 25 różnych samolotach. W czerwcu 1985 został wyselekcjonowany przez NASA, w lipcu 1986 skończył szkolenie astronautyczne. Odbył cztery loty kosmiczne, spędzając w kosmosie łącznie 40 dni, 17 godzin, 34 minuty i 59 sekund.
Od 24 marca do 2 kwietnia 1992 jako pilot odbywał lot STS-45, spędzając w kosmosie 8 godzin, 22 godziny i 9 minut. Od 21 czerwca do 1 lipca 1993 jako pilot uczestniczył w misji STS-57 trwającej 9 dni, 23 godziny i 44 minuty. Od 11 do 20 stycznia 1996 dowódcą sześcioosobowej załogi STS-72/Endeavour podczas misji trwającej 8 dni i 22 godziny. Od 11 do 24 października 2000 dowodził misją STS-92 trwającą 12 dni, 21 godzin i 42 minuty. W 2001 przeszedł na emeryturę. Jego hobby to golf, bieganie i czytanie.

</doc>
<doc id="4229181" url="https://pl.wikipedia.org/wiki?curid=4229181" title="Santa Gema FC">
Santa Gema FC

Santa Gema Fútbol Club – panamski klub piłkarski z siedzibą w mieście Arraiján, w prowincji Panama.
Obecnie (od 2016) występuje na pierwszym szczeblu rozgrywek – Liga Panameña. Swoje domowe mecze rozgrywa na obiekcie Estadio Agustín „Muquita” Sánchez.
Historia.
Klub został założony w marcu 1983 z inicjatywy Pedro Sáncheza, nazwany został na cześć włoskiej świętej katolickiej Gemmy Galgani. Przez kolejne blisko trzydzieści lat występował w rozgrywkach regionalnych i w trzeciej lidze panamskiej. W 2011 roku po raz pierwszy w historii awansował do drugiej ligi, gdzie spędził kolejne pięć lat. W tamtym okresie był administrowany przez Pedro Sáncheza Moró – burmistrza ("alcalde") miasta Arraiján. W 2016 roku klub wywalczył pierwszy, historyczny awans do najwyższej klasy rozgrywkowej, po pokonaniu w finale drugiej ligi po serii rzutów karnych Atlético Veragüense (0:0, 3:0 k).
W Liga Panameña klub zadebiutował 15 lipca 2016, remisując z Atlético Nacional (1:1) po golu Jaira Catuy. Już w 2017 roku zdobył natomiast puchar Panamy – Copa Panamá, pokonując w finale drugoligowy Centenario (2:1).

</doc>
<doc id="4229188" url="https://pl.wikipedia.org/wiki?curid=4229188" title="Kościół Matki Bożej Królowej Polski w Piasku">
Kościół Matki Bożej Królowej Polski w Piasku

Kościół Matki Bożej Królowej Polski w Piasku – zabytkowy, katolicki kościół filialny, znajdujący się we wsi Piasek (powiat gryfiński).
Historia.
Kościół istniał we wsi już w okresie Średniowiecza. W 1590 pożar strawił ówczesną świątynię, która miała wieżę z drewna. Obecny kościół wzniesiono w 1865.
Architektura.
Świątynia reprezentuje styl neogotycki. Zbudowano ją z cegły ceramicznej. Jest kościołem salowym z wieżą na osi od strony zachodniej, która u dołu jest prostopadłościenna, a w części górnej ma formę graniastosłupa o podstawie ośmioboku. Pokrywa ją ostrosłupowy hełm. Korpus nawowy opinają lizeny, które pod okapem dachu przechodzą w sterczyny. 
Otoczenie.
Przy kościele funkcjonował dawniej cmentarz (0,3 ha) o proweniencji średniowiecznej (nagrobki usunięto po 1945). Teren cmentarza wyznaczają drzewa liściaste, głównie lipy i jesiony, posadzone na przełomie wieków XIX i XX. Zadrzewienie to jest zachowane w 40% w stosunku do stanu pierwotnego (rosną tu m.in. cztery lipy o średnicy pni około 55 cm, jeden kasztanowiec o średnicy pnia około 55 cm, siedem jesionów o średnicy pni około 50 cm i jeden żywotnik o średnicy pnia około 25 cm). Parcela kościelna jest ogrodzona płotem metalowym i w części drewnianym (sztachety).

</doc>
<doc id="4229189" url="https://pl.wikipedia.org/wiki?curid=4229189" title="Carlos Collazzi">
Carlos Collazzi

Carlos María Collazzi Irazábal (ur. 20 września 1947 w Rosario) – urugwajski duchowny rzymskokatolicki, od 1995 biskup Mercedes.

</doc>
<doc id="4229198" url="https://pl.wikipedia.org/wiki?curid=4229198" title="Hank Pfister">
Hank Pfister

Hank Pfister, właśc. Henry Pfister (ur. 9 października 1953 w Bakersfield) – amerykański tenisista, zwycięzca French Open 1978 i French Open 1980 w grze podwójnej.
Kariera tenisowa.
Zawodowym tenisistą Pfister był w latach 1977–1988. W tym czasie wygrał dwa turnieje rangi ATP World Tour w grze pojedynczej i osiągnął pięć finałów. W grze podwójnej triumfował w jedenastu imprezach ATP World Tour, w tym French Open 1978 i 1980. Dodatkowo awansował do szesnastu finałów, w tym Australian Open 1981 i US Open 1982.
W rankingu gry pojedynczej Pfister najwyżej był na 19. miejscu (2 maja 1983), a w klasyfikacji gry podwójnej na 12. pozycji (13 grudnia 1982).

</doc>
<doc id="4229220" url="https://pl.wikipedia.org/wiki?curid=4229220" title="Pucołowski Staw">
Pucołowski Staw



</doc>
<doc id="4229222" url="https://pl.wikipedia.org/wiki?curid=4229222" title="Pablo Galimberti">
Pablo Galimberti

Pablo Jaime Galimberti di Vietri (ur. 8 maja 1941 w Montevideo) – urugwajski duchowny rzymskokatolicki, od 2006 do 2018 biskup Salto.
Życiorys.
Święcenia kapłańskie otrzymał 29 maja 1971. Był przede wszystkim wykładowcą na Katolickim Uniwersytecie Urugwaju oraz wychowawcą w seminarium międzydiecezjalnym w Montevideo.
12 grudnia 1983 został mianowany biskupem San José de Mayo, zaś 18 marca 1984 otrzymał sakrę biskupią z rąk arcybiskupa Franco Brambilli. 16 maja 2006 otrzymał nominację na biskupa Salto.
W urugwajskiej Konferencji Episkopatu pełnił funkcje: wiceprzewodniczącego (1998-2000), sekretarza generalnego (2000-2003) oraz przewodniczącego (2004-2007).
24 lipca 2018 przeszedł na emeryturę.

</doc>
<doc id="4229224" url="https://pl.wikipedia.org/wiki?curid=4229224" title="Order Za Służbę Ojczyźnie">
Order Za Służbę Ojczyźnie



</doc>
<doc id="4229231" url="https://pl.wikipedia.org/wiki?curid=4229231" title="Medal za Odwagę (Białoruś)">
Medal za Odwagę (Białoruś)



</doc>
<doc id="4229235" url="https://pl.wikipedia.org/wiki?curid=4229235" title="Arturo Fajardo">
Arturo Fajardo

Arturo Eduardo Fajardo Bustamante (ur. 17 lipca 1961 w Aiguá) – urugwajski duchowny rzymskokatolicki, od 2020 biskup Salto.
Życiorys.
Święcenia kapłańskie przyjął 8 maja 1988 i został inkardynowany do diecezji Minas. Pracował jako duszpasterz parafialny, był także m.in. ojcem duchownym, wychowawcą oraz rektorem seminarium w Montevideo.
27 czerwca 2007 został prekonizowany biskupem San José de Mayo. Sakry biskupiej udzielił mu 8 września 2007 abp Janusz Bolonek.
15 czerwca 2020 otrzymał nominację na biskupa Salto, zaś dwa miesiące później kanonicznie objął urząd.
W latach 2013-2019 pełnił funkcję wiceprzewodniczącego urugwajskiej Konferencji Episkopatu, zaś w 2019 został wybrany jej przewodniczącym.
Bibliografia.
 

</doc>
<doc id="4229238" url="https://pl.wikipedia.org/wiki?curid=4229238" title="Halowe Mistrzostwa Świata w Lekkoatletyce 2018 – skok wzwyż kobiet">
Halowe Mistrzostwa Świata w Lekkoatletyce 2018 – skok wzwyż kobiet

Skok wzwyż kobiet – jedna z konkurencji technicznych rozgrywanych podczas halowych lekkoatletycznych mistrzostw świata w National Indoor Arena w Birmingham.
Tytułu mistrzowskiego nie obroniła Amerykanka Vashti Cunningham, która zdobyła srebrny medal. Po złoto sięgnęła reprezentantka autoryzowanych lekkoatletów neutralnych Marija Lasickienė.

</doc>
<doc id="4229240" url="https://pl.wikipedia.org/wiki?curid=4229240" title="Medal Sierp i Młot">
Medal Sierp i Młot



</doc>
<doc id="4229243" url="https://pl.wikipedia.org/wiki?curid=4229243" title="Raymond Liebling">
Raymond Liebling



</doc>
<doc id="4229251" url="https://pl.wikipedia.org/wiki?curid=4229251" title="Medal za Zagospodarowywanie Zasobów i Rozwój Naftowo-Gazowego Zagłębia Zachodniej Syberii">
Medal za Zagospodarowywanie Zasobów i Rozwój Naftowo-Gazowego Zagłębia Zachodniej Syberii



</doc>
<doc id="4229254" url="https://pl.wikipedia.org/wiki?curid=4229254" title="Gorzkie gody">
Gorzkie gody



</doc>
<doc id="4229269" url="https://pl.wikipedia.org/wiki?curid=4229269" title="Medal 100-lecia urodzin Lenina">
Medal 100-lecia urodzin Lenina



</doc>
<doc id="4229277" url="https://pl.wikipedia.org/wiki?curid=4229277" title="Jon McBride">
Jon McBride

Jon McBride (ur. 14 sierpnia 1943 w Charleston) – amerykański astronauta.
Życiorys.
W 1960 ukończył Woodrow High School w Beckley, 1960-1964 studiował w West Virginia University, w 1971 ukończył inżynierię astronautyczną na U.S. Naval Postgraduate School, później pracował na Pepperdine University. Od 1965 służył w lotnictwie morskim, uczył się pilotażu w Pensacoli, później służył w eskadrze myśliwców Azji Południowo-Wschodniej, biorąc udział w 64 misjach bojowych podczas wojny w Wietnamie. Posiada nalot ponad 8800 godzin, w tym 47 000 godziny lotów samolotem. W styczniu 1978 został wyselekcjonowany jako kandydat na astronautę, w sierpniu 1979 został zakwalifikowany jako astronauta. Od 5 do 13 października 1984 odbywał lot kosmiczny jako pilot STS-41-G, startując z Centrum Kosmicznego im. J.F. Kennedy'ego na Florydzie i tam lądując; misja trwała 8 dni, 5 godzin i 23 minuty. Później został wyznaczony do następnego lotu mającego nastąpić w marcu 1986, jednak lot został wstrzymany z powodu katastrofy Challengera w styczniu 1986. Przeszedł na emeryturę 12 maja 1989.

</doc>
<doc id="4229286" url="https://pl.wikipedia.org/wiki?curid=4229286" title="Halowe Mistrzostwa Świata w Lekkoatletyce 2018 – bieg na 3000 m kobiet">
Halowe Mistrzostwa Świata w Lekkoatletyce 2018 – bieg na 3000 m kobiet

Bieg na 3000 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw świata w National Indoor Arena w Birmingham.
Tytuł mistrzowski obroniła Etiopka Genzebe Dibaba, zdobywając tym samym trzeci tytuł z rzędu na tym samym dystansie.

</doc>
<doc id="4229292" url="https://pl.wikipedia.org/wiki?curid=4229292" title="Magdalena Łuczak (narciarka)">
Magdalena Łuczak (narciarka)

Magdalena Łuczak (ur. 31 grudnia 2001 w Łodzi) – polska narciarka alpejska, uczestniczka mistrzostw świata juniorów (2018) oraz seniorów (2021). Mistrzyni Polski w slalomie z 2018 oraz w slalomie gigancie z 2019 i 2021. Zawodniczka klubu UKS MitanSki Zakopane. 
Zadebiutowała w Pucharze Świata w Czechach w 2019 roku zajmując w gigancie 47. miejsce. Pierwsze punkty zdobyła w swoim czwartym starcie, w grudniu 2021 roku, zajmując dwudzieste miejsce w gigancie w Courchevel. 
Osiągnięcia.
Puchar Świata.
Miejsca na podium w zawodach.
Łuczak nie stawała na podium zawodów PŚ.

</doc>
<doc id="4229308" url="https://pl.wikipedia.org/wiki?curid=4229308" title="Dalian A’erbin">
Dalian A’erbin



</doc>
<doc id="4229312" url="https://pl.wikipedia.org/wiki?curid=4229312" title="Brandon Paul">
Brandon Paul

Brandon Stephan Paul (ur. 30 kwietnia 1991 w Gurnee) – amerykański koszykarz występujący na pozycji rzucającego obrońcy, obecnie zawodnik Adelaide 36ers.
W 2009 został wybrany najlepszym zawodnikiem szkół średnich stanu Illinois (Illinois Mr. Basketball).
Przez wiele lat występował w letnich ligach NBA, reprezentując odpowiednio: Minnesotę Timberwolves (2013), Charlotte Hornets (2016), Philadelphia 76ers (2016), Dallas Mavericks (2017), Cleveland Cavaliers (2017).
31 lipca 2018 został zwolniony przez San Antonio Spurs. 28 grudnia związał się z chińskim Zhejiang Chouzhou.
6 lipca 2019 dołączył do greckiego Olympiakosu Pireus.
6 września 2020 po raz kolejny w karierze został zawodnikiem Zhejiang Chouzhou. 15 lutego 2021 zawarł umowę z australijskim Adelaide 36ers.

</doc>
<doc id="4229317" url="https://pl.wikipedia.org/wiki?curid=4229317" title="Medal Za Pracę i Zwycięstwo">
Medal Za Pracę i Zwycięstwo



</doc>
<doc id="4229322" url="https://pl.wikipedia.org/wiki?curid=4229322" title="Medal Za Uratowanie Życia">
Medal Za Uratowanie Życia



</doc>
<doc id="4229324" url="https://pl.wikipedia.org/wiki?curid=4229324" title="Order Za Odwagę (Ukraina)">
Order Za Odwagę (Ukraina)



</doc>
<doc id="4229326" url="https://pl.wikipedia.org/wiki?curid=4229326" title="Medal Obrońcy Ojczyzny">
Medal Obrońcy Ojczyzny



</doc>
<doc id="4229329" url="https://pl.wikipedia.org/wiki?curid=4229329" title="Order Za Dzielną Pracę Górniczą (Ukraina)">
Order Za Dzielną Pracę Górniczą (Ukraina)



</doc>
<doc id="4229332" url="https://pl.wikipedia.org/wiki?curid=4229332" title="Krystyna Budnicka">
Krystyna Budnicka

Krystyna Budnicka (ur. jako Hena Kuczer 8 maja 1932 w Warszawie) – polska działaczka społeczna pochodzenia żydowskiego, członkini Stowarzyszenia Dzieci Holocaustu, honorowa obywatelka miasta stołecznego Warszawy
Życiorys.
Urodziła się w Warszawie, w religijnej rodzinie żydowskiej. Była ósmym, najmłodszym, dzieckiem z rodzeństwa (do wybuchu II wojny światowej sześcioro z jej rodzeństwa osiągnęło pełnoletniość). Jej ojciec Józef-Lejzor Kuczer prowadził rodzinny warsztat stolarski. Do wybuchu II wojny światowej ukończyła pierwszą klasę szkoły powszechnej przy ul. Barokowej 7.
Do utworzenia getta warszawskiego (1940) mieszkała przy placu Muranowskim (pod adresem ul. Muranowska 10), a po wyłączeniu z getta północnej pierzei placu w marcu 1942 zamieszkała wraz z rodziną przy ul. Miłej.
W czasie wielkiej akcji deportacyjnej latem 1942 do obozu zagłady w Treblince zostało wywiezionych dwóch jej braci wraz z rodzinami. W czasie powstania w getcie i po jego upadku ukrywała się wraz z rodzicami i innymi krewnymi w bunkrze przy ul. Zamenhofa. Bracia byli członkami Żydowskiej Organizacji Bojowej i wzięli udział w powstaniu. Bunkier został wykryty przez Niemców dopiero we wrześniu 1943 i wtedy też kanałami ewakuowała się na stronę aryjską, gdzie ukrywała się dzięki pomocy Rady Pomocy Żydom „Żegota” (w kanałach zostali jej rodzice i siostra). Ukrywała się przy ul. Mokotowskiej 1. Tam straciła brata Rafała, wydanego Niemcom przez syna dozorcy, który opiekował się zbiegami z getta.
Do wybuchu powstania warszawskiego wraz ze swoją bratową Anną zmieniała miejsce ukrycia. Wybuch powstania zastał je przy ul. Dobrej pod opieką państwa Budnickich (ich nazwisko przyjęła po wojnie). Po upadku Powiśla 6 września 1944 została wyprowadzona do obozu przejściowego w kościele św. Stanisława na Woli, a stamtąd do Dulagu 121 Pruszków. W drodze do Pruszkowa dołączyła do grupy sierot z jednego z sierocińców prowadzonego przez siostry szarytki.
Po powrocie do Warszawy (1946) podjęła naukę w Gimnazjum Sióstr Nazaretanek, a następnie ukończyła studia pedagogiczne na Katolickim Uniwersytecie Lubelskim i stołecznym Instytucie Pedagogiki Specjalnej. Od 1990 jest działaczką Stowarzyszenia Dzieci Holokaustu. Z całej wielkiej rodziny wojnę przeżyła tylko ona i bratowa.
1 marca 2018 Rada Warszawy podjęła uchwałę o wyróżnieniu Krystyny Budnickiej tytułem Honorowego Obywatela miasta stołecznego Warszawy. Tytuł wręczono w trakcie uroczystej sesji Rady Warszawy z okazji 75. rocznicy wybuchu powstania w getcie warszawskim na Zamku Królewskim.

</doc>
<doc id="4229334" url="https://pl.wikipedia.org/wiki?curid=4229334" title="Pierre Thuot">
Pierre Thuot

Pierre J. Thuot (ur. 19 maja 1955 w Groton) – amerykański astronauta.
Życiorys.
W 1973 ukończył Fairfax High School w Fairfax w Wirginii, w 1977 studia fizyczne na U.S. Naval Academy, w 1985 obronił pracę dyplomową na Uniwersytecie Południowej Kalifornii. Od czerwca 1977 do sierpnia 1978 szkolił się na lotnika morskiego, później służył w eskadrze myśliwców w Virginia Beach, od maja 1982 do czerwca 1983 szkolił się na pilota doświadczalnego, w czerwcu 1984 został instruktorem lotniczym. Posiada nalot ponad 3500 godzin na ponad 40 samolotach. W czerwcu 1985 został wyselekcjonowany przez NASA, później przechodził szkolenie jako kandydat na astronautę. Od 28 lutego do 4 marca 1990 jako specjalista misji załogi STS-36 odbył swój pierwszy lot kosmiczny; statek wystartował z Centrum Kosmicznego im. J.F. Kennedy'ego na Florydzie i wylądował w bazie Edwards Air Force Base w Kalifornii. Misja ta trwała 4 dni, 10 godzin i 18 minut.
Od 8 do 16 maja 1992 jako specjalista misji uczestniczył w misji STS-49, podczas której wykonał trzy spacery kosmiczne wraz z Rickiem Hiebem (w trzecim spacerze kosmicznym brał udział również trzeci astronauta, Thomas Akers; był to pierwszy spacer kosmiczny, w którym brało udział trzech astronautów, i jednocześnie najdłuższy w historii, trwający 8 godzin i 29 minut). Misja trwała 8 dni, 21 godzin i 17 minut.
Od 4 do 18 marca 1994 jako specjalista misji brał udział w misji STS-62, trwającej 13 dni, 23 godziny i 16 minut. Łącznie spędził w kosmosie 27 dni, 6 godzin i 51 minut. W 1995 przeszedł na emeryturę.

</doc>
<doc id="4229337" url="https://pl.wikipedia.org/wiki?curid=4229337" title="Kraemer">
Kraemer

Kraemer – jednostka osadnicza w Stanach Zjednoczonych, w stanie Luizjana, w parafii Lafourche.

</doc>
<doc id="4229339" url="https://pl.wikipedia.org/wiki?curid=4229339" title="Parafia Chrztu Pańskiego i św. Teresy od Dzieciątka Jezus w Piotrowszczyźnie">
Parafia Chrztu Pańskiego i św. Teresy od Dzieciątka Jezus w Piotrowszczyźnie

Parafia Chrztu Pańskiego i św. Teresy od Dzieciątka Jezus w Piotrowszczyźnie (biał. Парафія Хросту Пана і св. Тэрэзы ад Дзіцятка Езус у Пятроўшчыне) – parafia rzymskokatolicka w Piotrowszczyźnie. Należy do dekanatu głębockiego diecezji witebskiej.
Obecnie.
W parafii działa wspólnota Żywego Różańca, Franciszkański Zakon Świeckich oraz Rycerstwo Niepokalanej.
Cmentarze znajdują się w miejscowościach: Urzecze, Majsiucino, Mikulino, Hołubczyki
Obszar.
Na terenie parafii leżą miejscowości: Piotrowszczyzna, Urzecze, Majsiucino, Romanczuki, Babicze, Hołubczyki, Łuczajka, Kapylszczyzna

</doc>
<doc id="4229340" url="https://pl.wikipedia.org/wiki?curid=4229340" title="Derrick White">
Derrick White

Derrick White (ur. 2 lipca 1994) – amerykański koszykarz występujący na pozycjach rozgrywającego lub rzucającego obrońcy, aktualnie zawodnik Boston Celtics.
10 lutego 2022 został wytransferowany do Boston Celtics.

</doc>
<doc id="4229350" url="https://pl.wikipedia.org/wiki?curid=4229350" title="Gerronema strombodes">
Gerronema strombodes

Gerronema strombodes (Berk. &amp; Mont.) Singer (pępnica szarobrązowa) – gatunek grzybów należący do rzędu pieczarkowców ("Agaricales").
Systematyka i nazewnictwo.
Pozycja w klasyfikacji według Index Fungorum: "Gerronema, Marasmiaceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy gatunek ten został opisali w 1856 r. przez Miles Joseph Berkeley i Camille Montagne jako "Agaricus strombodes". Obecną, uznaną przez Index Fungorum nazwę nadał mu Rolf Singer w 1961 r.
Ma około 20 synonimów. Niektóre z nich:
Nazwę polską zaproponował Władysław Wojewoda w 2003 r., wówczas gatunek ten zaliczany był do rodzaju "Chrysomphalina" (pępnica). Po przeniesieniu go do rodzaju "Gerronema" nazwa polska jest niespójna z nazwą naukową i myląca, tym bardziej, że obydwa gatunki zaliczane są obecnie do innych rodzin.
Morfologia.
Średnica 1,5–4 cm, początkowo łukowaty z niewielką wklęsłością, potem silnie lejkowaty. Powierzchnia jedwabista i matowa, początkowo promieniście włóknista i szara do czerwonobrązowej, potem jaśniejsza – kremowa lub ochrowobrązowa, a jej promieniste włókna stają się szarobrązowe. Na środku kapelusz jest ciemniejszy – szarobrązowy.
Szerokie i głęboko zbiegające na trzon. Początkowo białawe, potem kremowożółte. Ostrza gładkie.
Wysokość 2–5 cm, grubość 3–5 mm. Jest walcowaty, pusty. Powierzchnia jasnoszarobrązowa, w górnej części przypudrowana, pokryta podłużnymi, białawymi i delikatnymi włókienkami.
Cienki, kremowobiały, gorzkawy.
Zarodniki o wymiarach 7,5–9 × 4–5 μm; gładkie eliptyczne, nieamyloidalne. Podstawki przeważnie 4-zarodnikowe, o wymiarach 30–55 × 6–8 μm. Cystyd brak. Strzępki ze sprzążkami. Wysyp zarodników biały.
Występowanie i siedlisko.
Występuje w Europie, Ameryce Północnej (USA) i Środkowej (Kostaryka). W literaturze naukowej na terenie Polski do 2003 r. podano 6 stanowisk.
Rośnie w lasach iglastych i mieszanych na spróchniałych konarach, pniach i korzeniach drzew iglastych (głównie na świerku i jodle), ale czasami także drzew liściastych.

</doc>
<doc id="4229352" url="https://pl.wikipedia.org/wiki?curid=4229352" title="Pępnica szarobrązowa">
Pępnica szarobrązowa



</doc>
<doc id="4229353" url="https://pl.wikipedia.org/wiki?curid=4229353" title="Chrysomphalina strombodes">
Chrysomphalina strombodes



</doc>
<doc id="4229355" url="https://pl.wikipedia.org/wiki?curid=4229355" title="Głubczyce (gromada)">
Głubczyce (gromada)

Głubczyce – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Głubczyce z siedzibą GRN w mieście Głubczycach utworzono 31 grudnia 1961 w powiecie głubczyckim w woj. opolskim z obszarów zniesionych gromad Bogdanowice i Grobniki w tymże powiecie.
1 stycznia 1969 do gromady Głubczyce włączono obszar zniesionej gromady Gołuszowice w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie głubczyckim reaktywowano zniesioną w 1954 roku gminę Głubczyce.

</doc>
<doc id="4229356" url="https://pl.wikipedia.org/wiki?curid=4229356" title="Bang! (album)">
Bang! (album)



</doc>
<doc id="4229357" url="https://pl.wikipedia.org/wiki?curid=4229357" title="Ernst Messerschmid">
Ernst Messerschmid

Ernst Messerschmid (ur. 21 maja 1945 w Reutlingen) – niemiecki fizyk i astronauta.
Życiorys.
W 1965 ukończył gimnazjum techniczne w Stuttgarcie, później studiował fizykę na Uniwersytecie w Tybindze i Bonn, pracował na Uniwersytecie we Fryburgu, gdzie w 1976 uzyskał doktorat z fizyki. Od 1978 pracował w Niemieckiej Agencji Kosmicznej. W 1983 został wyselekcjonowany jako naukowiec astronauta w Kolonii, po odbyciu szkolenia i kursów został zakwalifikowany do załogi kosmicznej w 1985. Od 30 października do 6 listopada 1985 odbywał lot kosmiczny w ramach misji STS-61-A, trwającej 7 dni i 44 minuty.Od listopada 1986 pracował na Uniwersytecie w Stuttgarcie jako profesor i dyrektor Institut für Raumfahrtsysteme.
Odznaczenia.
I inne.

</doc>
<doc id="4229360" url="https://pl.wikipedia.org/wiki?curid=4229360" title="Kluczbork (gromada)">
Kluczbork (gromada)

Kluczbork – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kluczbork z siedzibą GRN w mieście Kluczborku utworzono 31 grudnia 1961 w powiecie kluczborskim w woj. opolskim z obszarów zniesionych gromad Kuniów i Ligota Zamecka w tymże powiecie; do nowo utworzonej gromady Kluczbork włączono także wsie Krasków i Ligota Dolna ze znoszonej gromady Ligota Dolna tamże. Siedzibę GRN gromady Kluczbork przeniesiono do Kluczborka ze wsi Ligota Zamecka.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie kluczborskim utworzono gminę Kluczbork.

</doc>
<doc id="4229362" url="https://pl.wikipedia.org/wiki?curid=4229362" title="Olesno (gromada w powiecie oleskim)">
Olesno (gromada w powiecie oleskim)

Olesno – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Olesno z siedzibą GRN w mieście Oleśnie utworzono 31 grudnia 1961 w powiecie oleskim w woj. opolskim z obszarów zniesionych gromad Wysoka i Wojciechów w tymże powiecie. Siedzibę GRN gromady Olesno przeniesiono do Olesna ze wsi Wysoka. Równocześnie do nowo utworzonej gromady Olesno włączono miejscowość Ławoszów z miasta Olesna w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie oleskim utworzono gminę Olesno.

</doc>
<doc id="4229363" url="https://pl.wikipedia.org/wiki?curid=4229363" title="In Liverpool">
In Liverpool



</doc>
<doc id="4229365" url="https://pl.wikipedia.org/wiki?curid=4229365" title="Strzelce Opolskie (gromada)">
Strzelce Opolskie (gromada)

Strzelce Opolskie – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Strzelce Opolskie z siedzibą GRN w mieście Strzelcach Opolskich utworzono 31 grudnia 1961 w powiecie strzeleckim w woj. opolskim z obszarów zniesionych gromad Dziewkowice i Szymiszów (bez wsi Kalinów) w tymże powiecie. Równocześnie do nowo utworzonej gromady Strzelce Opolskie włączono miejscowość Brzeziny z miasta Strzelce Opolskie w tymże powiecie.
7 kwietnia 1972 do gromady Strzelce Opolskie włączono obszar o powierzchni 1352 ha ze Strzelec Opolskich.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie strzeleckim utworzono gminę Strzelce Opolskie.

</doc>
<doc id="4229370" url="https://pl.wikipedia.org/wiki?curid=4229370" title="Lagena">
Lagena

Lagena (łac. "lăgoenă"), także laguna, lagona – gliniane albo szklane naczynie o pękatym kształcie, z wąską szyjką, służące starożytnym Rzymianom do przechowywania wody lub wina; rodzaj dzbana (kruży).
Używana jako naczynie gospodarskie o prostym wykończeniu, z reguły niezdobione. 
Forma często występująca wśród naczyń terra sigillata jako dzban z jednym uchem.
Wymieniana jako podręczne naczynie do wina dla gości (Horacy, "Satyry" II 8,41; Juwenalis, "Satyry" V 29); w Galii też jako dzban na piwo (co poświadcza egzemplarz z paryskiego Museum Carnavalet z inskrypcją „Ospita reple lagona cervesa”). Marcjalis ("Epigramaty" VII 61) mówi o sklepie z pozawieszanymi za ucha lagenami („catenatae lagonae”).

</doc>
<doc id="4229371" url="https://pl.wikipedia.org/wiki?curid=4229371" title="Jorge Aníbal Quintero Chacón">
Jorge Aníbal Quintero Chacón

Jorge Aníbal Quintero Chacón (ur. 24 lipca 1956 w Queniquea) – wenezuelski duchowny rzymskokatolicki, od 2014 biskup Barcelony.
Życiorys.
Święcenia kapłańskie przyjął 27 czerwca 1981 i został inkardynowany do diecezji San Cristóbal de Venezuela. Przez wiele lat pracował w niższym seminarium (m.in. jako wicerektor i rektor), był także m.in. kapelanem wojskowym, wikariuszem biskupim ds. sił zbrojnych oraz do spraw duszpasterskich, a także wikariuszem generalnym diecezji.
19 grudnia 2008 został prekonizowany biskupem Margarity. Sakry biskupiej udzielił mu 7 marca 2009 bp Mario Moronta.
11 lipca 2014 został mianowany biskupem Barcelony.
Bibliografia.
 

</doc>
<doc id="4229375" url="https://pl.wikipedia.org/wiki?curid=4229375" title="José Manuel Romero Barrios">
José Manuel Romero Barrios

José Manuel Romero Barrios (ur. 9 kwietnia 1955 w Pariaguán) – wenezuelski duchowny rzymskokatolicki, w latach 2012-2018 biskup pomocniczy Barcelony oraz biskup tytularny Materiany, a od 2018 biskup El Tigre.
Życiorys.
Święcenia kapłańskie otrzymał 1 grudnia 1979 i został inkardynowany do diecezji Barcelona. Był m.in. rektorem niższego seminarium oraz części teologicznej międzydiecezjalnego seminarium w Caracas, wicerektorem uniwersytetu w tymże mieście, a także wikariuszem biskupim ds. duszpasterskich oraz wikariuszem generalnym diecezji.
2 lutego 2012 został prekonizowany biskupem pomocniczym Barcelony ze stolicą tytularną "Materiana". Sakry biskupiej udzielił mu 14 kwietnia 2012 bp César Ramón Ortega Herrera.
31 maja 2018 został powołany na biskupa nowo utworzonej diecezji El Tigre.

</doc>
<doc id="4229379" url="https://pl.wikipedia.org/wiki?curid=4229379" title="Juan Carlos Bravo Salazar">
Juan Carlos Bravo Salazar

Juan Carlos Bravo Salazar (ur. 2 listopada 1967 w El Pilar) – wenezuelski duchowny rzymskokatolicki, w latach 2015–2021 biskup Acarigua–Araure, biskup Petare od 2022.
Życiorys.
Święcenia kapłańskie przyjął 28 listopada 1992 i został inkardynowany do diecezji Ciudad Guayana. Pracował głównie jako duszpasterz parafialny, był także m.in. administratorem diecezji oraz wikariuszem biskupim ds. duszpasterskich.
10 sierpnia 2015 został mianowany biskupem Acarigua–Araure. Sakry biskupiej udzielił mu 24 października 2015 abp Ubaldo Santana.
16 listopada 2021 został przeniesiony na nowo powstałą stolicę biskupią w Petare, zaś jej kanoniczne objęcie nastąpiło 10 stycznia 2022.
Bibliografia.
 

</doc>
<doc id="4229380" url="https://pl.wikipedia.org/wiki?curid=4229380" title="Sächsisches Ständehaus">
Sächsisches Ständehaus

Sächsisches Ständehaus – budynek, znajdujący się w Dreźnie, w dzielnicy Innere Altstadt, przy Tarasach Brühla. Gmach, którego zewnętrzne formy charakteryzuje połączenie neorenesansu i neobaroku, powstał w latach 1901–1907 jako nowa siedziba Landtagu Saksonii. Obecnie mieści się w nim Wyższy Sąd Krajowy (niem. "Oberlandesgericht") i Krajowy Urząd Ochrony Zabytków (niem. "Landesamt für Denkmalpflege").
Historia.
Plany i okoliczności powstania.
Obradujący dotychczas w zbudowanym w latach 1770–1776 Landhausie Landtag Saksonii długo dążył do jego rozbudowy lub budowy nowej siedziby, zanim saski rząd z uwagi na dobrą sytuację gospodarczą kraju pod koniec XIX wieku zaczął wykazywać w tej sprawie przychylność. W tamtym czasie w Dreźnie rozpoczęła się budowa innych reprezentacyjnych budynków państwowych, m.in. siedziby Ministerstwa Ogólnego (niem. "Gesamtministerium"), z kolei bliskie ukończenia były gmachy Akademii Sztuk Pięknych, Sądu Rejonowego i Ministerstwa Finansów, które w 1896 roku opuściło zajmowany od 1838 roku Pałac Fürstenberga, leżący przy Schlossplatz. Wyprowadzka ministerstwa z pałacu otworzyła nowe perspektywy na zagospodarowanie centralnej działki przy Schlossplatz, dla której z inicjatywy ministra finansów Wernera von Watzdorfa uzgodniono nowe plany. Na branym pod uwagę terenie oprócz Pałacu Fürstenberga znajdował się jeszcze Charonisches Haus, mało używany Pałac Brühla oraz popularne wśród mieszkańców miasta Tarasy Brühla.
Przygotowanie projektu nowej siedziby saskiego Landtagu zlecono architektowi Paulowi Wallotowi, którego z uwagi na zaprojektowanie wcześniej Gmachu Reichstagu w Berlinie uznano za predestynowanego do tego zadania. Przede wszystkim zamierzano zachować wartościowe pod kątem artystycznym i historycznym elementy Pałacu Brühla: reprezentacyjną klatkę schodową, rokokową salę balową (niem. "Festsaal") na drugim piętrze oraz tzw. Salę Canaletta (niem. "Canalettosaal") i zintegrować je z nowym budynkiem. Pierwszy projekt Wallota przewidywał adaptację tych pomieszczeń na potrzeby Pierwszej Izby (niem. "Erste Kammer"), a także zbudowanie podobnej do nich pod kątem stylu dobudówki w kierunku Schlossplatz, w której miałaby zostać ulokowana Druga Izba (niem. "Zweite Kammer"). Architekt planował także częściowe zburzenie Tarasów Brühla. O ile Pierwsza Izba w 1897 roku wyraziła zgodę na realizację projektu, to Druga Izba go odrzuciła z uwagi na niedostateczne doświetlenie sali balowej, a także niepraktyczność renowacji. Ostatecznie, za namową burmistrza Drezna, postanowiono zbudować całkowicie nowy budynek po zakupie działki, który zatwierdzono z zastrzeżeniem umożliwienia korzystania z nowego gmachu innym władzom.
Z uwagi na powszechną krytykę projektu Paula Wallota w związku z planowanym częściowym zburzeniem Tarasów Brühla, w grudniu 1897 roku Pierwsza Izba zdecydowała o ogłoszeniu nowego konkursu na projekt budynku Landtagu. Decyzja ta głęboko uraziła Wallota i konkurs wkrótce odwołano. Aby zmotywować architekta do dalszej pracy w mieście solidarność z nim okazało Drezdeńskie Stowarzyszenie Architektów oraz wykładowcy miejscowej Wyższej Szkoły Technicznej. W końcu Wallot opracował dwa nowe projekty, które zostały publicznie zaprezentowane i ocenione przez komisję złożoną z wybitnych architektów, przybyłych do Drezna na zaproszenie jego władz. Po obradach komisji jeden z projektów został oficjalnie zatwierdzony przez Landtag 18 grudnia 1899 roku.
Budowa i użytkowanie.
Po wyburzeniu Pałacu Fürstenberga, Charonisches Hausu i Pałacu Brühla, w 1901 roku rozpoczęto budowę nowego gmachu Landtagu Saksonii. Pierwotne plany przewidywały zmniejszenie Tarasów Brühla i przesunięcie prowadzących do nich schodów na wschód, jednak zaniechano tego po protestach mieszkańców i apelu drezdeńskiego architekta oraz historyka sztuki, Corneliusa Gurlitta. Zamiast tego budynek wznoszono dalej w kierunku południowym, co spowodowało zwężenie ulicy Augustusstraße. 14 października 1907 roku ukończony gmach został uroczyście przekazany saskiemu parlamentowi; tego dnia odbyła się także pierwsza sesja parlamentu w nowej siedzibie.
21 lutego 1933 roku w budynku odbyła się ostatnia sesja Landtagu Saksonii przed wejściem w życie 31 marca tego roku ustawy rozwiązującej parlament. W lutym 1945 roku Sächsisches Ständehaus spłonął wskutek burzy ogniowej, wywołanej przez związane z II wojną światową bombardowanie. Jeszcze w tym samym roku Krajowy Urząd Ochrony Zabytków ("Landesamt für Denkmalpflege") zajął w budynku kilka pokoi i zaczął małymi krokami porządkować jego zniszczone wnętrze. Po zakończeniu częściowej rekonstrukcji wnętrz w latach 50. XX wieku, w gmachu ulokowano Niemiecką Bibliotekę Fotograficzną (niem. "Deutsche Fotothek") oraz kilka wydziałów Akademii Nauk NRD (niem. "Akademie der Wissenschaften der DDR"). Ponadto w 1957 roku Sächsisches Ständehaus stał się również siedzibą Muzeum Zoologii (niem. "Museum für Tierkunde"), zaś dwa lata później umieszczono w nim jeszcze Muzeum Mineralogii i Geologii (niem. "Museum für Mineralogie und Geologie").
Ze względu na istniejące zastosowanie i potrzeby renowacyjne, mało realne było ponowne wykorzystanie gmachu na potrzeby parlamentu. Wątpliwe było również to, czy budynek spełni współczesne wymagania Landtagu. Z tych powodów uchylono możliwość zakwaterowania parlamentu w Sächsisches Ständehausie, niemniej jednak po wyborach w 1990 roku parlamentarzyści zebrali się w holu wejściowym budynku, aby symbolicznie odebrać swoją własność, zanim przenieśli się do tymczasowej siedziby Landtagu w Kościele Trzech Króli.
W 1993 roku zamontowano nowe miedziane pokrycie dachu, co stanowiło zakończenie renowacji zewnętrznych form Sächsisches Ständehausu. Rok później rząd Saksonii ustanowił gmach siedzibą Wyższego Sądu Krajowego (niem. "Oberlandesgericht"), zaś kilka reprezentacyjnych pomieszczeń przeznaczył na potrzeby przewodniczącego saskiego Landtagu, co miało być swoistą kontynuacją pierwotnej funkcji budynku. Po trwającej w latach 1996–2001 renowacji wnętrz, do gmachu wprowadził się zarówno Wyższy Sąd Krajowy, jak i Krajowy Urząd Ochrony Zabytków, który zajął jego poddasze. Na parterze budynku regularnie odbywają się wystawy sztuki.
Architektura.
Sächsisches Ständehaus jest monumentalnym budynkiem, zbudowanym na planie trapezu z cegieł licowanych piaskowcem. Jego zewnętrzne formy reprezentują typowe dla stylu Paula Wallota, zastosowane wcześniej przez niego w projekcie berlińskiego Gmachu Reichstagu połączenie neorenesansu i neobaroku. Na elewacjach budynku umieszczono zachowane z rozebranego Pałacu Brühla ornamenty: dekorację rzeźbiarską autorstwa Johanna Gottfrieda Knöfflera oraz dwie stworzone w 1750 roku przez Lorenzo Mattielliego rzeźby przedstawiające Florę i Meleagra.
Przy fasadzie gmachu od strony Tarasów Brühla, w bocznej jej części, znajduje się mająca 50 m wysokości wieża z narożnymi kolumnami, stanowiącymi pod kątem stylistyki zapożyczenie z drezdeńskich form barokowych stosowanych przy budowie wież. Na szczycie wieży znajduje się pozłacany posąg Saxonii, wykonany w 1905 roku przez Johannesa Schillinga. Umiejscowienie i rozmiary wieży zostały podyktowane staraniami Wallota o zachowanie proporcji pozostałych budynków, położonych przy Schlossplatz.
Fasada od strony Schlossplatz uchodzi za najbardziej okazałą, ponadto ma w swej stylistyce wiele odniesień do kraju, rodziny królewskiej i narodu. Jest ona dziewięcioosiowa z umieszczonym na środku, potężnym trzyosiowym ryzalitem. Ryzalit zwieńczony jest kompozycją rzeźbiarską, przedstawiającą trzech chłopców trzymających flagę Saksonii. Motyw z kompozycji symbolizuje przyszłość kraju. Poniżej znajduje się relief z herbem Wettynów, trzymanym przez dwa lwy, zaś po jego bokach umieszczone są alegoryczne grupy rzeźb, oznaczających rolnictwo (po lewej stronie) i obronność (po prawej stronie) – jest to podkreślenie mocnych stron Saksonii. Natomiast na poziomie drugiego piętra budynku, na którym odbywały się niegdyś obrady saskiego Landtagu, ryzalit ozdabiają cztery rzeźby uosabiające wartości właściwe dla dobrego rządu i parlamentu: mądrość, prawo, sprawiedliwość i niezłomność.
Wnętrza.
Oryginalny wystrój wnętrz Sächsisches Ständehaus został opracowany przez Ottona Gussmanna, Wilhelma Kreisa i Richarda Riemerschmida. W niektórych fazach budowy gmachu przy dekoracjach jego pomieszczeń pracowało kilkunastu malarzy i tyle samo rzeźbiarzy. Większość z historycznych wnętrz zostało zniszczonych podczas pożaru w 1945 roku.
W westybulu budynku są ustawione dwie fontanny ścienne, pochodzące ze zburzonego Pałacu Brühla i będące dziełem Lorenzo Mattielliego, zaś w przedsionku wejściowym wieży znajdują się również pochodzące z Pałacu Brühla i wykonane przez Mattielliego dwie rzeźby uosabiające mądrość i czujność.
Głównym elementem współczesnych wewnętrznych form gmachu jest zespół siedmiu sal sądowych, zbudowanych na własnym fundamencie jako swoisty „budynek w budynku” na miejscu zniszczonej dużej sali plenarnej. Z kolei na miejscu małych sal parlamentarnych na drugim piętrze utworzono salę przyjęć wspólną dla wszystkich użytkowników budynku. Na ścianach sali znajdują się czerwone płyty ścienne, ozdobione figurami wykonanymi ze stali nierdzewnej przez Angelę Hampel i Gudrun Trendafilov. Dawna sala konferencyjna Landtagu została ozdobiona z wykorzystaniem techniki malarstwa szablonowego, zaś w foyer budynku został umieszczony witraż "Prawo i Reguła" autorstwa Marion Hempel.

</doc>
<doc id="4229382" url="https://pl.wikipedia.org/wiki?curid=4229382" title="Krzysztof Muskalski">
Krzysztof Muskalski

Krzysztof Muskalski – lekarz okulista, podróżnik, polski artysta fotograf uhonorowany tytułami Artiste FIAP (AFIAP), Excellence FIAP (EFIAP), Excellence FIAP Bronze (EFIAP/b), Excellence FIAP Silver (EFIAP/s), Excellence FIAP Gold (EFIAP/g), Excellence FIAP Platinum (EFIAP/p). Członek rzeczywisty i Artysta Fotoklubu Rzeczypospolitej Polskiej (AFRP). Członek rzeczywisty Okręgu Świętokrzyskiego Związku Polskich Artystów Fotografików. Członek Jurajskiego Fotoklubu Częstochowa.
Życiorys.
Krzysztof Muskalski jest absolwentem Wydziału Lekarskiego w Zabrzu oraz Śląskiej Akademii Medycznej w Katowicach. Związany z częstochowskim środowiskiem fotograficznym – mieszka i pracuje w Częstochowie, gdzie prowadzi Autorską Galerię Fotografii "Czas Podróży". Jest inicjatorem i współorganizatorem cyklicznego Międzynarodowego Salonu Fotografii Artystycznej Lekarzy "PhotoArtMedica". Jest kuratorem i gospodarzem cyklu fotograficznego "Obrazki z podróży", prezentującego dorobek twórczy autorów fotografii podróżniczej. Szczególne miejsce w jego twórczości zajmuje fotografia architektury oraz fotografia krajobrazowa, przyrodnicza i podróżnicza. Jest pasjonatem podróżnikiem. Pokłosiem podróży Krzysztofa Muskalskiego do wielu miejsc Polski, Afryki, Ameryki, Australii i Oceanii, Azji oraz Europy – jest wiele zarchiwizowanych fotografii i cykli fotograficznych, prezentowanych na licznych wystawach, prelekcjach, spotkaniach, pokazach multimedialnych. 
Krzysztof Muskalski jest autorem i współautorem wielu wystaw fotograficznych; indywidualnych, zbiorowych, poplenerowych, pokonkursowych. Brał aktywny udział w Międzynarodowych Salonach Fotograficznych, organizowanych m.in. pod patronatem FIAP, zdobywając wiele akceptacji, medali, nagród, wyróżnień, dyplomów, listów gratulacyjnych. Jest członkiem rzeczywistym Okręgu Świętokrzyskiego Związku Polskich Artystów Fotografików (legitymacja nr 1003). W 2013 roku został przyjęty w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 356). 
Pokłosiem udziału w Międzynarodowych Salonach Fotograficznych (pod patronatem FIAP) było przyznanie Krzysztofowi Muskalskiemu w 2016 roku tytułu honorowego Artiste FIAP (AFIAP), w 2017 roku tytuł Excellence FIAP (EFIAP), w 2018 roku tytułu Excellence FIAP Bronze (EFIAP/b), w 2019 roku tytułu Excellence FIAP Silver (EFIAP/s), w 2020 Excellence FIAP Gold (EFIAP/g), w 2022 Excellence FIAP Platinum (EFIAP/p) – tytułów nadanych przez Międzynarodową Federację Sztuki Fotograficznej FIAP, obecnie z siedzibą w Luksemburgu. W 2018 roku został uhonorowany Medalem „Za Zasługi dla Fotografii Polskiej” – odznaczeniem przyznawanym przez Kapitułę Fotoklubu Rzeczypospolitej Polskiej Stowarzyszenia Twórców – w 100. rocznicę odzyskania przez Polskę niepodległości. 
Wybrane wystawy indywidualne.
Źródło.

</doc>
<doc id="4229385" url="https://pl.wikipedia.org/wiki?curid=4229385" title="Parafia św. Antoniego z Padwy w Proszkowie">
Parafia św. Antoniego z Padwy w Proszkowie

Parafia św. Antoniego z Padwy w Proszkowie (biał. Парафія Святога Антонія Падуанскага у Прошкавe) – parafia rzymskokatolicka w Proszkowie. Należy do dekanatu głębockiego diecezji witebskiej.
Historia.
Kościół parafialny został wzniesiony w końcu XIX w. W czasach sowieckich był zamknięty i opuszczony. W latach 90. XX w. został zwrócony wiernym i odrestaurowany. 
Obecnie.
W parafii działa wspólnota Żywego Różańca, praktykowana jest „duchowa adopcja”.
Cmentarz parafialny znajduje się w Proszkowie, 500 m od kościoła.
Obszar.
Na terenie parafii leżą miejscowości: Proszkowo, Jurkowo, Grochowie, Prudowie

</doc>
<doc id="4229389" url="https://pl.wikipedia.org/wiki?curid=4229389" title="Cyril Radcliffe">
Cyril Radcliffe

Cyril Radcliffe, 1. wicehrabia Radcliffe (ur. 30 marca 1899 r., zm. 1 kwietnia 1977 r.) – brytyjski prawnik, najbardziej znany z wytyczenia granicy dzielącej brytyjskich Indii na Indie i Pakistan. Radcliffe nie znał miejscowej specyfiki, w chwili otrzymania zadania wytyczenia granicy przebywał w Indiach od dwóch miesięcy. Radcliffe otrzymał na wytyczenie granicy pięć tygodni, a jej przebieg upubliczniono już po ogłoszeniu niepodległości. Przed wyjazdem z Indii Radcliffe spalił wszystkie notatki sporządzone w czasie pracy nad przebiegiem granicy i nigdy nie wrócił do Indii lub Pakistanu. Na skutek podziału niektórych regionów, 12 mln mieszkańców zostało zmuszonych do opuszczenia swoich domów, a między 0,5 mln i 1 mln zginęło na skutek aktów przemocy wymierzonych w mniejszości.
Odznaczenia:

</doc>
<doc id="4229390" url="https://pl.wikipedia.org/wiki?curid=4229390" title="Ozimek (gromada 1961–1972)">
Ozimek (gromada 1961–1972)

Ozimek – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Ozimek z siedzibą GRN w Ozimku (wówczas osiedlu) utworzono 31 grudnia 1961 w powiecie opolskim w woj. opolskim z obszarów zniesionych gromad Krasiejów i Grodziec w tymże powiecie. Siedzibę GRN gromady Ozimek przeniesiono do Ozimka ze wsi Grodziec.
18 lipca 1962 osiedle Ozimek otrzymało status miasta
1 stycznia 1969 do gromady Ozimek włączono obszar zniesionej gromady Schodnia Stara w tymże powiecie.
Gromada przetrwała do końca 1972 roku, czyli do kolejnej reformy gminnej. 1 stycznia 1973 w powiecie opolskim reaktywowano zniesioną w 1954 roku gminę Ozimek.
Zobacz też: gromada Ozimek (1954)

</doc>
<doc id="4229394" url="https://pl.wikipedia.org/wiki?curid=4229394" title="Sándor Liu Shaolin">
Sándor Liu Shaolin



</doc>
<doc id="4229397" url="https://pl.wikipedia.org/wiki?curid=4229397" title="Kościół św. Barbary w Trzebini">
Kościół św. Barbary w Trzebini

Kościół św. Barbary – rzymskokatolicki kościół parafialny oraz konwentualny felicjanek, znajdujący się przy ul. Tysiąclecia 51 w dzielnicy Wodna w Trzebini, w powiecie chrzanowskim województwa małopolskiego.
Świątynia została ufundowana przez Andrzeja Kazimierza Potockiego, właściciela Hrabstwa Tenczyńskiego dla sióstr felicjanek. Prace budowlane rozpoczęły się w maju 1892 roku, natomiast w dniu 23 października tego samego roku został wmurowany kamień węgielny, poświęcony przez kardynała Albina Dunajewskiego. Kościół został zaprojektowany przez inżyniera Jacka Matusińskiego w stylu neogotyckim, posiada jedną nawę - obecnie jest to najstarszy budynek sakralny w gminie Trzebinia. Budowa była prowadzona przez Kazimierza Piotrowskiego z Krzeszowic i Jana Bartoneca z Sierszy. W dniu 15 października 1895 roku zostały poświęcone klasztor, szkoła oraz ochronka. Uroczysta konsekracja świątyni, pod wezwaniem świętej Barbary, miała miejsce 2 czerwca 1901 roku. W 1949 roku przy kościele została utworzona parafia.
Świątynia nakryta jest sklepieniem krzyżowo-żebrowym, wnętrze rozświetlają duże okna - ostrołukowe z maswerkami. W oknach są umieszczone witraże z postaciami św. Andrzeja i św. Krystyny, patronów fundatorów Andrzeja i Krystyny Potockich. Witraże wykonano ok 1895 r. w wiedeńskiej pracowni Carl Geyling’s Erben, projektant nieustalony.
Chór świątyni jest podparty przez trzy ostrołukowe arkady. Jednolity charakter wnętrza jest zaakcentowany przez ołtarz w stylu neogotyckim z obrazami Matki Boskiej Częstochowskiej i św. Barbary.
Należy do dekanatu Trzebinia archidiecezji krakowskiej.

</doc>
<doc id="4229402" url="https://pl.wikipedia.org/wiki?curid=4229402" title="Przeczów (gromada)">
Przeczów (gromada)

Przeczów (do 30 XII 1961 "Ligota Książęca") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Przeczów z siedzibą GRN w Przeczowie utworzono 31 grudnia 1961 w powiecie namysłowskim w woj. opolskim, przenosząc siedzibę GRN gromady Ligota Książęca z Ligoty Książęcej do Przeczowa i zmieniając nazwę jednostki na "gromada Przeczów".
Gromada przetrwała do końca 1972 roku, czyli do kolejnej reformy gminnej.

</doc>
<doc id="4229407" url="https://pl.wikipedia.org/wiki?curid=4229407" title="Turniej olimpijski w piłce siatkowej kobiet 2016">
Turniej olimpijski w piłce siatkowej kobiet 2016



</doc>
<doc id="4229409" url="https://pl.wikipedia.org/wiki?curid=4229409" title="Kamienna (gromada 1961–1972)">
Kamienna (gromada 1961–1972)

Kamienna (do 30 XII 1961 "Bukowa Śląska") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kamienna z siedzibą GRN w Kamiennej utworzono 31 grudnia 1961 w powiecie namysłowskim w woj. opolskim, przenosząc siedzibę GRN gromady Bukowa Śląska z Bukowej Śląskiej do Kamiennej i zmieniając nazwę jednostki na "gromada Kamienna".
Gromada przetrwała do końca 1972 roku, czyli do kolejnej reformy gminnej.
Zobacz też: gromada Kamienna (1954–1959)

</doc>
<doc id="4229411" url="https://pl.wikipedia.org/wiki?curid=4229411" title="Turniej olimpijski w piłce siatkowej kobiet 2012">
Turniej olimpijski w piłce siatkowej kobiet 2012



</doc>
<doc id="4229413" url="https://pl.wikipedia.org/wiki?curid=4229413" title="Turniej olimpijski w piłce siatkowej kobiet 2008">
Turniej olimpijski w piłce siatkowej kobiet 2008



</doc>
<doc id="4229416" url="https://pl.wikipedia.org/wiki?curid=4229416" title="Turniej olimpijski w piłce siatkowej kobiet 2004">
Turniej olimpijski w piłce siatkowej kobiet 2004



</doc>
<doc id="4229418" url="https://pl.wikipedia.org/wiki?curid=4229418" title="Dzielnica (gromada)">
Dzielnica (gromada)

Dzielnica (do 30 XII 1961 "Łany") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Dzielnica z siedzibą GRN w Dzielnicy utworzono 31 grudnia 1961 w powiecie kozielskim w woj. opolskim, przenosząc siedzibę GRN gromady Łany z Łanów do Dzielnicy i zmieniając nazwę jednostki na "gromada Dzielnica".
Gromada przetrwała do końca 1972 roku, czyli do kolejnej reformy gminnej.

</doc>
<doc id="4229419" url="https://pl.wikipedia.org/wiki?curid=4229419" title="Turniej olimpijski w piłce siatkowej kobiet 2000">
Turniej olimpijski w piłce siatkowej kobiet 2000



</doc>
<doc id="4229421" url="https://pl.wikipedia.org/wiki?curid=4229421" title="Turniej olimpijski w piłce siatkowej mężczyzn 2016">
Turniej olimpijski w piłce siatkowej mężczyzn 2016



</doc>
<doc id="4229423" url="https://pl.wikipedia.org/wiki?curid=4229423" title="Turniej olimpijski w piłce siatkowej mężczyzn 2012">
Turniej olimpijski w piłce siatkowej mężczyzn 2012



</doc>
<doc id="4229427" url="https://pl.wikipedia.org/wiki?curid=4229427" title="Turniej olimpijski w piłce siatkowej mężczyzn 2008">
Turniej olimpijski w piłce siatkowej mężczyzn 2008



</doc>
<doc id="4229429" url="https://pl.wikipedia.org/wiki?curid=4229429" title="Madame du Deffand">
Madame du Deffand

Marie de Vichy-Chamrond (lub Champrond), marquise du Deffand (ur. 25 września 1697 na zamku Chamrond w Charolles, zm. 23 sierpnia 1780 w Paryżu), znana jako "Marquise du Deffand" – francuska właścicielka salonów literackich w epoce oświecenia.
Życiorys.
Marie pochodziła z francuskiej rodziny szlacheckiej, jej ojcem był Gaspard de Vichy, hrabia Champrond (ur. 1665), 
"Kapitan Porucznik Żandarmów" Duc de Berry, a matką Anne Brûlart (ur. 1670). Marquise du Deffand uczyła się w klasztorze. Jako młoda dziewczyna wyróżniała się tym, że była dowcipna i zuchwała, przez to te bezbronne siostry zakonne były często wzywane do biskupa Massillona. Ten jednak cieszył się z rozmów z piękną dziewczyną. 
W 1718 wyszła za mąż za oficera Marquisa du Deffand (1688–1750), którego wkrótce zostawiła, żeby zamieszkać na dworze księcia Filipa II. Przez krótki czas była metresą regenta. Po rozwodzie otworzyła w Paryżu salon, który był równie popularny wśród postaci społecznych jak i duchowych. Charles-Jean-François Hénault, który od 1728 był wdowcem, zawarł w 1731 z Madame du Deffand długotrwały związek.
Gorliwie korespondowała z mistrzami epoki oświecenia, Voltairem, Monteskiuszem i Jeanem le Rond d’Alembert, jak większa część encyklopedystów, którzy też obcowali w jej salonie, we Francji.
W 1753 oślepła i wzięła do siebie swoją siostrzenicę, Julie de Lespinasse jako swoją towarzyszkę, dziesięć lat później Lespinasse otworzyła swój własny salon, a pomogła jej w tym Marie Thérèse Rodet Geoffrin. Większość klientów markizy wzięła ze sobą i przez to salon Madame du Deffand stracił prawie całkowicie swoją siłę przyciągania. Marie de Vichy-Chamrond zgorzkniała, w wieku prawie 70 lat, zakochała się w pisarzu, Horatio Walpole, z którym od 1766 często korespondowała i który pomógł jej wyjść z sytuacji finansowej. 
Jej mądre, kulturalne, cenne listy nie tylko przeszły do historii literatury, ale także określają ją jako jedną z najinteligentniejszych umysłów w jej stuleciu.

</doc>
<doc id="4229430" url="https://pl.wikipedia.org/wiki?curid=4229430" title="Turniej olimpijski w piłce siatkowej mężczyzn 2004">
Turniej olimpijski w piłce siatkowej mężczyzn 2004



</doc>
<doc id="4229434" url="https://pl.wikipedia.org/wiki?curid=4229434" title="Turniej olimpijski w piłce siatkowej mężczyzn 2000">
Turniej olimpijski w piłce siatkowej mężczyzn 2000



</doc>
<doc id="4229438" url="https://pl.wikipedia.org/wiki?curid=4229438" title="Turniej olimpijski w siatkówce plażowej mężczyzn 2004">
Turniej olimpijski w siatkówce plażowej mężczyzn 2004



</doc>
<doc id="4229440" url="https://pl.wikipedia.org/wiki?curid=4229440" title="Turniej olimpijski w siatkówce plażowej mężczyzn 2000">
Turniej olimpijski w siatkówce plażowej mężczyzn 2000



</doc>
<doc id="4229443" url="https://pl.wikipedia.org/wiki?curid=4229443" title="Canon EF 24-70mm f/2.8L II USM">
Canon EF 24-70mm f/2.8L II USM

Canon EF 24-70mm f/2.8L II USM – teleobiektyw firmy Canon przeznaczonych dla aparatów EOS.
Obiektyw ma stałą maksymalną jasność (przysłonę) bez względu na długość ogniskowej, wewnętrzne ogniskowanie (długość obiektywu pozostaje stała podczas ustawiania ostrości i/lub ogniskowej) oraz należy do serii "L" (z ang. "luxury") – najlepszej jakościowo serii obiektywów Canona.

</doc>
<doc id="4229444" url="https://pl.wikipedia.org/wiki?curid=4229444" title="Turniej olimpijski w siatkówce plażowej mężczyzn 2008">
Turniej olimpijski w siatkówce plażowej mężczyzn 2008



</doc>
<doc id="4229446" url="https://pl.wikipedia.org/wiki?curid=4229446" title="Turniej olimpijski w siatkówce plażowej mężczyzn 2012">
Turniej olimpijski w siatkówce plażowej mężczyzn 2012



</doc>
<doc id="4229449" url="https://pl.wikipedia.org/wiki?curid=4229449" title="Turniej olimpijski w siatkówce plażowej mężczyzn 2016">
Turniej olimpijski w siatkówce plażowej mężczyzn 2016



</doc>
<doc id="4229451" url="https://pl.wikipedia.org/wiki?curid=4229451" title="Francuska Heraldyka">
Francuska Heraldyka



</doc>
<doc id="4229452" url="https://pl.wikipedia.org/wiki?curid=4229452" title="Turniej olimpijski w siatkówce plażowej kobiet 2016">
Turniej olimpijski w siatkówce plażowej kobiet 2016



</doc>
<doc id="4229454" url="https://pl.wikipedia.org/wiki?curid=4229454" title="Turniej olimpijski w siatkówce plażowej kobiet 2012">
Turniej olimpijski w siatkówce plażowej kobiet 2012



</doc>
<doc id="4229456" url="https://pl.wikipedia.org/wiki?curid=4229456" title="Turniej olimpijski w siatkówce plażowej kobiet 2008">
Turniej olimpijski w siatkówce plażowej kobiet 2008



</doc>
<doc id="4229458" url="https://pl.wikipedia.org/wiki?curid=4229458" title="Turniej olimpijski w siatkówce plażowej kobiet 2004">
Turniej olimpijski w siatkówce plażowej kobiet 2004



</doc>
<doc id="4229460" url="https://pl.wikipedia.org/wiki?curid=4229460" title="Kościół św. Jadwigi Śląskiej w Żelaznej">
Kościół św. Jadwigi Śląskiej w Żelaznej

Kościół św. Jadwigi Śląskiej – rzymskokatolicki kościół parafialny w miejscowości Żelazna (powiat brzeski, województwo opolskie). Świątynia należy do parafii św. Jadwigi Śląskiej w Żelaznej w dekanacie Grodków, diecezji opolskiej. Dnia 17 lutego 1966 roku pod numerem 1161/66 kościół został wpisany do rejestru zabytków województwa opolskiego.
Historia kościoła.
Późnobarokowy kościół w Żelaznej został wybudowany w 1781 roku. Kilkakrotnie był przebudowywany, m.in. w 1924 i 1962 roku. Długi czas był kościołem filialnym parafii św. Marcina Biskupa w Lipowej. W 1918 roku, gdy w Żelaznej została utworzona lokalia, kościół stał się kościołem parafialnym.

</doc>
<doc id="4229461" url="https://pl.wikipedia.org/wiki?curid=4229461" title="Turniej olimpijski w siatkówce plażowej kobiet 2000">
Turniej olimpijski w siatkówce plażowej kobiet 2000



</doc>
<doc id="4229463" url="https://pl.wikipedia.org/wiki?curid=4229463" title="Uciszków (gromada)">
Uciszków (gromada)

Uciszków (do 30 XII 1961 "Grudynia Wielka"; od 30 IV 1962 "Grudynia Wielka") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Uciszków z siedzibą GRN w Uciszkowie (obecnie "Ucieszków") utworzono 31 grudnia 1961 w powiecie kozielskim w woj. opolskim, przenosząc siedzibę GRN gromady Grudynia Wielka z Grudyni Wielkiej do Uciszkowa i zmieniając nazwę jednostki na "gromada Uciszków".
Gromadę Uciszków zniesiono po zaledwie czterech miesiącach, 30 kwietnia 1962, przenosząc siedzibę GRN z Uciszkowa z powrotem do Grudyni Wielkiej i zmieniając nazwę jednostki na "gromada Grudynia Wielka".
Zobacz też: gromada Ucieszków

</doc>
<doc id="4229464" url="https://pl.wikipedia.org/wiki?curid=4229464" title="Turniej olimpijski w siatkówce plażowej kobiet 1996">
Turniej olimpijski w siatkówce plażowej kobiet 1996



</doc>
<doc id="4229466" url="https://pl.wikipedia.org/wiki?curid=4229466" title="William Delgado Silva">
William Delgado Silva

William Enrique Delgado Silva (ur. 27 lutego 1951 w Caracas) – wenezuelski duchowny rzymskokatolicki, w latach 2005–2018 biskup Cabimas.
Życiorys.
Święcenia kapłańskie otrzymał 18 maja 1975 i został inkardynowany do archidiecezji Maracaibo. Pracował duszpastersko na terenie archidiecezji, był także kapelanem wojskowym.
3 listopada 1995 został mianowany biskupem pomocniczym Maracaibo oraz biskupem tytularnym "Vazi-Sarra". Sakry biskupiej udzielił mu 16 grudnia 1995 abp Ramón Ovidio Pérez Morales.
14 kwietnia 1999 otrzymał nominację na biskupa El Vigia-San Carlos del Zulia, zaś 26 lipca 2005 został przeniesiony na stolicę biskupią w Cabimas.
14 września 2018 zrezygnował z urzędu.

</doc>
<doc id="4229467" url="https://pl.wikipedia.org/wiki?curid=4229467" title="Turniej olimpijski w siatkówce plażowej mężczyzn 1996">
Turniej olimpijski w siatkówce plażowej mężczyzn 1996



</doc>
<doc id="4229471" url="https://pl.wikipedia.org/wiki?curid=4229471" title="Dick Stockton">
Dick Stockton

Richard "Dick" Stockton (ur. 18 lutego 1951 w Nowym Jorku) – amerykański tenisista, zwycięzca US Open 1975 i French Open 1984 w grze mieszanej, zdobywca Pucharu Davisa 1979.
Kariera tenisowa.
Zawodowym tenisistą Stockton był w latach 1971–1986. W tym czasie wygrał osiem turniejów rangi ATP World Tour w grze pojedynczej i osiągnął dziesięć finałów. W grze podwójnej triumfował w szesnastu imprezach ATP World Tour i przegrał piętnaście finałów. Startował również w zawodach mikstowych, triumfując w dwóch imprezach Wielkiego Szlema oraz ponosząc porażkę w jednym finale.
W latach 1973–1979 reprezentował Stany Zjednoczone w Pucharze Davisa, notując bilans pięciu zwycięstw i pięciu porażek. W 1979 zdobył z zespołem trofeum, mimo że w rundzie finałowej nie uczestniczył.
W rankingu gry pojedynczej Stockton najwyżej był na 8. miejscu (1 listopada 1977), a w klasyfikacji gry podwójnej na 13. pozycji (30 sierpnia 1977).

</doc>
<doc id="4229472" url="https://pl.wikipedia.org/wiki?curid=4229472" title="Turniej olimpijski w piłce siatkowej kobiet 1996">
Turniej olimpijski w piłce siatkowej kobiet 1996



</doc>
<doc id="4229476" url="https://pl.wikipedia.org/wiki?curid=4229476" title="Turniej olimpijski w piłce siatkowej kobiet 1992">
Turniej olimpijski w piłce siatkowej kobiet 1992



</doc>
<doc id="4229478" url="https://pl.wikipedia.org/wiki?curid=4229478" title="Turniej olimpijski w piłce siatkowej kobiet 1988">
Turniej olimpijski w piłce siatkowej kobiet 1988



</doc>
<doc id="4229480" url="https://pl.wikipedia.org/wiki?curid=4229480" title="Turniej olimpijski w piłce siatkowej kobiet 1984">
Turniej olimpijski w piłce siatkowej kobiet 1984



</doc>
<doc id="4229482" url="https://pl.wikipedia.org/wiki?curid=4229482" title="Turniej olimpijski w piłce siatkowej kobiet 1980">
Turniej olimpijski w piłce siatkowej kobiet 1980



</doc>
<doc id="4229484" url="https://pl.wikipedia.org/wiki?curid=4229484" title="Turniej olimpijski w piłce siatkowej kobiet 1976">
Turniej olimpijski w piłce siatkowej kobiet 1976



</doc>
<doc id="4229486" url="https://pl.wikipedia.org/wiki?curid=4229486" title="Turniej olimpijski w piłce siatkowej kobiet 1972">
Turniej olimpijski w piłce siatkowej kobiet 1972



</doc>
<doc id="4229489" url="https://pl.wikipedia.org/wiki?curid=4229489" title="Koperniki (gromada)">
Koperniki (gromada)

Koperniki (do 30 XII 1961 "Siestrzechowice") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Koperniki z siedzibą GRN w Kopernikach utworzono 31 grudnia 1961 w powiecie nyskim w woj. opolskim, przenosząc siedzibę GRN gromady Siestrzechowice z Siestrzechowic do Koperników i zmieniając nazwę jednostki na "gromada Koperniki".
28 lutego 1962 do gromady Koperniki włączono wieś Nadziejów z gromady Burgrabice w tymże powiecie. 
Gromada przetrwała do końca 1972 roku, czyli do kolejnej reformy gminnej.

</doc>
<doc id="4229490" url="https://pl.wikipedia.org/wiki?curid=4229490" title="Luis Armando Tineo Rivera">
Luis Armando Tineo Rivera

Luis Armando Tineo Rivera (ur. 10 maja 1948 w Caracas) – wenezuelski duchowny rzymskokatolicki, w latach 2013–2020 biskup Carora.
Życiorys.
Święcenia kapłańskie otrzymał 26 lipca 1980 i został inkardynowany do archidiecezji Caracas. Był m.in. wykładowcą i dyrektorem studiów w archidiecezjalnym seminarium, dyrektorem kurialnego departamentu ds. katechezy, proboszczem jednej ze stołecznych parafii oraz redaktorem naczelnym archidiecezjalnego pisma.
9 lutego 2007 został mianowany biskupem pomocniczym Caracas ze stolicą tytularną "Horrea Coelia". Sakry biskupiej udzielił mu 28 kwietnia 2007 ówczesny arcybiskup Caracas, kard. Jorge Liberato Urosa Savino.
23 lipca 2013 został mianowany biskupem diecezji Carora.
23 czerwca 2020 papież Franciszek przyjął jego rezygnację z urzędu.

</doc>
<doc id="4229491" url="https://pl.wikipedia.org/wiki?curid=4229491" title="Turniej olimpijski w piłce siatkowej kobiet 1968">
Turniej olimpijski w piłce siatkowej kobiet 1968



</doc>
<doc id="4229493" url="https://pl.wikipedia.org/wiki?curid=4229493" title="Savior (singiel Iggy Azalei)">
Savior (singiel Iggy Azalei)



</doc>
<doc id="4229494" url="https://pl.wikipedia.org/wiki?curid=4229494" title="Turniej olimpijski w piłce siatkowej kobiet 1964">
Turniej olimpijski w piłce siatkowej kobiet 1964



</doc>
<doc id="4229496" url="https://pl.wikipedia.org/wiki?curid=4229496" title="Turniej olimpijski w piłce siatkowej mężczyzn 1964">
Turniej olimpijski w piłce siatkowej mężczyzn 1964



</doc>
<doc id="4229498" url="https://pl.wikipedia.org/wiki?curid=4229498" title="Turniej olimpijski w piłce siatkowej mężczyzn 1968">
Turniej olimpijski w piłce siatkowej mężczyzn 1968



</doc>
<doc id="4229501" url="https://pl.wikipedia.org/wiki?curid=4229501" title="Turniej olimpijski w piłce siatkowej mężczyzn 1972">
Turniej olimpijski w piłce siatkowej mężczyzn 1972



</doc>
<doc id="4229504" url="https://pl.wikipedia.org/wiki?curid=4229504" title="Turniej olimpijski w piłce siatkowej mężczyzn 1976">
Turniej olimpijski w piłce siatkowej mężczyzn 1976



</doc>
<doc id="4229506" url="https://pl.wikipedia.org/wiki?curid=4229506" title="Polski Świętów (gromada)">
Polski Świętów (gromada)

Polski Świętów (do 30 XII 1961 "Nowy Świętów") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Polski Świętów z siedzibą GRN w Polskim Świętowie utworzono 31 grudnia 1961 w powiecie nyskim w woj. opolskim, przenosząc siedzibę GRN gromady Nowy Świętów z Nowego Świętowa do Polskiego Świętowa i zmieniając nazwę jednostki na "gromada Polski Świętów".
1 stycznia 1969 do gromady Polski Świętów włączono wieś Stary Las ze zniesionej gromady Nowy Las w tymże powiecie.
Gromada przetrwała do końca 1972 roku, czyli do kolejnej reformy gminnej.

</doc>
<doc id="4229507" url="https://pl.wikipedia.org/wiki?curid=4229507" title="Turniej olimpijski w piłce siatkowej mężczyzn 1980">
Turniej olimpijski w piłce siatkowej mężczyzn 1980



</doc>
<doc id="4229509" url="https://pl.wikipedia.org/wiki?curid=4229509" title="Turniej olimpijski w piłce siatkowej mężczyzn 1984">
Turniej olimpijski w piłce siatkowej mężczyzn 1984



</doc>
<doc id="4229511" url="https://pl.wikipedia.org/wiki?curid=4229511" title="Turniej olimpijski w piłce siatkowej mężczyzn 1988">
Turniej olimpijski w piłce siatkowej mężczyzn 1988



</doc>
<doc id="4229513" url="https://pl.wikipedia.org/wiki?curid=4229513" title="Turniej olimpijski w piłce siatkowej mężczyzn 1992">
Turniej olimpijski w piłce siatkowej mężczyzn 1992



</doc>
<doc id="4229515" url="https://pl.wikipedia.org/wiki?curid=4229515" title="Turniej olimpijski w piłce siatkowej mężczyzn 1996">
Turniej olimpijski w piłce siatkowej mężczyzn 1996



</doc>
<doc id="4229518" url="https://pl.wikipedia.org/wiki?curid=4229518" title="Maków (gromada w powiecie raciborskim)">
Maków (gromada w powiecie raciborskim)

Maków (do 30 XII 1961 "Krowiarki") – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi (GRN) jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Maków z siedzibą GRN w Makowie utworzono 31 grudnia 1961 w powiecie raciborskim w woj. opolskim, przenosząc siedzibę GRN gromady Krowiarki z Krowiarek do Makowa i zmieniając nazwę jednostki na "gromada Maków".
Gromada przetrwała do końca 1972 roku, czyli do kolejnej reformy gminnej.

</doc>
<doc id="4229521" url="https://pl.wikipedia.org/wiki?curid=4229521" title="Pier Luigi Romita">
Pier Luigi Romita

Pier Luigi Romita (ur. 27 lipca 1924 w Turynie, zm. 23 marca 2003 w Mediolanie) – włoski polityk, inżynier i nauczyciel akademicki, długoletni deputowany, minister w różnych resortach, lider Włoskiej Partii Socjaldemokratycznej (PSDI) w latach 1976–1978.
Życiorys.
Syn polityka Giuseppe Romity. Ukończył studia na Politecnico di Milano, po czym pracował jako nauczyciel akademicki.
W działalność polityczną zaangażował się w 1943, gdy wstąpił do działającej wówczas niejawnie Włoskiej Partii Socjalistycznej (PSI). Później działał we Włoskiej Partii Socjaldemokratycznej, w latach 1976–1978 pełnił funkcję jej sekretarza. W 1989 opuścił PSDI, utworzył ruch polityczny Unità e Democrazia Socialista, z którym wkrótce dołączył do PSI.
W 1958 po raz pierwszy został wybrany do Izby Deputowanych. Z powodzeniem ubiegał się o reelekcję w ośmiu kolejnych wyborach, zasiadając w niższej izbie włoskiego parlamentu nieprzerwanie do 1994 jako poseł III, IV, V, VI, VII, VIII, IX, X i XI kadencji.
Obejmował różne funkcje rządowe. Między 1963 a 1966 był podsekretarzem stanu w resorcie robót publicznych. Od czerwca 1972 do lipca 1973 sprawował urząd ministra bez teki odpowiedzialnego za koordynowanie inicjatyw w zakresie badań naukowych i technologii. Ponownie tożsamą funkcję pełnił od października 1980 do czerwca 1981 oraz od grudnia 1982 do sierpnia 1983. W sierpniu 1983 został ministrem bez teki do spraw regionalnych, w lipcu 1984 przeszedł na stanowisko ministra budżetu i planowania gospodarczego, zajmując je do kwietnia 1987. Od lipca 1989 do czerwca 1992 był ministrem bez teki do spraw koordynowania polityki wspólnotowej.
Pod koniec lat 80. współtworzył partię UDS, dołączając wkrótce do PSI. W latach 90. był później związany z ugrupowaniem Socialisti Italiani i Demokratami Lewicy.

</doc>
<doc id="4229524" url="https://pl.wikipedia.org/wiki?curid=4229524" title="Hobgart">
Hobgart



</doc>
<doc id="4229527" url="https://pl.wikipedia.org/wiki?curid=4229527" title="Peter Ficker">
Peter Ficker

Peter Ficker (ur. 8 czerwca 1951) – brazylijski żeglarz sportowy. Brązowy medalista olimpijski z Montrealu.
Brał udział w dwóch igrzyskach olimpijskich (IO 72, IO 76), medal w 1976 zdobył w klasie Latający Holender. Partnerował mu Reinaldo Conrad. Był medalistą igrzysk panamerykańskich.

</doc>
<doc id="4229535" url="https://pl.wikipedia.org/wiki?curid=4229535" title="Matt Costello">
Matt Costello

Matthew Tyler „Matt” Costello (ur. 5 sierpnia 1993 w Linwood) – amerykański koszykarz, występujący na pozycji silnego skrzydłowego, aktualnie zawodnik Sidigas Avellino.
Kilkukrotnie wybierano go najlepszym zawodnikiem szkół średnich stanu Michigan (Michigan Mr. Basketball - 2012, Michigan Gatorade Player of the Year - 2011, 2012). W 2012 został też zaliczony do I składu Parade All-American.
2 sierpnia 2018 został zawodnikiem włoskiego Sidigas Avellino.

</doc>
<doc id="4229536" url="https://pl.wikipedia.org/wiki?curid=4229536" title="Kamienica Fichauserowska w Krakowie">
Kamienica Fichauserowska w Krakowie

Kamienica Fichauserowska – zabytkowa kamienica, zlokalizowana przy ulicy Grodzkiej na krakowskim Starym Mieście.
Historia kamienicy.
Kamienica została wzniesiona na początku XV w. Jej pierwszym właścicielem był nieznany z imienia Kadner. W XVI w. została gruntownie przebudowana. W 1653 pojawia się po raz pierwszy w źródłach nazwa Kamienica Fichauserowska, pochodząca od nazwiska ówczesnego właściciela. W 1798 dom został zakupiony przez Johanna Ratha, na którego zlecenie przebudowano go w 1802. W 1804 Rath odsprzedał budynek Gotliebowi Fuchsowi. Ostatnia przebudowa miała miejsce w 1874 na zlecenie właścicieli: Kiliana Merkerta i Jerzego Hublingera. 
28 kwietnia 1967 kamienica została wpisana do rejestru zabytków. 16 kwietnia 1986 do rejestru wpisano także jej oficyny tylne. Ponadto budynek znajduje się w gminnej ewidencji zabytków.

</doc>
<doc id="4229539" url="https://pl.wikipedia.org/wiki?curid=4229539" title="Kościół Wniebowzięcia Najświętszej Maryi Panny w Osieku Grodkowskim">
Kościół Wniebowzięcia Najświętszej Maryi Panny w Osieku Grodkowskim

Kościół Wniebowzięcia Najświętszej Maryi Panny – rzymskokatolicki kościół filialny w miejscowości Osiek Grodkowski (powiat brzeski, województwo opolskie). Świątynia należy do parafii św. Jadwigi Śląskiej w Żelaznej w dekanacie Grodków, diecezji opolskiej. Dnia 17 lutego 1966 roku pod numerem 1153/66 kościół został wpisany do rejestru zabytków województwa opolskiego.
Historia kościoła.
Kościół w Osieku Grodkowskim został wybudowany w drugiej połowie XIII wieku. Przebudowany z zachowaniem XVII-wiecznej polichromii oraz gotyckiego, kamiennego aspersorium (kamienne lub metalowe naczynie ze święconą wodą, umieszczone na trwale w przedsionku kościoła..

</doc>
<doc id="4229544" url="https://pl.wikipedia.org/wiki?curid=4229544" title="Remo Gaspari">
Remo Gaspari

Remo Gaspari (ur. 10 lipca 1921 w Gissi, zm. 19 lipca 2011 tamże) – włoski polityk, prawnik i samorządowiec związany z Abruzją, długoletni deputowany, wielokrotny minister w różnych resortach.
Życiorys.
W 1944 ukończył studia prawnicze na Uniwersytecie Bolońskim, po czym rozpoczął praktykę w zawodzie adwokata. Wkrótce dołączył do Chrześcijańskiej Demokracji. W 1947 został asesorem w zarządzie prowincji Chieti, a w 1952 objął stanowisko burmistrza swojej rodzinnej miejscowości.
W 1953 po raz pierwszy został wybrany do Izby Deputowanych. Z powodzeniem ubiegał się o reelekcję w dziewięciu kolejnych wyborach, zasiadając w niższej izbie włoskiego parlamentu nieprzerwanie do 1994 jako poseł II, III, IV, V, VI, VII, VIII, IX, X i XI kadencji.
Między 1960 a 1966 był podsekretarzem stanu w pięciu gabinetach. Odpowiadał za sprawy związane z pocztą i telekomunikacją, z wyłączeniem okresu 1962–1963, gdy funkcję podsekretarza stanu pełnił w resorcie przemysłu i handlu. Później w różnych okresach zajmował stanowiska ministra w szesnastu różnych rządach. Był ministrem transportu i lotnictwa cywilnego (od sierpnia 1969 do marca 1970), ministrem bez teki do spraw reformy administracji publicznej (od marca 1970 do czerwca 1972) i ministrem zdrowia (od czerwca 1972 do lipca 1973). Po niespełna siedmiu latach przerwy w kwietniu 1980 ponownie wszedł w skład włoskiego gabinetu – został wówczas ministrem bez teki do spraw kontaktów z parlamentem, pełnił tę funkcję do października 1980. Od czerwca 1981 do sierpnia 1983 sprawował urząd ministra poczty i telekomunikacji, następnie do kwietnia 1987 był ministrem bez teki do spraw służb publicznych. Od kwietnia do lipca 1987 zajmował stanowisko ministra obrony. Później ponownie pełnił funkcję ministra bez teki odpowiedzialnego kolejno za ochronę cywilną (do kwietnia 1988), sytuacje nadzwyczajne w Mezzogiorno (do lipca 1989) oraz służby publiczne (do czerwca 1992).
W trakcie swojej wieloletniej kariery politycznej zyskał przydomek „Zio Remo” (pol. "Wuj Remo"). Wzbudzał także kontrowersje swoimi zachowaniami, m.in. wykorzystaniem służbowego helikoptera, by zdążyć na mecz piłki nożnej. W 1994, po rozpadzie chadecji, dołączył do Włoskiej Partii Ludowej.
Odznaczony Orderem Zasługi Republiki Włoskiej I klasy (1998).

</doc>
<doc id="4229551" url="https://pl.wikipedia.org/wiki?curid=4229551" title="Wacław Szymanowski (minister)">
Wacław Szymanowski (minister)



</doc>
<doc id="4229552" url="https://pl.wikipedia.org/wiki?curid=4229552" title="Młynek (maszyna rolnicza)">
Młynek (maszyna rolnicza)

Młynek – maszyna do rozdzielania i czyszczenia ziarna. Oddziela ziarno od zanieczyszczeń na zasadzie różnic w unoszeniu przez prąd powietrza cząstek o różnym ciężarze i wielkości. 
Działanie.
Czyszczony materiał wypada z kosza zasypowego przez regulowaną szczelinę. Strumień powietrza wytworzony przez poziomy wentylator przedmuchuje opadający materiał i unosi go na różne odległości od szczeliny. Poszczególne frakcje wpadają do przegród. Zanieczyszczenia lekkie są wywiewane na zewnątrz maszyny, ziarna poślednie wpadają ostatniej przegrody. Większość modeli młynków jest wyposażonych w nachylone ku tyłowi dolne sito, na które spada najcięższa frakcja zawierająca ziarno pełnowartościowe i cięższe zanieczyszczenia. Sito oddziela ziarno od drobniejszych zanieczyszczeń. 
Ziarno celne uzyskane z młynka jest bardziej jednolite niż ziarno uzyskane z wialni, jednakże do siewu może nie nadawać się, gdy może być zanieczyszczone nasionami chwastów. 
W Polsce stosowane były napędzane ręcznie młynki MŁ-1A o wydajności ok. 8,5q/h. 
Rozbudowanymi maszynami do czyszczenia ziarna są wialnie i czyszczalnie.

</doc>
<doc id="4229560" url="https://pl.wikipedia.org/wiki?curid=4229560" title="Guido Carli">
Guido Carli

Guido Carli (ur. 28 marca 1914 w Brescii, zm. 23 kwietnia 1993 w Spoleto) – włoski ekonomista i polityk, minister handlu zagranicznego (1957–1958), minister skarbu (1989–1992), prezes Banku Włoch (1960–1975), senator.
Życiorys.
Jego ojciec, Filippo Carli, był socjologiem związanym z nurtem faszystowskim. Guido Carli ukończył studia prawnicze na Uniwersytecie Padewskim, po czym w 1937 podjął pracę we włoskim holdingu państwowym IRI. Od 1943 współpracował w Włoską Partią Liberalną. Z jej ramienia zasiadał w Consulta Nazionale, prowizorycznym powojennym parlamencie pochodzącym z mianowania (1945–1946).
W 1947 został włoskim dyrektorem w Międzynarodowym Funduszu Walutowym. W latach 1950–1952 pełnił funkcję prezesa Europejskiej Unii Płatniczej. Od 1952 był prezesem instytucji bankowej Mediocredito Centrale. Od maja 1957 do lipca 1958 zajmował stanowisko ministra handlu zagranicznego w rządzie, na czele którego stał Adone Zoli. Później był prezesem instytucji kredytowych. W 1959 powołany na dyrektora generalnego Banku Włoch, w 1960 objął stanowisko jego prezesa. Włoskim bankiem centralnym kierował nieprzerwanie do 1976.
W latach 1976–1980 przewodniczył zrzeszeniu włoskich pracodawców i przemysłowców Confindustria. W latach 1981–1983 stał na czele europejskiej organizacji gospodarczej UNICE. W latach 1983–1992 z ramienia Chrześcijańskiej Demokracji wchodził w skład Senatu IX i X kadencji. Od lipca 1989 do czerwca 1992 pełnił funkcję ministra skarbu w dwóch gabinetach Giulia Andreottiego.
Od 1978 do śmierci był prezydentem uniwersytetu LUISS w Rzymie, uczelnia ta została później nazwana jego imieniem.
Odznaczony Orderem Zasługi Republiki Włoskiej I klasy (1962).

</doc>
<doc id="4229561" url="https://pl.wikipedia.org/wiki?curid=4229561" title="Khorlan Zhankasha">
Khorlan Zhankasha



</doc>
<doc id="4229593" url="https://pl.wikipedia.org/wiki?curid=4229593" title="Ukryte w śniegu">
Ukryte w śniegu

Ukryte w śniegu – minialbum rapera Bisza i producenta muzycznego Elhuana. Wydawnictwo ukazało się 26 lutego 2018 roku nakładem wytwórni muzycznej Pchamytensyf.
Lista utworów.
Opracowano na podstawie materiału źródłowego.

</doc>
<doc id="4229596" url="https://pl.wikipedia.org/wiki?curid=4229596" title="Franciszek Czudek">
Franciszek Czudek

Franciszek Czudek (ur. 1 lutego 1942 w Pogórzu koło Skoczowa, zm. 1 marca 2018 w Mikołajkach) – polski duchowny luterański, działacz społeczny i ekumeniczny.
Życiorys.
Był synem Józefa i Pauliny z domu Hausoter. W młodości pracował w górnictwie węglowym na Górnym Śląsku. W 1986 osiadł w Warszawie i podjął pracę w charakterze administratora nieruchomości w parafii św. Trójcy przy Placu Małachowskiego. Następnie w 1990 ukończył studia na Wydziale Teologicznym Chrześcijańskiej Akademii Teologicznej w Warszawie i 15 lipca 1990 został ordynowany na duchownego przez bp. Janusza Narzyńskiego. W latach 1990–1995 był wikariuszem, a w latach 1995–2007 proboszczem parafii ewangelickiej w Mikołajkach. W czasach jego pracy w parafii w Mikołajkach powstał m.in. parafialny Dom Gościnny i Ewangelicki Dom Opieki „Arka", a także przeprowadzono remont generalny kościoła Świętej Trójcy. Ks. Czudek doprowadził także do powstania Domu Opieki „Betezda" w Ukcie, powołania Środowiskowych Domów Samopomocy w Ukcie i Mikołajkach oraz powstania nowej siedziby Muzeum Reformacji Polskiej w Mikołajkach. Na emeryturę przeszedł w 2007.
Był laureatem między innymi Nagrody im. Św. Brata Alberta za działalność charytatywną i ekumeniczną, Nagrody Amino Homini przyznanej mu w 2008 przez wojewodę warmińsko-mazurskiego za działalność społeczną, a także, wraz z żoną Janiną, laureatem Nagrody Optimus Hominum w 2000 za działalność humanitarną. W 2005 został wyróżniony tytułem Honorowego Obywatela Miasta Mikołajki. Został odznaczony przez Kapitułę Stowarzyszenia Przyjaciół Integracji i Fundacji Polska bez barier – Medalem „Przyjaciel Integracji”, a w 2011 odznaczony przez prezydenta Bronisława Komorowskiego Złotym Krzyżem Zasługi.
Zmarł 1 marca 2018. Został pochowany 5 marca 2018 na cmentarzu w Mikołajkach.

</doc>
<doc id="4229597" url="https://pl.wikipedia.org/wiki?curid=4229597" title="Icíar Bollaín">
Icíar Bollaín

Icíar Bollaín (ur. 12 czerwca 1967 w Madrycie) – hiszpańska aktorka, reżyserka i scenarzystka filmowa. Laureatka Nagrody Goya za reżyserię i scenariusz filmu "Moimi oczami" (2003). Powodzeniem cieszył się również jej kolejny obraz, "Nawet deszcz" (2010). Zdobył on 13 nominacji do Nagród Goya i ostatecznie zwyciężył w trzech kategoriach.
Jej partnerem życiowym jest brytyjski scenarzysta filmowy Paul Laverty, stały współpracownik reżysera Kena Loacha.

</doc>
<doc id="4229599" url="https://pl.wikipedia.org/wiki?curid=4229599" title="Marisa Sannia">
Marisa Sannia

Marisa Sannia (ur. 15 lutego 1947 w Iglesias, zm. 14 kwietnia 2008 w Cagliari) – włoska piosenkarka. W 1968 roku zajęła drugie miejsce na Festiwalu Piosenki Włoskiej w San Remo. Znana jako wykonawczyni piosenek folkowych w języku sardyńskim.
Biografia.
Lata 60..
Marisa Sannia urodziła się 15 lutego 1947 roku w Iglesias na Sardynii. Jako nastolatka grała w drużynie koszykówki CUS Cagliari. Jako piosenkarka zadebiutowała na początku lat 60. wraz z zespołem I Principi z Cagliari. W 1965 roku wzięła udział w konkursie nowych głosów, zajmując drugie miejsce z piosenką Salvatore Adamo „Perduto amor”. Punktem zwrotnym w jej karierze okazał się konkurs organizowany przez Fonit Cetra, który umożliwił jej podpisanie czteroletniego kontraktu z tą wytwórnią fonograficzną. Sergio Endrigo i Luis Bacalov, oczarowani głosem młodej artystki, postanowili wyprodukować jej debiutancki singiel, „Tutto o niente”. Pierwsze sukcesy Sanni nadeszły wraz z wydaniem singli „Una cartolina”, „Sono innamorata (ma non tanto)” i „Sarai fiero di me”; ten ostatni zajął 3. miejsce w sekcji młodych wokalistów na Festivalbar w 1967 roku. W tym samym roku artystka z powodzeniem występowała w programie telewizyjnym Settevoci, wygrywając w siedmiu kolejnych edycjach .
W 1968 roku Sannia zajęła drugie miejsce na Festiwalu Piosenki Włoskiej w San Remo, śpiewając w parze z Ornellą Vanoni piosenkę Dona Backy’ego „Casa bianca”. Piosenka w jej wykonaniu dotarła do drugiego miejsca na włoskiej liście przebojów. Znalazła się później na ścieżce dźwiękowej filmu "Alfredo, Alfredo" Pietra Germiego, z udziałem takich aktorów jak Dustin Hoffman i Stefania Sandrelli. W maju tego samego roku Sannia wydała swój pierwszy album zatytułowany własnym imieniem i nazwiskiem. Znalazło się na nim 10 piosenek; autorem lub współautorem 5 z nich był Sergio Endrigo. Również w tym samym roku zadebiutowała w spektaklu muzycznym "Stasera mi butto" u boku z Giancarla Gianniniego. Pod koniec 1968 roku nagrała piosenkę „Io mi sento” Armanda Trovajoli, pochodzącą ze ścieżki dźwiękowej filmu Dina Risiego "Straziami ma di baci saziami", oraz wzięła udział w dwóch imprezach: Festival Internazionale di Musica Leggera di Venezia z piosenką „Non è questo l'addio” oraz w konkursie Canzonissima z piosenką „Una donna sola”. Na początku 1969 roku w konkursie Una canzone per l'Europa w Lugano Sannia reprezentowała Włochy z piosenką „La compagnia” spółki autorsko-kompozytorskiej Mogol-Carlo Donida. Piosenkę tę nagrał w 1976 roku Lucio Battisti, a później, w 2007 – Vasco Rossi.
Lata 70..
W 1970 roku Sannia powróciła na festiwal w San Remo, prezentując w parze z Giannim Nazzaro piosenkę „L'amore è una colomba”. W tym samym roku wydała album "Marisa Sannia canta Sergio Endrigo e le sue canzoni" oraz wystąpiła w finale konkursu Canzonissima z piosenką „La primavera” Dona Backy’ego. W 1971 roku wystąpiła ponownie w San Remo, prezentując w parze z Donatello piosenkę „Come è dolce la sera stasera”, która zajęła czwarte miejsce. W 1972 roku wzięła udział wraz z Sergiem Endrigo, zespołami Ricchi e Poveri, New Trolls i innymi artystami w nagraniu piosenek dla dzieci autorstwa Viniciusa de Moraesa, wydanych na albumie "L'Arca". W tym samym roku wydała singiel „Un aquilone”/„Il mio mondo” spółki Francesco De Gregori, Amedeo Minghi i Edoardo De Angelis. Wydała album "Marisa nel paese delle meraviglie", na którym znalazły się piosenki z filmów Walta Disneya. W 1973 roku zadebiutowała w teatrze, grając rolę Joanny d’Arc w musicalu Tony’ego Cucchiary "Caino e Abele". W 1975 roku wystąpiła w kolejnym musicalu tego samego autora, "Storie di periferia". W 1976 roku wydała autorski album "La pasta scotta".
Lata 80..
W latach 80. wystąpiła w telewizyjnym spektaklu "George Sand" w reżyserii Giorgia Albertazziego, grając u boku takich aktorów jak sam Albertazzi, Anna Proclemer i Paola Borboni. Zagrała w filmie Pupiego Avatiego "Aiutami a sognare". W 1984 roku powróciła na Festiwal w San Remo z piosenką „Amore amore”. Później w jej karierze nastąpiła dłuższa przerwa.
Lata 90..
W 1993 roku wydała album "Sa oghe de su entu e de su mare", na którym znalazło się 11 utworów w języku sardyńskim. W 1995 roku wystąpiła w teatrze, w sztuce "Le memorie di Adriano", wyreżyserowanej przez Maurizia Scaparra, w której zaśpiewała kilka własnych kompozycji. W tym samym roku, z okazji Festiwalu Taormina, wystąpiła w koncercie "Tra due lingue". W 1997 roku, we współpracy z sardyńskim pisarzem Francesco Masalą, wydała album "Melagranàda".
XXI wiek.
W październiku 2001 roku Sannia wystąpiła wraz z innymi artystami w programie "Canzoni per te", dedykowanym Sergiowi Endrigo; z towarzyszeniem dwóch muzyków wykonała dwie jego piosenki: „Mani bucate” i „Melagranada ruja” . W 2003 roku wydała swoją trzecią kolekcję piosenek w języku sardyńskim, "Nanas e janas"; wszystkie utwory sama skomponowała i opatrzyła tekstami. Wystąpiła w spektaklu "Canzoni tra due lingue sul cammino della poesia". Później poświęciła się studiowaniu poezji Federica Garcíi Lorki, tworząc następnie oryginalne pieśni, zaśpiewane w języku hiszpańskim, zaprezentowane najpierw latem 2007 roku na Malborghetto Roma Festival, a następnie zarejestrowane na albumie "Rosa de papel", który ukazał się już po jej śmierci.
Marisa Sannia zmarła w Cagliari 14 kwietnia 2008 roku.

</doc>
<doc id="4229601" url="https://pl.wikipedia.org/wiki?curid=4229601" title="Pomnik Fryderyka Wielkiego w Bytomiu">
Pomnik Fryderyka Wielkiego w Bytomiu

Pomnik Fryderyka Wielkiego w Bytomiu – zniszczony pomnik konny ku czci Fryderyka II Wielkiego, który znajdował się od 1910 do 1945 roku na terenie obecnego placu generała Władysława Sikorskiego w Bytomiu.
Pomysłodawcą powstania pomnika był bytomski nadburmistrz Georg Brüning; pomnik kosztował 100 tys. marek – budowę w połowie ufundował bytomski przedsiębiorca Ignatz Hakuba, łożąc na ten cel 50 tys. marek, drugą połowę pokryły władze miasta. Hakuba od 1904 roku pragnął ufundować pomnik cesarza Wilhelma II Hohenzollerna (na ten cel miała być przeznaczona wcześniej wspomniana kwota), który miał stanąć w Bytomiu, cesarz jednak nie zgodził się na jego budowę; w takiej sytuacji kolejną propozycją Hakuby był monument upamiętniający cesarza Wilhelma I Hohenzollerna, co również nie zostało zrealizowane. Ostatecznie wybrano postać Fryderyka II Wielkiego. Rozważano lokalizację pomnika na Bulwarze (późniejszy plac Kościuszki) w Bytomiu, jednak ze względu na planowaną budowę linii tramwajowej (zob. tramwaje w Bytomiu) zrezygnowano z tej opcji. Akt erekcyjny pomnika wystawiono 29 października 1910 roku, podpisał go m.in. Georg Brüning i Ignatz Hakuba; dokument zachował się w zbiorach Muzeum Górnośląskiego w Bytomiu (sygnatura MGB/H/2155). Był umieszczony w fundamencie pomnika razem z zestawem ówczesnych obiegowych monet i ówczesnych gazet.
Nadnaturalnej wielkości pomnik konny króla Fryderyka II Wielkiego powstawał w latach 1907–1910. Koń, który posłużył rzeźbiarzowi jako model należał do cesarza Wilhelma II. Monument został odlany z brązu przez berliński zakład Hermanna Noacka w dzielnicy Friedenau. Posadowiono go na wieloprofilowym postumencie. Autorem rzeźby był niemiecki artysta .
Pomnik został odsłonięty 26 listopada 1910 roku na ówczesnym Kaiserplatz (pol. Placu Cesarskim) z udziałem cesarza Wilhelma II. Cesarz z okazji odsłonięcia pomnika nadał Georgowi Brüningowi prawo do noszenia złotego łańcucha burmistrzowskiego, który został również ufundowany przez Ignatza Hakubę. Uroczystość odsłonięcia nastąpiła 18 dni po śmierci fundatora, który jednak miał możliwość wcześniej oglądać makietę pomnika w skali 1:1. Ignatz Hakuba podczas wydarzenia miał otrzymać honorowe obywatelstwo Bytomia. Monument stał do 1945 roku, kiedy to został zniszczony poprzez wysadzenie, bezpośrednio po wkroczeniu wojsk sowieckich do miasta. Cokół pomnika stał co najmniej do około 1960 roku, umieszczono na nim figurę Warszawskiej Syrenki, która była wykonana w technice metaloplastyki.
W zbiorach Muzeum Miejskiego w Berlinie jest przechowywana jedna z brązowych miniaturowych kopii pomnika pt. "Friedrich II zu Pferde" z 1912 roku.

</doc>
<doc id="4229604" url="https://pl.wikipedia.org/wiki?curid=4229604" title="Saki Igarashi">
Saki Igarashi

 – japońska zapaśniczka walcząca w stylu wolnym. Mistrzyni Azji w 2018; druga w 2019. Triumfatorka Pucharu Świata w 2018 i 2019. Mistrzyni świata juniorów i MŚ U-23 w 2018, a także Azji kadetów 2016. Druga na MŚ U-23 i trzecia na MŚ juniorów w 2019 roku.

</doc>
<doc id="4229606" url="https://pl.wikipedia.org/wiki?curid=4229606" title="Pilar Miró">
Pilar Miró

Pilar Miró (ur. 20 kwietnia 1940 w Madrycie; zm. 19 października 1997 tamże) – hiszpańska reżyserka i scenarzystka filmowa. 
Życiorys.
Laureatka Nagrody Goya za reżyserię i scenariusz kostiumowego filmu "Pies ogrodnika" (1996), który został nominowany do tej nagrody w dwunastu kategoriach. Zasiadała w jury konkursu głównego na 48. MFF w Wenecji (1991).
Jej ostatnim zawodowym przedsięwzięciem była reżyseria oficjalnej telewizyjnej transmisji ślubu córki króla Juana Carlosa I, infantki Krystyny. Wydarzenie to miało miejsce 4 października 1997 w Barcelonie. Dwa tygodnie później Miró zmarła nagle na atak serca.

</doc>
<doc id="4229608" url="https://pl.wikipedia.org/wiki?curid=4229608" title="Sharon Shinn">
Sharon Shinn

Sharon Shinn (ur. 28 kwietnia 1957 w Wichita w stanie Kansas) – amerykańska pisarka, autorka literatury fantasy i science fiction, dziennikarka.
W 1979 ukończyła studia licencjackie Northwestern University z zakresu dziennikarstwa, w tym samym roku rozpoczęła pracę w zawodzie dziennikarki. Otrzymała nagrody literackie – "Nagrodę Williama L. Crawforda" (1996; za debiut powieściowy "Żona zmiennokształtnego") i "Romantic Times Reviewers' Choice Award" (2004; za powieść "Archanioł").
Powieści.
Seria "Samaria"
Seria "Safe-Keepers"
Seria "Twelve Houses"
Seria "Elemental Blessings"
Seria "Shifting Circle"

</doc>
<doc id="4229609" url="https://pl.wikipedia.org/wiki?curid=4229609" title="Irina Kaziulina">
Irina Kaziulina

Irina Siergiejewna Kaziulina (ros. Ирина Сергеевна Казюлина; ur: 25 marca 1995) – kazachska zapaśniczka walcząca w stylu wolnym. Zajęła jedenaste miejsce na mistrzostwach świata w 2019. Brązowa medalistka mistrzostw Azji w 2018. Czwarta na igrzyskach Solidarności Islamskiej w 2017. Mistrzyni Azji juniorów w 2013 roku.

</doc>
<doc id="4229612" url="https://pl.wikipedia.org/wiki?curid=4229612" title="Lalakhan Orinbaeva">
Lalakhan Orinbaeva

Lalakhan Orinbaeva (ur. 30 czerwca 1997) – uzbecka zapaśniczka walcząca w stylu wolnym. Piąta na mistrzostwach Azji w 2016 i szósta w 2018. Trzecia na mistrzostwach Azji kadetów w 2014 roku.

</doc>
<doc id="4229613" url="https://pl.wikipedia.org/wiki?curid=4229613" title="Nabira Esenbaeva">
Nabira Esenbaeva

Nabira Esenbaeva (ur. 9 grudnia 1998) – uzbecka zapaśniczka walcząca w stylu wolnym. Zajęła 33. miejsce na mistrzostwach świata w 2019. Siódma na igrzyskach azjatyckich w 2018. Srebrna medalistka mistrzostw Azji w 2018; trzecia w 2019; czwarta w 2020 i piąta w 2017. Wicemistrzyni świata juniorów w 2018. Druga na mistrzostwach Azji juniorów w 2018 i trzecia w 2016 roku.

</doc>
<doc id="4229618" url="https://pl.wikipedia.org/wiki?curid=4229618" title="Lei Chun">
Lei Chun

Lei Chun (; ur. 9 stycznia 1993) – chińska zapaśniczka walcząca w stylu wolnym. Zajęła dwunaste miejsce na mistrzostwach świata w 2014. Mistrzyni Azji w 2018. Trzecia w Pucharze Świata w 2019 roku.

</doc>
<doc id="4229621" url="https://pl.wikipedia.org/wiki?curid=4229621" title="Zhang Gaoquan">
Zhang Gaoquan

Zhang Gaoquan (张高泉, ur. 11 stycznia 1994) – chiński zapaśnik walczący w stylu klasycznym. Zajął piąte miejsce na igrzyskach azjatyckich w 2018. Brązowy medalista mistrzostw Azji w 2018 i 2019; piąty w 2016. Trzeci na MŚ U-23 w 2017 roku.
Absolwent Nanjing Institute of Physical Education w Nankin.

</doc>
<doc id="4229664" url="https://pl.wikipedia.org/wiki?curid=4229664" title="Victor Amaya">
Victor Amaya

Victor Amaya (ur. 2 lipca 1954 w Denver) – amerykański tenisista, zwycięzca French Open 1980 w grze podwójnej.
Kariera tenisowa.
Zawodowym tenisistą Amaya był w latach 1973–1984. W tym czasie wygrał trzy turnieje rangi ATP World Tour w grze pojedynczej i osiągnął pięć finałów. W grze podwójnej triumfował w sześciu imprezach ATP World Tour, w tym French Open 1980. Dodatkowo awansował do siedmiu finałów, w tym US Open 1982.
W rankingu gry pojedynczej Amaya najwyżej był na 15. miejscu (4 sierpnia 1980), a w klasyfikacji gry podwójnej na 16. pozycji (3 stycznia 1983).

</doc>
<doc id="4229668" url="https://pl.wikipedia.org/wiki?curid=4229668" title="Hogjejów">
Hogjejów



</doc>
<doc id="4229670" url="https://pl.wikipedia.org/wiki?curid=4229670" title="Janina Foltyn">
Janina Foltyn

Janina Foltyn (ur. 27 grudnia 1921 w Szamotułach, zm. 30 kwietnia 2008) – regionalistka i propagatorka folkloru szamotulskiego, współzałożycielka i długoletnia kierowniczka Zespołu Folklorystycznego „Szamotuły” powstałego w 1945 roku. W młodości należała do szkolnego zespołu tańca ludowego, prowadzonego przez Stanisławę Koputową. W 1963 roku ukończyła Studium Kulturalno-Oświatowe w Poznaniu. W latach 1968–1980 pełniła funkcję instruktora w związku z realizacją programów artystycznych Dożynek Centralnych.
Poza Zespołem Folklorystycznym „Szamotuły” prowadziła także inne grupy taneczne. Wykonywała również szamotulskie stroje regionalne. Aktywnie współpracowała z Muzeum Ziemi Szamotulskiej (późniejszym Muzeum-Zamek Górków w Szamotułach). Otrzymała wiele nagród i wyróżnień, między innymi Odznakę Honorową „Zasłużony Działacz Kultury” (1967), Srebrny Krzyż Zasługi (1969), Krzyż Kawalerski Orderu Odrodzenia Polski (1977), Nagrodę Ministra Kultury i Sztuki II stopnia (1985), Krzyż Oficerski Orderu Odrodzenia Polski (1985), Nagrodę z Medalem im. Oskara Kolberga (1994), Krzyż Komandorski Orderu Odrodzenia Polski (2000). Została pochowana na cmentarzu parafialnym w Szamotułach.

</doc>
<doc id="4229677" url="https://pl.wikipedia.org/wiki?curid=4229677" title="Serie A1 w piłce siatkowej mężczyzn (2017/2018)">
Serie A1 w piłce siatkowej mężczyzn (2017/2018)

Serie A1 siatkarzy 2017/2018 – 73. sezon walki o mistrzostwo Włoch organizowany przez Lega Pallavolo Serie A pod egidą Włoskiego Związku Piłki Siatkowej (wł. "Federazione Italiana Pallavolo", FIPAV).

</doc>
<doc id="4229681" url="https://pl.wikipedia.org/wiki?curid=4229681" title="Gene Mayer">
Gene Mayer

Gene Mayer (ur. 11 kwietnia 1956 w Nowym Jorku) – amerykański tenisista, zwycięzca French Open 1978 i French Open 1979 w grze podwójnej, zdobywca Pucharu Davisa 1982.
Jego starszy brat, Sandy Mayer, również był tenisistą.
Kariera tenisowa.
Zawodowym tenisistą Mayer był w latach 1973–1986. W tym czasie wygrał czternaście turniejów rangi ATP World Tour w grze pojedynczej i osiągnął dwanaście finałów. W grze podwójnej triumfował w piętnastu imprezach ATP World Tour, w tym French Open 1978 i 1979. Dodatkowo awansował do ośmiu finałów.
W latach 1982–1983 reprezentował Stany Zjednoczone w Pucharze Davisa, przyczyniając się do zdobycia przez zespół trofeum podczas edycji 1982, kiedy to pokonał w finale Henriego Leconte z Francji 6:2, 6:2, 7:9, 6:4.
W rankingu gry pojedynczej Mayer najwyżej był na 4. miejscu (6 października 1980), a w klasyfikacji gry podwójnej na 5. pozycji (9 lipca 1979).

</doc>
<doc id="4229688" url="https://pl.wikipedia.org/wiki?curid=4229688" title="Urus">
Urus

Urus (zm. 1377) – chan Złotej Ordy 1374–1375 oraz Białej Ordy 1361-1375.
Był chanem wschodniej części Złotej Ordy - Białej Ordy. Zajmowała ona dorzecze rzeki Syr-daria oraz stepy na północny wschód od Morza Aralskiego, do rzek Iszym i Sari-Su. Na krótko przejął władzę w Złotej Ordzie w okresie zamieszek. Należał prawdopodobnie to synów Ordu. Wypowiedział wojnę Tamerlanowi żądając ekstradycji swojego bratanka o imieniu Tuktatija, który wcześniej próbował go obalić. Zginął uwięziony przez Tamerlana. Przypisuje się mu odbudowę stolicy Białej Ordy - Sygnaku. Urus jest uważany za przodka chanów Kazachów. 

</doc>
<doc id="4229689" url="https://pl.wikipedia.org/wiki?curid=4229689" title="Krzysztof Górniak">
Krzysztof Górniak

Krzysztof Górniak (ur. 21 lutego 1975 we Wrocławiu) – polski piłkarz ręczny, mistrz i reprezentant Polski.
Kariera sportowa.
Był zawodnikiem Śląska Wrocław, w którym występował do 2003. W rundzie wiosennej sezonu 2002/2003 przeszedł do francuskiej drużyny drugoligowej drużyny St. Raphael, występował w niej także w sezonie 2003/2004. W sezonie 2004/2005 powrócił do Śląska, w sezonie 2005/2006 występował we francuskiej II-ligowej drużynie ASCA Wittelsheim, w sezonie 2006/2007 w występującym w niemieckiej lidze regionalnej TSG Söflingen. W sezonie 2007/2008 był zawodnikiem Zagłębia Lubin. W następnych latach występował w niemieckich drużynach HC Neuruppin (liga regionalna) i od lutego 2011 Empor Rostock (II liga). Jego ostatnim zespołem był występujący w II lidze zespół Moto Jelcz Oława.
Ze Śląskiem Wrocław sięgnął w sezonie 1996/1997 po mistrzostwo Polski, w sezonie 1997/1998 po wicemistrzostwo Polski, a w sezonach 1995/1996, 1999/2000, 2001/2002 i 2002/2003 (odszedł w trakcie tego ostatniego sezonu) zdobył brązowe medale mistrzostw Polski. Z Zagłębiem zdobył wicemistrzostwo Polski w sezonie 2007/2008.. W 2003 wystąpił w 10 spotkaniach reprezentacji Polski seniorów, w tym na mistrzostwach świata grupy A, w których reprezentacja Polski zajęła 10. miejsce.

</doc>
<doc id="4229690" url="https://pl.wikipedia.org/wiki?curid=4229690" title="I liga norweska w piłce nożnej mężczyzn">
I liga norweska w piłce nożnej mężczyzn



</doc>
<doc id="4229691" url="https://pl.wikipedia.org/wiki?curid=4229691" title="Mistrzostwa Norwegii w piłce nożnej mężczyzn">
Mistrzostwa Norwegii w piłce nożnej mężczyzn

Mistrzostwa Norwegii w piłce nożnej (norw. "Norsk mesterskap i fotball") – rozgrywki piłkarskie, prowadzone cyklicznie – corocznie lub co sezonowo (na przełomie dwóch lat kalendarzowych) – mające na celu wyłonienie najlepszej męskiej drużyny w Norwegii.
Historia.
Mistrzostwa Norwegii w piłce nożnej oficjalne rozgrywane są od 1993 roku. Obecnie rozgrywki odbywają się w wielopoziomowych ligach: Eliteserien, 1. divisjon, 2. divisjon oraz niższych klasach regionalnych.
31 marca 1894 roku w Skien powstał pierwszy norweski klub piłkarski Odds BK, potem następne. Po założeniu norweskiej federacji piłkarskiej – NFF w 1902 roku, rozpoczął się proces zorganizowania pierwszych rozgrywek o Puchar Norwegii w 1902, jednak nie uzyskał on znaczenia ogólnokrajowego. Pierwsza edycja ligowych Mistrzostw Norwegii (Norgesserien) w sezonie 1937/38, a wstępne rundy stanowiły mistrzostwa okręgów, których zwycięzcy uczestniczyły w turnieju finałowym o tytuł. Przerwana w latach 1940-1947 z powodu II wojny światowej, mistrzostwo wznowione z tą samą formułą w sezonie 1947/48.
W 1948 roku powstała liga, zwana Hovedserien, która została podzielona na dwie grupy, z których dwóch zwycięzców w meczu finałowym walczyły o tytuł mistrzowski. W sezonie 1961/62 rozgrywano mistrzostwa przejściowe w pojedynczej grupie z 16 drużynami.
W 1963 roku została organizowana pierwsza norweska dywizja (1. divisjon) z 10 zespołami i rozgrywany systemem wiosna-jesień. W 1972 roku ligę poszerzono do 12 drużyn.
Rozgrywki Tippeligaen w obecnym formacie zainaugurowano w sezonie 1991. W 2017 liga zmieniła nazwę na Eliteserien.
Statystyka.
Klasyfikacja według klubów.
W dotychczasowej historii Mistrzostw Norwegii na podium oficjalnie stawało w sumie 29 drużyn. Liderem klasyfikacji jest Rosenborg BK, który zdobył 26 tytułów mistrzowskich.
Stan na grudzień 2022.
Klasyfikacja według miast.
Siedziby klubów: Stan na grudzień 2018.
Uczestnicy.
Są 44 zespołów, które wzięli udział w 54 sezonach Mistrzostw Norwegii, które były prowadzone od 1963 aż do sezonu 2018 łącznie. Żaden z zespołów nie był zawsze obecny w każdej edycji.
Pogrubione zespoły biorące udział w sezonie 2018.

</doc>
<doc id="4229695" url="https://pl.wikipedia.org/wiki?curid=4229695" title="II liga norweska w piłce nożnej mężczyzn">
II liga norweska w piłce nożnej mężczyzn



</doc>
<doc id="4229697" url="https://pl.wikipedia.org/wiki?curid=4229697" title="Tuktatija">
Tuktatija

Tuktatija (zm. 1377) – chan Złotej Ordy i Białej Ordy w 1375.
Był bratankiem Urusa, którego próbował obalić przejmując chwilowo władzę w 1375 roku. Po niepowodzeniu uciekł do Tamerlana. Wkrótce został zabity. 

</doc>
<doc id="4229702" url="https://pl.wikipedia.org/wiki?curid=4229702" title="Timur Melik">
Timur Melik

Timur Melik – chan Złotej Ordy i Białej Ordy 1375-1377 
Życiorys.
Był synem Urusa. Został obalony przez swojego kuzyna Tochmatysza w 1377 roku. Jego synem był Temür Kutług.

</doc>
<doc id="4229704" url="https://pl.wikipedia.org/wiki?curid=4229704" title="Zespół Folklorystyczny „Szamotuły”">
Zespół Folklorystyczny „Szamotuły”

Zespół Folklorystyczny „Szamotuły” – zespół folklorystyczny regionu Wielkopolski założony w 1945 roku.
Jego współzałożycielką, kierowniczką oraz choreografką była Janina Foltyn, propagatorka szamotulskiego folkloru. 
W repertuarze zespołu znajdują się tańce i pieśni szamotulskie, a także kurpiowskie, lubelskie, rzeszowskie i śląskie oraz tańce narodowe (krakowiak, polonez, kujawiak z oberkiem). Grupa odtwarza ponadto ludowe obrzędy, w tym „Wesele szamotulskie”, które w 2017 roku znalazło się na krajowej krajowej liście niematerialnego dziedzictwa kulturowego ("tradycyjny obrzęd weselny z Szamotuł i okolic"). Zespół zaprezentował widowisko po raz pierwszy w 1950 roku. Podstawę stanowił scenariusz napisany przez Władysława Frąckowiaka oraz opracowanie muzyczne Stanisława Zgaińskiego przygotowane w związku z premierą „Wesela szamotulskiego”, która odbyła się w 1932 roku. Współcześnie "Wesele szamotulskie" prezentowane jest w nowej odsłonie (od 2015 roku).
W latach 2008-2011 kierownikiem zespołu był Jerzy Foltyn. Jego następcą jest Maciej Sierpiński. 
Filmografia.
Zespół wystąpił w filmie Tadeusza Chmielewskiego Nie lubię poniedziałku (1971).

</doc>
<doc id="4229712" url="https://pl.wikipedia.org/wiki?curid=4229712" title="Leśmian (film)">
Leśmian (film)

Leśmian – polski, telewizyjny film biograficzny z 1990 r. w reżyserii Leszka Barona, z Piotrem Bajorem w roli głównej (tytułowej).
Fabuła.
Opowieść o życiu poety Bolesława Leśmiana oparta na materiałach faktograficznych, wspomnieniach rodziny i znajomych. Jej głównym wątkiem jest związek poety z lekarką Teodorą "Dorą" Lebenthal, od momentu ich poznania się w wakacje 1917 r..

</doc>
<doc id="4229734" url="https://pl.wikipedia.org/wiki?curid=4229734" title="Helizandro Terán Bermúdez">
Helizandro Terán Bermúdez

Helizandro Emiro Terán Bermúdez OSA (ur. 7 czerwca 1965 w Maracaibo) – wenezuelski duchowny rzymskokatolicki, w latach 2017–2022 biskup Ciudad Guayana, w latach 2022–2023 arcybiskup koadiutor Meridy, arcybiskup Meridy od 2023.
Życiorys.
Święcenia prezbiteratu przyjął 9 września 1995 w zakonie augustianów. Był m.in. wykładowcą i rektorem kolegium w Caricuao, sekretarzem wikariatu prowincjalnego oraz wikariuszem prowincji.
29 lipca 2017 otrzymał nominację na biskupa Ciudad Guayana. Sakry biskupiej udzielił mu 23 września 2017 kard. Baltazar Porras.
19 marca 2022 został mianowany arcybiskupem koadiutorem Méridy.
31 stycznia 2023 po przyjęciu rezygnacji kardynała Baltazara Porrasa został ustanowiony arcybiskupem metropolitą Méridy.

</doc>
<doc id="4229738" url="https://pl.wikipedia.org/wiki?curid=4229738" title="1! 2! 3! 4! Yoroshiku!">
1! 2! 3! 4! Yoroshiku!

 – czwarty singel japońskiego zespołu SKE48, wydany w Japonii 17 listopada 2010 roku przez Nippon Crown.
Singel został wydany w trzech edycjach: dwóch regularnych (Type A, Type B) oraz „teatralnej” (CD). Osiągnął 2 pozycję w rankingu Oricon i pozostał na liście przez 30 tygodni, sprzedał się w nakładzie egzemplarzy. Utwór tytułowy został wykorzystany w reklamie Kinectu. Singel zdobył status złotej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4229739" url="https://pl.wikipedia.org/wiki?curid=4229739" title="Mieczysław Krajewski (inżynier)">
Mieczysław Krajewski (inżynier)

Mieczysław Krajewski – polski inżynier.
W II połowie lat 20. XX wieku pracował w Biurze Studiów Kolei Podziemnej przy Dyrekcji Tramwajów w Warszawie. Po 1945 był kierownikiem pracowni działającej w strukturze Biura Odbudowy Stolicy, wyodrębnionej 11 lutego 1948 w Biuro Projektów SKM. Po utworzeniu Biura Projektów „Metroprojekt” był jego pierwszym dyrektorem w 1951, następnie pełnił tam funkcję naczelnego inżyniera, a później od 1954 do 1957 ponownie był dyrektorem Metroprojektu.

</doc>
<doc id="4229740" url="https://pl.wikipedia.org/wiki?curid=4229740" title="Mieczysław Krajewski">
Mieczysław Krajewski



</doc>
<doc id="4229742" url="https://pl.wikipedia.org/wiki?curid=4229742" title="Juan de Dios Peña Rojas">
Juan de Dios Peña Rojas

Juan de Dios Peña Rojas (ur. 8 sierpnia 1967 w Acequias) – wenezuelski duchowny rzymskokatolicki, od 2015 biskup El Vigia-San Carlos del Zulia.
Życiorys.
Święcenia kapłańskie przyjął 22 sierpnia 1992 i został inkardynowany do archidiecezji Mérida. Pracował głównie w archidiecezjalnym seminarium w Méridzie, a w latach 2011–2015 był jego rektorem. Był także m.in. asesorem w duszpasterstwie młodzieży, dyrektorem administracyjnym w kurii oraz proboszczem i rektorem w kilku méridzkich kościołach.
17 kwietnia 2015 został mianowany biskupem El Vigia-San Carlos del Zulia. Sakry biskupiej udzielił mu 4 lipca 2015 abp Baltazar Porras.

</doc>
<doc id="4229758" url="https://pl.wikipedia.org/wiki?curid=4229758" title="Lawrence DeLucas">
Lawrence DeLucas

Lawrence DeLucas (ur. 11 lipca 1950 w Syracuse) – amerykański biochemik i astronauta.
Życiorys.
W 1974 ukończył studia chemiczne na University of Alabama at Birmingham, w 1981 doktoryzował się z optometrii, a w 1982 z biochemii. Później został adiunktem University of Alabama at Huntsville, University of Alabama at Birmingham i University of Alabama. Pracuje w różnych instytutach i centrach naukowych. Opublikował ponad 104 artykuły naukowe i jest współautorem dwóch książek oraz współautorem 25 patentów. Jest członkiem Amerykańskiego Towarzystwa Krystalografii, Amerykańskiej Akademii Optometrii, Amerykańskiego Instytutu Aeronautyki i Astronautyki, Narodowego Towarzystwa Aeronautycznego, Organizacji Biotechnologii Przemysłowej i Amerykańskiego Towarzystwa Nauk Farmaceutycznych. 6 sierpnia 1990 został wyselekcjonowany jako kandydat na astronautę, po przejściu szkoleń i kursów odbył jako specjalista ładunku lot kosmiczny w ramach misji STS-50 od 25 czerwca do 9 lipca 1992, trwającej 13 dni, 19 godzin i 30 minut. Otrzymał Medal za Lot Kosmiczny.

</doc>
<doc id="4229761" url="https://pl.wikipedia.org/wiki?curid=4229761" title="Szadi Beg">
Szadi Beg

Szadi Beg (zm. XV w.) – chan Złotej Ordy w latach 1401–1407.
Był synem Timura Melika. Po śmierci brata Temüra Kutługa został mianowany chanem przez Edygeja. Podczas nieobecności Edygeja Szadi Beg próbował wzmocnić swoją władzę. Edygej po powrocie obalił go i na jego miejsce ustanowił chanem jego brata Pulad Chana. Szadi Beg uciekł na Kaukaz prawdopodobnie do Derbentu, gdzie zmarł. 

</doc>
<doc id="4229763" url="https://pl.wikipedia.org/wiki?curid=4229763" title="Moskiewski Uniwersytet Państwowy">
Moskiewski Uniwersytet Państwowy



</doc>
<doc id="4229764" url="https://pl.wikipedia.org/wiki?curid=4229764" title="Pulad Chan">
Pulad Chan

Pulad Chan (zm. XV w.) – chan Złotej Ordy w latach 1407-1410.
Był synem Timur Melika. Po usunięciu swojego brata Szadi Bega przez Edygeja zajął jego miejsce. Po trzech latach rządów został zdetronizowany. Data jego śmierci nie jest znana. 

</doc>
<doc id="4229766" url="https://pl.wikipedia.org/wiki?curid=4229766" title="Zgoniny">
Zgoniny

Zgoniny – kawałki słomy i wymłóconych kłosów powstałe w czasie młocki. W młocarni zgoniny są separowane za pomocą podsiewacza natomiast w młocarniach sztyftowych zgoniny wypadają razem z ziarnem, a następnie wymagają oczyszczenia na wialni. 
W tradycyjnej młocce na placu cepem, a także po omłocie w pierwszych prymitywnych młocarniach nieczyszczących, po omłocie oddzielano słomę od reszty widłami, następnie z pozostałości "zganiano" grabiami grubsze części z omłotu, które zwano zgoninami. Zgoniny zawierały drobne kawałki słomy, odłamane kłosy i ich części, zarówno wymłócone jak niewymłócone. Na placu pozostawało ziarno z drobniejszymi zanieczyszczeniami, które poddawano czyszczeniu.

</doc>
<doc id="4229767" url="https://pl.wikipedia.org/wiki?curid=4229767" title="Marcin Pilch">
Marcin Pilch

Marcin Pilch (ur. 20 lutego 1976) – polski piłkarz ręczny, mistrz i reprezentant Polski.
Kariera sportowa.
Był zawodnikiem Spójni Gdańsk (1994-2000), Wybrzeża Gdańsk (2000-2002), Warszawianki (2002/2003), AZS-AWFiS Gdańsk (2003-2010).
Z Wybrzeżem zdobył w 2001 mistrzostwo Polski.
W latach 1996-2003 wystąpił 52 razy w reprezentacji Polski seniorów, zdobywając 95 bramek, zagrał m.in. na mistrzostwach Europy w 2002 (15. miejsce).
Od 2008 został trenerem w Szkole Mistrzostwa Sportowego ZPRP w Gdańsku, równocześnie w 2010 prowadził na akademickich mistrzostwach świata reprezentację Polski (7. miejsce), w latach 2011-2014 był II trenerem reprezentacji Polski "B" seniorów (z Damianem Wleklakiem), od 2012 prowadził grupy młodzieżowe w Wybrzeżu Gdańsk, a od 2013 był trenerem współpracującym w reprezentacji Polski juniorów (z Rafałem Kuptelem). W 2016 otrzymał tytuł EHF Master Coach. Od sezonu 2021/2022 jest trenerem żeńskiego zespołu EKS Start Elbląg występującego w PGNiG superlidze kobiet.

</doc>
<doc id="4229768" url="https://pl.wikipedia.org/wiki?curid=4229768" title="Gustavo García Naranjo">
Gustavo García Naranjo

Gustavo García Naranjo (ur. 1 lipca 1944 w Caracas) – wenezuelski duchowny rzymskokatolicki, w latach 1997–2020 biskup Guarenas.

</doc>
<doc id="4229772" url="https://pl.wikipedia.org/wiki?curid=4229772" title="Franciszek Leszczyński (1841-1904)">
Franciszek Leszczyński (1841-1904)



</doc>
<doc id="4229777" url="https://pl.wikipedia.org/wiki?curid=4229777" title="Carl Meade">
Carl Meade

Carl Meade (ur. 16 listopada 1950 w Chanute Air Force Base w Illinois) – amerykański astronauta i pilot doświadczalny.
Życiorys.
Ukończył Randolph High School i w 1973 inżynierię elektroniczną na University of Texas. Służył w United States Air Force, w 1977 został pilotem doświadczalnym, testował różne modele samolotów. Posiada nalot ponad 4800 godzin. 4 czerwca 1985 został wyselekcjonowany przez NASA, w lipcu 1986 został astronautą. Od 16 do 20 listopada 1990 w ramach misji STS-38 odbywał lot kosmiczny jako specjalista misji; start i lądowanie nastąpiły w Centrum Kosmicznego im. Kennedy’ego na Florydzie. Misja ta trwała 4 dni, 21 godzin i 54 minuty i 28 sekund. Od 25 czerwca do 9 lipca 1992 uczestniczył w swoim drugim locie jako specjalista misji STS-50, trwającej 13 dni, 19 godzin, 30 minut i 4 sekundy. Jego trzecią misją była STS-64 od 9 do 20 września 1994, trwająca 10 dni, 22 godziny i 51 minut. Łącznie spędził w kosmosie 29 dni, 16 godzin i 14 minut.

</doc>
<doc id="4229779" url="https://pl.wikipedia.org/wiki?curid=4229779" title="Kazimierz Budzik">
Kazimierz Budzik

Kazimierz Budzik (ur. 17 września 1919 w Łękawicy, zm. 12 listopada 2014 w Wielkiej Brytanii) – kapitan pilot Polskich Sił Powietrznych w Wielkiej Brytanii, kawaler Orderu Virtuti Militari.
Życiorys.
Syn kapitana Józefa Budzika oraz Marii z Sandów. Miał troje rodzeństwa.
Uczęszczał do szkoły w Tarnowie, którą ukończył w wieku 17 lat. Od 3 stycznia 1938 r. rozpoczął naukę w Szkole Podchorążych Lotnictwa w Dęblinie. Przebywał tam do 26 czerwca 1939 r. Początkowo latał na samolotach RWD oraz PWS-26, później na maszynach PZL P.7, na których szkolił się na pilota myśliwca. Od 3 lipca 1939 roku do 1 września 1939 roku przebywał w Ułężu, gdzie również odbywał szkolenie. 
Po wybuchu II wojny światowej został awansowany do stopnia podporucznika (XIII promocja) i otrzymał rozkaz przedostania się do Rumunii. Z portu Konstanca udał się do Bejrutu w Syrii, która wówczas była kolonią francuską. Następnie wraz z innymi polskimi pilotami przy pomocy francuskiego okrętu przedostał się do Marsylii we Francji skąd trafił do Pau, gdzie przez krótki czas służył w Polskich Siłach Powietrznych we Francji szkoląc się na maszynach Potez XXV. Po przerwaniu działań wojennych przez Francję, przez port w Vendres dostał się do Oranu i dalej do Casablanki. Przez Gibraltar trafił się do Liverpoolu. Było to w latem 1940 roku.
W Wielkiej Brytanii szkolił się na pilota myśliwca najpierw w Eventon, a następnie w Shropshire, gdzie po raz pierwszy latał na samolotach typu Spitfire. We wrześniu 1941 roku przez krótki czas służył w dywizjonie 303, a następnie został skierowany do Northolt do dywizjonu 308. W maju 1943 roku pracował w Air Fighting Development Unit w Wittering. Następnie w czerwcu ponownie powrócił do latania na samolotach Spitfire tym razem w dywizjonie 306. Od września 1943 roku uczestniczył w licznych akcjach typu Ramrod, osłaniających bombowce oraz w ofensywnych misjach samolotów myśliwskich szczególnie nad Kanałem La Manche oraz północną Francją. W maju 1944 roku został skierowany do dywizjonu 317. Brał udział akcjach przygotowujących lądowanie wojsk we Francji. W dniu Lądowania w Normandii, 6 czerwca 1944 r. wraz ze swoim dywizjonem patrolował plaże zdobywane przez Aliantów. Jesienią 1944 roku awansował na stopień kapitana i powrócił do dywizjonu 308 jako dowódca eskadry. Wiosną 1945 roku został instruktorem 61. Szkolenia Bojowego (OTU), a także 25. kursu pilotażu w Szkole Początkowego Pilotażu (EFTS). We wrześniu 1945 roku został skierowany do dywizjonu 309. W tym czasie latał na maszynach Mustang III. W styczniu 1946 roku ponownie trafił do dywizjonu 303. Latał na maszynach Mustang IV. Pozostał tam aż do opuszczenia Polskich Sił Powietrznych w 1946 roku.
Kpt. Kazimierz Budzik został sklasyfikowany na 432. miejscu Listy Bajana z uznanym jednym uszkodzonym samolotem nieprzyjaciela.

</doc>
<doc id="4229780" url="https://pl.wikipedia.org/wiki?curid=4229780" title="Freddy Jesús Fuenmayor Suárez">
Freddy Jesús Fuenmayor Suárez

Freddy Jesús Fuenmayor Suárez (ur. 6 listopada 1949 w Maracaibo) – wenezuelski duchowny rzymskokatolicki, od 2004 biskup Los Teques.
Życiorys.
Święcenia kapłańskie otrzymał 3 kwietnia 1976 i został inkardynowany do diecezji Los Teques. Odpowiadał za duszpasterstwo młodzieży, był także wicerektorem i rektorem seminarium w Caracas.
12 marca 1994 został prekonizowany biskupem Cabimas, zaś sakrę biskupią przyjął 23 kwietnia 1994 z rąk biskupa Los Teques, Pío Bello Ricardo.
30 grudnia 2004 otrzymał nominację na ordynariusza rodzinnej diecezji.

</doc>
<doc id="4229782" url="https://pl.wikipedia.org/wiki?curid=4229782" title="Antek (ujednoznacznienie)">
Antek (ujednoznacznienie)



</doc>
<doc id="4229787" url="https://pl.wikipedia.org/wiki?curid=4229787" title="Bjarni Tryggvason">
Bjarni Tryggvason

Bjarni Tryggvason (ur. 21 września 1945 w Reykjavíku, zm. 5 kwietnia 2022) – kanadyjski astronauta pochodzenia islandzkiego.
Życiorys.
Skończył szkołę w Nowej Szkocji i szkołę średnią w Richmond, w 1972 ukończył fizykę inżynieryjną na Uniwersytecie Kolumbii Brytyjskiej. Następnie został meteorologiem i specjalistą od fizyki chmur w Toronto, później specjalistą w zakresie matematyki stosowanej i dynamiki płynów oraz wykładowcą University of Western Ontario. Pracował również w laboratoriach aerodynamicznych. Napisał ponad 50 publikacji prasowych. Jest członkiem Kanadyjskiego Instytutu Aeronautyki i Kosmosu. 5 grudnia 1983 został wyselekcjonowany przez NASA jako kandydat do lotu kosmicznego.Od 7 do 19 sierpnia 1997 jako specjalista ładunku uczestniczył w misji STS-85 trwającej 11 dni, 20 godzin i 26 minut. Został odznaczony Orderem Sokoła Islandzkiego.

</doc>
<doc id="4229789" url="https://pl.wikipedia.org/wiki?curid=4229789" title="Szereg genetyczny">
Szereg genetyczny

Szereg genetyczny – zbiór związków chemicznych, w którym każdy związek różni się określoną grupą funkcyjną w taki sposób, że jest pochodną związku poprzedzającego, a zmiana grupy funkcyjnej związana jest z konkretną reakcją chemiczną. Przykładem takiego zbioru jest szereg etanol (), aldehyd octowy (), kwas octowy (), które w każdym przypadku łączy reakcja utleniania.

</doc>
<doc id="4229797" url="https://pl.wikipedia.org/wiki?curid=4229797" title="Czarcie koło (film 1926)">
Czarcie koło (film 1926)



</doc>
<doc id="4229799" url="https://pl.wikipedia.org/wiki?curid=4229799" title="Bears FC">
Bears FC

Bears FC – bahamski klub piłkarski, mający siedzibę w stolicy kraju Nassau.
Historia.
Chronologia nazw: 
Klub Piłkarski Tropigas FC został założony w mieście Nassau w 1960 roku. Najpierw występował w turniejach lokalnych. W sezonie 1991/92 startował w rozgrywkach BFA Senior League. W 1996 zmienił nazwę na Bears FC. W 2003 zdobył swój pierwszy tytuł mistrzowski.
Stadion.
Klub rozgrywa swoje mecze domowe na stadionie Thomas Robinson Stadium w Nassau, który może pomieścić 15,250 widzów.

</doc>
<doc id="4229800" url="https://pl.wikipedia.org/wiki?curid=4229800" title="IM Bears FC">
IM Bears FC



</doc>
<doc id="4229804" url="https://pl.wikipedia.org/wiki?curid=4229804" title="Kebek">
Kebek

Kebek (zm. XV w.) – chan Złotej Ordy w latach 1414-1417.
Był synem Tochtamysza. Władzę objął w wyniku obalenia Kerim Berdiego. Utracił ją w wyniku wojny domowej. Schronił się u Uług Mehmeda w Kazaniu. Data jego śmierci nie jest znana. 

</doc>
<doc id="4229805" url="https://pl.wikipedia.org/wiki?curid=4229805" title="Bremia lactucae">
Bremia lactucae

Bremia lactucae Regel – gatunek grzybopodobnych lęgniowców z rodziny wroślikowatych. Grzyb mikroskopijny, pasożyt obligatoryjne niektórych roślin z rodziny astrowatych ("Brassicaceae"). Wywołuje u sałaty chorobę zwaną mączniakiem rzekomym sałaty.
Systematyka i nazewnictwo.
Pozycja w klasyfikacji według Index Fungorum: "Bremia, Peronosporaceae, Peronosporales, Peronosporidae, Peronosporea, Incertae sedis, Oomycota, Chromista".
Ma około 30 synonimów. Są nimi m.in. dawniej wyróżnione formy i odmiany:
Morfologia i rozwój.
Endobiont, rozwijający się wewnątrz tkanek roślin. Tworzy pomiędzy ich komórkami hialinowe, bezprzegrodowe strzępki, z których wyrastają duże, kuliste lub maczugowate ssawki wnikające do komórek, oraz dichotomicznie rozgałęzione, również bezbarwne sporangiofory. Rozgałęziają się one zazwyczaj w połowie swojej długości, a wierzchołki ich rozgałęzień są pęcherzykowate, płaskie, zakończone przeważnie 5 krótkimi, prostymi wyrostkami. Na wyrostkach tych powstają bezbarwne zarodniki sporangialne z brodawką na szczycie. Mają wymiary 15–25 × 12–21 μm. Na dolnej stronie liści porażonych roślin tworzą biały nalot. Lęgnie o cienkiej, brunatnej ścianie. W porażonych częściach roślin czasami tworzą się w przybliżeniu kuliste oospory o średnicy 26–34 μm i żółtobrunatnym, cienkim, gładkim lub słabo brodawkowanym episporium.
Źródłem infekcji pierwotnej są oospory zimujące na obumarłych, porażonych resztkach roślin w glebie, a czasami także w nasionach. W sprzyjających warunkach kiełkują tworząc strzępkę infekcyjną. Na porażonych roślinach w sezonie wegetacyjnym powstają zarodniki sporangialne, które dokonują infekcji wtórnych rozprzestrzeniając chorobę. Roznoszone są przez wiatr. Kiełkują w strzępkę grzybni. Zazwyczaj jest ona heterotaliczna, sporadycznie homotaliczna.
Występowanie.
Gatunek szeroko rozprzestrzeniony. Występuje w Ameryce Północnej i Środkowej, Europie, Azji, Afryce, Australii i niektórych wyspach.
Pasożytuje na niektórych roślinach z rodziny astrowatych. Stwierdzono występowanie na gatunkach należących do rodzajów: "Glebionis", "Gaillardia", "Helichrysum", "Doronicum", "Pericallis", "Senecio", "Arctium", "Carduus", "Centaurea", "Cirsium", "Cynara", "Crepis", "Hieracium", "Hypochaeris", "Lactuca", "Mycelis", "Pieris", "Sonchus", "Taraxacum", "Tragopogon".

</doc>
<doc id="4229808" url="https://pl.wikipedia.org/wiki?curid=4229808" title="Jean-Guy Hamelin">
Jean-Guy Hamelin

Jean-Guy Hamelin (ur. 8 października 1925 w Saint-Sévérin-de-Proulxville, zm. 1 marca 2018) – kanadyjski duchowny katolicki, biskup diecezjalny Rouyn-Noranda w latach 1973–2001.
Życiorys.
Święcenia kapłańskie otrzymał 11 czerwca 1949.
29 listopada 1973 papież Paweł VI mianował go biskupem diecezjalnym Rouyn-Noranda. 9 lutego 1974 z rąk kardynała Maurice'a Roya przyjął sakrę biskupią. 30 listopada 2001, ze względu na wiek, złożył rezygnację z zajmowanej funkcji na ręce papieża Jana Pawła II.
Zmarł 1 marca 2018.

</doc>
<doc id="4229811" url="https://pl.wikipedia.org/wiki?curid=4229811" title="Narciarstwo alpejskie na Zimowych Igrzyskach Olimpijskich 2018 – supergigant mężczyzn">
Narciarstwo alpejskie na Zimowych Igrzyskach Olimpijskich 2018 – supergigant mężczyzn

Supergigant mężczyzn – jedna z konkurencji rozgrywana w ramach narciarstwa alpejskiego na Zimowych Igrzyskach Olimpijskich 2018.
Zawody zostały zaplanowane do rozegrania 15 lutego, jednak z uwagi na silny wiatr zostały przeprowadzone 16 lutego 2018 w ośrodku narciarskim Jeongseon Alpine Centre, umiejscowionym w Jeongseon.
Do startu zgłoszonych zostało sześćdziesięciu dwóch zawodników, zawody ukończyło czterdziestu ośmiu, a spośród nich najlepszy okazał się Austriak Matthias Mayer.

</doc>
<doc id="4229819" url="https://pl.wikipedia.org/wiki?curid=4229819" title="Andrzej Grabowski (pisarz)">
Andrzej Grabowski (pisarz)



</doc>
<doc id="4229827" url="https://pl.wikipedia.org/wiki?curid=4229827" title="MS Towarzystwo Funduszy Inwestycyjnych SA">
MS Towarzystwo Funduszy Inwestycyjnych SA



</doc>
<doc id="4229828" url="https://pl.wikipedia.org/wiki?curid=4229828" title="William Edwy Vine">
William Edwy Vine

William Edwy Vine (ur. 1873 w Blandford Forum, zm. 1949) – angielski biblista, teolog i pisarz. Autor słownika objaśniającego wyrazy Starego i Nowego Testamentu – "Vine's Expository Dictionary of Old and New Testament Words".
Biografia.
William E. Vine urodził się w drugiej połowie 1873 roku, w Blandford Forum, w hrabstwie Dorset. Jego ojciec prowadził "Mount Radford School", która została przeniesiona do Exeter w roku 1875, i w tym miejscu W.E. Vine dorastał. W młodym wieku przyjął chrześcijaństwo i został ochrzczony w zgromadzeniu braci plymuckich w Fore Street, Exeter. W wieku 17 lat Vine został nauczycielem w szkole ojca, zanim przeprowadził się do Aberystwyth, by podjąć studia na University College of Wales. Później studiował także na Uniwersytecie Londyńskim, otrzymując w 1906 roku tytuł licencjata i magistra klasyki starożytnej.
W.E. Vine poślubił Phoebe Baxendale w trzecim kwartale 1899 roku w Lancashire, rodzinnym mieście Phoebe. W 1909 roku przyjął pracę w biurze "Echoes of Service", wspierającym służbę misjonarzy i wydającym czasopismo w Bath. W 1911 roku biuro zostało przeniesione do Widcombe Crescent (Bath). W spisie ludności z 1911 roku został ujęty jako wicedyrektor "Mount Radford School" w St Leonards, Exeter. W.E. Vine poświęcił się pracy z misjonarzami z całego świata.
W tym czasie W.E Vine został starszym zboru w zgromadzeniu w Manvers Hall w Bath. Stanowisko to zajmował przez 40 lat. W roku 1927 zdiagnozowano u niego chorobę serca. Zmarł w roku 1949.
Pisarstwo.
William E. Vine rozpoczął działalność pisarską w 1905 roku, gdy rozpoczął korespondencyjny dyskurs z C.F. Hoggiem na temat 1. Listu do Tesaloniczan i Listu do Galatów. Najbardziej jest znany ze swojego dzieła "Vine's Expository Dictionary of Old and New Testament Words", opublikowanego po raz pierwszy w czterech częściach w 1940 roku. Ten leksykon omawia słowa Pismo Święte z przekładu Biblii króla Jakuba odnosząc się do starożytnej greki "koine" na podstawie rdzeni słów i ich znaczenia w tamtym okresie. Vine napisał także wiele komentarzy i książek na tematy biblijne.

</doc>
<doc id="4229829" url="https://pl.wikipedia.org/wiki?curid=4229829" title="Merce Rodoreda">
Merce Rodoreda



</doc>
<doc id="4229832" url="https://pl.wikipedia.org/wiki?curid=4229832" title="Antoni Parecki">
Antoni Parecki

Antoni Parecki (ur. 13 czerwca 1960) – polski piłkarz ręczny, występujący na pozycji bramkarza, następnie trener, mistrz Polski (1989, 1990).
Kariera sportowa.
Był wychowankiem Grunwaldu Poznań, z którym w 1980 zdobył Puchar Polski. Od 1985 reprezentował barwy Pogoni Zabrze, z którą zdobył brązowy medal mistrzostw Polski w 1985 i 1987, wicemistrzostwo Polski w 1988 oraz mistrzostwo Polski w 1989 i 1990. Od 1991 grał w duńskich klubach Ikast (1991-1993) i Ejsberg (1993-1997). Od 1997 pracował jako trener w Team Tvis Holstebro.
W latach 1984-1985 wystąpił 9 razy w reprezentacji Polski seniorów.
W połowie 2010 został asystentem Kima Rasmussena w reprezentacji Polski seniorek, w tym charakterze uczestniczył w zajęciu przez tę drużynę dwóch czwartych miejsc na mistrzostwach świata (2013, 2015). Pracę tę łączył z pracą klubową, trenował m.in. bramkarki Team Tvis Holstebro, FC Midtjylland Håndbold i Skjern Handbold, w latach 2013-2015 prowadził samodzielnie żeńską drużynę Start Elbląg. Od stycznia 2016 do maja 2016 był trenerem męskiej drużyny Pogoni Szczecin.
Od lipca 2017 pracuje jako trener bramkarek w węgierskiej drużynie Siófok KC. Jesienią 2017 rozpoczął równocześnie współpracę jako trener bramkarek z reprezentacją Holandii i w tym charakterze uczestniczył w zdobyciu przez ten zespół brązowego medalu mistrzostw świata w 2017.

</doc>
<doc id="4229833" url="https://pl.wikipedia.org/wiki?curid=4229833" title="Jeremferden">
Jeremferden

Jeremferden (zm. 1419) – chan Złotej Ordy w latach 1417–1419.
Był jednym z synów Tochtamysza, którzy walczyli o władzę w Złotej Ordzie. Po jego śmierci w 1419 roku Złota Orda znalazła się pod kontrolą jego siostrzeńca Dewlet Berdi.

</doc>
<doc id="4229834" url="https://pl.wikipedia.org/wiki?curid=4229834" title="Michael McCulley">
Michael McCulley

Michael McCulley (ur. 4 sierpnia 1943 w San Diego) – amerykański astronauta i pilot.
Życiorys.
W 1961 ukończył Livingston Academy w Livingston (Tennessee), później został inżynierem metalurgii na Purdue University. Pracował w United States Navy, później został pilotem doświadczalnym, testował nowe modele samolotów. Posiada nalot ponad 5000 godzin. 23 maja 1984 został wyselekcjonowany przez NASA, w czerwcu 1985 ukończył szkolenie. Od 18 do 23 października 1989 jako pilot statku kosmicznego uczestniczył w misji STS-34, spędzając w kosmosie 4 dni, 23 godziny i 39 minut. W październiku 1990 został wicedyrektorem Centrum Kosmicznego im. Kennedy’ego.

</doc>
<doc id="4229839" url="https://pl.wikipedia.org/wiki?curid=4229839" title="Jesús Alfonso Guerrero Contreras">
Jesús Alfonso Guerrero Contreras

Jesús Alfonso Guerrero Contreras OFMCap. (ur. 23 stycznia 1951 w La Pedregoza) – wenezuelski duchowny rzymskokatolicki, od 2018 biskup Barinas.
Życiorys.
Święcenia kapłańskie przyjął 10 grudnia 1977 w zakonie kapucynów. Pracował głównie jako wykładowca kilku wenezuelskich seminariów diecezjalnych oraz instytutów zakonnych.
6 grudnia 1995 został mianowany wikariuszem apostolskim Caroní oraz biskupem tytularnym "Leptiminus". Sakry biskupiej udzielił mu 20 stycznia 1996 abp Baltazar Porras.
9 kwietnia 2011 otrzymał nominację na biskupa Machiques, zaś 21 grudnia 2018 został przeniesiony na biskupstwo Barinas.

</doc>
<doc id="4229840" url="https://pl.wikipedia.org/wiki?curid=4229840" title="Ludwik Tylbor">
Ludwik Tylbor

Ludwik Tylbor (ur. 27 sierpnia 1887, zm. 26 sierpnia 1953) – polski inżynier.
W 1927 jako dotychczasowy referendarz został mianowany radcą ministerialnym w Centrali Ministerstwa Robót Publicznych. Był m.in. autorem projektów konstrukcji żelbetowych budynku Banku Gospodarstwa Krajowego w Warszawie (budowa 1928–1931), gmachu Ministerstwa Robót Publicznych oraz współautorem z Wacławem Straszyńskim mostu drogowego przez Sołę w Kobiernicach. Publikował w „Czasopiśmie Technicznym”. W latach 30. był radcą Ministerstwa Komunikacji. Do 1939 zamieszkiwał przy u. Mianowskiego 24 w Warszawie.
Po II wojnie światowej został kierownikiem utworzonej w 1951 Katedry Mechaniki Technicznej w ramach Oddziału Technologii Drewna Szkoły Głównej Gospodarstwa Wiejskiego.
Zmarł 26 sierpnia 1953 i został pochowany na Cmentarzu Wojskowym na Powązkach w Warszawie (kwatera A2-10-9).

</doc>
<doc id="4229841" url="https://pl.wikipedia.org/wiki?curid=4229841" title="Czas zemsty, czas miłości">
Czas zemsty, czas miłości

Czas zemsty, czas miłości (port. "Ouro Verde") – portugalska telenowela emitowana w 2017 roku przez telewizję TVI.
Wersja polska.
W wersji polskiej serial emitowany jest od 8 marca 2018 w iTVN, dostępnym poza granicami kraju. Od 11 maja 2020 odcinki serialu od poniedziałku do piątku o 9.00 pojawiają się na platformie Player.

</doc>
<doc id="4229845" url="https://pl.wikipedia.org/wiki?curid=4229845" title="W.E. Vine">
W.E. Vine



</doc>
<doc id="4229846" url="https://pl.wikipedia.org/wiki?curid=4229846" title="Diabolina">
Diabolina



</doc>
<doc id="4229850" url="https://pl.wikipedia.org/wiki?curid=4229850" title="Devdas (ujednoznacznienie)">
Devdas (ujednoznacznienie)



</doc>
<doc id="4229858" url="https://pl.wikipedia.org/wiki?curid=4229858" title="Masakra w El Mozote">
Masakra w El Mozote

Masakra w El Mozote – jedna z największych masakr w dziejach Ameryki Łacińskiej dokonana w El Mozote przez rządowy batalion Atlacatl (elitarny batalion szkolony przez Amerykanów) na ludności cywilnej podejrzanej o pomoc lewicowej partyzantce.
Do masakry w El Mozote doszło w czasie wojny domowej w Salwadorze w której stronami konfliktu była junta wspierana przez USA oraz lewicowa partyzantka walcząca pod nazwą Front Wyzwolenia Narodowego im. Farabundo Martí wspierana przez Kubę i Nikaraguę. Po stronie prawicowej junty oprócz szwadronów śmierci działał także szkolony przez amerykanów elitarny batalion Atlacatl w którym służyło co najmniej 10 oficerów amerykańskich. Po dotarciu do El Mozote miejscowości położonej w departamencie Morazan, 10 grudnia oddziały batalionu Atlacatl uwięziły wszystkich jej mieszkańców, którzy nie stawiali żadnego oporu ani nie współpracowali z partyzantami. W następnym dniu cywile jako podejrzani o pomoc partyzantom zostali podzieleni na grupy i zabici w zaplanowany i metodyczny sposób. Najpierw po torturach zabito mężczyzn, później kobiety, a na końcu dzieci. Masakra miała miejsce podczas antypartyzanckiej akcji znanej jako "Operacion Rescate".Oprócz 370 mieszkańców El Mozote ofiarami mordu padli także mieszkańcy sąsiednich wiosek, to jest: La Joya, Los Toriles, Jocote Amarillo, Cerro Pando i Joateca. W czasie masakry zamordowanych zostało łącznie 767 osób (których tożsamość została ustalona).

</doc>
<doc id="4229859" url="https://pl.wikipedia.org/wiki?curid=4229859" title="Dynamite (singel)">
Dynamite (singel)



</doc>
<doc id="4229864" url="https://pl.wikipedia.org/wiki?curid=4229864" title="Dynamit (ujednoznacznienie)">
Dynamit (ujednoznacznienie)



</doc>
<doc id="4229865" url="https://pl.wikipedia.org/wiki?curid=4229865" title="Piotr Konitz">
Piotr Konitz

Piotr Konitz (ur. 27 lipca 1959 w Obornikach) – polski piłkarz ręczny, mistrz i reprezentant Polski, następnie trener.
Kariera sportowa.
Był zawodnikiem Sparty Oborniki (1975-1978), Grunwaldu Poznań (1980-1983) i Pogoni Zabrze (1983-1989) oraz holenderskiej drużyny Tachos Waalwijk (1989-1994). Z Pogonią wywalczył z którą zdobył brązowe medale mistrzostw Polski w 1985 i 1987, wicemistrzostwo Polski w 1988 oraz mistrzostwo Polski w 1989.
W latach 1982-1986 wystąpił 52 razy w reprezentacji Polski seniorów, m.in. zagrał na mistrzostwach świata grupy A w 1986 (14. miejsce). Reprezentował także Polskę na akademickich mistrzostwach świata w 1985 (5. miejsce).
Po zakończeniu kariery zawodniczej pracował w Holandii jako trener. Zespół Tachos Waalwijk prowadził w latach 1994-2008, zdobył z nim w 2005 wicemistrzostwo Holandii i Puchar Holandii. Następnie prowadził zespół Targos Bevo (2008-2011). W latach 2013-2016 był trenerem drużyny HARO Rotterdam. W sezonie 2016/2017 prowadził zespół KRAS/Volendam, z którym w 2017 wywalczył wicemistrzostwo Holandii. W sezonie 2017/2018 został trenerem belgijskiej drużyny Olse Merksem HC.
Jego synem jest piłkarz ręczny, Bartosz Konitz.

</doc>
<doc id="4229871" url="https://pl.wikipedia.org/wiki?curid=4229871" title="Dzieci kukurydzy">
Dzieci kukurydzy



</doc>
<doc id="4229877" url="https://pl.wikipedia.org/wiki?curid=4229877" title="Leszek Sadowy">
Leszek Sadowy

Leszek Sadowy (ur. 5 stycznia 1962 w Nowej Soli) – polski piłkarz ręczny, mistrz i reprezentant Polski.
Kariera sportowa.
Był zawodnikiem Budowlanych Nowa Sól, AZS Zielona Góra, Stali Gorzów Wlkp., Pogoni Zabrze (1986-1990) i austriackiej drużyny Volksbank Koefflach (1990-1992). Z Pogonią wywalczył z którą zdobył brązowe medale mistrzostw Polski w 1987, wicemistrzostwo Polski w 1988 (po kontuzji na początku rozgrywek nie grał do końca sezonu) oraz mistrzostwo Polski w 1989 i 1990. W 1990 był najlepszym strzelcem ligi, zdobywając 209 bramek.
W latach 1984-1987 wystąpił 34 razy w reprezentacji Polski seniorów, zdobywając 32 bramki, m.in. zagrał na mistrzostwach świata grupy A w 1986 (14. miejsce).

</doc>
<doc id="4229878" url="https://pl.wikipedia.org/wiki?curid=4229878" title="Bremia">
Bremia

Bremia Regel – rodzaj organizmów zaliczanych do lęgniowców. Grzyby mikroskopijne, pasożyty roślin. W Polsce występuje jeden gatunek – "Bremia lactucae". Wywołuje on u sałaty chorobę o nazwie mączniak rzekomy sałaty.
Morfologia.
Pasożyty, których plecha rozwija się pomiędzy komórkami porażonych roślin. Wytwarzają duże, kuliste lub maczugowate ssawki, które wrastają do wnętrza komórek żywiciela oraz bezbarwne, proste, konidiofory, które rozgałęziają się dichotomicznie, zazwyczaj pod prostym kątem mniej więcej w połowie swojej długości. Na szczycie końcowych odgałęzień wyrasta 5 krótkich i prostych wyrostków, a na nich bezbarwne zoosporangia. Mają szczytową brodawkę i zachowują się jak pływki. Kiełkują w strzępkę grzybni. Lęgnie o cienkiej i bezbarwnej ścianie. W porażonych częściach roślin tworzą się kuliste oospory o cienkim, żółtobrunatnym episporium.
Systematyka i nazewnictwo.
Pozycja w klasyfikacji według Index Fungorum: "Peronosporaceae, Peronosporales, Peronosporidae, Peronosporea, Incertae sedis, Oomycota, Chromista". 

</doc>
<doc id="4229879" url="https://pl.wikipedia.org/wiki?curid=4229879" title="Borak-chan">
Borak-chan

Borak-chan (zm. ok. 1428) – chan Złotej Ordy w latach 1423–1428. 
Był wnukiem chana Urusa. Pierwotnie był chanem Białej Ordy. Zbiegł stamtąd i pojawił się w roku 1419 w Samarkandzie, na dworze Uług Bega, który chciał uczynić z niego swego protegowanego. Borak jednak z czasem rozpoczął prowadzenie samodzielnej polityki.
W roku 1423 rozgromił wojska Uług Mehmeda, zagarnął jego posiadłości i ogłosił się chanem. Pokonał także innego chana – Dewlet Berdiego, który w wyniku tego przekoczował na Krym.
Po około pięciu latach panowania Borak zginął: według jednej wersji został zabity podczas bitwy w Mogulistanie przez Sułtan-Mahmud-ogłana w 1428/1429 roku; według innej zginął rok wcześniej (1427/1428) w wyniku spisku emirów.

</doc>
<doc id="4229880" url="https://pl.wikipedia.org/wiki?curid=4229880" title="Kościół św. Leonarda w Wojniczu">
Kościół św. Leonarda w Wojniczu

Kościół świętego Leonarda – rzymskokatolicki kościół filialny należący do parafii św. Wawrzyńca w Wojniczu.
Historia.
Według zapisków anonimowych wydrukowanych w 1904 r. pierwsza świątynia na tym miejscu miała powstać w XII w. ok. 1112 roku. Przy kościele św. Leonarda był szpital dla ubogich wspomniany już w dokumencie biskupa Jana Lutkowica w 1465 roku. Szpital posiadał własne gospodarstwo, konie i krowy oraz ziemię rolną. Kapituła wojnicka sprawowała duszpasterstwo dla szpitala ubogich w Wojniczu. Kościół szpitalny otrzymał prawa prepozytury szpitalnej, a prepozytem był altarzysta św. Anny: np. w 1508 roku przebywało w szpitalu dwunastu ubogich.
Budowla.
Obecna świątynia została wybudowana lub przebudowana w XVII wieku. W latach 1892-93 została gruntownie wyremontowana, w tym czasie została również oszalowana. 
Jest to budowla drewniana, posiadająca konstrukcję zrębową i oszalowana. Świątynia posiada jedną nawę, z prezbiterium zamkniętym trójbocznie, przy którym od strony północnej znajduje się zakrystia. Nawa jest szersza, wzniesiona na planie prostokąta, posiada przedsionek od strony zachodniej. Prezbiterium nakrywa strop płaski, natomiast nawę nakrywa pozorne sklepienie kolebkowe, z płaskimi odcinkami stropowymi z lewej i prawej strony. Prezbiterium i nawa posiadają dach dwuspadowy, pokryty gontem, posiada on wspólną kalenicę, na dachu znajduje się wieżyczka na sygnaturkę z latarnią, zakrystia jest nakryta dachem pulpitowym.

</doc>
<doc id="4229882" url="https://pl.wikipedia.org/wiki?curid=4229882" title="Catriel Sánchez">
Catriel Sánchez

Catriel Sánchez (ur. 17 lipca 1998 w Las Varillas, w prowincji Córdoba, Argentyna) – argentyński piłkarz, grający na pozycji napastnika.
Kariera piłkarska.
Kariera klubowa.
Wychowanek klubu Talleres Córdoba. W czerwcu 2017 rozpoczął karierę piłkarską w pierwszym składzie Talleres Córdoba. 1 marca 2018 zasilił skład ukraińskich Karpat Lwów. 2 stycznia 2019 wrócił do Talleres Córdoba.
Kariera reprezentacyjna.
W 2017 został powołany do młodzieżowej reprezentacji Argentyny.

</doc>
<doc id="4229883" url="https://pl.wikipedia.org/wiki?curid=4229883" title="Artur Górski (poseł na Sejm PRL)">
Artur Górski (poseł na Sejm PRL)



</doc>
<doc id="4229891" url="https://pl.wikipedia.org/wiki?curid=4229891" title="Wodorotlenek antymonu(III)">
Wodorotlenek antymonu(III)



</doc>
<doc id="4229893" url="https://pl.wikipedia.org/wiki?curid=4229893" title="Children of the Corn">
Children of the Corn



</doc>
<doc id="4229894" url="https://pl.wikipedia.org/wiki?curid=4229894" title="Zeta Ursae Minoris">
Zeta Ursae Minoris

Zeta Ursae Minoris ("ζ UMi") – gwiazda w gwiazdozbiorze Małej Niedźwiedzicy, odległa od Słońca o około 369 lat świetlnych.
Nazwa.
Gwiazda w niektórych katalogach gwiazd jest określana nazwą Alifa al Farkadain, która pochodzi od arabskiego wyrażenia , „ciemniejsze z dwóch cieląt”. „Dwoma cielętami” Arabowie pierwotnie określali Beta i Gamma Ursae Minoris, później nazwy te zostały przeniesione na Eta i Zeta Ursae Minoris; wbrew nazwie to Zeta jest jaśniejszą z nich.
Właściwości fizyczne.
Zeta Ursae Minoris jest sklasyfikowana jako gwiazda ciągu głównego należąca do typu widmowego A. Jej temperatura to około 8700 K, jest ona 200 razy jaśniejsza od Słońca. Tak wysoka jasność wskazuje, że zaczyna ona zmieniać się w olbrzyma. Ma ona masę około 3,4 razy większą od Słońca i 6,2 razy większy promień. Około 280 milionów lat temu rozpoczęła życie jako gwiazda typu B7. Istnieje podejrzenie, że zalicza się ona do gwiazd zmiennych typu Delta Scuti, ale rzadko jest ona obiektem obserwacji. Nie ma ona znanych towarzyszy.

</doc>
<doc id="4229895" url="https://pl.wikipedia.org/wiki?curid=4229895" title="Serafin (Protopopow, 1818–1891)">
Serafin (Protopopow, 1818–1891)



</doc>
<doc id="4229898" url="https://pl.wikipedia.org/wiki?curid=4229898" title="Adi Nowak">
Adi Nowak

Adi Nowak właśc. Adrian Nowak (ur. 1994 w Poznaniu) – polski raper.
Zadebiutował w 2016 roku, publikując EP-kę "Nienajprawdziwsze". W 2017 roku, nakładem Asfalt Records, ukazał się pierwszy album rapera – "Vafle ryżowe".

</doc>
<doc id="4229903" url="https://pl.wikipedia.org/wiki?curid=4229903" title="Pixmapa">
Pixmapa



</doc>
<doc id="4229906" url="https://pl.wikipedia.org/wiki?curid=4229906" title="Holeszów">
Holeszów



</doc>
<doc id="4229907" url="https://pl.wikipedia.org/wiki?curid=4229907" title="Weymouth Wales FC">
Weymouth Wales FC

Weymouth Wales FC – barbadoski klub piłkarski, mający siedzibę w stolicy kraju Bridgetown.
Historia.
Chronologia nazw: 
Klub Piłkarski New South Wales FC został założony w mieście Bridgetown 16 grudnia 1960 roku. Najpierw występował w turniejach lokalnych. W sezonie 1962 startował w rozgrywkach Barbados Premier League i zdobył swój pierwszy tytuł mistrzowski. W 1973 zmienił nazwę na Pan-Am Wales FC. W 1978 przyjął obecną nazwę Weymouth Wales FC.
Stadion.
Klub rozgrywa swoje mecze domowe na stadionie Wildey Astro Turf w Bridgetown, który może pomieścić 1,000 widzów.

</doc>
<doc id="4229908" url="https://pl.wikipedia.org/wiki?curid=4229908" title="Eta Ursae Minoris">
Eta Ursae Minoris

Eta Ursae Minoris ("η UMi") – gwiazda w gwiazdozbiorze Małej Niedźwiedzicy, odległa od Słońca o około 369 lat świetlnych.
Nazwa.
Gwiazda w niektórych katalogach gwiazd jest określana nazwą Anwar al Farkadain, która pochodzi od arabskiego wyrażenia , „jaśniejsze z dwóch cieląt”. „Dwoma cielętami” Arabowie pierwotnie określali Beta i Gamma Ursae Minoris, później nazwy te zostały przeniesione na Eta i Zeta Ursae Minoris; wbrew nazwie to Eta jest słabszą z nich.
Właściwości fizyczne.
Eta Ursae Minoris to żółto-biały karzeł należący do typu widmowego F5. Jego temperatura to około 6400 K, jest ona 7,4 razy jaśniejsza niż Słońce. Dość duża jasność wskazuje, że jest ona bliska przeistoczeniu w podolbrzyma. Gwiazda ma masę około 1,4 razy większą od Słońca i 2 razy większy promień. Ma ona około 1,7 miliarda lat. Gwiazda obraca się szybciej niż Słońce i ma gorącą koronę emitującą promieniowanie rentgenowskie.
Gwiazda ma optycznego towarzysza, składnik B. Jest to słaba gwiazda o wielkości 15,31, odległa o 228,3″ od jaśniejszej gwiazdy (pomiar z 2010 r.). Pomiar paralaksy tego składnika wskazuje, że pomimo zbliżonego ruchu własnego jest on znacznie bliżej Słońca niż Eta Ursae Minoris, a sąsiedztwo jest tylko pozorne. Jest to czerwony karzeł typu M4.

</doc>
<doc id="4229916" url="https://pl.wikipedia.org/wiki?curid=4229916" title="Menachem Oren">
Menachem Oren



</doc>
<doc id="4229919" url="https://pl.wikipedia.org/wiki?curid=4229919" title="Edward Mazur (duchowny)">
Edward Mazur (duchowny)

Edward Mazur SDB (ur. 29 grudnia 1926 w Chłopach, obecnie Ukraina, zm. 1 września 2012 we Wrocławiu) – polski duchowny rzymskokatolicki, prezbiter, salezjanin, kaznodzieja, duszpasterz młodzieży i opiekun chorych, żołnierz Armii Krajowej oraz kapelan III Okręgu Lwów AK Wrocław, w randze majora.
Życiorys.
Urodził się 29 grudnia 1926 jako najstarszy syn Mateusza i Agnieszki de domo Maziak w położonych pod Lwowem Chłopach. Miał dwóch braci. Ukończył 7-klasową szkołę powszechną w Chłopach. W tym okresie brał udział w budowie kościoła katolickiego (najbliższy znajdował się w Komarnie) z dotacji Karoliny Lanckorońskiej. Jego wykończenie przerwał wybuch II wojny światowej. Dzięki wsparciu znajomego księdza trafił do salezjańskiego tajnego gimnazjum w Oświęcimiu, które ukończył w trakcie wojny. W tym czasie działał w Armii Krajowej jako łącznik i żołnierz.
W 1947 wstąpił do nowicjatu w Kopcu, w którym przyjął pierwsze święcenia 15 sierpnia 1948. Formację odbywał w Przemyślu, Krakowie i Oświęcimiu. Święcenia kapłańskie przyjął 29 czerwca 1956. Jego droga duszpasterska wiodła go przez Poznań, Oświęcim-Zasole, Niewachlów, Polonię Stanów Zjednoczonych, a następnie na Dolny Śląsk: Wrocław, Chocianów, Jutrzynę, ponownie Wrocław, Środę Śląską, Chwalimierz oraz parafię św. Michała Archanioła we Wrocławiu, gdzie spędził ostatnie 26 lat posługi.
Był ceniony przez przełożonych oraz wiernych za życie blisko potrzebujących, wspieranie w codziennych trudnościach oraz organizowanie odbudowy lub budowy obiektów sakralnych. Za jego wikariatu przywrócono do stanu użytkowania kościół filialny w Kowalowie, a także odnowiono kościół w Chwalimierzu. Był znany jako propagator postaci św. Edyty Stein. W ostatnich latach życia związał się z gimnazjum salezjańskim jej imienia we Wrocławiu. Dużą troskę wykazywał o swoich krewnych, a także o sprawy byłych sąsiadów z Chłóp. Kardynał Henryk Gulbinowicz i ks. inspektor Stanisław Semik powołali go do pracy jako kapelana III Oddziału – Lwów Arami Krajowej we Wrocławiu i pełnił tę posługę jako kapitan. W czerwcu 2012 został mianowany decyzją Ministra Obrony Narodowej majorem WP.
Zmarł 1 września 2012 w szpitalu MSWiA we Wrocławiu. Uroczystości pogrzebowe pod przewodnictwem ks. bp. Andrzeja Siemieniewskiego odbyły się 4 września 2012 w parafii św. Michała Archanioła we Wrocławiu, jego ciało spoczęło w grobowcu ojców salezjanów na cmentarzu przy ul. Bujwida.

</doc>
<doc id="4229920" url="https://pl.wikipedia.org/wiki?curid=4229920" title="Mistrzostwa Świata Juniorów w Hokeju na Lodzie 2018/III Dywizja">
Mistrzostwa Świata Juniorów w Hokeju na Lodzie 2018/III Dywizja

Mistrzostwa Świata Juniorów w Hokeju na Lodzie III dywizji 2018 zostały rozegrane w dniach 22–28 stycznia 2018 roku.
W dywizji III walczyło 6 drużyn. Zmagania odbyły się w stolicy Bułgarii, Sofii. Reprezentacje grały systemem każdy z każdym. Pierwsza drużyna awansowała do mistrzostw świata dywizji II gr. B w 2019 roku, natomiast najsłabsza za rok będzie grała w kwalifikacjach III dywizji w 2019 roku.
Hala, w której rozegrano zawody:
Wyniki
Tabela
"    = awans do dywizji II, grupy B" "     = spadek do kwalifikacji dywizji III"
Dyrektoriat turnieju wybrał trójkę najlepszych zawodników na każdej pozycji:
Kwalifikacje do III dywizji.
W turnieju kwalifikacyjnym o awans do III dywizji mistrzostw świata juniorów wystąpiły dwie reprezentacje: Republiki Południowej Afryki i Chińskiego Tajpej. Turniej odbył się w dniach 5-7 lutego w Kapsztadzie w RPA. Zwyciężyli w nim gospodarze, którzy dwukrotnie pokonali rywali.
Tabela

</doc>
<doc id="4229924" url="https://pl.wikipedia.org/wiki?curid=4229924" title="Joel Castro Pereira">
Joel Castro Pereira

Joel Dinis Castro Pereira (ur. 28 czerwca 1996 w Le Locle) – portugalski piłkarz występujący na pozycji bramkarza.
Kariera klubowa.
Pereira rozpoczął swoją piłkarską karierę w szwajcarskim klubie Neuchâtel Xamax, z którego w 2012 roku przeniósł się do Manchesteru United. 17 października 2015 roku został wypożyczony na miesiąc do Rochdale. W klubie zadebiutował 10 listopada w przegranym 1:0 ćwierćfinałowym meczu Football League Trophy przeciwko Morecambe. W tym samym spotkaniu obronił rzut karny oraz został wybrany piłkarzem meczu. Dziewięć dni później Rochdale przedłużyło wypożyczenie Pereiry do 3 stycznia 2016 roku. W Football League zadebiutował 21 listopada 2015 roku w wygranym 0:2 meczu przeciwko Doncaster Rovers. 25 lutego 2016 trafił po raz pierwszy na ławkę rezerwowych Manchesteru United podczas rewanżowego meczu 1/16 finału Ligi Europejskiej przeciwko Midtjylland wygranym przez "Czerwone Diabły" 5:1. 31 sierpnia 2016 roku został wypożyczony do CF Os Belenenses. 5 stycznia 2017 roku wrócił do Manchesteru United, ponieważ dotychczasowy trzeci bramkarz United Sam Johnstone został wypożyczony do Aston Villi. W Manchesterze United zadebiutował 29 stycznia 2017 roku w wygranym 4:0 meczu czwartej rundy Pucharu Anglii, zmieniając w 80 minucie spotkania Sergio Romero. W Premier League zadebiutował 21 maja 2017 roku w wygranym 2:0 meczu przeciwko Crystal Palace rozgrywając całe spotkanie. 2 sierpnia 2018 roku udał się na roczne wypożyczenie do Vitórii Setúbal. 31 stycznia 2019 roku został wypożyczony do KV Kortrijk. Od 1 lipca 2021 roku, po wygaśnięciu kontraktu z Manchesterem United, jest wolnym zawodnikiem.
Kariera reprezentacyjna.
W czerwcu 2016 roku znalazł się w składzie reprezentacji Portugalii na Letnie Igrzyska Olimpijskie 2016 w Rio de Janeiro. W maju 2017 roku został powołany do kadry reprezentacji Portugalii do lat 21 na odbywające się w Polsce Mistrzostwa Europy U-21.

</doc>
<doc id="4229928" url="https://pl.wikipedia.org/wiki?curid=4229928" title="SD Atlético Nacional">
SD Atlético Nacional

Sociedad Deportiva Atlético Nacional – panamski klub piłkarski z siedzibą w stołecznym mieście Panama, stolicy prowincji Panama.
Obecnie (od 2017) występuje na drugim szczeblu rozgrywek – Liga Nacional de Ascenso. Swoje domowe mecze rozgrywa na obiekcie Estadio Maracaná.
Historia.
Klub został założony w 1995 roku, od samego początku aż do dnia dzisiejszego jest administrowany przez Policía Nacional de Panamá – narodową policję panamską. Od razu został zaproszony do rozgrywek profesjonalnej ligi panamskiej – ANAPROF, w których bez większych sukcesów rywalizował w latach 1995–2001. Po sezonie 2001 został karnie relegowany do drugiej ligi ze względu na problemy proceduralne. Aby ominąć limit obcokrajowców, klub nielegalnie zarejestrował kolumbijskiego zawodnika Luisa Palaciosa jako Panamczyka, w konsekwencji czego władze ligi ukarały zespół walkowerami we wszystkich spotkaniach, w których brał udział Palacios.
W późniejszym czasie klub został reaktywowany pod nazwą CD Policía Nacional. W 2005 roku wygrał rozgrywki drugiej ligi panamskiej, pokonując w finale Atalantę (1:0) i powrócił do najwyższej klasy rozgrywkowej. Już po upływie sezonu spadł jednak z powrotem do drugiej ligi, zaś w 2008 roku powrócił do nazwy SD Atlético Nacional. W 2015 roku kolejny raz awansował do pierwszej ligi, po pokonaniu w finale drugiej ligi SUNTRACS (3:0). Tym razem występował w niej w latach 2015–2017, po czym zanotował relegację do drugiej ligi.

</doc>
<doc id="4229934" url="https://pl.wikipedia.org/wiki?curid=4229934" title="Kappa Leonis">
Kappa Leonis

Kappa Leonis ("κ Leo") – gwiazda w gwiazdozbiorze Lwa. Znajduje się około 201 lat świetlnych od Słońca.
Nazwa.
Gwiazda ta ma rzadko używaną nazwę Al Minliar al Asad, która jest zniekształconą formą arabskiego wyrażenia , co oznacza „nos Lwa”. Nazwę nadał jej sułtan Uług Beg, w odniesieniu do jej położenia w wyobrażonej figurze Lwa. Wykaz naz własnych zawarty w "Technical Memorandum 33-507" przypisuje jej nazwę w formie Minkarasad.
Charakterystyka.
Kappa Leonis jest pomarańczowym olbrzymem o jasności 95 razy większej niż jasność Słońca, należy do typu widmowego K2. Ma temperaturę 4375 K. Gwiazda ma promień 17 razy większy niż promień Słońca, obraca się powoli wokół osi, jeden obrót może zajmować jej ponad rok. Ma masę około dwóch mas Słońca, ale znaną z dużą niepewnością i nie jest pewne, na jakim jest etapie ewolucji. Może zwiększać jasność po ustaniu syntezy wodoru w hel w jądrze, zmniejszać jasność po ustaniu syntezy helu w węgiel i tlen, bądź jaśnieć po raz drugi po zakończeniu tych reakcji. Ta niepewność przekłada się na niepewność wieku – w pierwszym przypadku ma ona miliard lat, w ostatnim nawet półtora miliarda lat.
Gwiazda ma dwie optyczne towarzyszki, z których bliższa jest związana grawitacyjnie z olbrzymem. Składnik B jest odległy o 2,2 sekundy kątowej (pomiar z 2005 roku) i ma wielkość 9,7. Jest to gwiazda podobna do Słońca, oddalona w przestrzeni o co najmniej 150 au od olbrzyma, która okrąża wraz z nim wspólny środek masy w czasie co najmniej 1000 lat. Składnik C o wielkości około 11m jest oddalony o 149,1″ (pomiar z 2001 roku), jego odmienny ruch własny dowodzi, że nie jest składnikiem systemu. Gwiazdy te były mylone przez astronomów, przez co składnikowi B mylnie przypisano zmienność blasku – spadek jasności do 11. wielkości gwiazdowej.

</doc>
<doc id="4229937" url="https://pl.wikipedia.org/wiki?curid=4229937" title="Barbara Walendowska">
Barbara Walendowska

Barbara Walendowska (ur. 27 czerwca 1939 r. w Jarocinie, zm. 3 maja 2006 r. w Poznaniu) – etnolog, etnoreligioznawca, badaczka kultury antylskiej.
Życiorys.
Przyszła na świat w zamożnej rodzinie kupieckiej o patriotycznych tradycjach, jako córka Stanisława i Zofii z d. Hausmann. W 1957 r. ukończyła Liceum Ogólnokształcące im. Tadeusza Kościuszki w Jarocinie i zdała maturę. Zaraz po maturze bez powodzenia starała się o przyjęcie na Wydział Prawa na Uniwersytecie im. Adama Mickiewicza w Poznaniu. Rok później ponownie zdawała na Uniwersytet, tym razem na etnografię, i w październiku 1958 r. została studentką Katedry Etnografii Uniwersytetu im. Adama Mickiewicza w Poznaniu (przemianowanej później na Instytut Etnologii i Antropologii Kulturowej), którą kierował wówczas prof. Józef Burszta. Podjęła również równoległe studia na archeologii (jednak nie skończone), brała m.in. udział w wykopaliskach w Gieczu k. Środy Wielkopolskiej. Studia na etnografii ukończyła w 1963 r., podejmując pracę naukową i dydaktyczną w Katedrze Etnografii Uniwersytetu im. Adama Mickiewicza.
W 1964 r. wyszła za mąż za Bogusława Zapędowskiego (1940-1997), archeologa i historyka. W 1967 r. urodził się ich syn, Michał. W 1974 r. Walendowska się rozwiodła.
Do 1980 r. Barbara Walendowska należała do PZPR, później wstąpiła do NSZZ "Solidarność".
Pogarszający się systematycznie stan zdrowia przeszkodził w realizacji wielu ambitnych planów naukowych - w 1987 r. Barbara Walendowska przeszła na rentę, kończąc pracę na uczelni i działalność naukową. Zmarła 3 maja 2006 r. w Poznaniu. Została pochowana na cmentarzu na Miłostowie.
Studia i działalność naukowa.
W Katedrze Etnografii UAM Walendowska studiowała pod kierunkiem prof. Marii Frankowskiej, zajmującej się problematyką tzw. etnografii powszechnej, czyli studiami nad tradycyjnymi społecznościami i kulturami obszarów pozaeuropejskich. Pod jej opieką Walendowska napisała pracę magisterską, poświęconą problemowi pigmejskiemu w literaturze etnograficznej. Obroniona w 1963 r. dysertacja, będąca znakomitym opracowaniem dotyczącym teorii badaczy XIX i XX wieku na temat ludów niskorosłych, w szczególności Pigmejów afrykańskich, została bardzo wysoko oceniona przez recenzentów. W 1965 r. uzupełniona i poszerzona wersja pracy została wydana jako monografia pt.: "Problem Pigmejów afrykańskich w literaturze etnograficznej XIX i XX wieku".
Zatrudniona po studiach w poznańskiej Katedrze Etnografii, w kierowanym przez prof. Marię Frankowską Zakładzie Etnografii Powszechnej, Barbara Walendowska zmieniła obszar zainteresowań badawczych, poświęcając się problematyce Wysp Antylskich. Wiązało się to z dążeniem kierownik zakładu, prof. Frankowskiej, do stworzenia w Poznaniu silnego ośrodka badań amerykanistycznych. Barbara Walendowska zajęła się afrokaraibskimi religiami synkretycznymi, ukształtowanymi wśród ludności niewolniczej w wyniku przeniesienia elementów wierzeń afrykańskich na grunt katolicyzmu obecnego w koloniach hiszpańskich i francuskich. Badania te wpisywały się w szerszy nurt zainteresowań naukowych poznańskiego ośrodka, dotyczących przeobrażeń wierzeń tubylczych w wyniku podboju, kolonizacji i chrystianizacji.
Z uwagi na to, że czasy nie sprzyjały wyjazdom terenowym na obszary pozaeuropejskie, badania Walendowskiej były oparte głównie na źródłach i publikacjach, analizowanych w perspektywie etnoreligioznawczej i etnohistorycznej. Efektem była napisana pod kierunkiem prof. Marii Frankowskiej praca doktorska: "Elementy afrykańskie w religiach synkretycznych Antyli na przykładzie haitańskiego kultu "Vodu"", obroniona w 1971 r. na Wydziale Filozoficzno-Historycznym Uniwersytetu im. Adama Mickiewicza. Rozprawa ta była pierwszym w polskiej literaturze naukowej opracowaniem dotyczącym tej problematyki, została wysoko oceniona przez recenzentów, a w 1973 r. wyróżniona Nagrodą Polskiego Komitetu Solidarności z Narodami Azji i Afryki. W 1978 r. ukazała się drukiem zmieniona wersja tej pracy, zatytułowana "Afrochrześcijańskie religie Antyli".
Barbara Walendowska była zaangażowana w działania kierowanej przez prof. Marię Frankowską grupy amerykanistów, współpracowała z poznańską Pracownią Etnologiczną IHKM PAN oraz uczestniczyła w organizacji Ogólnopolskich Seminariów Amerykanistycznych. Była też członkiem Polskiego Towarzystwa Studiów Latynoamerykanistycznych, Komisji Amerykanistycznej i Komisji Etnologii Religioznawczej przy Komitecie Nauk Etnologicznych PAN. W latach 1963-1990 należała do oddziału poznańskiego Polskiego Towarzystwa Ludoznawczego, od 1966 r. była członkiem zarządu Sekcji Amerykanistycznej PTL, zorganizowanej i kierowanej przez prof. Marię Frankowską.
W swej pracy naukowej podjęła także próbę krytycznego opracowania dziejów wątków religioznawczych w teoriach etnologicznych XIX i XX wieku. W pierwotnym zamyśle miał to być przedmiot rozprawy habilitacyjnej, jednak plany te pokrzyżowały problemy zdrowotne. W efekcie powstało jedynie kilka przeglądowych haseł (animizm, fetyszyzm, manaizm, totemizm, sacrum/profanum, eskapizm, ofiara), zamieszczonych w "Słowniku etnologicznym" pod redakcją Zofii Staszczak.
W latach 80. Barbara Walendowska uczestniczyła w realizowanych w Instytucie Etnologii i Antropologii Kulturowej UAM międzyresortowych programach badawczych oraz pierwszych programach europejskich (program "Cult"), kontynuując problematykę etnoreligioznawczą. Tym razem podjęła jednak badania rodzimych obszarów, zajmując się przemianami religijności i obyczajowości rodzinnej mieszkańców polskiej wsi.
Działalność dydaktyczna.
Jako wykładowca akademicki Barbara Walendowska prowadziła różnorodne zajęcia zarówno dla studentów etnologii, jak i dyscyplin pokrewnych: archeologii, socjologii, historii. Wykładała przedmioty takie jak: etnografia społeczeństw plemiennych czy etnoreligioznawstwo, a także metodyka badań terenowych i etnografia Polski. Z uwagi na zdolności plastyczne prowadziła zajęcia z rysunku i pomiaru etnograficznego, ucząc studentów graficznego dokumentowania artefaktów znajdowanych w terenie. Uczestniczyła jako instruktorka w organizowanych przez Katedrę Etnografii Uniwersytetu Warszawskiego Międzyuczelnianych Obozach Etnograficznych. Wiele czasu poświęcała też studentom jako opiekunka kolejnych roczników. Jej zaangażowanie dydaktyczne zostało docenione: w 1979 r. otrzymała Nagrodę Ministerstwa Nauki, Szkolnictwa Wyższego i Techniki, a w 1980 r. Nagrodę Rektora UAM.

</doc>
<doc id="4229939" url="https://pl.wikipedia.org/wiki?curid=4229939" title="Jan Piotr Dekowski">
Jan Piotr Dekowski

Jan Piotr Dekowski (ur. 22 lutego 1907 w Tomaszowie Mazowieckim, zm. 20 listopada 1988 w Łodzi) – polski etnograf, muzealnik i badacz terenowy. Kierownik i pracownik Muzeum Archeologicznego i Etnograficznego w Łodzi.
Życiorys.
Urodził się w rodzinie robotniczo-chłopskiej, ojcem był Konstanty Dekowski, matka Agnieszka z Kurzyców. W latach 1926-1931 uczył się w Państwowym Seminarium Nauczycielskim Męskim im. Tadeusza Rejtana w Tomaszowie Mazowieckim, w którym nauczycielem był Tadeusz Seweryn kierujący Szkolnym Kołem Krajoznawczym. Dekowski podczas wycieczek zbierał dokumentację etnograficzną. Działał w harcerstwie, będąc drużynowym oraz komendantem hufca. Po maturze pracował jako nauczyciel w szkołach powszechnych w Pludwinach (1931-1933), Zarzęcinie oraz Tomaszowie Mazowieckim (1933-1942 oraz 1945-50).
W 1949 r. podjął studia etnograficzne na Uniwersytecie Łódzkim, a w 1953 r. obronił pracę magisterską pt. „Strój piotrkowski” przygotowaną pod kierunkiem Kazimiery Zawistowicz-Adamskiej. Praca ta została opublikowana w 1954 r. w ramach serii Atlas Polskich Strojów Ludowych (t. 11). W 1968 r. obronił pracę doktorską pt. „Pożywienie chłopów łowickich”, której promotorką była także K. Zawistowicz-Adamska.
W 1950 r. ożenił się z Bronisławą Golik, która była nauczycielką. Nie mieli dzieci. Zmarł 20 listopada 1988 w Łodzi i tam został pochowany.
Działalność zawodowa i społeczna.
Pełnił społeczną funkcję kierownika Muzeum Regionalnego w Tomaszowie Mazowieckim, które należało do Polskiego Towarzystwa Krajoznawczego. Po zakończeniu wojny wrócił do pracy muzealnika i nauczyciela, a w 1946 r. zaprezentował pierwszą wystawę. W 1950 r. po upaństwowieniu tomaszowskiego muzeum został jego kierownikiem, a w 1956 r. służbowo został przeniesiony do Muzeum Archeologicznego i Etnograficznego w Łodzi, w którym pracował aż do przejścia na emeryturę w 1972 r. 
Od 1946 r. był członkiem Polskiego Towarzystwa Ludoznawczego, przez wiele kadencji zasiadał w Zarządzie Oddziału PTL w Łodzi, a także w Zarządzie Głównym PTL (członek w latach 1967-1970) oraz Głównej Komisji Rewizyjnej (członek w latach 1970-73). Po zakończeniu pracy zawodowej zaangażował się z ramienia PTL w prace Kół Miłośników Folkloru Robotniczego w Łodzi, Kaliszu i Opocznie, które zostały zintensyfikowane po 1974. W 1984 roku został członkiem honorowym Polskiego Towarzystwa Ludoznawczego.
Za swoją działalność otrzymał w 1978 roku Nagrodę im. Oskara Kolberga.
Działalność naukowa.
Badania terenowe prowadził na obszarze Polski środkowej, obejmującej tereny województwa łódzkiego (tzw. Wieluńskie, Piotrkowskie, Sieradzkie i Łęczyckie), ale także na terenie Wielkopolski (Kaliskie), Mazowsza (Łowickie), Kielecczyzny i Małopolski. Tematyka dotyczyła zagadnień tradycyjnych strojów ludowych, tradycyjnego pożywienia, rolnictwa i hodowli, sztuki ludowej, obrzędowości rodzinnej oraz folkloru robotniczego. Podstawą gromadzenia materiału były przede wszystkim badania terenowe, podczas których sporządzał liczne notatki, szkice i rysunki oraz wykonywał bardzo szczegółową dokumentację fotograficzną. Jego dorobek w zakresie publikacji liczy ponad 200 - książek, rozdziałów i artykułów naukowych oraz popularnonaukowych.
Spuścizna.
Część bogatego archiwum terenowego znajduje się w zbiorach Polskiego Towarzystwa Ludoznawczego we Wrocławiu. W 2016 przygotowany został wykaz archiwaliów znajdujących się w zbiorach Towarzystwa. Opracowanie było możliwe dzięki realizacji projektu „Opracowanie i udostępnienie unikatowej spuścizny po dr Janie Piotrze Dekowskim – wybitnym polskim etnografie i badaczu folkloru”. Opracowana została specjalna wyszukiwarka archiwaliów. Kontynuacją tych działań jest realizacja projektu „Materiały etnograficzne z archiwum Polskiego Towarzystwa Ludoznawczego”, w ramach którego udostępnione zostały w internecie wybrane materiały z badań terenowych obejmujące zagadnienia: regionalne stroje ludowe (w tym wzorniki, próbki tkanin, fragmenty koronek, haftów z różnych obszarów woj. łódzkiego), folklor i obrzędowość tradycyjna, rzemiosło i budownictwo ludowe oraz te dotyczące działalności Kół Miłośników Folkloru (m.in. Łódź, Kalisz, Opoczno). Część materiałów dotyczących Koła Miłośników Folkloru znajduje się w Muzeum Okręgowym Ziemi Kaliskiej.
Publikacje.
Wybrane publikacje:
Materiały dostępne we wersji cyfrowej.
W Bibliotece Cyfrowej Uniwersytetu Wrocławskiego udostępnione są materiały pochodzące z licznych badań terenowych prowadzonych przez Dekowskiego. Kolekcja liczy 38 tematycznych zespołów:

</doc>
<doc id="4229940" url="https://pl.wikipedia.org/wiki?curid=4229940" title="Jerzy Domiński (polityk PZPR)">
Jerzy Domiński (polityk PZPR)



</doc>
<doc id="4229941" url="https://pl.wikipedia.org/wiki?curid=4229941" title="Jerzy Domiński">
Jerzy Domiński



</doc>
<doc id="4229948" url="https://pl.wikipedia.org/wiki?curid=4229948" title="Tropico 5">
Tropico 5

Tropico 5 – gra komputerowa należąca do gatunku strategii czasu rzeczywistego o charakterze ekonomiczno-politycznym, będąca kontynuacją gry "Tropico 4". Gra wyprodukowana została przez studio Haemimont Games i wydana 23 maja 2014 r. przez przedsiębiorstwo Kalypso Media.
Rozgrywka.
Opis ogólny.
"Tropico 5", podobnie jak wcześniejsze gry z serii – "Tropico," "Tropico 3" i "Tropico 4", pozwala graczowi na wcielenie się w rolę przywódcy niewielkiej wyspiarskiej republiki bananowej (tytułowego Tropico), nazywanego w grze mianem "El Presidente". Celem gracza jest zapewnienie mieszkańcom dobrobytu, stworzenie rozwiniętej gospodarki, a jednocześnie utrzymanie się przy władzy i wypełnienie prywatnego konta w szwajcarskim banku. Do dyspozycji gracza oddana została licząca 15 misji kampania, podzielona na dwie części, tryb gry swobodnej, wieloosobowej, oraz wyzwania.
Gra stanowi kontynuację poprzedniej części, wprowadzając wiele nowych elementów. Do głównych zmian należą:
Rozgrywka rozpoczyna się od utworzenia awatara, reprezentującego postać "El Presidente". Gracz określa wygląd postaci oraz jej cechy, mające pewien wpływ na późniejszy przebieg gry, oraz mogące się poprawić w trakcie rozgrywki. Po stworzeniu postaci rozpoczyna się właściwa część gry.
Ekonomia.
W momencie objęcia przez gracza władzy na wyspie znajduje się zazwyczaj wyłącznie pałac prezydencki, plantacja/ranczo, kilka wiejskich domów, a także budynki kluczowe dla funkcjonowania kraju – port, przez który prowadzony jest eksport i import towarów produkowanych na wyspie oraz biura: transportowe i budowlane. Mieszkańcy wyspy mają określone potrzeby, jak wiara, rozrywka, satysfakcjonująca praca czy poczucie bezpieczeństwa, których państwo w początkowej fazie nie jest w stanie zapewnić.
Podstawowym narzędziem, jakim dysponuje gracz jest możliwość wznoszenia nowych budynków, jak kościoły, kina czy szpitale. Każdy z nich ma określaną jakość świadczonej usługi, przekładającą się na zadowolenie korzystającego z budynku mieszkańca. Przykładowo luksusowe posiadłości charakteryzują się lepszą jakością zakwaterowania niż bloki mieszkalne, a opera stanowi większą atrakcję niż pub. Gracz może zarządzać istniejącymi obiektami, ustalając budżet, liczbę pracowników czy też ulepszając obiekty. Dodatkowo istnieje możliwość wydawania dekretów, takich jak wprowadzenie opieki społecznej lub zorganizowanie organizacja olimpiady.
Rozwój wyspy nie jest jednak możliwy bez silnej gospodarki. Ta może się opierać na rolnictwie, górnictwie czy rybołówstwie, a także na bardziej zaawansowanych i dochodowych gałęziach – przemyśle i turystyce. Dochodowość tych pierwszych jest w dużej mierze uzależniona od czynników takich jak żyzność gleb czy obecność surowców naturalnych. Przemysł opiera się głównie na przetwórstwie towarów wyprodukowanych przez te sektory gospodarki, choć gracz może także importować surowce z zagranicy. Na dochody z turystyki duży wpływ ma natomiast atrakcyjność wyspy, zarówno pod względem piękna, jak i jakości hoteli oraz dostępnych atrakcji turystycznych.
Dla sprawnego funkcjonowania kraju potrzebna jest także rozwinięta infrastruktura oraz sfera rządowa. W grze istnieje możliwość budowania dróg oraz garaży, umożliwiających sprawne przemieszczanie się ludzi i towarów po wyspie. Działanie bardziej zaawansowanych budynków uzależnione jest od zasilania w energię elektryczną, a także dostępu do wykwalifikowanej siły roboczej, zapewnianej przez system szkolnictwa – szkoły średnie i uniwersytety. Do utrzymania pełnej kontroli nad wyspą niezbędne jest również utrzymywanie wojska, a także określonych instytucji, jak więzienie, pozwalające na kontrolę nad przestępcami i agentami obcych państw.
Kraje, z którymi jest możliwy handel w Tropico 5:
Polityka.
Istotnym elementem gry jest walka o utrzymanie władzy. Mieszkańcy wyspy przynależą od dwóch frakcji politycznych w erze kolonialnej, do ośmiu frakcji we współczesności. Każda frakcja ma wobec przywódcy określone żądania, przykładowo komuniści oczekują dobrej opieki zdrowotnej i niskiego bezrobocia, klerykałowie budowy katedry, a nacjonaliści zamknięcia granic. W razie niespełniania tych żądań mieszkańcy przynależący do danej frakcji chętniej zagłosują w wyborach przeciw panującemu "El Presidente". W skrajnym przypadku niezadowolenie może przerodzić się w sytuację kryzysową jak protesty, zamieszki. W Tropico 5, porównując je z poprzednią częścią nie ma frakcji intelektualistów i lojalistów.
Szczególnie niezadowoleni mieszkańcy mogą przyłączyć się do działających na wyspie rebeliantów, by w przyszłości atakować rozmaite cele na wyspie, a w ostateczności – pałac prezydencki. Sposobem na zażegnanie niebezpieczeństwa ze strony rebeliantów jest utrzymywanie silnej armii. Ta w przypadku niezadowolenia może jednak dokonać zamachu stanu. Ogólnonarodowe niezadowolenie może z kolei zakończyć się powstaniem. W przypadku udanego przebiegu któregokolwiek z tych zdarzeń, gracz zostaje obalony a gra kończy się przegraną.
Poza polityką wewnętrzną do zadań gracza należy prowadzenie polityki zagranicznej. W grze występują supermocarstwa, w erze kolonialnej jest to Imperium Brytyjskie, a podczas wojen światowych Państwa Osi i Alianci. Z biegiem czasu w grze pojawia się aż 5 mocarstw, które również mogą oferować różne zadania. Utrzymanie odpowiednich relacji z supermocarstwami skutkuje m.in. otrzymywaniem pomocy finansowej czy możliwością zawarcia sojuszu. Wynikiem długotrwale utrzymujących się chłodnych stosunków pomiędzy Tropico, a jednym z supermocarstw mogą być akcje wywrotowe dokonywane przez obcy wywiad lub inwazja na wyspę, mogąca skończyć się upadkiem "El Presidente".
Dodatki.
Waterborne.
17 grudnia 2014 roku wydany został dodatek "Waterborne". Po raz pierwszy w historii serii dodatek zawierał konstrukcje budowane wyłącznie na wodzie. Dodanych zostało w nim 9 budynków na wodzie i pojazdów wodnych, 4 nowe wyspy, 4 utwory ścieżki dźwiękowej, oraz 2 kostiumy i 6 akcesoriów dla awatara, nowe zadania, a także nowa kampania zawierająca 6 misji. Nowe elementy pozwalają na budowę bananowej republiki na wodzie, dzięki czemu wyspa wygląda niczym Wenecja XXI wieku. Pojawiły się m.in. pływające bloki mieszkalne, biura zagraniczne, elektrownia pływowa, batysfera czy okręt podwodny z napędem jądrowym. Niektóre z nowych budynków można ulepszać poprzez wybranie opcji pływające ogrody. Dzięki temu, na szczytach budynków pojawia się zieleń.
Espionage.
28 maja 2015 roku wydany został dodatek "Espionage." Po raz pierwszy w historii serii dodatek zawierał konstrukcje szpiegowskie. Dodanych zostało w nim 9 budynków na wojskowych i szpiegowskich, 4 nowe wyspy, 4 utwory ścieżki dźwiękowej, oraz 4 kostiumy i 6 akcesoriów dla awatara, nowe zadania, a także nowa kampania zawierająca 6 misji szpiegowskich. Nowe elementy pozwalają na większą interakcję z mocarstwami. Można m.in. ukraść pieniądze, technologię, czy ujawnić tajemnice. Pojawili się agenci – lojalni el Presidente, jak i wrodzy, działający na rzecz obcych mocarstw.
DLC.
Do gry wydanych zostało także osiem dodatków w formie DLC, z których każdy dodaje jedną misję, nowy budynek oraz jedną cechę charakteru i element ubioru dla awatara, a niektóre dodatki także kilka obiektów dekoracyjnych:
W specjalnej wersji Tropico 5 w serwisie steam można również znaleźć mini-DLC o nazwie "Isla de Vapor". DLC zawiera dodatkową mapę i nowy kostium dla awatara.
Odbiór gry.
"Tropico 5" spotkało się z raczej pozytywnym odbiorem recenzentów, uzyskując według agregatora Metacritic średnią ocen wynoszącą 75% dla wersji na PC oraz 71% dla wersji na Xbox 360.
Bardzo dobrze ocenione zostały złożoność świata gry oraz mnogość udostępnionych graczowi sposobów na rozwijanie wyspy, przy jednoczesnej prostocie obsługi.
Pozytywnie przyjęta została oprawa graficzna oraz udźwiękowienie, a w szczególności muzyka. Innymi aspektami, które spotkały się z uznaniem licznych krytyków były elementy fabularne oraz humorystyczny charakter gry.
Podstawowym zarzutem wobec "Tropico 5" było niewiele zmian w stosunku do poprzedniej części gry. Same zmiany względem poprzednika przyjęte zostały raczej pozytywnie, choć krytykowano też fakt, że nie dotknęły one stosunkowo najsłabiej dopracowanych elementów gry, jak transport.

</doc>
<doc id="4229950" url="https://pl.wikipedia.org/wiki?curid=4229950" title="Paul von Bolko">
Paul von Bolko

Paul von Bolko (ur. 14 marca 1850 w Jutrzynie niem. Marienau, zm. po 1918) – polityk niemiecki, członek Niemieckiej Partii Konserwatywnej (MdR), właściciel dóbr ziemskich w Küpper (Stara Kopernia) niedaleko Żagania.
Życiorys.
Urodził się 14 marca 1850 w Marienau jak syn bogatego rolnika. Ukończył szkołę katolicką w Marienau w 1862, a następnie uczył się we wrocławskim gimnazjum. Studiował trzy lata prawo na Uniwersytecie Wrocławskim. Po ich zakończeniu podjął pracę jako urzędnik agrarny. 7 stycznia 1887 zakupił dobra wraz z dworem Küpper (pol. Stara Kopernia). Służył w 3 Regimencie Grenadierów jako oficer, z którym brał udział w kampanii francuskiej 1870/71. W 1907 wybrany został pierwszy raz na posła do Reichstagu z ramienia Niemieckiej Partii Konserwatywnej (MdR) w okręgu Sagan-Sprottau. Ponownie wybrany w 1912. Był aktywny zwłaszcza w sprawach agrarnych i trosce o środowisko. Zmarł po 1918 roku.

</doc>
<doc id="4229953" url="https://pl.wikipedia.org/wiki?curid=4229953" title="Narciarstwo alpejskie na Zimowych Igrzyskach Olimpijskich 2018 - supergigant mężczyzn">
Narciarstwo alpejskie na Zimowych Igrzyskach Olimpijskich 2018 - supergigant mężczyzn



</doc>
<doc id="4229957" url="https://pl.wikipedia.org/wiki?curid=4229957" title="Sandy Mayer">
Sandy Mayer

Sandy Mayer (ur. 5 kwietnia 1952 w Nowym Jorku) – amerykański tenisista, zwycięzca Wimbledonu 1975 i French Open 1979 w grze podwójnej.
Jego młodszy brat, Gene Mayer, również był tenisistą.
Kariera tenisowa.
Zawodowym tenisistą Mayer był w latach 1972–1986. W tym czasie wygrał jedenaście turniejów rangi ATP World Tour w grze pojedynczej i osiągnął dwanaście finałów. W grze podwójnej triumfował w dwudziestu czterech imprezach ATP World Tour, w tym na Wimbledonie 1975 i French Open 1979. Dodatkowo awansował do piętnastu finałów.
W rankingu gry pojedynczej Mayer najwyżej był na 7. miejscu (26 kwietnia 1982), a w klasyfikacji gry podwójnej na 3. pozycji (28 stycznia 1985).

</doc>
<doc id="4229960" url="https://pl.wikipedia.org/wiki?curid=4229960" title="Halowe Mistrzostwa Świata w Lekkoatletyce 2018 – bieg na 60 m kobiet">
Halowe Mistrzostwa Świata w Lekkoatletyce 2018 – bieg na 60 m kobiet

Bieg na 60 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw świata w National Indoor Arena w Birmingham.
Tytułu mistrzowskiego nie broniła Amerykanka Barbara Pierre.
Złoty medal zdobyła Iworyjka Murielle Ahouré.
Wyniki.
Eliminacje.
Awans: Trzy najlepsze z każdego biegu (Q) oraz sześć z najlepszymi czasami wśród przegranych (q).
Półfinały.
Awans: Dwie najlepsze z każdego biegu (Q) oraz dwie z najlepszymi czasami wśród przegranych (q).

</doc>
<doc id="4229964" url="https://pl.wikipedia.org/wiki?curid=4229964" title="Kościół Bożego Ciała w Kamieńcu">
Kościół Bożego Ciała w Kamieńcu

Kościół Bożego Ciała w Kamieńcu – katolicki kościół filialny zlokalizowany we wsi Kamieniec w gminie Kołbaskowo na lewobrzeżu odrzańskim, w powiecie polickim (województwo zachodniopomorskie). Należy do parafii Świętej Trójcy w Kołbaskowie.
Architektura i historia.
Kościół został wzniesiony 2. połowie XIII wieku. Budowlę rozplanowano na rzucie prostokąta o wymiarach 16,2×8,2 m, bez wydzielonego prezbiterium, z wieżą szerszą od nawy. Świątynię zbudowano z kwadr granitowych ułożonych w 19 warstwach w nawie i 23 w wieży. W 1690, 1706 i pod koniec XIX wieku dokonano przebudów kościoła. W 1706 roku na podstawie wieży wzniesiono przykrytą deskami konstrukcję ryglową, zwieńczoną barokowym hełmem z wiatrowskazem. Około 1890 roku okna nad portalem południowym przesklepiono płaskimi łukami z cegieł. W elewacjach zachowały się ślady pierwotnych okien i ostrołukowych portali, zaś w szczycie elewacji wschodniej oryginalna kolista blenda.
Wśród niezachowanego do czasów współczesnych wyposażenia świątyni znajdowały się XVIII-wieczny ołtarz ambonowy z obrazami przedstawiającymi świętych Piotra i Pawła oraz rzeźbami Mojżesza i Chrystusa, empora organowa z 1750 roku ozdobiona obrazami ukazującymi sceny ze Starego Testamentu, epitafium drewniane pułkownika Johanna Karla von Lappenow (zm. 1729), obraz olejny ze sceną Ukrzyżowania z około 1700 roku, misa chrzcielna z mosiądzu z 1693 roku, pozłacany kielich mszalny z 1651 roku oraz dzwon na wieży odlany przez szczecińskiego ludwisarza Johanna Heinricha Schmidta w 1714 roku. W kościele znajdowała się również datowana na początek XVI wieku palka o wymiarach 45×67 cm, utkana z płótna z haftem i wielobarwnego jedwabiu ze złotymi i srebrnymi nitkami.
Po 1945 roku kościół popadł w ruinę. Odbudowano go w 1978 roku. Nawę i wieżę przykryto wówczas dwuspadowym dachem krytym dachówką. 17 grudnia 1978 roku biskup Jan Gałecki dokonał konsekracji kościoła.

</doc>
<doc id="4229965" url="https://pl.wikipedia.org/wiki?curid=4229965" title="Zespół Folklorystyczny &quot;Szamotuły&quot;">
Zespół Folklorystyczny &quot;Szamotuły&quot;



</doc>
<doc id="4229966" url="https://pl.wikipedia.org/wiki?curid=4229966" title="Adam Glapa">
Adam Glapa

Adam Glapa (ur. 4 maja 1916 w Grodzisku Wielkopolskim, zm. 7 lipca 2000 w Poznaniu) – polski etnograf, nauczyciel, badacz terenowy, społecznik i popularyzator kultury ludowej.
Życiorys.
Uczył się w Seminarium nauczycielskim w Lesznie, które ukończył w 1936 roku. Po jego ukończeniu pracował jako prywatny nauczyciel w Pakosławiu pod Lwówkiem, potem pracował w szkole zawodowej w Swarzędzu i Zbąszyniu do 1939 roku. Podczas II wojny światowej był ścigany przez władze okupacyjne za przynależność do Związku Zachodniego Polaków w Zbąszyniu. Uciekł do Poznania, w którym zamieszkał. Pracował w zakładzie fotograficznym Foto-Stewner ze Stanisławem Kuszą. Razem z nim oraz Janem z Domachowa Bzdęgą i Zygmuntem Brychcym nakręcił dwa filmy: "Wieczornica ludowa" i "Z szarych dni".
W 1945 r. rozpoczął studia na Uniwersytecie Poznańskim, na kierunku etnografia z etnologią i prehistorią. Pracę magisterską dotyczącą stroju szamotulskiego, a przygotowaną pod kierunkiem Eugeniusza Frankowskiego obronił w 1950 r. W 1961 r. obronił pracę doktorską pt. „Strój międzyrzecko-babimojski (lubuski) na tle ubiorów wielkopolskich” przygotowaną pod kierunkiem Józefa Gajka na Uniwersytecie Wrocławskim.
W latach powojennych współorganizował zakładanie zespołów regionalnych w Szamotułach, Dąbrówce Wielkopolskiej, Kościanie. Grodzisku i Podmoklach oraz ogniska muzyczne w Zbąszyniu i Włoszakowicach.
Pracował w Muzeum Narodowym w Poznaniu organizując ekspozycję etnograficzną w Poznaniu, a potem w pałacu w Rogalinie. Był członkiem Polskiego Towarzystwa Ludoznawczego, w latach 1945-1962 pracował w nim na stanowisku redaktora technicznego. W latach 1962-1972 pracował w Pałacu Kultury w Poznaniu.
Działalność naukowa.
Prowadził badania terenowe na terenie Wielkopolski i Lubuskiego. Główne obszary zainteresowań to: kultura ludowa, sztuka ludowa, folklor, strój ludowy, historia i dzieje ruchu ludowego. Opublikował ponad 70 artykułów naukowych. Był członkiem zespołu badawczego, który pod kierunkiem Józefa Burszty prowadził badania terenowe na obszarze Wielkopolski. Opublikował 2 rozdziały ("Ubiór chłopski" i "Z zagadnień higieny") w monografii zbiorowej pt. „Kultura ludowa Wielkopolski” . Publikował na łamach czasopism „Lud”, „Literatura ludowa”, „Polska Sztuka Ludowa”. W Cyfrowym Archiwum im. Józefa Burszty znajdują się fotografie z prowadzonych przez niego badań terenowych.
Rodzina.
W 1941 roku ożenił się z Marią W. Jakubowską (ur. 18 listopada 1920), z którą miał trójkę dzieci (córkę i dwóch synów). Po jej śmierci w 1977 roku, ożenił się powtórnie w 1978 roku z Romaną Redler. Zmarł 7 lipca 2000 roku w Poznaniu, jest pochowany na Cmentarzu Miłostowskim (pole 34, kwatera 4, rząd 8, miejsce 1). Jego wnuczką jest dr Jowita Wycisk, psycholog.
Odznaczenia i nagrody.
Zasłużony Działacz Kultury (1968), Medal za Zasługi dla Obronności Kraju (1970), Odznaka Honorowa miasta Poznania (1971), Złota Odznaka Związku Nauczycielstwa Polskiego (1976), Medal Komisji Edukacji Narodowej (1980), Wielki Medal w 40. rocznicę Wyzwolenia Poznania (1945).

</doc>
<doc id="4229971" url="https://pl.wikipedia.org/wiki?curid=4229971" title="Holeszów (województwo lubelskie)">
Holeszów (województwo lubelskie)



</doc>
<doc id="4229979" url="https://pl.wikipedia.org/wiki?curid=4229979" title="Mączniak rzekomy sałaty">
Mączniak rzekomy sałaty

Mączniak rzekomy sałaty (ang. "downy mildew of lettuce") – choroba sałaty wywołana przez "Bremia lactucae". Jest to organizm grzybopodobny zaliczany do lęgniowców, a wywołana przez niego choroba należy do grupy chorób zwanych mączniakami rzekomymi.
Występowanie i szkodliwość.
Choroba występuje na całym świecie i jest najpoważniejszą chorobą sałaty. W Europie po raz pierwszy stała się problemem już w 1843 roku, w USA po raz pierwszy odnotowano jej wystąpienie w 1875 roku. Powoduje straty, które bezpośrednio objawiają się w wysokości plonu zebranego z pola, ale nie są to jedyne straty. Dalsze straty pojawiają się podczas transportu i przechowywania sałaty, psują się bowiem porażone liście i główki sałaty, które pozornie nie miały objawów choroby. Ponadto porażone przez "Bremia lactucae" części roślin są wtórnie infekowane przez "Botrytis cinerea" powodujący szarą pleśń. Na Florydzie zanotowano straty plonu sięgające do 100%. 
Choroba występuje zarówno w uprawie gruntowej, jak i w uprawach pod osłonami. W przypadku sałaty uprawianej na liście występuje wiosną i jesienią, na plantacjach nasiennych często latem, podczas deszczowej i ciepłej pogody. Wysokość szkód jest uzależniona od wilgotności powietrza, podatności danej odmiany oraz obecności w glebie patogena.
Objawy.
Gdy do siewu użyto nasion porażonych przez "Bremia lactucae", objawy pojawiają się już na hipokotylu młodych siewek, Porażony hipokotyl ulega zbrunatnieniu, pojawia się na nim białoszary nalot, a cała roślina ulega systemicznej infekcji, to znaczy strzępki patogenu przerastają do różnych jej części. Na górnej stronie liści tworzą się chlorotyczne plamy, które powiększają się, później stają się oliwkowożółte, w końcu brunatne. Plamy te ograniczone są nerwami liścia. Pod plamami na dolnej stronie liścia tworzy się nalot podobny do tego na hipokotylu. Przy silnym porażeniu części rośliny, lub cała roślina obumierają.
Etiologia i epidemiologia.
Źródłem infekcji pierwotnej są oospory zimujące w glebie na porażonych, obumarłych resztkach roślin, a czasami także zainfekowane nasiona. W sezonie wegetacyjnym na porażonych roślinach wytwarzane są zarodniki sporangialne, które rozprzestrzeniają chorobę dokonując infekcji wtórnych. Zarodnikowanie odbywa się w temperaturze 4–20 °C, temperatura optymalna dla patogenu to 6–11 °C. Zarodniki wytwarzane są nocą, a uwalniają się podczas deszczowej pogody. Roznoszone są przez krople deszczu i wiatr. Zarodniki wyrzucone przez rozbryzgujące się krople deszczu dostają się na niewielkie tylko odległości, porażając sąsiednie rośliny, lub inne części tej samej rośliny, ale przez wiatr mogą być przenoszone nawet na dziesiątki kilometrów bez utraty zdolności kiełkowania. Kiełkują przy temperaturze 0–21 °C, temperatura optymalna wynosi 15 °C. W sprzyjających patogenowi warunkach czas od infekcji do wytworzenia zarodników wynosi 5–7 dni. Czas zwilżenia niezbędny do wykiełkowania zarodników wynosi 5–7 godzin. Najbardziej sprzyjające patogenowi warunki występują wiosną i jesienią, i to tłumaczy najsilniejszy rozwój choroby w tych porach roku.
Ochrona.
Największe znaczenie ma profilaktyka i prawidłowa uprawa. Sadzonki należy produkować tylko ze zdrowych nasion, na podłożu pozbawionym patogena. Skuteczną praktyką jest uprawa odmian odpornych na tę chorobę. W uprawie pod osłonami podlewa się rośliny rzadko, ale obficie w godzinach przedpołudniowych, tak, by woda mogła szybko wyparować z powierzchni liści. Na plantacjach nasiennych stosuje się ochronę chemiczną. Pierwsze opryskiwania należy rozpocząć najpóźniej w momencie pojawienia się pierwszych objawów choroby, lepiej jednak profilaktycznie zrobić to wcześniej. Stosuje się fungicydy strobiliurynowe, fenyloamidowe, ditiokarbaminianowe lub tiokarbamylowe.

</doc>
<doc id="4229980" url="https://pl.wikipedia.org/wiki?curid=4229980" title="Gorgona (film 1964)">
Gorgona (film 1964)



</doc>
<doc id="4229982" url="https://pl.wikipedia.org/wiki?curid=4229982" title="Halowe Mistrzostwa Świata w Lekkoatletyce 2018 – bieg na 400 m mężczyzn">
Halowe Mistrzostwa Świata w Lekkoatletyce 2018 – bieg na 400 m mężczyzn

Bieg na 400 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw świata w Arena Birmingham w Birmingham.
Tytuł mistrzowski obronił Czech Pavel Maslák, natomiast pierwszy na mecie Óscar Husillos po biegu został zdyskwalifikowany za przekroczenie linii toru.
Wyniki.
Eliminacje.
Awans: Dwóch najlepszych z każdego biegu (Q) oraz sześć z najlepszymi czasami wśród przegranych (q)..
Półfinały.
Awans: Dwóch najlepszych z każdego biegu (Q)..

</doc>
<doc id="4229983" url="https://pl.wikipedia.org/wiki?curid=4229983" title="Oldza">
Oldza

Oldza – potok w południowo-zachodniej Polsce w woj. dolnośląskim w Sudetach Zachodnich.
Ciek IV rzędu o długości ok. 17 km, prawy dopływ Kwisy, należący do dorzecza Odry, zlewiska Morza Bałtyckiego.
Położenie.
Rzeka w Sudetach Zachodnich na Pogórzu Izerskim w Obniżeniu Lubomierskim. Źródło rzeki położone jest na południe od miejscowości Wojciechów koło osady Zalesie. Rzeka położona jest na obszarze Obniżenia Lubomierskiego.
Charakterystyka.
Potoki wyżynny krzemianowy. Źródło rzeki położone jest na podmokłej łące na poz. ok. 435m n.p.m. na Wzniesieniach Radoniowskich, na północ od osady Zalesie. W początkowym biegu przez niewielki odcinek strumień płynie na wschód szeroką płaską doliną w kierunku drogi nr 297. Za drogą skręca na północ w kierunku Wojciechowa, gdzie przyjmuje kilka bezimiennych dopływów. Po kilku km biegu rzeka opuszcza Wojciechów i wpływa do miejscowości Milęcice, gdzie płynie wśród zabudowań wzdłuż lokalnej drogi w kierunku północno-zachodnim. Po opuszczeniu miejscowości Milęcice, rzeka meandrując płynie w kierunku Lubomierza, gdzie na północnych obrzeżach przyjmuje lewy dopływ Lubomirkę i za kilkaset metrów wpływa do miejscowości Oleszna Podgórska. Za Oleszną rzeka skręca na zachód i płynie w kierunku ujścia, gdzie na wysokości ok. 335 m n.p.m., w południowej części miejscowości Gryfów Śląski uchodzi do Kwisy. Koryto rzeki kamienisto-żwirowe słabo spękane i nieprzepuszczalne. Zasadniczy kierunek biegu rzeki północno-zachodni. Rzeka przez teren Obniżenia przepływa głęboką doliną o płaskim dnie w obrębie którego, koryto rzeki wytworzyło liczne meandry. Naturalny meandrujący charakter rzeki częściowo się zachował. Podobnie zachowane są liczne odcinki o naturalnym meandrującym charakterze na mniejszych potokach stanowiących dopływy Oldzy. Rzeka odwadnia Obniżenie Lubomierskie, południowo-zachodnią część Wzgórz Radomickich i północno-wschodnią część Wzniesień Radoniowskich. Rzeka w większości uregulowana. W większości swojego biegu płynie wśród terenów zabudowanych, obok lokalnej drogi Wojciechów-Oleszna Podgórska. Brzegi w nieznacznym stopniu zadrzewione. Rzeka charakteryzuje się wyrównanymi spadkami podłużnymi i zmiennymi wodostanami. Gwałtowne topnienie śniegu wiosną, a w okresach letnich wzmożone opady i ulewne deszcze, które należą w tym rejonie do częstych zjawisk, sprawiają wezbrania wody i stwarzają zagrożenie podtopień.
Budowa geologiczna.
Podłoże koryta rzeki stanowią skały blok karkonosko-izerskiego, przykryte osadami plejstoceńskimi – gliny i piaski.
Dopływy.
oraz kilka bezimiennych strumieni i potoków mających źródła na zboczach przyległych wzniesień oraz kilkanaście cieków okresowych.

</doc>
<doc id="4229987" url="https://pl.wikipedia.org/wiki?curid=4229987" title="Dziunia">
Dziunia

Dziunia – polska łódź badawcza.
Jednostka o długości 7,50 metra i szerokości 2,50 metra została zbudowana w 1977 we Władysławowie (stocznia "Szkuner") jako statek rybacki. Wkrótce odkupiona została przez Polską Akademię Nauk i została zaadaptowana, jako łódź badawcza. Do końca lat 80. XX wieku służyła pracownikom i naukowcom przebywającym i prowadzącym badania na Polskiej Stacji Antarktycznej im. Henryka Arctowskiego na Wyspie Króla Jerzego. Określano ją jako jednostkę "o dużej dzielności morskiej, o niezawodnym silniku stacjonarnym". Była wyposażona w windę mechaniczną. Spełniła podstawową rolę w zdobyciu potrzebnych dla naukowców dużych ilości materiałów biologicznych, takich jak np. kryl, ryby, plankton i bentos. Wyposażenie jej zarówno w tratwę pneumatyczną, jak i środki sygnalizacji oraz łączności ze stacja arktyczną, gwarantowały bezpieczeństwo pracy. W rejonie stacji wzniesiono pomost umożliwiający bezpieczne podchodzenie tak "Dziuni", jak i innych jednostek. 
Po zakończeniu służby została przekazana w darze do Muzeum Rybołówstwa w Helu.

</doc>
<doc id="4229988" url="https://pl.wikipedia.org/wiki?curid=4229988" title="Guru (ujednoznacznienie)">
Guru (ujednoznacznienie)



</doc>
<doc id="4229992" url="https://pl.wikipedia.org/wiki?curid=4229992" title="Rafael Ramón Conde Alfonzo">
Rafael Ramón Conde Alfonzo

Rafael Ramón Conde Alfonzo (ur. 13 lipca 1943 w Caracas, zm. 10 grudnia 2020 w Maracay) – wenezuelski duchowny rzymskokatolicki, w latach 2008–2019 biskup Maracay.
Życiorys.
Święcenia kapłańskie otrzymał 8 grudnia 1968. Pracował przede wszystkim jako kanclerz kurii archidiecezji Caracas oraz jako notariusz miejscowego sądu biskupiego.
2 grudnia 1995 został prekonizowany biskupem pomocniczym Caracas ze stolicą tytularną "Bapara". Sakry biskupiej udzielił mu w bazylice watykańskiej papież Jan Paweł II.
21 sierpnia 1997 otrzymał nominację na koadiutora diecezji La Guaira, zaś 18 marca 1999 został przesieniony na urząd biskupa Margarity. 12 lutego 2008 papież Benedykt XVI mianował go biskupem Maracay.
17 lipca 2019 przeszedł na emeryturę.

</doc>
<doc id="4229993" url="https://pl.wikipedia.org/wiki?curid=4229993" title="Enrique Pérez Lavado">
Enrique Pérez Lavado

Enrique Pérez Lavado (ur. 19 kwietnia 1951 w Maracaibo) – wenezuelski duchowny rzymskokatolicki, od 2003 biskup Maturín.
Życiorys.
Święcenia kapłańskie przyjął 25 lipca 1986 i został inkardynowany do archidiecezji Maracaibo. Pełnił funkcje m.in. rektora miejscowego seminarium, dyrektora centrum powołaniowego oraz sekretariatu ds. rodzin, a także przewodniczącego komisji kurialnej ds. doktryny wiary.
9 sierpnia 2003 papież Jan Paweł II mianował go biskupem Maturín. Sakry biskupiej udzielił mu 31 października 2003 abp Medardo Luis Luzardo Romero.

</doc>
<doc id="4229994" url="https://pl.wikipedia.org/wiki?curid=4229994" title="Saúl Figueroa Albornoz">
Saúl Figueroa Albornoz

Saúl Figueroa Albornoz (ur. 23 października 1947 w Caracas) – wenezuelski duchowny rzymskokatolicki, od 2011 biskup Puerto Cabello.
Życiorys.
Święcenia kapłańskie przyjął 16 października 1976. Inkardynowany do archidiecezji Caracas, pracował przede wszystkim jako duszpasterz parafialny oraz jako wykładowca diecezjalnych seminariów i kolegiów.
10 listopada 1997 papież Jan Paweł II mianował go biskupem pomocniczym Caracas, nadając mu jednocześnie stolicę tytularną "Amudarsa". Sakry biskupiej udzielił mu 10 stycznia 1998 ówczesny metropolita Caracas, abp Ignacio Velasco.
30 kwietnia 2011 został mianowany biskupem Puerto Cabello.
Bibliografia.
 

</doc>
<doc id="4229996" url="https://pl.wikipedia.org/wiki?curid=4229996" title="Carlos Alfredo Cabezas Mendoza">
Carlos Alfredo Cabezas Mendoza

Carlos Alfredo Cabezas Mendoza (ur. 26 stycznia 1966 w Niquitao) – wenezuelski duchowny rzymskokatolicki, w latach 2016–2022 biskup Punto Fijo, biskup Ciudad Guayana od 2023.
Życiorys.
Święcenia kapłańskie przyjął 10 czerwca 1990 i został inkardynowany do diecezji Trujillo. Był m.in. diecezjalnym duszpasterzem młodzieży, wykładowcą seminarium i instytutu teologicznego, a także wikariuszem biskupim ds. duszpasterskich oraz ds. duchowieństwa.
4 czerwca 2016 otrzymał nominację na biskupa Punto Fijo. Sakry biskupiej udzielił mu 6 sierpnia 2016 bp Cástor Oswaldo Azuaje Pérez.
8 grudnia 2022 został mianowany biskupem ordynariuszem diecezji Ciudad Guayana.
Bibliografia.
 

</doc>
<doc id="4230000" url="https://pl.wikipedia.org/wiki?curid=4230000" title="Polito Rodríguez Méndez">
Polito Rodríguez Méndez

Polito Rodríguez Méndez (ur. 13 sierpnia 1967 w Santa Bárbara) – wenezuelski duchowny rzymskokatolicki, od 2016 biskup San Carlos de Venezuela.
Życiorys.
Święcenia kapłańskie przyjął 31 lipca 1999 i został inkardynowany do diecezji Barinas. Pracował głównie jako duszpasterz parafialny, był także m.in. dyrektorem kurialnym wydziałów ds. duszpasterstwa młodzieży i duszpasterstwa powołań, wikariuszem biskupim ds. duszpasterskich oraz rektorem diecezjalnego seminarium. W 2015 został podsekretarzem wenezuelskiej Konferencji Episkopatu.
8 kwietnia 2016 został mianowany biskupem San Carlos de Venezuela. Sakry biskupiej udzielił mu 18 czerwca 2016 bp José Luis Azuaje Ayala.
Bibliografia.
 

</doc>
<doc id="4230004" url="https://pl.wikipedia.org/wiki?curid=4230004" title="Hołobówka">
Hołobówka



</doc>
<doc id="4230005" url="https://pl.wikipedia.org/wiki?curid=4230005" title="Victor Hugo Basabe">
Victor Hugo Basabe

Victor Hugo Basabe (ur. 17 grudnia 1961 w Bobures) – wenezuelski duchowny rzymskokatolicki, od 2016 biskup San Felipe.
Życiorys.
Święcenia kapłańskie otrzymał 15 sierpnia 2000 i został inkardynowany do diecezji El Vigia-San Carlos del Zulia. Pracował głównie jako duszpasterz parafialny oraz jako kanclerz i moderator kurii. W latach 2015–2018 był sekretarzem generalnym wenezuelskiej Konferencji Episkopatu.
11 marca 2016 został prekonizowany biskupem San Felipe. Sakry biskupiej udzielił mu 21 maja 2016 bp José Luis Azuaje Ayala.
Bibliografia.
 

</doc>
<doc id="4230006" url="https://pl.wikipedia.org/wiki?curid=4230006" title="Piotr Sosialuk">
Piotr Sosialuk

Piotr Sosialuk ps. „Paweł” (ur. 28 stycznia 1892 w Suchodołach, zm. 2 lipca 1940 w Forcie Krzesławickim) – podpułkownik piechoty Wojska Polskiego, kawaler Orderu Virtuti Militari.
Życiorys.
Urodził się 28 stycznia 1892 roku w Suchodołach, w ówczesnym powiecie brodzkim Królestwa Galicji i Lodomerii. Kształcił się w C. K. Gimnazjum im. Rudolfa w Brodach, w którym w 1912 zdał egzamin dojrzałości. Od 1908 roku należał do tajnej organizacji młodzieży uczącej się, która później przekształciła się w Drużynę Strzelecką. Od października 1912 roku, jako jednoroczny ochotnik, służył w austriackim 30 pułku piechoty we Lwowie. W 1913 roku rozpoczął studia na Wydziale Prawa Uniwersytetu Jagiellońskiego, które musiał przerwać wraz z wybuchem I wojny światowej. 
Zmobilizowany 1 sierpnia 1914 roku do swojego pułku, wziął udział w walkach pod Janowem, Lwowem, Przemyślem i Gorlicami. 1 lipca 1915 roku został mianowany podporucznikiem rezerwy piechoty. Od sierpnia 1915 roku walczył na froncie serbskim i czarnogórskim, skąd w maju 1916 roku został ponownie przydzielony do kadry 30 pułku piechoty. W sierpniu 1916 roku wyjechał na front włoski, gdzie walczył nad Isonzo. W lipcu 1917 roku przebywał na froncie rumuńskim. 1 sierpnia 1917 roku został mianowany porucznikiem rezerwy piechoty. Następnie walczył na froncie włoskim, pod Caporetto i Udine. W październiku 1918 roku dostał się do angielskiej niewoli. 
20 grudnia 1918 r., po zwolnieniu z niewoli, wstąpił w obozie La Mandria di Chivasso do organizującego się polskiego pułku im. Francesco Nullo. W lutym 1919 r. wyjechał wraz z pułkiem do Francji do tworzącej się armii gen. J. Hallera, gdzie rozpoczęto formowanie polskiego 8 pułku strzelców. Wraz z całą Błękitną Armią - przez Frankfurt, Koblencję, Łódź i Kalisz – przybył w maju 1919 r. do Modlina. 28 czerwca 1920 r. dowodząc I batalionem, wymaszerował z 50 pułkiem Strzelców Kresowych na front galicyjski, gdzie wziął udział w ofensywie, walczył pod Tarnopolem, Jampolem, Zasławiem, Starokonstantynowem i Ostropolem. Następnie brał udział w wyprawie kijowskiej, walkach odwrotowych po Lwów, zaczepnych na Zamość i Wołyń, skończył swój szlak bojowy wraz z zawieszeniem broni w Równem. 
3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 361. lokatą w korpusie oficerów piechoty, a jego oddziałem macierzystym był nadal 50 pułk piechoty w Kowlu. 10 lipca 1922 roku został zatwierdzony na stanowisku pełniącego obowiązki dowódcy batalionu. W 1923 roku pełnił obowiązki dowódcy batalionu sztabowego, a w latach 1924–1925 był kwatermistrzem pułku. 1 grudnia 1924 roku został mianowany majorem ze starszeństwem z dniem 15 sierpnia 1924 roku i 110. lokatą w korpusie oficerów piechoty. W styczniu 1926 został przesunięty ze stanowiska kwatermistrza na stanowisko dowódcy II batalionu, a w marcu tego roku zatwierdzony na stanowisku oficera przysposobienia wojskowego. 11 października 1926 roku został przesunięty na stanowisko dowódcy I batalionu. Następnie został przeniesiony do 11 pułku piechoty w Tarnowskich Górach na stanowisko dowódcy II batalionu, detaszowanego w Szczakowej. 28 stycznia 1931 roku został przeniesiony do Korpusu Ochrony Pogranicza na stanowisko dowódcy batalionu. Od 10 lutego 1931 roku dowodził baonem KOP „Podświle”. 24 stycznia 1934 roku został awansowany na podpułkownika ze starszeństwem z dniem 1 stycznia 1934 roku i 4. lokatą w korpusie oficerów piechoty. 30 maja 1934 roku został dowódcą baonu KOP „Niemenczyn”. W marcu 1935 roku został przeniesiony z KOP do 73 pułku piechoty w Katowicach na stanowisko zastępcy dowódcy pułku. W 1938 roku został mianowany dowódcą tego oddziału.
Podczas kampanii wrześniowej 1939 roku dowodził 73 pułkiem piechoty. Został ranny i przebywał w szpitalu w Tomaszowie Lubelskim, następnie został przewieziony do Szpitala Bonifratrów w Krakowie, skąd uciekł. 
Pozostaje w kraju i włączył się do pracy konspiracyjnej w Służbie Zwycięstwu Polski, pod pseudonimem „Paweł", doradcą komendanta Okręgu Krakowskiego płk. dypl. Juliana Filipowicza „Poboga". Od marca 1940 r. miał objąć funkcji komendanta projektowanego podokręgu cieszyńsko-zaolziańskiego Związku Walki Zbrojnej. W kwietniu 1940 r. został przypadkowo aresztowany w Krakowie. Początkowo był przesłuchiwany w siedzibie Gestapo, następnie w więzieniu na Montelupich. Wysunięto przeciwko niemu oskarżenie o inicjowanie działania grup terrorystycznych, mordujących Niemców na Górnym Śląsku. Wyrokiem Sondergerichtu został skazany na karę śmierci i 2 lipca 1940 r. rozstrzelany w Forcie Krzesławickim pod Krakowem. Pośmiertnie został awansowany na pułkownika.

</doc>
<doc id="4230009" url="https://pl.wikipedia.org/wiki?curid=4230009" title="Alfredo Enrique Torres Rondón">
Alfredo Enrique Torres Rondón

Alfredo Enrique Torres Rondón (ur. 4 marca 1950 w Maracaibo) – wenezuelski duchowny rzymskokatolicki, od 2016 biskup San Fernando de Apure.
Życiorys.
Święcenia kapłańskie przyjął 25 lipca 1976 i został inkardynowany do archidiecezji Mérida. Pracował głównie jako duszpasterz parafialny, był także m.in. rektorem niższego seminarium w Méridzie, wikariuszem biskupim ds. duszpasterskich oraz wikariuszem generalnym archidiecezji.
15 lipca 2013 papież Franciszek prekonizował go biskupem pomocniczym Méridy i nadał mu diecezję tytularną "Sassura". Sakry biskupiej udzielił mu 13 września 2013 abp Baltazar Porras.
15 lipca 2016 został mianowany biskupem diecezji San Fernando de Apure.

</doc>
<doc id="4230010" url="https://pl.wikipedia.org/wiki?curid=4230010" title="Yasushi Akimoto">
Yasushi Akimoto

 – japoński autor tekstów, producent muzyczny, pisarz radiowy i rysownik, znany jako twórca i producent jednych z najlepszych japońskich grup idolek – „48 Group” i „Sakamichi Series”. Całkowita sprzedaż singli, które napisał przekracza 100 milionów egzemplarzy, co czyni go najlepiej sprzedającym się autorem tekstów w Japonii. Jest członkiem Directors Guild of Japan.
Życiorys.
Studiował na Wydziale Sztuki Uniwersytecie Chūō. Studiów jednakże nie ukończył. W 1988 roku ożenił się z Mamiko Takai z zespołu Onyanko Club.
Akimoto zadebiutował jako autor tekstów w 1983 roku. W 1991 zadebiutował jako reżyser i scenarzysta w filmie "Goodbye, Mama". Pisał teksty piosenek dla różnych artystów, takich jak KinKi Kids, Tunnels, Onyanko Club, Hibari Misory, Jero, a także utworzonych przez siebie grup „AKB48 Group” (AKB48, SKE48, SDN48, NMB48, HKT48, NGT48 i STU48) oraz „Sakamichi Series” (Nogizaka46, Keyakizaka46, Yoshimotozaka46 i Hinatazaka46). Akimoto jest też autorem kilku mang (m.in. "Nurse Angel Ririka SOS"), a także powieści. Na podstawie jednej z jego książek, , w 2003 roku powstał film – "Nieodebrane połączenie", a także jego amerykański remake z 2008 roku.
Od 2007 roku pełni funkcję wiceprzewodniczącego Kyoto Art and Design University. W kwietniu 2016 roku objął stanowisko honorowego dyrektora i generalnego producenta w Yoyogi Animation Academy.
17 marca 2014 roku ogłoszono, że Akimoto został członkiem Komitetu Olimpijskiego Letnich Igrzysk w 2020 roku. Powierzono mu przygotowanie ceremonii otwarcia wraz z fotografką Miką Ninagawą, która wcześniej wyprodukowała teledyski do piosenek grupy AKB48, m.in. do „Heavy Rotation” z 2010 roku „Sayonara Crawl” z 2013 roku. Przeciwko jego nominacji została stworzona petycja, którą z dniem 23 marca 2014 roku podpisało 11 tysięcy osób.
W 2019 roku Akimoto przestał być częścią zarządu firmy AKS i zaangażowany jest jedynie jako twórczy producent AKB48 Group.

</doc>
<doc id="4230012" url="https://pl.wikipedia.org/wiki?curid=4230012" title="Cástor Oswaldo Azuaje Pérez">
Cástor Oswaldo Azuaje Pérez

Cstor Oswaldo Azuaje Pérez OCD (ur. 19 października 1951 w Maracaibo, zm. 8 stycznia 2021 w Valerze) – wenezuelski duchowny rzymskokatolicki, od 2012 do swojej śmierci w 2021 biskup Trujillo.
Życiorys.
Święcenia kapłańskie otrzymał 25 grudnia 1975 w zakonie karmelitów bosych. Po święceniach przebywał przez kilka lat w Kostaryce. Po powrocie do kraju pracował w zakonnych placówkach w Barquisimeto oraz w Méridzie. W latach 1998-2005 był także wikariuszem biskupim archidiecezji Mérida ds. życia konsekrowanego. W 2005 został delegatem generalnym zakonu dla Wenezueli.
30 czerwca 2007 został mianowany biskupem pomocniczym Maracaibo ze stolicą tytularną "Vertara". Sakry biskupiej udzielił mu 31 sierpnia 2007 abp Ubaldo Santana.
3 kwietnia 2012 papież Benedykt XVI mianował go biskupem diecezjalnym Trujillo.
Zmarł 8 stycznia 2021 na COVID-19.

</doc>
<doc id="4230013" url="https://pl.wikipedia.org/wiki?curid=4230013" title="Ramón José Aponte Fernández">
Ramón José Aponte Fernández

Ramón José Aponte Fernández (ur. 23 września 1948 w Carache) – wenezuelski duchowny rzymskokatolicki, od 2004 biskup Valle de la Pascua.
Życiorys.
Święcenia kapłańskie przyjął 17 sierpnia 1974 i został inkardynowany do diecezji Trujillo. Był m.in. rektorem niższego seminarium diecezjalnego, szefem sekretariatu kurialnego ds. powołań, laikatu i diakonatu stałego, a także wicerektorem seminarium w Caracas.
5 marca 2004 został prekonizowany biskupem diecezji Valle de la Pascua. Sakry biskupiej udzielił mu 22 maja tegoż roku kard. Rosalio José Castillo Lara.

</doc>
<doc id="4230014" url="https://pl.wikipedia.org/wiki?curid=4230014" title="Ramón José Fernández Aponte">
Ramón José Fernández Aponte



</doc>
<doc id="4230015" url="https://pl.wikipedia.org/wiki?curid=4230015" title="Hot Jazz Spring Częstochowa">
Hot Jazz Spring Częstochowa

Hot Jazz Spring Częstochowa – organizowany od 2002 roku polski festiwal jazzowy.
Festiwal istnieje od 2002. Pomysłodawcą i organizatorem był Tadeusz Orgielewski oraz jego zespół Five O’Clock Orchestra.
Festiwal miał różne nazwy w swojej historii. Początkowo, do 2007 roku, działał pod nazwą Festiwal Hot Jazz Spring. W założeniu był poświęcony jazzowi tradycyjnemu, jednak w 2007 roku mecenas imprezy oraz główny organizator jakim jest miasto Częstochowa postanowił rozszerzyć formułę festiwalu o inne gatunki i style jazzu.
Obecnie pełna nazwa festiwalu brzmi Hot Jazz Spring Częstochowa Festiwal Jazzu Tradycyjnego.
Elementem festiwalu jest konkurs Swingujący Kruk przeznaczony dla młodych muzyków. Tradycyjnie istnieje także dzień autorski przygotowywany w całości przez Orgielewskiego.

</doc>
<doc id="4230017" url="https://pl.wikipedia.org/wiki?curid=4230017" title="Pablo Modesto González Pérez">
Pablo Modesto González Pérez

Pablo Modesto González Pérez SDB (ur. 30 czerwca 1959 w San Antonio de los Altos) – wenezuelski duchowny rzymskokatolicki, od 2016 biskup Guasdualito.
Życiorys.
Święcenia kapłańskie przyjął 26 lipca 1986 w zakonie salezjanów. Pracował głównie w zakonnych parafiach, a w latach 2000–2006 był także radnym prowincjalnym. W 2010 został dyrektorem placówki rolniczej w El Molinete.
3 grudnia 2015 został mianowany biskupem nowo powstałej diecezji Guasdualito. Sakry biskupiej udzielił mu 6 lutego 2016 bp Mario Moronta.
Bibliografia.
 

</doc>
<doc id="4230018" url="https://pl.wikipedia.org/wiki?curid=4230018" title="Karol Akerman">
Karol Akerman

Karol Akerman (ur. 24 lutego 1913 w Krakowie, zm. 10 czerwca 1987 w Düsseldorfie) – polski chemik.
Życiorys.
Urodził się jako syn Chajema Szyji Ackermana (zegarmistrz w Trzebini, od 1953 pod imieniem Henryk) i Süssel z domu Selinger. Ukończył Gimnazjum w Chrzanowie. Odbył studia chemii na Uniwersytecie Jagiellońskim.
Po II wojnie światowej był pracownikiem Ministerstwa Przemysłu Chemicznego, przyczynił się do uruchomienia przemysłu chemicznego w PRL. W 1961 uzyskał tytuł doktora na UJ. W 1963 został kierownikiem Katedry Technologii Chemicznej na Wydziale Matematyki, Fizyki i Chemii
Uniwersytetu Marii Curie-Skłodowskiej w Lublinie. Od 1969 kierował Pracownią Radioizotopową na UMCS. Na tej uczelni był promotorem wielu prac magisterskich. Od 1972 przebywał we Francji, gdzie w Paryżu był wykładowcą na Sorbonie.
Został pochowany na Cmentarzu Wojskowym na Powązkach w Warszawie (kwatera 2C-7-12). Jego żoną była Celina z domu Milska (1917-1993).

</doc>
<doc id="4230020" url="https://pl.wikipedia.org/wiki?curid=4230020" title="Halowe Mistrzostwa Świata w Lekkoatletyce 2018 – bieg na 400 m kobiet">
Halowe Mistrzostwa Świata w Lekkoatletyce 2018 – bieg na 400 m kobiet

Bieg na 400 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw świata w National Indoor Arena w Birmingham.
Tytułu mistrzowskiego nie broniła Bahranka Kemi Adekoya.
Wyniki.
Eliminacje.
Awans: Dwie najlepsze z każdego biegu (Q) oraz sześć z najlepszymi czasami wśród przegranych (q).
Półfinały.
Awans: Dwie najlepsze z każdego biegu (Q).

</doc>
<doc id="4230023" url="https://pl.wikipedia.org/wiki?curid=4230023" title="Benito Adán Méndez Bracamonte">
Benito Adán Méndez Bracamonte

Benito Adán Méndez Bracamonte (ur. 3 grudnia 1962 w Mene Grande) – wenezuelski duchowny rzymskokatolicki, od 2015 ordynariusz polowy Wenezueli.
Życiorys.
Święcenia kapłańskie przyjął 26 lipca 1990 i został inkardynowany do diecezji Trujillo. Był m.in. wicerektorem seminarium, redaktorem naczelnym diecezjalnego czasopisma oraz proboszczem kilku parafii. W 2001 rozpoczął pracę w ordynariacie polowym. Pełnił tam funkcje kapelana wojskowego, przełożonego wychowawców w seminarium oraz wikariusza generalnego ordynariatu. W 2014 mianowany jego administratorem.
8 czerwca 2015 papież Franciszek mianował go zwierzchnikiem ordynariatu polowego. Święceń biskupich udzielił mu 10 lipca 2015 kard. Jorge Liberato Urosa Savino.

</doc>
<doc id="4230025" url="https://pl.wikipedia.org/wiki?curid=4230025" title="Wien Atzgersdorf">
Wien Atzgersdorf

Wien Atzgersdorf (niem: "Haltestelle Wien Atzgersdorf") – przystanek kolejowy w Wiedniu, w Austrii. Znajduje się w dzielnicy Liesing, w części zwanej Atzgersdorf. Położony jest na Südbahn. Zatrzymują się tutaj pociągi S-Bahn linii S2, S3 i S4.

</doc>
<doc id="4230026" url="https://pl.wikipedia.org/wiki?curid=4230026" title="Nastassia Dubarezawa">
Nastassia Dubarezawa



</doc>
<doc id="4230029" url="https://pl.wikipedia.org/wiki?curid=4230029" title="Felipe González González">
Felipe González González

Felipe González González (ur. 14 grudnia 1944 w Madrycie) – hiszpański duchowny rzymskokatolicki posługujący w Wenezueli, w latach 2014–2021 wikariusz apostolski Caroní.

</doc>
<doc id="4230031" url="https://pl.wikipedia.org/wiki?curid=4230031" title="Jonny Eduardo Reyes Sequera">
Jonny Eduardo Reyes Sequera

Jonny Eduardo Reyes Sequera SDB (ur. 5 października 1952 w Caracas) –wenezuelski duchowny rzymskokatolicki, od 2016 wikariusz apostolski Puerto Ayacucho.
Życiorys.
Święcenia kapłańskie przyjął 8 grudnia 1979 w zgromadzeniu salezjanów. Po święceniach pracował jako m.in. promotor powołań oraz jako przełożony placówek zakonnych w Caracas (seminarium) oraz w Valencii. W 1999 został wikariuszem salezjańskiej prowincji, a trzy lata później jej przełożonym. W 2008 powrócił do kierowania kolegium w Valencii, a w 2013 został mistrzem nowicjatu.
14 października 2015 został mianowany biskupem tytularnym "Canapium" i wikariuszem apostolskim Puerto Ayacucho. Sakry biskupiej udzielił mu 10 stycznia 2016 jego poprzednik, bp José Ángel Divassón Cilveti.

</doc>
<doc id="4230032" url="https://pl.wikipedia.org/wiki?curid=4230032" title="Witold Poinc">
Witold Poinc



</doc>
<doc id="4230035" url="https://pl.wikipedia.org/wiki?curid=4230035" title="Jan Twardowski (działacz kulturalny)">
Jan Twardowski (działacz kulturalny)

Jan Twardowski (ur. 1951, zm. 27 lutego 2018) – polski działacz kulturalny, dyrektor Zespołu Pieśni i Tańca „Lublin” im. Wandy Kaniorowej.
Życiorys.
Był między innymi dyrektorem Wydziału Kultury Urzędu Miasta Lubin, kierownikiem Wojewódzkiego Ośrodka Kultury w Zamościu oraz dyrektorem administracyjnym Orkiestry Symfonicznej im. Karola Namysłowskiego w Zamościu. W latach 2005–2018 kierował Zespołem Pieśni i Tańca „Lublin” im. Wandy Kaniorowej, zaś sam zespół w tym czasie zdobył liczne nagrody i wyróżnienia w tym Srebrnym Medalem Zasłużony Kulturze Gloria Artis w 2008. Zespołem kierował do 23 lutego 2018, kiedy ze względu na stan zdrowia na własną prośbę został odwołany z funkcji kierownika i zastąpiony przez Adama Maruszaka.
Zmarł 27 lutego 2018 i został pochowany na Cmentarzu przy ul. Lipowej w Lublinie.

</doc>
<doc id="4230036" url="https://pl.wikipedia.org/wiki?curid=4230036" title="Settequerce (przystanek kolejowy)">
Settequerce (przystanek kolejowy)

Settequerce (wł. "Stazione di Settequerce", niem: "Bahnhof Siebeneich") – przystanek kolejowy w Siebeneich (wł. "Settequerce"), w gminie Terlan, w prowincji Bolzano, w niemieckojęzycznym regionie Trydent-Górna Adyga, we Włoszech. Znajduje się na linii Bolzano – Merano.
Według klasyfikacji RFI ma kategorię "brązową".

</doc>
<doc id="4230038" url="https://pl.wikipedia.org/wiki?curid=4230038" title="Rajd Włoch 1992">
Rajd Włoch 1992

Rajd San Remo 1992 - Rajd Włoch ("34. Rallye Sanremo - Rallye d'Italia") – 34 Rajd San Remo rozgrywany we Włoszech w dniach 11-15 października. Była to jedenasta runda Rajdowych Mistrzostw Świata w roku 1992. Rajd został rozegrany na nawierzchni asfaltowej i szutrowej. Bazą rajdu było miasto San Remo.
Klasyfikacja po 11 rundach.
Tabele przedstawiają tylko pięć pierwszych miejsc.

</doc>
<doc id="4230039" url="https://pl.wikipedia.org/wiki?curid=4230039" title="Władysław Wolski (działacz rad narodowych)">
Władysław Wolski (działacz rad narodowych)



</doc>
<doc id="4230040" url="https://pl.wikipedia.org/wiki?curid=4230040" title="Rajd Włoch 1991">
Rajd Włoch 1991

Rajd San Remo 1991 - Rajd Włoch ("33. Rallye Sanremo - Rallye d'Italia") – 33 Rajd San Remo rozgrywany we Włoszech w dniach 13-17 października. Była to jedenasta runda Rajdowych Mistrzostw Świata w roku 1991. Rajd został rozegrany na nawierzchni asfaltowej i szutrowej. Bazą rajdu było miasto San Remo.
Klasyfikacja po 11 rundach.
Tabele przedstawiają tylko pięć pierwszych miejsc.

</doc>
<doc id="4230042" url="https://pl.wikipedia.org/wiki?curid=4230042" title="Stuttgart Stadtmitte">
Stuttgart Stadtmitte

Stuttgart Stadtmitte (niem: "Bahnhof Stuttgart Stadtmitte") – przystanek kolejowy w Stuttgarcie w okręgu Stuttgart-Mitte, w kraju związkowym Badenia-Wirtembergia, w Niemczech. Według DB Station&amp;Service ma kategorię 3. Znajduje się na Rotebühlplatz na linii Stuttgart Hbf – Stuttgart Österfeld. Jest obsługiwany przez pociągi S-Bahn oraz Stadtbahn Stuttgart.

</doc>
<doc id="4230045" url="https://pl.wikipedia.org/wiki?curid=4230045" title="Kétegyháza (stacja kolejowa)">
Kétegyháza (stacja kolejowa)

Kétegyháza (węg. "Kétegyháza vasútállomás") – stacja kolejowa w Kétegyháza, w komitacie Békés, na Węgrzech. 
Stacja znajduje się na ważnej linii 120 Budapest – Újszász – Szolnok – Lőkösháza i obsługuje pociągi wszystkich kategorii. 

</doc>
<doc id="4230046" url="https://pl.wikipedia.org/wiki?curid=4230046" title="Halowe Mistrzostwa Świata w Lekkoatletyce 2018 – bieg na 3000 m mężczyzn">
Halowe Mistrzostwa Świata w Lekkoatletyce 2018 – bieg na 3000 m mężczyzn

Bieg na 3000 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw świata w National Indoor Arena w Birmingham.
Tytuł mistrzowski obronił Etiopczyk Yomif Kejelcha.
Wyniki.
Eliminacje.
Awans: Czterech najlepszych z każdego biegu (Q) oraz czterech z najlepszymi czasami wśród przegranych (q).

</doc>
<doc id="4230050" url="https://pl.wikipedia.org/wiki?curid=4230050" title="Zaraza (serial telewizyjny)">
Zaraza (serial telewizyjny)

Zaraza (hiszp. "La peste") – hiszpański miniserial telewizyjny z lat 2018–2019 w reżyserii m.in. Alberta Rodrígueza. Liczy 12 odcinków.
Wersja polska.
W Polsce serial był emitowany po raz pierwszy w niedzielę 25 lutego 2018 roku na kanale Epic Drama.
Spis odcinków.
Sezon 1
Sezon 2

</doc>
<doc id="4230053" url="https://pl.wikipedia.org/wiki?curid=4230053" title="Ribnitz-Damgarten West">
Ribnitz-Damgarten West

Ribnitz-Damgarten West () – stacja kolejowa w Ribnitz-Damgarten, w kraju związkowym Meklemburgia-Pomorze Przednie, w Niemczech, w dzielnicy Ribnitz. Została otwarta w 1889 roku na linii Stralsund – Rostock. Budynek dworcowy jest obecnie obiektem zabytkowym. Według DB Station&amp;Service ma kategorię 4.
Stacja.
Stacja kolejowa Ribnitz-Damgarten West znajduje się w zachodniej dzielnicy Ribnitz i znajduje się na południe od centrum. Dworzec wschodni w Damgarten znajduje się około trzech kilometrów od stacji. 

</doc>
<doc id="4230054" url="https://pl.wikipedia.org/wiki?curid=4230054" title="Halowe Mistrzostwa Świata w Lekkoatletyce 2018 – pchnięcie kulą kobiet">
Halowe Mistrzostwa Świata w Lekkoatletyce 2018 – pchnięcie kulą kobiet

Pchnięcie kulą kobiet – jedna z konkurencji technicznych rozgrywanych podczas halowych lekkoatletycznych mistrzostw świata w National Indoor Arena w Birmingham.
Tytułu mistrzowskiego nie broniła Amerykanka Michelle Carter.
Złotą medalistką została Anita Márton.

</doc>
<doc id="4230056" url="https://pl.wikipedia.org/wiki?curid=4230056" title="Ernesto José Romero Rivas">
Ernesto José Romero Rivas

Ernesto José Romero Rivas OFMCap. (ur. 19 kwietnia 1960 w Machiques) – wenezuelski duchowny rzymskokatolicki, od 2015 wikariusz apostolski Tucupity.
Życiorys.
Święcenia kapłańskie otrzymał 2 sierpnia 1990 w zakonie kapucynów. Był m.in. mistrzem zakonnego postnowicjatu, przełożonym wenezuelskiej wiceprowincji kapucyńskiej oraz prowikariuszem w wikariacie apostolskim Tucupita.
7 kwietnia 2015 otrzymał nominację na wikariusza apostolskiego Tucupity ze stolicą tytularną "Nova Sparsa". Święceń biskupich udzielił mu 12 lipca 2015 abp Aldo Giordano.

</doc>
<doc id="4230057" url="https://pl.wikipedia.org/wiki?curid=4230057" title="Mường Chà (dystrykt)">
Mường Chà (dystrykt)

Mường Chà – wietnamski dystrykt w prowincji Điện Biên w Regionie Północno-Zachodnim. W roku 2003 dystrykt posiadał 49 242 mieszkańców. Zajmuje on powierzchnię 1 826 km². Natomiast stolicą jest Mường Chà. 

</doc>
<doc id="4230058" url="https://pl.wikipedia.org/wiki?curid=4230058" title="Albericus brunhildae">
Albericus brunhildae



</doc>
<doc id="4230059" url="https://pl.wikipedia.org/wiki?curid=4230059" title="Ginosa (stacja kolejowa)">
Ginosa (stacja kolejowa)

Ginosa (wł. "Stazione di Ginosa") – stacja kolejowa w Ginosa, w prowincji Tarent, w regionie Apulia, we Włoszech. Znajduje się na linii Jonica (Reggio Calabria – Tarent). 
Według klasyfikacji RFI ma kategorię "brązową".

</doc>
<doc id="4230060" url="https://pl.wikipedia.org/wiki?curid=4230060" title="Halowe Mistrzostwa Świata w Lekkoatletyce 2018 – skok w dal mężczyzn">
Halowe Mistrzostwa Świata w Lekkoatletyce 2018 – skok w dal mężczyzn

Skok w dal mężczyzn – jedna z konkurencji technicznych rozgrywanych podczas halowych lekkoatletycznych mistrzostw świata w Arena Birmingham w Birmingham.
Tytułu mistrzowskiego nie obronił Amerykanin Marquis Dendy, który zdobył brązowy medal.

</doc>
<doc id="4230069" url="https://pl.wikipedia.org/wiki?curid=4230069" title="Miyū Imai">
Miyū Imai

 – japońska zapaśniczka walcząca w stylu wolnym. Srebrna medalistka mistrzostw Azji w 2018 roku.

</doc>
<doc id="4230071" url="https://pl.wikipedia.org/wiki?curid=4230071" title="Lilian Marijnissen">
Lilian Marijnissen

Lilian Marijnissen (ur. 11 lipca 1985 w Oss) – holenderska polityk i samorządowiec, deputowana do Tweede Kamer, od 2017 lider Partii Socjalistycznej.
Życiorys.
Córka polityka Jana Marijnissena. Ukończyła w 2006 politologię na Uniwersytecie im. Radbouda w Nijmegen, rok później uzyskała magisterium na Uniwersytecie Amsterdamskim. W 2007 pracowała w Rabobanku, następnie była członkinią zarządu związku zawodowego Abvakabo FNV.
Podobnie jak ojciec zaangażowała się w działalność polityczną w ramach Partii Socjalistycznej. Brała udział w partyjnych kampaniach, w latach 2003–2016 zasiadała w radzie miejskiej rodzinnej miejscowości. W wyborach z marca 2017 uzyskała mandat posłanki do niższej izby Stanów Generalnych. W grudniu tegoż roku została nową przewodniczącą frakcji deputowanych i tym samym nowym liderem politycznym socjalistów.

</doc>
<doc id="4230072" url="https://pl.wikipedia.org/wiki?curid=4230072" title="Rajd San Remo 1992">
Rajd San Remo 1992



</doc>
<doc id="4230073" url="https://pl.wikipedia.org/wiki?curid=4230073" title="Rajd San Remo 1991">
Rajd San Remo 1991



</doc>
<doc id="4230074" url="https://pl.wikipedia.org/wiki?curid=4230074" title="Kim Ha-neul">
Kim Ha-neul

Kim Ha-neul (; ur. 21 lutego 1978) – południowokoreańska aktorka oraz modelka.
Biografia.
Kim Ha-neul rozpoczęła swoją karierę jako modelka dla marki odzieżowej Storm w 1996. Następnie zadebiutowała jako aktorka w filmie "Bye June" z 1998 u boku Yoo Ji-tae. W 1999 zagrała w dramacie medycznym "Doctor K", za który otrzymała swoją pierwszą nominację do nagrody aktorskiej. W tym samym roku wystąpiła w serialach telewizyjnych "Happy Together" i "Into the Sunlight", a także w teledysku do utworu "To Heaven" Jo Sung-mo. W 2000 ponownie zagrała z Yoo Ji-tae w romansie sci-fi "Ditto", co przyniosło jej sławę w świecie aktorskim. 
Przełomową rolą Kim była rola w melodramacie romantycznym "Piano", w którym zagrała delikatną młodą kobietę. Serial był drugą najlepiej sprzedającą się dramą 2001, osiągając najwyższą oglądalność na poziomie 40,2%. Następnie zagrała w przeboju z 2002 "Romance" u boku Kim Jae-won, który doprowadził ją do sławy i zdobycia nagrody Top Excellence Award. W 2003 zwiększyła swoją popularność dzięki kasowemu hitowi "My Tutor Friend", w którym zagrała dziewczynę z college'u, której zadaniem jest pomóc uczniowi, będącemu w jej wieku, w ukończeniu szkoły średniej. W 2004 zagrała w filmie "Too Beautiful to Lie", w którym wcieliła się w rolę byłej skazanej udającej narzeczoną mężczyzny, na którego wścibska, zżyta rodzina naciska, aby się ożenił. Ze względu na sukcesy jej filmów, Kim została nazwana przez koreańską prasę „królową komedii romantycznych”. 
W 2004 zagrała w filmach "Ice Rain", "Geunyeoreul midji maseyo", horrorze "Dead Friend" i 18-odcinkowym serialu "Stained Glass". Następnie powróciła do dobrze sobie znanego gatunku romansów w komedii romantycznej z 2006 "Cheongchun-manhwa", z gwiazdą "My Tutor Friend", Kwonem Sang-woo. Zagrała również w serialu "90 Days, Time to Love". Następnie pojawiła się w 2008 w filmie "6 nyeonjjae yeon-aejung", o długoletniej parze borykającej się z problemami w związku i serialu "On Air" napisanym przez Kim Eun-sook, który pozwala widzom zajrzeć za kulisy telewizyjnej produkcji seriali. Kim gra czołową aktorkę z arogancką osobowością. Serial podniósł popularność Kim i przyniósł jej uznanie aktorskie na ceremonii Korea Drama Awards. W kolejnym roku Kim zagrała w szpiegowskiej komedii romantycznej "Chilgeup gongmuwon". Film odniósł kasowy sukces i zebrał pozytywne recenzje za jakość i wykonanie. Zagrała również główną rolę w melodramacie "Paradise". 
W 2010 zagrała studentkę medycyny rozdartą pomiędzy dwoma żołnierzami w serialu o wojnie koreańskiej "Road No. 1". Pomimo dużego zainteresowania i budżetu w wysokości 13 milionów dolarów, serial miał niską oglądalność. W 2011 powróciła w thrillerze "Blind", film opowiada o seryjnym mordercy, Kim wcieliła się w postać niedowidzącej byłej detektyw, która staje się świadkiem morderstwa. Za tą rolę otrzymała nagrodę dla najlepszej aktorki na Grand Bell Awards i Blue Dragon Film Awards. Następnie zagrała główną rolę wraz z Jang Keun-sukiem w filmie "Neoneun pet", zaadaptowanym na podstawie japońskiej mangi josei Kimi wa Petto. 
W 2012 Kim powróciła na mały ekran jako nauczycielka etyki w szkole średniej, która zakochuje się w architekcie playboyu (w tej roli Jang Dong-gun) w przebojowym serialu "A Gentleman's Dignity". Kim powróciła w 2015 i znalazła się w obsadzie swojego pierwszego chińskiego filmu, komedii romantycznej "Making Family", u boku Aarifa Rahmana. W 2016 Kim wystąpiła w dofinansowanym społecznościowo filmie niezależnym "Don't Forget Me", u boku Jung Woo-sunga. We wrześniu powróciła na mały ekran po czterech latach, grając w melodramacie romantycznym "On the Way to the Airpor"t. W 2017 wystąpiła w filmie "Yeogyosa", grając nielubianą nauczycielkę w liceum dla chłopców, oraz w filmie fantazy "Singwa hamgge: joewa beol". W 2019 Kim powróciła na mały ekran w melodramacie JTBC "The Wind Blows". W 2020 Kim wystąpiła w serialu "18 Again", opartym na amerykańskim filmie "17 Again (Znów mam 17 lat)" z 2009. W marcu 2021 Kim podpisała kontrakt z firmą IOK Company. W 2022 powróciła w 14-odcinkowym serialu "Kill Heel".

</doc>
<doc id="4230075" url="https://pl.wikipedia.org/wiki?curid=4230075" title="Rajd Sanremo 1998">
Rajd Sanremo 1998



</doc>
<doc id="4230076" url="https://pl.wikipedia.org/wiki?curid=4230076" title="Rajd San Remo 2003">
Rajd San Remo 2003



</doc>
<doc id="4230077" url="https://pl.wikipedia.org/wiki?curid=4230077" title="Rajd San Remo 2002">
Rajd San Remo 2002



</doc>
<doc id="4230078" url="https://pl.wikipedia.org/wiki?curid=4230078" title="Rajd San Remo 2001">
Rajd San Remo 2001



</doc>
<doc id="4230079" url="https://pl.wikipedia.org/wiki?curid=4230079" title="Rajd San Remo 2000">
Rajd San Remo 2000



</doc>
<doc id="4230080" url="https://pl.wikipedia.org/wiki?curid=4230080" title="Rajd San Remo 1999">
Rajd San Remo 1999



</doc>
<doc id="4230082" url="https://pl.wikipedia.org/wiki?curid=4230082" title="Krzysztof Franciszek Sowiński">
Krzysztof Franciszek Sowiński

Krzysztof Franciszek Sowiński (ur. 1642 w Wielopolu, zm. 4 marca 1699 w Krakowie) – doktor teologii, profesor i rektor Akademii Krakowskiej.
Życiorys.
Pochodził z rodziny mieszczańskiej, był synem Andrzeja i Agnieszki Lepieckiej. Był studentem Wydziału Filozoficznego Akademii Krakowskiej, 8 kwietnia 1664 otrzymał promocję na bakałarza, a 30 czerwca 1666 został doktorem filozofii. W 1674 wyjechał do Włoch jako opiekun Mikołaja Czartoryskiego i jego brata Michała. W 1676 uzyskał w rzymskiej Sapienzy doktorat teologii. Po powrocie do Krakowa 17 stycznia 1677 został profesorem, a 14 maja 1677 otrzymał kanonię w kolegiacie św. Anny w Krakowie. W 1679 objął urząd dziekana Wydziału Filozoficznego. 14 maja 1687 został dziekanem kapituły kolegiaty św. Floriana i dostał probostwo w Proszowicach. Delegowany był przez władze uniwersyteckie na sejmik w Proszowicach oraz na sejm walny w Warszawie (1677), gdzie bronił interesów uczelni. W 1696 obrano go do komisji mającej usunąć zaniedbania w stanie majątkowym biblioteki. W 1695 był dziekanem Wydziału Teologicznego, sześciokrotnie pełnił urząd rektora uniwersytetu, wybierany w kolejnych półroczach 1692-1693 i następnie w 1676-1698. W imieniu Akademii witał 15 września 1697 króla Augusta II przybywającego do Krakowa na koronację, czemu zawdzięczał tytuł sekretarza królewskiego. Ufundował główny ołtarz w kościele św. Anny, majątek zapisał w testamencie Akademii Krakowskiej. 10 marca 1699 został pochowany w kolegiacie św. Anny, w supraporcie zakrystii zachowało się poświęcone Sowińskiemu epitafium z białego marmuru.

</doc>
<doc id="4230085" url="https://pl.wikipedia.org/wiki?curid=4230085" title="8º TAP Rallye de Portugal">
8º TAP Rallye de Portugal



</doc>
<doc id="4230086" url="https://pl.wikipedia.org/wiki?curid=4230086" title="18ème Tour de Corse">
18ème Tour de Corse



</doc>
<doc id="4230100" url="https://pl.wikipedia.org/wiki?curid=4230100" title="Kamienica Ernesta Stockmara w Krakowie">
Kamienica Ernesta Stockmara w Krakowie

Kamienica Ernesta Stockmara – zabytkowa kamienica, zlokalizowana na rogu ulicy Grodzkiej i placu Dominikańskiego na krakowskim Starym Mieście.
Historia kamienicy.
Kamienica została wybudowana w XV wieku. W XVII wieku została gruntownie przebudowana. W I połowie XIX wieku właścicielką budynku była Józefa Benda, która prowadziła na parterze kawiarnię. 12 października 1840 urodziła ona tu córkę Jadwigę Helenę, późniejszą aktorkę Helenę Modrzejewską. Kamienica znacznie ucierpiała podczas wielkiego pożaru Krakowa w 1850. Józefy Bendy nie było stać na odbudowę domu, więc odsprzedała go aptekarzowi Ernestowi Stockmarowi, wieloletniemu kuratorowi gminy ewangelickiej w Krakowie. Ostatnia przebudowa kamienicy miała miejsce w 1873. W 1959 w fasadę budynku wmurowano tablicę poświęconą Helenie Modrzejewskiej.
28 kwietnia 1967 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4230104" url="https://pl.wikipedia.org/wiki?curid=4230104" title="Rajd Włoch 1990">
Rajd Włoch 1990

Rajd San Remo 1990 - Rajd Włoch ("32. Rallye Sanremo - Rallye d'Italia") – 32 Rajd San Remo rozgrywany we Włoszech w dniach 14-18 października. Była to dziesiąta runda Rajdowych Mistrzostw Świata w roku 1990. Rajd został rozegrany na nawierzchni asfaltowej i szutrowej. Bazą rajdu było miasto San Remo.
Klasyfikacja po 10 rundach.
Tabele przedstawiają tylko pięć pierwszych miejsc.

</doc>
<doc id="4230106" url="https://pl.wikipedia.org/wiki?curid=4230106" title="Joseph Đỗ Mạnh Hùng">
Joseph Đỗ Mạnh Hùng

Joseph Đỗ Mạnh Hùng (ur. 15 września 1957 w Ho Chi Minh) – wietnamski duchowny rzymskokatolicki, od 2019 biskup Phan Thiết.
Życiorys.
Święcenia prezbiteratu przyjął 30 sierpnia 1990 i został inkardynowany do archidiecezji Ho Chi Minh. Przez wiele lat pracował w archidiecezjalnym seminarium jako wykładowca i ojciec duchowny, a w latach 2011–2014 był jego rektorem. W 2014 mianowany arcybiskupim kanclerzem.
25 czerwca 2016 został mianowany biskupem pomocniczym Ho Chi Minh ze stolicą tytularną "Liberalia". Sakry biskupiej udzielił mu 4 sierpnia 2016 abp Paul Bùi Văn Đọc.
3 grudnia 2019 otrzymał nominację na biskupa Phan Thiết.
Bibliografia.
 

</doc>
<doc id="4230110" url="https://pl.wikipedia.org/wiki?curid=4230110" title="Rajd Włoch 1989">
Rajd Włoch 1989

Rajd San Remo 1989 - Rajd Włoch ("31. Rallye Sanremo - Rallye d'Italia") – 31 Rajd San Remo rozgrywany we Włoszech w dniach 8-12 października. Była to jedenasta runda Rajdowych Mistrzostw Świata w roku 1989. Rajd został rozegrany na nawierzchni asfaltowej. Bazą rajdu było miasto San Remo.
Klasyfikacja po 11 rundach.
Tabele przedstawiają tylko pięć pierwszych miejsc.

</doc>
<doc id="4230111" url="https://pl.wikipedia.org/wiki?curid=4230111" title="Dominika Motak">
Dominika Motak

Dominika Motak – polska religioznawca, doktor habilitowany nauk humanistycznych, nauczyciel akademicki Instytutu Religioznawstwa Uniwersytetu Jagiellońskiego, specjalistka w zakresie antropologii religii i socjologii religii.
Życiorys.
W 2001 na podstawie napisanej pod kierunkiem Włodzimierza Pawluczuka rozprawy pt. "Nowoczesność i fundamentalizm. Współczesne antymodernistyczne prądy religijne" otrzymała w Wydziale Filozoficznym Uniwersytetu Jagiellońskiego stopień naukowy doktora nauk humanistycznych w dyscyplinie religioznawstwo specjalność religioznawstwo. Tam też na podstawie dorobku naukowego oraz rozprawy pt. "Między transcendencją a immanencją. Religia w myśli Georga Simmla" uzyskała w 2013 stopień doktora habilitowanego nauk humanistycznych w dyscyplinie religioznawstwo. Została adiunktem Instytutu Religioznawstwa Uniwersytetu Jagiellońskiego.

</doc>
<doc id="4230113" url="https://pl.wikipedia.org/wiki?curid=4230113" title="Louis Nguyễn Anh Tuấn">
Louis Nguyễn Anh Tuấn

Louis Nguyễn Anh Tuấn (ur. 6 kwietnia 1960 w Đà Nẵng) – wietnamski duchowny rzymskokatolicki, doktor teologii, biskup pomocniczy Hô Chí Minh w latach 2017–2023, administrator apostolski "sede vacante" diecezji Hà Tĩnh w latach 2021–2023, biskup diecezjalny Hà Tĩnh (nominat).
Życiorys.
Louis Nguyễn Anh Tuấn urodził się 6 kwietnia 1960 w Đà Nẵng w prowincji Quảng Nam. W 1993 wstąpił do wyższego seminarium św. Józefa w Hô Chí Minh i po sześciu latach formacji kapłańskiej, 30 czerwca 1990 przyjął święcenia prezbiteratu.
Po święceniach pełnił następujące funkcje: 1999-2001: wikariusz parafii w dystrykcie Phú Nhuận; 2001–2007: student na Papieskim Instytucie im. Jana Pawła II ds. Rodziny w Rzymie – uzyskując doktorat z teologii; 2007–2014: zastępca dyrektora Centrum Duszpasterskiego archidiecezji Hô Chí Minh; 2009–2014: sekretarz Konferencji Episkopatu prowincji kościelnej miasta Hô Chí Minh; 2007–2017: przewodniczący Komisji ds. Rodziny; 2014–2017: dyrektor Sekretarza Generalnego Konferencji Episkopatu Wietnamu.
25 sierpnia 2017 papież Franciszek prekonizował go biskupem pomocniczym archidiecezji Hô Chí Minh ze stolicą tytularną Catrum. Święcenia biskupie otrzymał 14 października 2017 na dziedzińcu seminarium św. Józefa w Ho Chi Minh. Udzielił mu ich Paul Bùi Văn Đọc, arcybiskup metropolita Hô Chí Minh, w asyście Josepha Đăng Đúc Ngâna, biskupa diecezjalnego Ðà Nẵng i Pierra Nguyễn Văn Khảma, biskupa diecezjalnego Mỹ Tho. Jako zawołanie biskupie przyjął słowa „"Hic ego sum"”.
19 marca 2021 papież Franciszek mianował go administratorem apostolskim "sede vacante" diecezji Hà Tĩnh, zaś 25 marca 2023 papież przeniósł go na urząd biskupa diecezjalnego tejże diecezji.

</doc>
<doc id="4230114" url="https://pl.wikipedia.org/wiki?curid=4230114" title="Lista nagród i nominacji serialu American Horror Story">
Lista nagród i nominacji serialu American Horror Story

Lista nagród i nominacji serialu American Horror Story – zestawienie nagród i nominacji otrzymanych przez amerykański serial telewizyjny "American Horror Story", emitowany od 2011 roku przez stację FX. Jest on realizowany w formie antologii, co oznacza, że każdy sezon stanowi odrębny miniserial, niepowiązany bezpośrednio z pozostałymi. Lista obejmuje 303 nominacji, z czego 73 zmieniło się w nagrody.
Serial został nagrodzony między innymi szesnastoma Emmy, dwoma Złotymi Globami, Nagrodą Gildii Aktorów Ekranowych, czterema Critics’ Choice Television Awards, Nagrodą Brama Stokera i trzema Satelitami. Spośród siedmiu dotychczasowych sezonów cztery zostały nominowane do Emmy dla najlepszego miniserialu, a trzy do analogicznych Złotych Globów (dla najlepszego serialu dramatycznego lub miniserialu). Najczęściej nagradzanym sezonem jest czwarty, ' (17), zaś najczęściej nominowanym "Freak Show" i drugi, ' (po 56). Spośród członków obsady najwięcej nagród (9), jak i nominacji (29) otrzymała występująca w czterech pierwszych seriach Jessica Lange, laureatka między innymi dwóch Emmy, Złotego Globa i Nagrody Gildii Aktorów Ekranowych. Emmy za role drugoplanowe zdobyli także James Cromwell i Kathy Bates, zaś Lady Gaga otrzymała Złoty Glob za rolę pierwszoplanową.
Amerykańska Gildia Aktorów Ekranowych.
Amerykańska Gildia Aktorów Ekranowych to związek zawodowy zrzeszający amerykańskich aktorów i wręczający Nagrody Gildii Aktorów Ekranowych. Serial otrzymał jedną nagrodę spośród trzech nominacji.
Amerykańska Gildia Kostiumografów.
Amerykańska Gildia Kostiumografów to związek zawodowy zrzeszający amerykańskich kostiumografów. Serial otrzymał cztery jego nagrody spośród pięciu nominacji.
Amerykańska Gildia Producentów Filmowych.
Amerykańska Gildia Producentów Filmowych to związek zawodowy zrzeszający amerykańskich producentów filmowych. Serial otrzymał cztery jego nominacje.
Amerykańska Gildia Reżyserów Filmowych.
Amerykańska Gildia Reżyserów Filmowych to związek zawodowy zrzeszający amerykańskich reżyserów. Serial otrzymał jedną jego nominację.
Amerykańska Gildia Scenarzystów.
Amerykańska Gildia Scenarzystów to związek zawodowy zrzeszający amerykańskich scenarzystów. Serial otrzymał dwie nominacje.
Amerykańska Gildia Scenografów.
Amerykańska Gildia Scenografów to związek zawodowy zrzeszający amerykańskich scenografów. Serial otrzymał trzy jego nagrody spośród ośmiu nominacji.
Amerykańskie Stowarzyszenie Montażystów.
Amerykańskie Stowarzyszenie Montażystów to organizacja zrzeszająca amerykańskich montażystów filmowych. Serial otrzymał jedną jego nominację.
Amerykańskie Stowarzyszenie Operatorów Filmowych.
Amerykańskie Stowarzyszenie Operatorów Filmowych to organizacja zrzeszająca amerykańskich operatorów filmowych. Serial otrzymał jedną jego nominację.
Amerykański Instytut Filmowy.
Amerykański Instytut Filmowy to amerykańska organizacja non-profit, ogłaszająca rankingi dziesięciu najlepszych filmów i dziesięciu najlepszych programów telewizyjnych minionego roku. Serial znalazł się na jednej z jego list.
Amerykański Samorząd Zawodowy Reżyserów Castingu.
Amerykański Samorząd Zawodowy Reżyserów Castingu to samorząd zawodowy, zrzeszający amerykańskich reżyserów castingu. Serial otrzymał cztery jego nominacje.
BET Awards.
BET Awards to amerykańskie nagrody wręczane osobom czarnoskórym przez stację telewizyjną BET. Serial otrzymał jedną nominację.
BMI Film &amp; TV Awards.
Broadcast Music, Inc. (w skrócie BMI) to amerykańska organizacja zbiorowego zarządzania prawami autorskimi lub prawami pokrewnymi na rynku utworów muzycznych. Serial otrzymał dwie jej nagrody.
Critics’ Choice Television Awards.
Critics’ Choice Television Awards to nagrody telewizyjne, wręczane przez stowarzyszenie Broadcast Television Journalists Association, zrzeszające krytyków telewizyjnych. Serial otrzymał cztery nagrody spośród dziewiętnastu nominacji.
Czarne Szpule.
Czarne Szpule to nagrody kinowo-telewizyjne, wręczane przez Fundację na Rzecz Promocji Afroamerykanów w Filmie. Serial otrzymał trzy nominacje.
Emmy.
Emmy to nagrody telewizyjne, wręczane przez Amerykańską Akademię Telewizyjną. Uważane za jedne z czterech najważniejszych amerykańskich nagród, obok filmowych Oscarów, teatralnych Tony i muzycznych Grammy. Dzielą się na Primetime Emmy (wręczane za programy wieczorne) i Daytime Emmy (za programy dzienne). Spośród obu nich wyróżnia się nagrody główne, wręczane programom, aktorom, reżyserom i scenarzystom, a także Creative Arts Emmy, nagradzające inne formy telewizyjnej sztuki bądź twórców. Serial otrzymał 16 nagród Primetime Emmy spośród 89 nominacji.
Fangoria Chainsaw Awards.
Fangoria Chainsaw Awards to nagrody filmowo-serialowe, wręczane przez magazyn „Fangoria” w dziedzinie horroru i dreszczowca. Serial otrzymał jedną nagrodę spośród ośmiu nominacji.
GLAAD Media Awards.
GLAAD Media Awards to nagrody wręczane przez Gay &amp; Lesbian Alliance Against Defamation osobom LGBT i pracom związanym z tym nurtem. Serial otrzymał jedną nagrodę spośród dwóch nominacji.
Gildia Makijażystów i Fryzjerów.
Gildia Makijażystów i Fryzjerów to związek zawodowy zrzeszający amerykańskich makijażystów i fryzjerów z przemysłu rozrywkowego. Serial otrzymał 14 jego nagród spośród 21 nominacji.
ICG Publicist Awards.
ICG Publicist Awards to nagrody wręczane przez Międzynarodową Gildię Operatorów Filmowych w dziedzinie kampanii promocyjnych i reklam w przemyśle filmowo-telewizyjnym. Serial otrzymał jedną nagrodę.
Kerrang! Awards.
Kerrang! Awards to nagrody wręczane przez brytyjski magazyn muzyczny „Kerrang!”. Serial otrzymał jedną nominację.
Key Art Awards.
Key Art Awards to nagrody wręczane przez magazyn „The Hollywood Reporter” w dziedzinie grafiki i innych materiałów promocyjnych dla filmów i seriali. Serial otrzymał siedem nagród spośród 27 nominacji.
MTV Fandom Awards.
MTV Fandom Awards to nagrody fanowskie, wręczanie przez stację telewizyjną MTVU. Serial otrzymał jedną nominację.
MTV Movie &amp; TV Awards.
MTV Movie &amp; TV Awards to nagrody filmowo-telewizyjne, wręczanie przez stację telewizyjną MTV. Serial otrzymał jedną nominację.
NAACP Image Awards.
NAACP Image Awards to nagrody wręczane osobom niebiałoskórym przez Krajowe Stowarzyszenie Postępu Ludzi Kolorowych. Serial otrzymał pięć nominacji.
Nagrody Brama Stokera.
Nagrody Brama Stokera to nagrody literackie, wręczane przez Horror Writers Association w dziedzinie horroru. Serial otrzymał jedną nominację spośród czterech nominacji.
Nagrody Doriana.
Nagrody Doriana to nagrody filmowo-telewizyjne, wręczane przez Stowarzyszenie Krytyków LGBTQ. Serial otrzymał sześć nagród spośród piętnastu nominacji.
NewNowNext Awards.
NewNowNext Awards to nagrody wręczane przez celującą w społeczność LGBT stację telewizyjną Logo. Serial otrzymał jedną nominację.
People’s Choice Awards.
People’s Choice Awards to nagrody wręczane przez Procter &amp; Gamble na podstawie głosowania publicznego. Serial otrzymał jedną nagrodę spośród sześciu nominacji.
Poppy Awards.
Poppy Awards to nagrody wręczane przez magazyn „Entertainment Weekly” programom i osobom pominiętym w nominacjach do nagród Emmy. Serial otrzymał dwie nagrody spośród trzech nominacji.
PRISM Awards.
PRISM Awards to nagrody wręczane przez Entertainment Industries Council dziełom rozrywkowym przedstawiającym uzależnienia, nadużycia substancji i problemy w zakresie zdrowia psychicznego. Serial otrzymał jedną nagrodę.
Satelity.
Satelity to nagrody kinowo-telewizyjne, wręczane przez Międzynarodową Akademię Prasy. Serial otrzymał trzy nagrody spośród jedenastu nominacji.
Saturny.
Saturny to nagrody kinowo-telewizyjne, wręczane przez Akademię Science Fiction, Fantasy i Horroru filmom i serialom z gatunków: science fiction, fantasy i horror. Serial otrzymał 25 nominacji.
Stowarzyszenie Autorów Zdjęć Filmowych.
Stowarzyszenie Autorów Zdjęć Filmowych to organizacja zrzeszająca amerykańskich operatorów kamery. Serial otrzymał jedną jego nominację.
Stowarzyszenie Kinowego Dźwięku.
Stowarzyszenie Kinowego Dźwięku to organizacja zrzeszająca amerykańskich montażystów dźwięku. Serial otrzymał pięć jego nominacji.
Stowarzyszenie Krytyków Telewizyjnych.
Stowarzyszenie Krytyków Telewizyjnych to organizacja zrzeszająca amerykańskich krytyków telewizyjnych. Serial otrzymał trzy jego nominacje.
Stowarzyszenie Twórców Efektów Specjalnych.
Stowarzyszenie Twórców Efektów Specjalnych to organizacja zrzeszająca amerykańskich twórców efektów specjalnych. Serial otrzymał jedną jego nagrodę spośród dwóch nominacji.
Young Artist Awards.
Young Artist Awards to nagrody wręczane przez Fundację Młodych Artystów wykonawcom w wieku do lat 21. Serial otrzymał dwie nominacje.
Złote Globy.
Złote Globy to nagrody kinowo-telewizyjne, wręczane przez Hollywoodzkie Stowarzyszenie Prasy Zagranicznej. Serial otrzymał dwie nagrody spośród dziewięciu nominacji.
Złote Szpule.
Złote Szpule to nagrody kinowo-telewizyjne, wręczane przez Amerykańskie Stowarzyszenie Montażystów Dźwięku. Serial otrzymał jedną nagrodę spośród trzech nominacji.

</doc>
<doc id="4230116" url="https://pl.wikipedia.org/wiki?curid=4230116" title="Judy Tegart Dalton">
Judy Tegart Dalton

Judith Anne Marshall „Judy” Tegart Dalton, z domu Tegart (ur. 12 grudnia 1937 w Melbourne) – australijska tenisistka, zwyciężczyni dziewięciu turniejów wielkoszlemowych w grze podwójnej i mieszanej, zdobywczyni Pucharu Federacji w 1965 i 1970 roku, działaczka na rzecz sportu kobiecego. Zdobywczyni karierowego Wielkiego Szlema w deblu (wspólnie z Margaret Smith Court). Jedna z „Original 9”, dziewięciu tenisistek, które rozpoczęły walkę o lepsze traktowanie kobiecego tenisa, zakończone organizacją profesjonalnych kobiecych rozgrywek tenisowych – Virginia Slims Tour (1971) oraz powstaniem WTA (1973). Judy Tegart Dalton wygrała w 1965 i 1966 roku międzynarodowe mistrzostwa Polski.
Kariera tenisowa.
Jej ulubionym turniejem był Wimbledon, a preferowany styl gry to „serwis–wolej”.
Siedemnastokrotnie startowała w głównym turnieju gry pojedynczej mistrzostw Australii, a jej najlepszym rezultatem był półfinał z 1968 roku, w którym uległa późniejszej mistrzyni Billie Jean King. O jedną rundę dalej zaszła na londyńskiej trawie w tym samym roku, przegrywając mecz mistrzowski ponownie z King 7:9, 5:7. W ćwierćfinale pokonała wówczas Margaret Court 4:6, 8:6, 6:1. W grze podwójnej odnosiła zdecydowanie większe sukcesy. Pierwszy raz triumfowała w Australii w 1964 roku u boku Lesley Turner, stając na drodze Margaret Smith (grającej w parze z Robyn Ebbern) w zdobyciu potrójnej korony turnieju (wygrała grę pojedynczą i mieszaną). W 1966 roku ze Smith wygrała mistrzostwa Francji. Rok później ponownie z Turner powtórzyła sukces w Australii. Grając już na stałe z Margaret Smith Court, okazała się bezkonkurencyjna w pierwszym turnieju wielkoszlemowym roku w latach 1969 i 1970. Triumfowały jeszcze na Wimbledonie w 1969 roku oraz US Open w 1970. Ostatni wygrany turniej wielkoszlemowy Tegart Dalton to US Open 1971 w parze z Rosie Casals.
Jedyny wielkoszlemowy tytuł w grze mieszanej zdobyła w styczniu 1966 roku podczas Mistrzostw Australii w parze z Tonym Rochem. W półfinale pokonała Margaret Smith i Johna Newcombe’a 7:5, 11:13, 6:3, by w meczu mistrzowskim odprawić parę Robyn Ebbern–William Bowrey wynikiem 6:1, 6:3.
W październiku 1965 roku wygrała turniej w Berkeley w grze pojedynczej, podwójnej i mieszanej. W finale singla pokonała Rosie Casals 6:4, 3:6, 7:5, w deblu (w parze z Carole Caldwell Graebner) Casals i Cecilię Martinez 6:1, 6:2, a w mikście (u boku Jimiego McManusa) Lynn Abbes i Donalda Della 6:2, 6:1. W sierpniu 1969 roku powtórzyła ten wyczyn w Hamburgu. W singlu wygrała z Helgą Niessen Masthoff 6:3, 6:4, w deblu (w parze z Masthoff) z Eddą Buding i Helgą Schultze 6:1, 6:4, a w mikście (u boku Marty’ego Riessena) z Pat Walkden i Frew McMillanem 6:4, 6:1. Ponadto jeszcze trzykrotnie wygrała grę pojedynczą i podwójną podczas jednego turnieju: w Berkeley w 1964 roku, w Surbiton w 1968 oraz rok później w Kitzbühel.
W grudniu 1977 roku, w wieku czterdziestu lat, doszła do ćwierćfinału Australian Open zarówno w grze pojedynczej (po przejściu trzystopniowych eliminacji), jak i w grze podwójnej (w parze z Diane Evers). W obu przypadkach została powstrzymana przez późniejszą podwójną mistrzynię Evonne Goolagong Cawley – w singlu 3:6, 1:6, a w deblu (Goolagong w parze z Helen Gourlay Cawley) 0:6, 5:7. Ostatni wygrany mecz w turnieju wielkoszlemowym odnotowała pół roku później – podczas turnieju deblowego na Wimbledonie w 1978 roku wygrała dwa pojedynki, odpadając dopiero w trzeciej rundzie. Karierę tenisową oficjalnie zakończyła w 1978 roku, lecz wystąpiła jeszcze w 1984 i 1985 roku podczas turniejów gry mieszanej na Wimbledonie. W obu przypadkach przegrała w pierwszej rundzie.
W Erze Open tenisa grała stosunkowo krótko – dziesięć lat. Mimo to uplasowała się wspólnie z Court na dziesiątym miejscu na liście najlepszych zespołów deblowych ery open, wygrywając wspólnie 21 tytułów, w tym cztery wielkoszlemowe (wcześniej odniosły jeszcze sześć wspólnych triumfów, w tym jeden w Wielkim Szlemie).
Jest jedną z najstarszych triumfatorek turniejów tenisowych w erze open – deblowy wygrała w czerwcu 1975 roku, w wieku 37 lat 5 miesięcy i 27 dni, w Chichester, grając w parze z o dziesięć lat młodszą Karen Krantzcke, a w grze pojedynczej pokonała pięć miesięcy później Kym Ruddell 6:2, 6:3 w finale w Melbourne, w wieku 37 lat 11 miesięcy i 10 dni.
Dodatkowo może pochwalić się jednym z najwyższych współczynników wygranych meczów w turnieju wielkoszlemowym. Wystąpiła tylko w trzech turniejach gry podwójnej na US Open i odniosła aż dziesięć zwycięstw przy zaledwie jednej porażce (dwa triumfy turniejowe), co daje 91%.
Podczas Australian Open w 2013 roku została uhonorowana miejscem w Australijskiej Tenisowej Galerii Sław.
Życie prywatne.
Wyszła za mąż 18 listopada 1969 roku za metalurga doktora Davida Daltona. W 2009 roku zmarł on nagle na ich farmie niedaleko Ballarat. Ma dwójkę dzieci – syna Edwarda i córkę Sammi.
Historia występów wielkoszlemowych.
Turniej Australian Open odbył się dwukrotnie w 1977 roku (styczeń i grudzień), za to nie został rozegrany w 1986.

</doc>
<doc id="4230117" url="https://pl.wikipedia.org/wiki?curid=4230117" title="Rajd San Remo 1990">
Rajd San Remo 1990



</doc>
<doc id="4230118" url="https://pl.wikipedia.org/wiki?curid=4230118" title="Rajd San Remo 1989">
Rajd San Remo 1989



</doc>
<doc id="4230119" url="https://pl.wikipedia.org/wiki?curid=4230119" title="Judy Tegart">
Judy Tegart



</doc>
<doc id="4230120" url="https://pl.wikipedia.org/wiki?curid=4230120" title="Judy Dalton">
Judy Dalton



</doc>
<doc id="4230121" url="https://pl.wikipedia.org/wiki?curid=4230121" title="Rajd Sardynii 2017">
Rajd Sardynii 2017



</doc>
<doc id="4230122" url="https://pl.wikipedia.org/wiki?curid=4230122" title="Rajd Sardynii 2016">
Rajd Sardynii 2016



</doc>
<doc id="4230123" url="https://pl.wikipedia.org/wiki?curid=4230123" title="Jerzy Marowski">
Jerzy Marowski

Jerzy Marowski (ur. 1901, zm. 1961) – polski prawnik, w okresie PRL sędzia Sądu Najwyższego PRL.
Życiorys.
Urodził się w 1901. Od 1944 do 1948 był zatrudniony w Ministerstwie Oświaty, gdzie pełnił stanowisko zastępcy dyrektora Departamentu Szkół Wyższych. Pod koniec 1948 został członkiem powołanej w 1947 komisji do spraw opracowania jednolitego polskiego kodeksu cywilnego. Był sędzią Sądu Najwyższego. Publikował w „Państwie i Prawie”.
Zmarł w 1961. Został pochowany na Cmentarzu Wojskowym na Powązkach w Warszawie (kwatera P-1-38).

</doc>
<doc id="4230124" url="https://pl.wikipedia.org/wiki?curid=4230124" title="Rajd Sardynii 2015">
Rajd Sardynii 2015



</doc>
<doc id="4230125" url="https://pl.wikipedia.org/wiki?curid=4230125" title="Rajd Sardynii 2014">
Rajd Sardynii 2014



</doc>
<doc id="4230127" url="https://pl.wikipedia.org/wiki?curid=4230127" title="Rajd Sardynii 2013">
Rajd Sardynii 2013



</doc>
<doc id="4230128" url="https://pl.wikipedia.org/wiki?curid=4230128" title="Rajd Sardynii 2012">
Rajd Sardynii 2012



</doc>
<doc id="4230130" url="https://pl.wikipedia.org/wiki?curid=4230130" title="Rajd Sardynii 2011">
Rajd Sardynii 2011



</doc>
<doc id="4230132" url="https://pl.wikipedia.org/wiki?curid=4230132" title="Rajd Sardynii 2008">
Rajd Sardynii 2008



</doc>
<doc id="4230133" url="https://pl.wikipedia.org/wiki?curid=4230133" title="Rajd Sardynii 2007">
Rajd Sardynii 2007



</doc>
<doc id="4230135" url="https://pl.wikipedia.org/wiki?curid=4230135" title="Laurent Chu Văn Minh">
Laurent Chu Văn Minh

Laurent Chu Văn Minh (ur. 27 grudnia 1943 w Nam Định) – wietnamski duchowny rzymskokatolicki, w latach 2008-2019 biskup pomocniczy Hanoi.
Życiorys.
Święcenia kapłańskie przyjął 10 czerwca 1994 i został inkardynowany do archidiecezji Hanoi. Po krótkim stażu wikariuszowskim w rodzinnym mieście odbył studia doktoranckie w Rzymie z teologii dogmatycznej. W 2001 powrócił do kraju i rozpoczął pracę w hanojskim seminarium, zaś w 2005 został jego rektorem.
15 października 2008 został mianowany biskupem pomocniczym Hanoi oraz biskupem tytularnym "Thinisa in Numidia". Sakry biskupiej udzielił mu 5 grudnia 2008 ówczesny metropolita hanojski, abp Joseph Ngô Quang Kiệt. 26 stycznia 2019 przeszedł na emeryturę.
Bibliografia.
 

</doc>
<doc id="4230136" url="https://pl.wikipedia.org/wiki?curid=4230136" title="Rajd Sardynii 2006">
Rajd Sardynii 2006



</doc>
<doc id="4230137" url="https://pl.wikipedia.org/wiki?curid=4230137" title="Rajd Sardynii 2005">
Rajd Sardynii 2005



</doc>
<doc id="4230140" url="https://pl.wikipedia.org/wiki?curid=4230140" title="Rajd Sardynii 2004">
Rajd Sardynii 2004



</doc>
<doc id="4230148" url="https://pl.wikipedia.org/wiki?curid=4230148" title="Greenville County Museum of Art">
Greenville County Museum of Art

Greenville County Museum of Art ("Muzeum sztuki hrabstwa Greenville") – muzeum sztuki w Greenville, założone w 1958 roku. Kolekcja muzeum obejmuje dzieła sztuki amerykańskiej (głównie obrazy) z okresu od epoki kolonialnej do współczesności. Na uwagę zasługuje największa na świecie, publiczna kolekcja akwarel Andrew Wyetha, a także obszerny zbiór grafik i obrazów jednego z najbardziej znanych amerykańskich artystów współczesnych, Jaspera Johnsa.
Historia.
Początki muzeum w Greenville sięgają 1935 roku, kiedy trzech artystów i kolekcjonerów postanowiło założyć Greenville Fine Arts League (Ligę Sztuk Pięknych w Greenville). Stowarzyszenie to w 1958 roku zakupiło pod cele muzealne rezydencję Gassaway Mansion. Pięć lat później Zgromadzenie Ogólne stanu Karolina Południowa utworzyło Komisję Muzeum Hrabstwa Greenville jako organ zarządzający tymże Muzeum. Na podstawie podatku od nieruchomości działalność GCMA jest wspierana przez hrabstwo Greenville, podczas gdy wsparcie dla programu pochodzi ze źródeł prywatnych. GCMA jest jedynym muzeum w północnej części stanu, które otrzymało akredytację American Alliance of Museum (po raz pierwszy w 1973 roku, odnawianą następnie w latach 1986, 1998 i 2009). W celu właściwego przechowywania, wystawiania i zabezpieczania dzieł sztuki zarząd muzeum utworzył partnerstwo publiczno-prywatne, które zgromadziło fundusze na nowy obiekt, otwarty w marcu 1974 roku. Obiekt ten ma prawie 6 540 m² powierzchni wystawowej, magazynowej i edukacyjnej. W 1985 roku zarząd muzeum postanowił utworzyć ośrodek zajmujący się kompleksowym badaniem sztuki amerykańskiej z wykorzystaniem przykładów związanych z południem. W 1995 roku muzeum wydało książkę The Southern Collection, poświęconą różnym dziełom w swej kolekcji. Muzeum odwiedza rocznie ponad 125 tysięcy gości.
Zbiory.
Muzealne zbiory znajdują się w nowoczesnym budynku, określanym przez American Association of Architects (Amerykańskie Stowarzyszenie Architektów) jako jeden z najciekawszych w północnej części stanu Karolina Południowa. Kolekcja stała stanowi obszerny przegląd sztuki amerykańskiej, począwszy od czasów kolonialnych do współczesności. Do najważniejszych atrakcji należą:

</doc>
<doc id="4230149" url="https://pl.wikipedia.org/wiki?curid=4230149" title="Andrzej Tomasz Piaseczny">
Andrzej Tomasz Piaseczny



</doc>
<doc id="4230150" url="https://pl.wikipedia.org/wiki?curid=4230150" title="Siódmy rząd Giulia Andreottiego">
Siódmy rząd Giulia Andreottiego

Siódmy rząd Giulia Andreottiego – rząd Republiki Włoskiej funkcjonujący od 12 kwietnia 1991 do 28 czerwca 1992.
Gabinet powstał w trakcie X kadencji Izby Deputowanych i Senatu, zastąpił poprzedni rząd tego samego premiera. Koalicję popierającą nowy gabinet tworzyły Chrześcijańska Demokracja (DC), Włoska Partia Socjalistyczna (PSI), Włoska Partia Socjaldemokratyczna (PSDI) i Włoska Partia Liberalna (PLI). Rząd miała współtworzyć również Włoska Partia Republikańska (PRI), jednak wycofała się, a wytypowani przez nią kandydaci na ministrów nie złożyli ślubowania. Funkcję wicepremiera i część stanowisk ministrów bez teki obsadzono następnego dnia po rozpoczęciu urzędowania. Gabinet zakończył funkcjonowanie po wyborach w 1992.

</doc>
<doc id="4230158" url="https://pl.wikipedia.org/wiki?curid=4230158" title="Alberto Rodríguez (reżyser)">
Alberto Rodríguez (reżyser)

Alberto Rodríguez Librero (ur. 11 maja 1971 w Sewilli) – hiszpański reżyser i scenarzysta filmowy. Laureat trzech nagród Goya: za reżyserię i scenariusz kryminału "Stare grzechy mają długie cienie" (2014) oraz za scenariusz swojego kolejnego filmu "Człowiek o tysiącu twarzy" (2016).

</doc>
<doc id="4230160" url="https://pl.wikipedia.org/wiki?curid=4230160" title="Emmanuel Nguyễn Hồng Sơn">
Emmanuel Nguyễn Hồng Sơn

Emmanuel Nguyễn Hồng Sơn (ur. 2 stycznia 1953 w Biên Hoà) – wietnamski duchowny rzymskokatolicki, od 2017 biskup Bà Rịa.
Życiorys.
Święcenia kapłańskie przyjął 31 grudnia 1980 i został inkardynowany do diecezji Xuân Lộc. Pracował jako duszpasterz parafialny, a w latach 1994–2001 był także dziekanem dekanatu Bà Rịa. W latach 2001–2006 studiował w Paryżu, a w 2005 uzyskał inkardynację do nowo powstałej diecezji Bà Rịa. W 2006 został rektorem niższego seminarium, zaś w 2011 objął także funkcję wikariusza generalnego diecezji.
27 listopada 2015 został prekonizowany biskupem koadiutorem Bà Rịa. Sakry biskupiej udzielił mu 20 stycznia 2016 bp Thomas Nguyễn Văn Trâm. 6 maja 2017 objął pełnię rządów w diecezji.
Bibliografia.
 

</doc>
<doc id="4230162" url="https://pl.wikipedia.org/wiki?curid=4230162" title="Alberto Rodríguez">
Alberto Rodríguez



</doc>
<doc id="4230163" url="https://pl.wikipedia.org/wiki?curid=4230163" title="Stanisław Albrecht">
Stanisław Albrecht

Stanisław Albrecht (ur. 23 marca 1901 we Wrzeszczewicach, zm. 23 grudnia 1994) – polski architekt, urzędnik i dyplomata PRL.
Życiorys.
Urodził się 23 marca 1901 we Wrzeszczewicach. W 1933 ukończył studia na Wydziale Architektury Politechniki Warszawskiej. W 1938 zdobył pierwsze nagrody w konkursach na rozplanowanie Placu Dąbrowskiego oraz projekt szkicowy na gmach Urzędu Wojewódzkiego w Łodzi oraz trzecią nagrodę w konkursie na projekt rozplanowania portu lotniczego na Gocławiu w Warszawie. Należał do Stowarzyszenia Architektów Polskich. Malował także obrazy artystycznie.
Po II wojnie światowej pełnił stanowisko kierownika Wydziału Propagandy w Biurze Odbudowy Stolicy. Od 1947 do 1952 był dyrektorem Przedsiębiorstwa Państwowego „Film Polski”. Zasiadał także w Komisji KC PZPR ds. Filmu. Za jego kierowania „Filmem Polskim” w 1951 powołano Centralny Urząd Kinematografii podporządkowany Radzie Ministrów, którego został prezesem w 1952 i pracował tamże do 1955. Po odejściu z CUK został ambasador PRL w Niemczech Wschodnich. W późniejszym czasie od 25 maja 1965 do 22 grudnia 1970 był ambasadorem PRL w Holandii.
Zmarł 23 grudnia 1994 i został pochowany na cmentarzu komunalnym Północny w Warszawie. Miał żonę Kamillę Albrecht z Flisowskich (1920–1999), syna Jana (ur. 1944).

</doc>
<doc id="4230164" url="https://pl.wikipedia.org/wiki?curid=4230164" title="Szósty rząd Giulia Andreottiego">
Szósty rząd Giulia Andreottiego

Szósty rząd Giulia Andreottiego – rząd Republiki Włoskiej funkcjonujący od 22 lipca 1989 do 12 kwietnia 1991.
Gabinet powstał w trakcie X kadencji Izby Deputowanych i Senatu, zastąpił rząd Ciriaca De Mity. Koalicję popierającą nowy gabinet tworzyły Chrześcijańska Demokracja (DC), Włoska Partia Socjalistyczna (PSI), Włoska Partia Republikańska (PRI), Włoska Partia Socjaldemokratyczna (PSDI), Włoska Partia Liberalna (PLI) oraz ugrupowanie Unità e Democrazia Socialista (UDS). Rząd zakończył funkcjonowanie po powołaniu jeszcze w trakcie tej samej kadencji kolejnego gabinetu tego samego premiera.

</doc>
<doc id="4230165" url="https://pl.wikipedia.org/wiki?curid=4230165" title="Krzysztof Mech">
Krzysztof Mech

Krzysztof Mech – polski filozof i religioznawca, doktor habilitowany nauk humanistycznych, nauczyciel akademicki Instytutu Religioznawstwa Uniwersytetu Jagiellońskiego, specjalista w zakresie filozofii religii.
Życiorys.
W 1996 na podstawie napisanej pod kierunkiem Karola Tarnowskiego rozprawy pt. "Chrześcijaństwo i dialektyka w koncepcji Paula Tillicha" otrzymał w Wydziale Filozoficznym Uniwersytetu Jagiellońskiego stopień naukowy doktora nauk humanistycznych w dyscyplinie filozofia specjalność filozofia religii. Tam też na podstawie dorobku naukowego oraz rozprawy pt. "Logos wiary. Między boskością a racjonalnością" uzyskał w 2009 stopień doktora habilitowanego nauk humanistycznych w dyscyplinie religioznawstwo. Został adiunktem Instytutu Religioznawstwa Uniwersytetu Jagiellońskiego.

</doc>
<doc id="4230168" url="https://pl.wikipedia.org/wiki?curid=4230168" title="Marion Yorck von Wartenburg">
Marion Yorck von Wartenburg

Marion Yorck hrabina von Wartenburg (ur. 14 czerwca 1904 w Berlinie, zm. 13 kwietnia 2007 tamże) – niemiecka prawniczka, członkini antyhitlerowskiego Kręgu z Krzyżowej. Żona współzałożyciela tego ugrupowania, Petera Yorcka von Wartenburg.
Wychowała się w rodzinie Winterów, jako córka radcy w pruskim ministerstwie kultury. Początkowo zamierzała studiować medycynę, szybko jednak przeniosła się na studia prawnicze. W 1928 r., podczas pobytu w jednym ze śląskich majątków, poznała Petera Yorck von Wartenburg. Po ukończeniu studiów i obronie dysertacji doktorskiej pobrali się pod koniec maja 1930.
Początkowo zamieszkali we Wrocławiu, a w 1936 przeprowadzili się do mieszkania przy Hortensienstraße w berlińskiej dzielnicy Lichterfelde, które stało się jednym z najważniejszych miejsc spotkań członków Kręgu z Krzyżowej. Marion Yorck brała udział w większości rozmów Kręgu oraz uczestniczyła w pracach organizacyjnych ugrupowania. Po zamachu na Hitlera w 1944 r. została aresztowana. Uniknęła jednak represji i udało się jej przeżyć wojnę. Po ukończeniu aplikacji prawniczej pracowała od 1946 jako prawniczka i sędzia w Berlinie. Angażowała się w walkę z dyskryminacją środowisk homoseksualnych. Zmarła w Berlinie w 2007, w wieku 102 lat.
Wspomnienia z okresu zaangażowania w prace Kręgu z Krzyżowej zawarła w dwóch publikacjach:

</doc>
<doc id="4230170" url="https://pl.wikipedia.org/wiki?curid=4230170" title="Odczynnik Dessa-Martina">
Odczynnik Dessa-Martina

Odczynnik Dessa-Martina, DMP – organiczny związek chemiczny z grupy związków jodoorganicznych typu hiperwalencyjnego. Nazwa zwyczajowa pochodzi od nazwisk dwóch amerykańskich chemików, Daniela Benjamina Dessa i Jamesa Cullena Martina, którzy otrzymali go w 1983 roku.
Budowa.
Cząsteczka DMP zawiera resztę kwasu 2-jodoksybenzoesowego związaną z trzema resztami octanowymi w potrójny układ bezwodnikowy. Obecność grup octanowych umożliwia rozpuszczanie związku w rozpuszczalnikach organicznych, podczas gdy wyjściowy kwas jest praktycznie nierozpuszczalny.
Cząsteczka ma budowę pseudooktaedryczną "Ψ-Oc". Jej struktura została ustalona rentgenograficznie w roku 2012. Cztery bezwodnikowe atomy tlenu leżą w płaszczyźnie wokół centralnego atomu jodu, a wierzchołki oktaedru zajmuje atom węgla pierścienia benzenowego i wolna para elektronowa, która w krysztale skoordynowana jest z karbonylowym atomem tlenu sąsiedniej cząsteczki, tworząc wiązanie halogenowe.
Otrzymywanie.
Związek można otrzymać z kwasu 2-jodobenzoesowego. W pierwszym etapie utlenia się go do cyklicznego kwasu 2-jodoksybenzoesowego za pomocą nadtlenosiarczanu potasu, (soli monopotasowej kwasu Caro, tzw. "oksonu"). Uzyskany związek poddaje się acetylowaniu. Reakcję prowadzi się np. mieszając kilkanaście godzin gęstą zawiesinę substratu w mieszaninie bezwodnika octowego i kwasu octowego. Szybkość procesu zależy od stopnia rozdrobnienia kwasu 2-jodoksybenzoesowego; można ją zwiększyć przez ogrzewanie. Reakcja przebiega znacząco szybciej, gdy prowadzi się ją z użyciem samego bezwodnika octowego w obecności katalitycznej ilości TsOH:
Po stwierdzeniu za pomocą spektroskopii NMR, że acetylowanie zaszło całkowicie, rozpuszczalniki usuwa się pod zmniejszonym ciśnieniem lub poprzez odsączenie produktu i przemycie go eterem. Produkt otrzymuje się zazwyczaj w postaci drobnokrystalicznej. W celu otrzymania większych kryształów roztwór związku odparowuje się powoli w ciągu kilku dni w strumieniu azotu.
Zastosowanie.
Służy m.in. do utleniania alkoholi – pierwszorzędowych do aldehydów, drugorzędowych do ketonów:
W porównaniu do tradycyjnych utleniaczy (np. dichromianu potasu) cechuje się krótszymi czasami reakcji, większą wydajnością i łagodniejszymi warunkami reakcji (temperatura pokojowa, pH neutralne).

</doc>
<doc id="4230173" url="https://pl.wikipedia.org/wiki?curid=4230173" title="Banzai Venus">
Banzai Venus

 – piąty singel japońskiego zespołu SKE48, wydany w Japonii 9 marca 2011 roku przez Nippon Crown.
Singel został wydany w trzech edycjach: dwóch regularnych (Type A, Type B) oraz „teatralnej” (CD). Osiągnął 1 pozycję w rankingu Oricon i pozostał na liście przez 25 tygodni, sprzedał się w nakładzie egzemplarzy. Singel zdobył status platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4230176" url="https://pl.wikipedia.org/wiki?curid=4230176" title="Dawid Nilsson">
Dawid Nilsson

Dawid Ivar Nilsson (ur. 31 sierpnia 1977 w Sławnie) – polski piłkarz ręczny, mistrz i reprezentant Polski.
Kariera sportowa.
Był zawodnikiem Gwardii Koszalin, Wybrzeża Gdańsk (1995-2001), szwedzkiej drużyny IFK Skövde HK (2001-2005), baskijskiej Bidasoa Irun (2005-2007), duńskiego Aarhus GF (2006-2008), hiszpańskiej Cuenca 2016 (2008-2010), francuskiej Dunkerque HB Grand Littoral (2010-2012). W latach 2012-2016 ponownie reprezentował barwy Wybrzeża Gdańsk.
Z Wybrzeżem zdobył w 2000 i 2001 mistrzostwo Polski, z IFK Skövde HK wywalczył Challenge Cup w 2004, a jego zespół w 2004 doszedł do półfinału ligi szwedzkiej, w 2005 grał w finale, przegranym z IK Sävehof. Z Aarhus GF zajął 3. miejsce w lidze w sezonie 2007/2008, z Dunkerque HB Grand Littoral zdobył w 2011 Puchar Francji, a jego zespół zajął 3. miejsce w lidze. W 2012 wystąpił natomiast w przegranym finale Pucharu EHF.
W latach 2002-2006 wystąpił 58 razy w reprezentacji Polski seniorów, zdobywając 95 bramek, zagrał m.in. na mistrzostwach świata w 2003 (10. miejsce), mistrzostwach Europy w 2004 (16. miejsce) i mistrzostwach Europy w 2006 (10. miejsce).
W 2018 został najpierw asystentem Marcina Markuszewskiego w Spójni Gdynia, a w lutym 2018 objął funkcję pierwszego trenera tego zespołu.
Z dniem 1 lipca 2019 został trenerem zespołu .

</doc>
<doc id="4230179" url="https://pl.wikipedia.org/wiki?curid=4230179" title="Tony Bradley">
Tony Bradley

Tony Lee Bradley Jr (ur. 8 stycznia 1998 w Bartow) – amerykański koszykarz, występujący na pozycji środkowego.
W 2014 zdobył złoty medal podczas turnieju Adidas Nations, a rok później podczas Nike Global Challenge. W 2016 wziął udział w dwóch meczach gwiazd amerykańskich szkół średnich – Jordan Classic, McDonald’s All-American. Został też wybrany najlepszym zawodnikiem stanu Floryda (Florida Gatorade Player of the Year, Florida Mr. Basketball).
22 listopada 2020 trafił w wyniku wymiany do Detroit Pistons. Jeszcze tego samego dnia został wytransferowany do Philadelphia 76ers.
25 marca 2021 został wytransferowany do Oklahoma City Thunder. 11 sierpnia 2021 dołączył do Chicago Bulls. 21 lutego 2023 został zwolniony.

</doc>
<doc id="4230182" url="https://pl.wikipedia.org/wiki?curid=4230182" title="Café de la Nouvelle Athènes">
Café de la Nouvelle Athènes

Café de la Nouvelle Athènes – dawna kawiarnia przy Placu Pigalle w Paryżu.
Nazwa kawiarni pochodziła od fragmentu IX Dzielnicy Paryża o nazwie „Nowe Ateny”, której architekturę neoklasycznych budowli powstałych w latach 1819–1820 inspirowała sztuka grecka.
Na przełomie XIX i XX wieku było to miejsce spotkań malarzy impresjonistów, w tym Matisse’a, Van Gogha i Degasa.
Początkowo ulubionym miejscem przesiadywania artystów była Café Guerbois, jednak ok. 1878 roku przeniesiono się do „Nowych Aten”, gdyż kawiarnia miała wychodzący na Plac Pigalle zadaszony taras, z którego można było obserwować przechodniów. W każdy poniedziałek artyści wybierali modele do swych obrazów, siedząc na tarasie kawiarni.
Wnętrze kawiarni posłużyło kilku artystom z tego kręgu za temat obrazów, m.in. Degas namalował "Absynt", Edouard Manet – "Śliwkę", Jean-Louis Forain – rysunek "Le Café de la Nouvelle-Athènes".
Nad kawiarnią mieszkał od 1896 roku i miał swoje studio fotograf Paul Sescau, przyjaciel Toulouse-Lautreca.
Innym znanym bywalcem był francuski kompozytor Erik Satie, który grał na fortepianie w kawiarni oraz został tamże przedstawiony piętnastoletniemu Maurice’owi Ravelowi przez jego ojca.
W latach 20. XX w. mieścił się tu klub jazzowy Ady Smith "Chez Bricktop" w którym występowali: Josephine Baker, Duke Ellington, Cole Porter, a bywali Francis Scott Fitzgerald i Zelda Fitzgerald, Ernest Hemingway oraz T.S. Eliot.
W latach 40. i 50. XX wieku pod nazwą "Sfinks" funkcjonował tu klub nocny. Był to klub striptizu uczęszczany w czasie wojny przez nazistów, a później przez żołnierzy armii amerykańskiej. W latach 80. i 90. XX wieku działał od strony Rue Pigalle 66 klub rockowy "New Moon" – miejsce koncertów rockowych takich muzyków, jak Mano Negra, Manu Chao, Iggy Pop, Noir Désir, Calvin Russell, Beastie Boys, Ramones, Vizirettes, Massilia Sound System, The Naked Apes of Reason, Les Wampas, French Lovers.
Dyskoteka "Le Temple" była ostatnim funkcjonującym lokalem przed zburzeniem budynku w 2004 roku.
Na tym miejscu znajduje się nowy budynek mieszczący sklep ze zdrową żywnością na parterze i taras na piętrze.

</doc>
<doc id="4230183" url="https://pl.wikipedia.org/wiki?curid=4230183" title="Aki Hoshino">
Aki Hoshino

 – japońska aktorka, idolka oraz modelka.
Życiorys.
Hoshino jest autorką książki wydanej w 2010 roku, zatytułowanej "Hoshino Body". Wyszła za mąż za Dżokeja wyścigów konnych Kioseia Miure 25 września 2011 r. Ich córka urodziła się 12 kwietnia 2012 roku.

</doc>
<doc id="4230188" url="https://pl.wikipedia.org/wiki?curid=4230188" title="Marcello Abbondanza">
Marcello Abbondanza

Marcello Abbondanza (ur. 24 sierpnia 1970 w Cesenie) – włoski trener siatkarski. 
W listopadzie w 2017 roku poślubił byłą turecką siatkarkę Damlę Albayrak we włoskim Ratuszu w Cesenatico.
Sukcesy trenerskie.
klubowe.
Puchar CEV:
Mistrzostwo Włoch:
Puchar Włoch:
Klubowe Mistrzostwa Świata:
Mistrzostwo Azerbejdżanu:
Liga Mistrzyń:
Mistrzostwo Turcji:
Puchar Turcji:
Superpuchar Turcji:
Mistrzostwo Polski:
Puchar Polski:
reprezentacyjne.
Liga Europejska:

</doc>
<doc id="4230190" url="https://pl.wikipedia.org/wiki?curid=4230190" title="Sollingbahn">
Sollingbahn

Sollingbahn – niezelektryfikowana, jednotorowa linia kolejowa przebiegająca przez kraje związkowe Nadrenia Północna-Westfalia, Hesja i Dolna Saksonia, w Niemczech. Łączy stację Ottbergen z Northeim. 

</doc>
<doc id="4230191" url="https://pl.wikipedia.org/wiki?curid=4230191" title="Kościół św. Apostołów Piotra i Pawła w Oziercach">
Kościół św. Apostołów Piotra i Pawła w Oziercach

Kościół św. Apostołów Piotra i Pawła w Oziercach – kościół parafialny w Oziercach na Białorusi.
Historia.
Kościół został wybudowany w 2007 r. w miejscu zburzonego budynku gospodarczego należącego do dworu Oskierków w Oziercach.

</doc>
<doc id="4230192" url="https://pl.wikipedia.org/wiki?curid=4230192" title="Mohamed Ali Belayech">
Mohamed Ali Belayech

Mohamed Ali Belayech – tunezyjski zapaśnik walczący w stylu wolnym. Wicemistrz igrzysk afrykańskich w 2015. Zdobył cztery medale na mistrzostwach Afryki, w tym złoty w 2009. Wicemistrz arabski w 2014. Brązowy medalista igrzysk śródziemnomorskich w 2009 roku.

</doc>
<doc id="4230194" url="https://pl.wikipedia.org/wiki?curid=4230194" title="Jarosław Frąckowiak">
Jarosław Frąckowiak

Jarosław Frąckowiak (ur. 16 maja 1970 w Jarocinie) – polski piłkarz ręczny, mistrz i reprezentant Polski.
Kariera sportowa.
Jest wychowankiem Pogoni Zabrze, w której barwach grał od 1978. W 1989 został mistrzem Polski juniorów i zadebiutował w I zespole, zdobywając następnie mistrzostwo Polski w 1989 i 1990. W latach 1990-1992 grał w Śląsku Wrocław, W sezonie 1992/1993 ponownie występował w barwach Pogoni i został najlepszym strzelcem ligi, zdobywając 191 bramek.
W latach 1991-1993 wystąpił 21 razy w reprezentacji Polski seniorów, zdobywając 17 bramek.
Następnie grał w klubach niemieckich: TUSEM Essen (1993-1996), z którym zdobył w 1994 Puchar Niemiec i Challenge Cup, VfL Fredenbeck (1996-1998), Wilhelmshavener HV (1998-2005), HSG Wilhelmshaven (2005/2006), a także pracował jako trener w SG Schortens (m.in. w sezonie 2007/2008) i HSG Varel-Friesland.

</doc>
<doc id="4230195" url="https://pl.wikipedia.org/wiki?curid=4230195" title="Hołoszewo">
Hołoszewo



</doc>
<doc id="4230197" url="https://pl.wikipedia.org/wiki?curid=4230197" title="Vito Lattanzio">
Vito Lattanzio

Vito Lattanzio (ur. 31 października 1926 w Bari, zm. 31 października 2010 tamże) – włoski polityk i lekarz, długoletni deputowany, minister w różnych resortach.
Życiorys.
Ukończył studia medyczne na Uniwersytecie w Bari, po czym do 1958 pracował jako patolog. Zaangażował się w działalność polityczną w ramach Chrześcijańskiej Demokracji. W 1954 został sekretarzem partii w prowincji Bari, a w 1956 wszedł w skład rady tej prowincji.
W 1958 po raz pierwszy został wybrany do Izby Deputowanych. Z powodzeniem ubiegał się o reelekcję w ośmiu kolejnych wyborach, zasiadając w niższej izbie włoskiego parlamentu nieprzerwanie do 1994 jako poseł III, IV, V, VI, VII, VIII, IX, X i XI kadencji. W latach 80. pełnił funkcję jej wiceprzewodniczącego.
W 1968 był podsekretarzem stanu w resorcie pracy i ochrony socjalnej, następnie do 1970 zajmował tożsame stanowisko w ministerstwie przemysłu, handlu i rzemiosła. Między 1970 a 1976 sprawował urząd podsekretarza stanu w resorcie obrony. W lipcu 1976 został ministrem obrony, pełnił tę funkcję do września 1977. Ustąpił z niej w ramach politycznej odpowiedzialności za ucieczkę niemieckiego zbrodniarza wojennego Herberta Kapplera. Pozostał jednak w rządzie jako minister transportu i marynarki handlowej (do marca 1978). Od kwietnia 1988 do kwietnia 1991 był ministrem bez teki odpowiedzialnym najpierw za koordynację obrony cywilnej, następnie do czerwca 1992 sprawował urząd ministra handlu zagranicznego.

</doc>
<doc id="4230200" url="https://pl.wikipedia.org/wiki?curid=4230200" title="Turzyca owłosiona">
Turzyca owłosiona

Turzyca owłosiona ("Carex hirta" L.) – gatunek byliny z rodziny ciborowatych. Jest to roślina szeroko rozprzestrzeniona, w Polsce pospolita i uznawana za chwast, ma małą wartość pastewną. Gatunek typowy rodzaju turzyca.
Rozmieszczenie geograficzne.
Rodzimy obszar występowania obejmuje prawie całą Europę, poza tym na pograniczu Europy i Azji: Armenię, Azerbejdżan, Dagestan, Gruzję i Kaukaz Północny, a na północy Afryki: Algierię i Maroko. W Polsce na obszarze całego kraju pospolita i zajmująca nowe stanowiska.
Gatunek występuje także jako naturalizowany w Nowej Zelandii, Stanach Zjednoczonych (w stanach Connecticut, Maine, Maryland, Massachusetts, Michigan, New Jersey, Nowy Jork, Pensylwania, Wisconsin) i wschodniej Kanadzie (w prowincjach Nowa Szkocja, Ontario, Quebec, Wyspa Księcia Edwarda).
Biologia i ekologia.
Bylina, geofit. Kwitnie od maja do lipca. Jest światłolubna, siedliskiem są widne lasy, łąki, pastwiska, miejsca piaszczyste, przydroża, nieużytki. Gatunek charakterystyczny dla rzędu (O.) "Trifolio fragiferae-Agrostietalia stoloniferae" i zespołu (Ass.) "Agropyro-Rumicion crispi". Liczba chromosomów 2n = 112.
Zmienność.
Poza gatunkiem typowym w Polsce występuje podgatunek "Carex hirta" var. "hirtiformis" (Pers.) Kunth, wyróżniający się brakiem owłosienia (jedynie pęcherzyki są owłosione, ale też słabo) oraz dwie formy: 
Tworzy mieszańce z turzycą dzióbkowatą, leśną, odległokłosą, ościstą i pęcherzykowatą.

</doc>
<doc id="4230201" url="https://pl.wikipedia.org/wiki?curid=4230201" title="Carex hirta">
Carex hirta



</doc>
<doc id="4230205" url="https://pl.wikipedia.org/wiki?curid=4230205" title="Bolesław Kowalski (1917–2018)">
Bolesław Kowalski (1917–2018)

Bolesław Kowalski ps. „Wicher” (ur. 24 stycznia 1917 we wsi Liśnik Duży, zm. 2 marca 2018 w Olbięcinie) – uczestnik II wojny światowej, pułkownik WP w stanie spoczynku, działacz kombatancki.
Życiorys.
Urodził się we wsi Liśnik Duży koło Kraśnika, gdzie w wieku 14 lat wstąpił do Związku Strzeleckiego. W czerwcu 1933 ukończył kurs II stopnia PW. W 1938 rozpoczął służbę wojskową w 9 pułku artylerii lekkiej w Siedlcach. W trakcie polskiej wojny obronnej 1939, był żołnierzem zwiadu w stopniu kaprala w ramach Samodzielnej Grupy Operacyjnej „Polesie” pod dowództwem gen. Franciszka Kleeberga. Uczestniczył w bitwie pod Kockiem, Serokomlą i Wolą Gułowską, gdzie został ranny i dostał się do niewoli niemieckiej z której następnie zbiegł. W listopadzie 1939 wstąpił do Związku Walki Zbrojnej (po zaprzysiężeniu przyjął pseudonim „Wicher”), a następnie był żołnierzem Armii Krajowej. W czasie okupacji niemieckiej brał udział w akcjach dywersyjno-sabotażowych oraz działał w partyzantce na terenie Lubelszczyzny. Był również uczestnikiem Akcji „Burza” na Lubelszczyźnie, w której wziął udział jako plutonowy w składzie 10. kompanii 8 pułku piechoty AK w Lasach Gościeradowskich, gdzie podczas walk 28 lipca 1944 został ciężko ranny. Leczył się ponad rok.
Po wojnie zagrożony aresztowaniem przez NKWD i UB przez szereg miesięcy musiał się ukrywać zmieniając miejsca zamieszkania. Nie uniknął jednak aresztowania i przesłuchań. W 1951 został ponownie został zatrzymany i uwięziony w Kraśniku. Z więzienia udało mu się wydostać dzięki staraniom żony. Następnie prowadził własną kuźnię.
Od stycznia 1990 był członkiem Stowarzyszenia Polskich Kombatantów oraz współzałożycielem i wieloletnim prezesem Koła SPK nr 6 w rodzinnym Olbięcinie. Był fundatorem i inicjatorem powstania tablic pamiątkowych, a także inicjatorem renowacji mogił wojennych. Miał dwóch synów i córkę, doczekał się 9 wnuków i 12 prawnuków.
Podczas uroczystości z okazji swoich setnych urodzin w styczniu 2017, szef Urzędu ds. Kombatantów i Osób Represjonowanych, Jan Józef Kasprzyk, wręczył mu w prezencie szablę oficerską. Otrzymał wtedy też odznakę „Zasłużony dla Województwa Lubelskiego”, oraz medale wojewody lubelskiego i prezydenta Lublina. 30 września tego samego roku został awansowany do stopnia pułkownika w stanie spoczynku.
Pochowany został wraz z żoną Krystyną (zm. 2008) na cmentarzu parafialnym w Wólce Olbięckiej.

</doc>
<doc id="4230211" url="https://pl.wikipedia.org/wiki?curid=4230211" title="Islamski Ruch Oporu">
Islamski Ruch Oporu



</doc>
<doc id="4230212" url="https://pl.wikipedia.org/wiki?curid=4230212" title="Muzułmański Ruch Oporu">
Muzułmański Ruch Oporu



</doc>
<doc id="4230213" url="https://pl.wikipedia.org/wiki?curid=4230213" title="Ruch Islamskiego Oporu">
Ruch Islamskiego Oporu



</doc>
<doc id="4230214" url="https://pl.wikipedia.org/wiki?curid=4230214" title="Palestyński Dżihad">
Palestyński Dżihad



</doc>
<doc id="4230215" url="https://pl.wikipedia.org/wiki?curid=4230215" title="Palestyński Dżihad Islamski">
Palestyński Dżihad Islamski



</doc>
<doc id="4230221" url="https://pl.wikipedia.org/wiki?curid=4230221" title="Kulturalizm (filozofia)">
Kulturalizm (filozofia)

Kulturalizm – system filozoficzny autorstwa polskiego filozofa, Jana Stachniuka. Kulturalizm jest systemem opartym na autorskiej teorii kultury, głoszącej przeciwbieżność kultury, rozumianej jako potęgowanie ludzkiej władzy nad żywiołami jego natury i przyrodą, ze stanowiącą zaprzeczenie tego procesu wspakulturą. Ponadto cechuje się antropocentryzmem, widząc człowieka jako „czoło ewolucji wszechświata”.
Człowiek w filozofii kulturalizmu posiada naturę dualistyczną, będąc z jednej strony zwierzęciem, z drugiej strony jednak istotą wznoszącą się ponad „czystą biologię”, będąc zdolnym do tworzenia kultury i budowania cywilizacji. Jest on rozumiany nie jako jednostka lub zbiór jednostek, ale ciąg pokoleń. Na człowieczeństwo składają się trzy elementy: ludzka biologia, wola instrumentalna (zdolność przetwarzania elementów świata naturalnego w formy kulturowe) i Wola Tworzycielska. Pełnię tak rozumianego człowieczeństwa Stachniuk określał mianem panhumanizmu i definiował jako poddanie się Woli Tworzycielskiej i poświęcenie tworzeniu „kultury”.

</doc>
<doc id="4230222" url="https://pl.wikipedia.org/wiki?curid=4230222" title="Kulturalizm">
Kulturalizm



</doc>
<doc id="4230232" url="https://pl.wikipedia.org/wiki?curid=4230232" title="Poldowski">
Poldowski

Poldowski – pseudonim brytyjskiej kompozytorki i pianistki Régine Wieniawski (ur. 16 maja 1879, zm. 28 stycznia 1932), córki polskiego skrzypka i kompozytora Henryka Wieniawskiego. Niektóre z jej wczesnych prac zostały opublikowane pod nazwiskiem Irène Wieniawska. Żona sir Aubreya Deana Paula, 5 baroneta (1869-1961). Jej nazwisko pojawia się w wielu formach:
Biografia.
Rodzina.
Régine Wieniawski urodziła się 16 maja 1879 roku w mieście Ixelles w Brukseli, gdzie jej ojciec, polski skrzypek i kompozytor, Henryk Wieniawski, osiadł podczas pracy w konserwatorium w Brukseli. Jej matka, Angielka, Isabelle Bessie-Hampton, była siostrzenicą irlandzkiego pianisty i kompozytora George’a A. Osborne’a (uczył się pod kierunkiem Johanna Petera Pixisa, François-Josepha Fétisa i Fryderyka Kalkbrennera; był bliskim przyjacielem Fryderyka Chopina i Berlioza) i członkiem Londyńskiej rodziny powiązanej z Rossinim, Meyerbeerem, Jenny Lind, Michaelem Williamem Balfe i Antonem Rubinsteinem. Otrzymała imię Régine na cześć babki, matki Henryka Wieniawskiego Reginy Wolf, córki warszawskiego lekarza i siostry zamieszkałego w Paryżu pianisty i kompozytora Edwarda Wolffa.
Czasami można się spotkać się z informacją, że Régine urodziła się kilka tygodni po śmierci ojca. Prawdopodobnie błąd ten spowodowały niektóre wczesne źródła, które podają, że urodziła się w maju 1880 roku, a nie w maju 1879 roku (jej ojciec zmarł 31 marca 1880 r. w Moskwie, podczas trasy koncertowej, kiedy Irene miała zaledwie dziesięć miesięcy).
Kariera.
Informacje na temat jej wykształcenia muzycznego zawierają wiele niewiadomych. Początkowo uczyła się gry na fortepianie u Miss Ellis. Powiedziała swoim biografom, że wstąpiła do konserwatorium brukselskiego w wieku 12 lat, gdzie uczyła się gry na fortepianie u Pierre’a Storcka i kompozycji u Francois-Auguste’a-Gevaerta. Później kontynuowała naukę w Londynie u Michaela Hambourga i Percy’ego Pitta. Po ślubie pojechała do Paryża, by uczyć się u André Gedalge’a, a po śmierci pierwszego dziecka uczyła się u Vincenta d ‘Indy’ego w Schola Cantorum de Paris. Jej nazwisko nie figuruje jednak w żadnych dokumentach konserwatorium brukselskiego.
W 1887 roku, w wieku ośmiu lat, została przedstawiona i zaprzyjaźniła się z Nelly Melbą, a następnie zadebiutował w La Monnaie. W 1893 roku, w wieku 14 lat, publicznie wykonała kilka swoich własnych utworów. Była sąsiadką Octave Mausa, jej pieśni "Cortège "i "Cythère" były poświęcone Mausowi i jego żonie Madeleine.
W roku 1896 Régine Wieniawski i jej matka przeniosły się do Londynu. Tam opublikowała kilka wczesnych dzieł pod nazwiskiem Irène Wieniawska. w 1901 roku wyszła za mąż za potomka 1. księcia Marlborough, sir Aubreya Edwarda Henry’go Dean Paula, 5 baroneta (19 października 1869 – 16 stycznia 1961 roku), którego przestawiła jej Nelly Melba. W ten sposób została Lady Dean Paul i otrzymała obywatelstwo brytyjskie. Nadal publikowała dzieła jako „Irène Wieniawska”. Z mężem miała troje dzieci:
Wczesna śmierć pierworodnego syna załamała Lady Dean Paul i ostatecznie doprowadziła do rozpadu jej małżeństwa. Zainspirowało również powstanie trzech utworów: pieśni "Soir, Berceuse d’Armorique i" "Berceuse pour l’enfant mourant "na skrzypce i fortepian ("Kołysanki dla umierającego dziecka)".
Następnie przyjęła pseudonim Poldowski. W marcu 1911 roku wróciła do Brukseli, by wziąć udział w serii koncertów w „La Libre Esthétique”, którą organizował jej dawny przyjaciel Octave Maus. Charles van den Borren chwalił jej dzieła jako „szczególne ze względu na rzadko spotykaną oryginalność, świadczące o indywidualnej osobowości”.
Angielski tenor Gervase Elwes zaprezentował jej pieśni do słów Paula Verlaine’a na angielskiej scenie w 1912 roku, w Queen's Hall. Pieśni te były wówczas bardzo modne w Paryżu, a ich prezentacja wywarła ogromne wrażenie na angielskiej publiczności. Elwes był pod wrażeniem jej muzyki już odkąd po raz pierwszy zetknął się z nią prawie 20 lat wcześniej, w 1893 roku w Brukseli. Czuł, że pokazali „wielką oryginalność i jak na wiek kompozytorki, doskonały warsztat”. Elwes spotkał się z Poldowski ponownie w 1903 roku w Brukseli; poświęciła mu wtedy dwa utwory. Koncert prezentujący jej pieśni planowany w USA w 1921 roku odwołano, ponieważ Elwes zginął w wypadku kolejowym w Bostonie.
Wiosną 1912 roku przeprowadziła się do Brukseli, kiedy to królowa Belgii Elżbieta wyraziła pragnienie, by usłyszeć artystkę. Towarzyszyła Émile’owi Chaumontowi podczas premiery swojej Sonaty skrzypcowej d-moll, którą zadedykowała Octave’owi Mausowi. Następnie występowała w Paryżu z bliskim przyjacielem, francuskim pianistą Lazare’em Lévym, z którym poznała się w klasie fortepianu Miss Ellis. W 1923 Lévy zaprezentował po raz pierwszy jej utwór na fortepian solo zatytułowany "Caledonian market". W styczniu 1912 r. jej przyjaciel Henry Wood prowadził premierę jej "Suite miniature" i "Nocturnes "podczas Koncertów Niedzielnych". "W 1913 roku wróciła do Brukseli, żeby po raz ostatni towarzyszyć Jane Bathori-Engels w czterech pieśniach do słów Verlaine’a.
W 1916 Poldowski i jej rodzina przeszli na Rzymski katolicyzm.
W 1919 roku, w Queen’s Hall, Henry Wood towarzyszył kompozytorce na premierze jej utworu fortepian i orkiestrę „Pat Malone’s Wake”.
Kompozytorka poważnie zachorowała jesienią 1913 roku. W sierpniu 1919 Poldowski przeniosła się do USA, gdzie opublikowała swoją „operę symfoniczną” "Silence" mimo poważnych problemów finansowych. Rozwiodła się z mężem w 1921 roku.
W 1922 wróciła do Londynu. Do grona jej stałych gości zaliczali się dramaturg Alfred Sutro, mezzosopranistka Marguerite d'Alvarez, dyrygent Eugène Goossens, syn, klawesynistka Violet Gordon-Woodhouse, skrzypek Paweł Kochański i kompozytor George Gershwin.
Zainicjowana przez nią w 1923 roku seria koncertów południowych w Hyde Park Hotel w Londynie, znana jako "Międzynarodowe koncerty La Libre Esthétique", przyciągała takich artystów jak Arthur Rubinstein, Jacques Thibaud i London String Quartet. Otworzyła także butik z modą haute couture, który przygotował kilka kreacji dla brytyjskiej rodziny królewskiej. W 1925 podczas tournee po Hiszpanii otrzymała w prezencie diamentową bransoletkę od króla i królowej Hiszpanii.
Zachorowała na poważne zapalenie płuc, jej prawe płuco zostało usunięte, a ona sama zmarła na atak serca 28 stycznia 1932 roku w Londynie.
Muzyka.
Poldowski była utalentowaną kompozytorką pieśni. Jej styl pokazuje silny wpływ Claude’a Debussy’ego. Opracowała 22 francuskie teksty Paul Verlaine’a, a także teksty angielskie Williama Blake’a, W.B. Yeats, Alfreda, Lorda Tennysona i innych.
Twórczość.
Pozostałe dzieła.
Zaliczają się do nich:
Wiele z jej większych dzieł zaginęło. Pełny katalog dzieł zawierający również utwory niepublikowane, sporządzony przez Davida Mooneya, dostępny jest w SMI Music Theses Register.

</doc>
<doc id="4230239" url="https://pl.wikipedia.org/wiki?curid=4230239" title="Barbara Schlick">
Barbara Schlick

Barbara Schlick (ur. 21 lipca 1943 w Würzburgu) – niemiecka sopranistka, szczególnie ceniona jako wykonawczyni muzyki barokowej.
Kariera.
Studiowała śpiew pod kierunkiem Henrietty Klink-Schneider w Würzburgu i pod kierunkiem Hilde Wesselmann w Essen. Później kontynuowała naukę u Rudolfa Piernaya i Giseli Rohmert. Począwszy od 1966 roku, zaczęła pojawiać się na scenach Europy jako solistka z zespołem Adolfa Scherbauma. Po raz pierwszy pojawiła się w Ameryce Północnej w trasie z Paulem Kuentzem i jego orkiestrą kameralną. Od tego czasu pojawiła się już w największych salach koncertowych i festiwalach muzycznych w całej Europie, Izraelu, Japonii, Kanadzie, USA i Rosji, śpiewała pod batutą Fransa Brüggena, Williama Christiego, Michela Corboza, Reinharda Goebla, Philippe'a Herreweghe, René Jacobsa, Sigiswalda Kuijkena i Karla-Friedricha Beringera. Wzięła udział w projekcie Tona Koopmana i Amsterdam Baroque Orchestra &amp; Choir, który obejmuje nagranie wszystkich dzieł wokalnych Jana Sebastiana Bacha. Choć w większości skupia się na repertuarze koncertowym, wystąpiła w kilku operach barokowych. Schlick podejmuje dokonuje licznych nagrań oraz występuje w radiu i telewizji.

</doc>
<doc id="4230247" url="https://pl.wikipedia.org/wiki?curid=4230247" title="Jean-Baptiste Massillon">
Jean-Baptiste Massillon

Jean-Baptiste Massillon (ur. 24 czerwca 1663 w Hyères; zm. 28 września 1742 w Beauregard-l’Évêque, w Puy-de-Dôme) – był francuskim kaznodzieją, teologiem i biskupem.
Życiorys.
W 1681 Massillon wstąpił do Filipinów i został powołany przez arcybiskupa Louisa-Antoine de Noailles na przywódcę seminarium biskupiego kościoła katolickiego. Było to seminarium "Saint-Magloire" w Paryżu, gdzie pozostał tam 20 lat. W tym czasie rozwinął się on do najsłynniejszego kaznodziei swoich czasów.
W 1704 Ludwik XIV wybrał go na swojego osobistego kaznodzieję. W 1717, po śmierci Ludwika XIV został on biskupem diecezji Clermont. Filip II, który prowadził sprawy stanu Francji, dał mu polecenie, aby przed pierwszym dziewięcioletnim królem, Ludwikiem XV wygłosił wielkie kazanie. Z tej okazji Massillon napisał znane przemówienia pod tytułem "Petit Carême".
W 1719 został on członkiem Akademii Francuskiej (Fotel 4).

</doc>
<doc id="4230249" url="https://pl.wikipedia.org/wiki?curid=4230249" title="Ordo Equitum Christi Templique Hierosolymitani">
Ordo Equitum Christi Templique Hierosolymitani

Ordo Equitum Christi Templique Hierosolymitani (OECTH), do 17 czerwca 2022 roku Ordo Militiae Christi Templi Hierosolymitani (OMCTH) - brak oficjalnie autoryzowanych nazw w językach narodowych, w Polsce powszechnie i na dokumentach zakonnych używa się nazwy Zakon Rycerzy Chrystusa i Świątyni Jerozolimakiej – zakon rycerski, nawiązujący tradycją do średniowiecznych templariuszy, niemający z nimi ciągłości historycznej.
OMCTH powstało w wyniku próby unormowania sytuacji OSMTH w ramach Kościoła katolickiego. Część członków wyznania katolickiego starała się o kanoniczne uznanie.
Funkcję protektora duchowego objął patriarcha Kościoła Grecko-Melchicko-Katolickiego Maksymos V Hakim, który 22 września 1990 w bazylice Świętego Gereona w Kolonii przyjął przysięgę wierności od Wielkiego Przeora Generalnego Wernera Rinda.
12 grudnia 2018 roku Patriarcha Youssef Absi nadał Wielkiemu Przeoratowi Polski OMCTH Statut Autonomiczny, oparty na prawie kanonicznym Kościoła katolickiego.
23 grudnia 2021 roku zmarł pierwszy Wielki Przeor Generalny OMCTH Werner Rind KGCTJ.
17 czerwca 2022 roku Patriarcha Youssef Absi zmienił nazwę Zakonu na Ordo Equitum Christi Templique Hierosolymitani - OECTH, nadając nowy Statut Generalny
Organizacja.
Protektorem Duchowym templariuszy OECTH jest każdorazowy melchicki patriarcha Antiochii, obecnie patriarcha Youssef Absi.
Protektorem królewskim jest książę dr , Książę Etiopii.
Wikariuszem Generalnym jest każdorazowy Wielki Przeor Polski, chyba że zostanie wybrany Wielkim Przeorem Generalnym.
Statut Generalny przywrócił tytuł Wielkiego Mistrza Zakonu, którym został mianowany dotychczasowy Wielki Przeor Generalny OMCTH Krzysztof Kurzeja KGCTJ.
Zakonem zarządza Wielka Kapituła Generalna, zwoływana co trzy lata.
Skład Wielkiej Kapituły Generalnej:
OECTH składa się z autonomicznych Wielkich Przeoratów:
Administracja terytorialna.
Wielki Przeorat Niemiec:
Przeorat Świętego Marcina we Włoszech:
Wielki Przeorat Polski:
Członkostwo.
Sodalistą (członkiem rzeczywistym) OECTH może zostać katolik dowolnego obrządku po przedstawieniu wymaganych przepisami wewnętrznymi dokumentów.
Familiare Templi to "członek stowarzyszony", inaczej członek rodziny zakonnej
Sodaliści (członkowie) i Familiarzy OECTH przynależą do jednego z pięciu Korpusów Zakonu Rycerskiego Świątyni Jerozolimskiej, ze względu na posiadaną rangę:
Działalność.
Sodaliści OECTH zobowiązani są do życia zgodnie z zasadami chrześcijańskimi.
Poszczególne jednostki OECTH zajmują się pomocą charytatywną na rzecz potrzebujących, współpracując ściśle z lokalnymi organizacjami, bez względu na wiarę i poglądy potrzebujących.
Szlachectwo.
Sodaliści OECTH zgodnie z art. 16 Statutu Generalnego otrzymują wraz z rangą rycerza/kapelana lub wyższą kościelne szlachectwo personalne z prawem do herbu własnego albo do udostojnienia herbu przynależnego z racji przynależności do stanu szlacheckiego lub arystokratycznego. Rozwinięta została również Rola Herbowa Zakonu Rycerskiego Templariuszy OECTH.
Program „Serce dla Syrii” - Krzyże "PRO SYRIA".
27 lutego 2017 roku Patriarcha Grzegorz III Laham na wniosek ówczesnego Wikariusza Generalnego OMCTH, obecnego Wielkiego Mistrza OECTH Krzysztofa Kurzei KGCTJ zatwierdził Program „Serce dla Syrii”, ustanawiając jednocześnie Krzyż Zasługi „Pro Syria”.
Program „Serce dla Syrii” jest skierowany jako pomoc dla ofiar wojny domowej w Syrii, pozostających pod opieką Patriarchatu, bez względu na wyznanie, poglądy, płeć, itp. Program został objęty Honorowym Patronatem przez Regionalną Izbę Gospodarczą w Katowicach.
4 marca 2021 roku Program "serce dla Syrii" został zmodyfikowany decyzją Patriarchy Józefa Absi:
Krzyż „Pro Syria” przyznawany jest każdej osobie, która znacząco wesprze Program. Wśród odznaczonych można znaleźć między innymi posła do Parlamentu Europejskiego Ryszarda Legutko, senatora Krystiana Probierza, senator Barbarę Borys-Damięcką, senator Dorotę Czudowską, senatora Tadeusza Kopcia, senator Dorotę Tobiszowską, posłów Jan Dudę i Kazimierza Smolińskiego, wojewodę Andrzeja Pilota, księdza kanonika Ireneusza Bruskiego, Starostę Będzińskiego Sebastiana Szaleńca, radnych wojewódzkich oraz wiele innych osób.
Odznaczenia.
Zakon Rycerski Świątyni Jerozolimskiej - Templariusze OECTH nadaje również odznaczenia.
Medal Krzyża Pamiątkowego PLURIMOS ANNOS nadawany jest od 2009 roku z nową edycją co 5 lat dla wszystkich członków Zakonu jako odznaczenie o charakterze okolicznościowym. Do chwili obecnej zostały wydane następujące Medale:
Medal Gwiazdy AMICUS TEMPLI ustanowiony w 2020 roku jako odznaczenie "za stałą życzliwość i przyjaźń okazywaną Zakonowi Świątyni" oraz w innych uzasadnionych przypadkach.
Wśród odznaczonych odznaczonych Medalem Gwiazdy AMICUS TEMPLI znajdziemy między innymi: ministra Michała Wójcika, ambasador Annę Marię Anders, Gubernatora Karoliny Południowej Dargana McMastera&lt;, Gubernatora Arkansas Williama Asa Hutchinsona, Prezydenta Miasta Katowice dr. Marcina Krupę, Prezydent Miasta Zabrze Małgorzatę Mańkę-Szulik, Prezydenta Miasta Krakowa prof. Jacka Majchrowskiego, Przewodniczącego Rady Miasta Katowice Macieja Biskupskiego, prezydenta Krzysztofa Lewandowskiego, przewodniczącego Sejmiku prof. Marka Gzika, wiceprzewodniczącego Sejmiku Stanisława Gmitruka, prezesa Tadeusza Donocika,
Medal Sługi Bożego Księcia Henryka Pobożnego za "trwanie na straży Wiary i Tradycji Chrześcijańskiej Europy", nadawany jest od 2022 roku w trzech klasach: 
Wśród odznaczonych Złotym Medalem Sługi Bożego Księcia Henryka Pobożnego znajdziemy między innymi: księdza biskupa prof. Ignacego Deca, księdza biskupa prof. Jana Kopca i Prezydent Miasta Zabrze Małgorzatę Mańkę-Szulik.

</doc>
<doc id="4230251" url="https://pl.wikipedia.org/wiki?curid=4230251" title="Powiat staromiejski">
Powiat staromiejski



</doc>
<doc id="4230252" url="https://pl.wikipedia.org/wiki?curid=4230252" title="Erkan Teper">
Erkan Teper

Erkan Teper (ur. 18 maja 1982 w Ahlen) – niemiecki bokser pochodzenia tureckiego, były mistrz Europy wagi ciężkiej.
Kariera.
Karierę zawodową rozpoczął 4 września 2010, wygrywając w Kolonii przez techniczny nokaut w rundzie trzeciej z Marcelem Zellerem (22-7).
Po dwunastu zawodowych wygranych z rzędu (pokonał między innymi cenionego Gbengę Oloukuna, Michaela Sprotta czy Martina Rogana) 13 czerwca 2014 w Monachium przystąpił do walki o tytuł mistrza Unii Europejskiej. Jego rywalem był niepokonany wówczas Newel Ouatah (12-0). Teper wygrał ten pojedynek przez RTD w 6 rundzie, wywalczając mistrzowski tytuł.
14 marca 2015 zawalczył w Stuttgarcie z reprezentantem Francji, Johannem Duhaupasem (31-1), a stawką pojedynku był tytuł IBF Inter-Continental. Zwyciężył jednogłośnie na punkty (116-111, 115-112, 116-111).
17 lipca 2015 w Ludwigsburgu znokautował w drugiej rundzie Davida Price’a (19-2) i zdobył tym samym wakujący pas mistrza Europy. Tytuł odebrano mu kilka miesięcy później, po tym, jak w jego organizmie wykryto niedozwolone środki.
Na ring po dyskwalifikacji spowodowanej dopingiem wrócił 3 lipca 2016, pokonując na punkty Derrica Rossy'ego (30-11).
15 października 2016 w Willemsbrugu przegrał walkę o pas WBO European wagi ciężkiej z Christianem Hammerem (19-4). Sędziowie punktowali niejednogłośnie (112-116, 112-117, 115-113) na korzyść jego rywala.
18 marca 2017 w Lipsku zmierzył się z reprezentantem Polski Mariuszem Wachem (32-2), przegrywając tę walkę jednogłośnie na punkty (112-116, 113-115, 113-115). Stawką pojedynku był tytuł IBF East/West Europe wagi ciężkiej.

</doc>
<doc id="4230254" url="https://pl.wikipedia.org/wiki?curid=4230254" title="Basil Bernstein">
Basil Bernstein

Basil Bernstein (ur. 1 listopada 1924, zm. 24 września 2000) – brytyjski socjolog i teoretyk nauczania.
Był synem żydowskich imigrantów. Wychowywał się w londyńskim East Endzie. Po wybuchu II wojny światowej zaciągnął się jako ochotnik do RAFu i służył jako bombardier w Afryce. W 1947 rozpoczął studia na London School of Economics. Wkrótce zajął się socjologią. Od 1967 był profesorem Uniwersytetu w Londynie. Wydał monografię "Class, Codes and Control" (t. 1–3 1971–75). W Polsce ukazał się wybór "Odtwarzanie kultury" (1990).
Teorię Basila Bernsteina omówiła na gruncie polskim Joanna Bielecka-Prus. Uczony twierdził, że kluczowym elementem w doborze społecznym jednostki jest wyniesiony z domu kod językowy, ograniczony lub rozwinięty. Przez instytucje szkolne preferowany jest ten drugi, natomiast dzieci posługujące się językiem prostym są eliminowane z dalszej edukacji. Taka sytuacja prowadzi do niemożności zmiany miejsca w hierarchii społecznej.

</doc>
<doc id="4230256" url="https://pl.wikipedia.org/wiki?curid=4230256" title="Niegocin (Wilkasy)">
Niegocin (Wilkasy)

Niegocin – część wsi Wilkasy w Polsce, położony w województwie warmińsko-mazurskim, w powiecie giżyckim, w gminie Giżycko. Niegocin leży na brzegu jeziora o tej samej nazwie. 
W latach 1975–1998 Niegocin należał administracyjnie do województwa suwalskiego.

</doc>
<doc id="4230257" url="https://pl.wikipedia.org/wiki?curid=4230257" title="Niegocin (ujednoznacznienie)">
Niegocin (ujednoznacznienie)



</doc>
<doc id="4230260" url="https://pl.wikipedia.org/wiki?curid=4230260" title="USS N-7 (SS-59)">
USS N-7 (SS-59)

USS N-7 (SS-59) – zbudowany w stoczni Lake Torpedo Boat Company amerykański dwukadłubowy okręt podwodny typu "N" z grupy czterech okrętów tego typu opracowanych przez Simona Lake’a. Stępkę pod okręt położono 20 kwietnia 1915 roku, zwodowano go 19 maja 1917 roku, po czym został przyjęty do służby w amerykańskiej marynarce wojennej 15 czerwca 1918 roku. Jednostka operowała w ramach amerykańskiej floty podwodnej do 7 lutego 1922 roku, kiedy wycofano ją ze służby.

</doc>
<doc id="4230261" url="https://pl.wikipedia.org/wiki?curid=4230261" title="USS N-6 (SS-58)">
USS N-6 (SS-58)

USS N-6 (SS-58) – zbudowany w stoczni Lake Torpedo Boat Company amerykański dwukadłubowy okręt podwodny typu "N" z grupy czterech okrętów tego typu opracowanych przez Simona Lake’a. Stępkę pod okręt położono 15 kwietnia 1915 roku, zwodowano go 21 kwietnia 1917 roku, po czym został przyjęty do służby w amerykańskiej marynarce wojennej 9 lipca 1918 roku. Jednostka operowała w ramach amerykańskiej floty podwodnej do 16 lutego 1922 roku, kiedy wycofano ją ze służby.

</doc>
<doc id="4230262" url="https://pl.wikipedia.org/wiki?curid=4230262" title="USS N-5 (SS-57)">
USS N-5 (SS-57)

USS N-5 (SS-57) – zbudowany w stoczni Lake Torpedo Boat Company amerykański dwukadłubowy okręt podwodny typu "N" z grupy czterech okrętów tego typu opracowanych przez Simona Lake’a. Stępkę pod okręt położono 10 kwietnia 1915 roku, zwodowano go 22 marca 1917 roku, po czym został przyjęty do służby w amerykańskiej marynarce wojennej 13 czerwca 1918 roku. Jednostka operowała w ramach amerykańskiej floty podwodnej do 19 kwietnia 1922 roku, kiedy wycofano ją ze służby.

</doc>
<doc id="4230263" url="https://pl.wikipedia.org/wiki?curid=4230263" title="USS N-4 (SS-56)">
USS N-4 (SS-56)

USS N-4 (SS-56) – zbudowany w stoczni Lake Torpedo Boat Company amerykański dwukadłubowy okręt podwodny typu "N" z grupy czterech okrętów tego typu opracowanych przez Simona Lake’a. Stępkę pod okręt położono 24 marca 1915 roku, zwodowano go 27 listopada 1916 roku, po czym został przyjęty do służby w amerykańskiej marynarce wojennej 15 czerwca 1918 roku. Jednostka operowała w ramach amerykańskiej floty podwodnej do 22 kwietnia 1922 roku, kiedy wycofano ją ze służby.

</doc>
<doc id="4230277" url="https://pl.wikipedia.org/wiki?curid=4230277" title="Sędziowie (dramat)">
Sędziowie (dramat)

Sędziowie. Tragedia – utwór dramatyczny Stanisława Wyspiańskiego, wydany w Krakowie w 1907, pierwszy raz wystawiony tego samego roku w Teatrze Miejskim w Wilnie, w reż. Nuny Młodziejowskiej.
Geneza.
Akcja dramatu oparta została na autentycznych wydarzeniach we wsi Jabłonicy pod Stanisławowem, w Galicji, które miało miejsce w lipcu 1899. Doszło tam do zabójstwa Jewdochy Abramczuk, służącej u karczmarza Heinzla. Kobieta zginęła w wyniku postrzału. Zamordowana znajdowała się w siódmym miesiącu ciąży. Opinia mieszkańców wioski wskazywała, że mordu dopuścił się miejscowy Żyd Natan Marmorosz, 25-letni handlarz bydła, syn Samuela, który pozostawał z dziewczyną w stosunku miłosnym. Śledztwo było utrudnione, gdyż sprawca nie został zatrzymany na gorącym uczynku. W prowadzeniu śledztwa brał udział sędzia śledczy Jan Hroboni. W rok po morderstwie odbyła się rozprawa przed sądem przysięgłych w Stanisławowie. Marmorosz został uniewinniony większością głosów. Obrońcą jego był adwokat dr Leon Bibring. 1899 Wyspiański przebywał na wakacjach w Jaremczu, gdzie zdarzenie to odbiło się głośnym echem. Zarys dramatu Wyspiański stworzył przed uniewinnieniem podejrzanego o ten czyn Natana. Kończąc siedem lat później dramat, nie respektował wyroku sądowego, by nie burzyć kompozycji sztuki. Postać Natana, winnego dokonania z premedytacją zbrodni, pozostaje w sztuce jednoznacznie zła.
Fabuła.
"Sędziowie" to jedyny utwór dramatyczny Wyspiańskiego, który sam autor nazwał tragedią. Jest to jeden z ostatnich utworów, który kończył redagować tuż przed śmiercią. Dramat nie ma podziału na akty, miejscem akcji jest wnętrze karczmy. 
Głównymi postaciami są karczmarz Samuel, jego synowie Natan i Joas, służąca Jewdocha, Dziad - ojciec Jewdochy, zrujnowany przed laty przez Samuela, i Urlopnik. Pod koniec zjawia się prowadzący wstępne śledztwo sędzia w towarzystwie miejscowych osobistości, potraktowanych satyrycznie i komediowo. Sędziowie ci reprezentują sprawiedliwość biurokratyczną, nie dorastając do wymiaru tragedii, podczas gdy wymiar taki otrzymuje sprawa, która się toczy wśród głównych osób dramatu. Natan, który uwiódł i skłonił do dzieciobójstwa Jedwdochę, idąc za sugestią Samuela oddaje do niej skrytobójczy strzał i zamierza podejrzenie rzucić na Urlopnika. 
Postacią wyróżniającą się wrażliwością i czystością moralną jest młodszy z braci, Joas, który mimo miłości do ojca i brata w dramatycznej scenie oskarża właściwych sprawców zbrodni, a będąc zbyt wrażliwym, by to znieść - umiera. Moment ten podnosi całą sytuację na płaszczyznę wzniosłości i tragizmu. Wobec oskarżenia i śmierci Joasa Samuel przyznaje się do winy. Ojciec, patriarcha żydowskiej rodziny, to najbardziej złożona postać. Jest w nim opanowanie i siła człowieka interesu, ale i smutek wynikający z ciężaru mrocznych tajemnic. Ten z pozoru wolny od duchowych rozterek, bezwzględny egzekutor weksli i procentów, w obliczu utraty ukochanego dziecka pojmuje bezmiar swych win.
Zbrodnia w galicyjskiej wsi urasta do wymiarów uniwersalnych. Tam gdzie jest ludzka krzywda, tam jest i zemsta. O nią przychodzą się upomnieć wrogowie rodziny Maramoroschów, wydziedziczeni i pokrzywdzeni. Dramat ukazuje wiejskie środowisko żydowskie w Galicji. Bogatych i cynicznych Samuela i Natana, dla których pieniądz i zysk jest miarą świata, ale także dobrych i sprawiedliwych, jak Jukli, wiejski handlarz i włóczęga, mędrek i filozof, jedyny sprawiedliwy człowiek we wsi. Jest tam też tragedia nieszczęśliwej miłości ukraińskiej dziewczyny do chlebodawcy Żyda, historia zdrady i dzieciobójstwa, opowieść o żydowskiej rodzinie wiejskich bogaczy i lichwiarzy, ludzi bezwzględnych, dla których karczma jest przykrywką do prowadzenia nielegalnych interesów. 
Scenografia, zaprojektowana w didaskaliach przez Wyspiańskiego w sposób szczegółowy, jest prawie naturalistyczna, lecz wszystkiej jej elementy znaczą, podporządkowane wyższym sensom, po części symbolicznym, podobnie jak ruch sceniczny i gest, a także zróżnicowany język postaci, którego stylizacja biblijna u Joasa i Samuela służy wyrazowi tragicznej idei utworu. 

</doc>
<doc id="4230287" url="https://pl.wikipedia.org/wiki?curid=4230287" title="Tim Gullikson">
Tim Gullikson

Tim Gullikson, właśc. Timothy Ernest Gullikson (ur. 8 września 1951 w La Crosse; zm. 3 maja 1996 w Wheaton) – amerykański tenisista i trener tenisa.
Życie prywatne.
Był bratem bliźniakiem Toma Gulliksona, który dla odmiany jest leworęczny. Dnia 20 stycznia 1995, podczas Australian Open doznał zawału, którego przyczyną był nowotwór mózgu. W lutym rozpoczął chemioterapię, a także w wyniku biopsji wykryto cztery guzy w mózgu. Dnia 3 maja 1996, w wieku czterdziestu czterech lat, zmarł w swoim domu w Wheaton.
Kariera tenisowa.
Zawodowym tenisistą Gullikson był w latach 1977–1986. W tym czasie wygrał cztery turnieje rangi ATP World Tour w grze pojedynczej i osiągnął siedem finałów. W grze podwójnej triumfował w piętnastu imprezach ATP World Tour oraz awansował do trzynastu finałów, w tym finału Wimbledonu 1983 wspólnie ze swoim bratem. W 1977 został nagrodzony nagrodą ATP w kategorii debiutanta sezonu ("ATP Newcomer of the Year"). Osiągnął także razem z Martiną Navrátilovą finał gry mieszanej Australian Open 1988.
W rankingu gry pojedynczej Gullikson najwyżej był na 15. miejscu (1 października 1979), a w klasyfikacji gry podwójnej na 3. pozycji (9 lipca 1979).
Kariera trenerska.
Po zakończeniu zawodowej kariery pracował jako trener. W 1987 został na rok zatrudniony przez Martinę Navrátilovą. Potem pracował z Mary Joe Fernández i przez cztery lata z Aaronem Kricksteinem. Od 1992 do 1995 był szkoleniowcem Pete’a Samprasa, który w tym czasie wygrał pięć turniejów Wielkiego Szlema i osiągnął pozycję lidera rankingu ATP.

</doc>
<doc id="4230293" url="https://pl.wikipedia.org/wiki?curid=4230293" title="Stefan Bogdański">
Stefan Bogdański

Stefan Bogdański herbu Prus III (zm. ok. 1658 roku) – kasztelan konarski sieradzki w latach 1641-1654.
Jako senator był uczestnikiem sejmu elekcyjnego 1648 roku. Podpisał elekcję Jana II Kazimierza Wazy z województwem sieradzkim.

</doc>
<doc id="4230294" url="https://pl.wikipedia.org/wiki?curid=4230294" title="Tom Gullikson">
Tom Gullikson

Tom Gullikson (ur. 8 września 1951 w La Crosse) – amerykański tenisista i trener tenisa, zwycięzca US Open 1984 w grze mieszanej.
Życie prywatne.
Jest bratem bliźniakiem Tima Gulliksona, który zmarł w maju 1996 na nowotwór mózgu. Po śmierci brata założył fundację "The Tim &amp; Tom Gullikson Foundation (TTGF)", która wspiera osoby i rodziny dotknięte nowotworami mózgu.
Kariera tenisowa.
Zawodowym tenisistą Gullikson był w latach 1976–1986. W tym czasie wygrał jeden turniej rangi ATP World Tour w grze pojedynczej i osiągnął cztery finały. W grze podwójnej triumfował w piętnastu imprezach ATP World Tour oraz awansował do czternastu finałów, w tym finału Wimbledonu 1983 razem ze swoim bratem. Startując w zawodach gry mieszanej jest mistrzem US Open 1984 wspólnie z Manuelą Maleewą.
W rankingu gry pojedynczej Gullikson najwyżej był na 34. miejscu (30 kwietnia 1984), a w klasyfikacji gry podwójnej na 4. pozycji (12 września 1983).
Kariera trenerska.
Po zakończeniu kariery, od 1988 do 2017 pracował w programie rozwojowym młodzieży w Amerykańskim Związku Tenisowym (United States Tennis Association, USTA), a w latach 1997–2001 był dyrektorem programu. Pracę tę łączył z innymi funkcjami – w 1996 był trenerem męskiej kadry olimpijskiej (Andre Agassi zdobył złoty medal), a w latach 1994–1999 był kapitanem reprezentacji USA w Pucharze Davisa. W tym czasie Amerykanie sięgnęli po trofeum w 1995, a w 1997 zostali finalistami. Od grudnia 2001 do lutego 2002 trenował Pete’a Samprasa.

</doc>
<doc id="4230297" url="https://pl.wikipedia.org/wiki?curid=4230297" title="Motule Stare">
Motule Stare



</doc>
<doc id="4230305" url="https://pl.wikipedia.org/wiki?curid=4230305" title="Andrew Francis">
Andrew Francis

Andrew Francis (ur. 29 listopada 1946 w Adah, zm. 6 czerwca 2017 w Lahore) – pakistański duchowny katolicki, biskup diecezji Multan w latach 2000–2014.
Życiorys.
Święcenia kapłańskie przyjął 10 stycznia 1972 i został inkardynowany do archidiecezji Lahaur. Był m.in. wikariuszem parafii w Bhai Peru oraz profesorem w seminarium Duchownym w Karaczi. W latach 1991–2000 był krajowym dyrektorem Papieskich Dzieł Misyjnych.
Episkopat.
3 grudnia 1999 został mianowany przez papieża Jana Pawła II biskupem diecezji Multan. Sakry biskupiej udzielił mu 26 lutego 2000 abp Alessandro D’Errico.
W 2014 w wyniku wypadku samochodowego doznał urazu rdzenia kręgowego, co uniemożliwiło dalszą pracę duszpasterską. Jego rezygnację z urzędu przyjął papież Franciszek.

</doc>
<doc id="4230308" url="https://pl.wikipedia.org/wiki?curid=4230308" title="José Foralosso">
José Foralosso

Giuseppe "José" Foralosso SDB (ur. 15 marca 1938 w Cervarese Santa Croce, zm. 22 sierpnia 2012 w Marabá) – włoski duchowny katolicki posługujący w Brazylii, biskup diecezji Marabá w latach 2000-2012.
Życiorys.
W 1965 wstąpił do nowicjatu salezjanów w Albarè. Złożył śluby wieczyste w Tolmezzo 4 sierpnia 1962, zaś święcenia kapłańskie przyjął 22 grudnia 1966. Podjął posługę misyjną w Brazylii.
Episkopat.
20 listopada 1991 został mianowany przez papieża Jana Pawła II biskupem diecezji Guiratinga. Sakry biskupiej udzielił mu 15 lutego 1992 abp Bonifácio Piccinini.
12 stycznia 2000 został przeniesiony na stolicę biskupią Marabá.
25 kwietnia 2012 przeszedł na emeryturę. Zmarł 22 sierpnia tegoż roku w wyniku udaru mózgu, którego doznał dwa miesiące wcześniej.

</doc>
<doc id="4230309" url="https://pl.wikipedia.org/wiki?curid=4230309" title="Aprilia (motocykl)">
Aprilia (motocykl)



</doc>
<doc id="4230311" url="https://pl.wikipedia.org/wiki?curid=4230311" title="Pareo wa Emerald">
Pareo wa Emerald

 – szósty singel japońskiego zespołu SKE48, wydany w Japonii 27 lipca 2011 roku przez avex trax.
Singel został wydany w czterech edycjach: trzech regularnych (Type A, Type B, Type C) oraz „teatralnej” (CD). Osiągnął 1 pozycję w rankingu Oricon i pozostał na liście przez 46 tygodni, sprzedał się w nakładzie egzemplarzy. Singel zdobył status podwójnej platynowej płyty.
Lista utworów.
Wszystkie utwory zostały napisane przez Yasushiego Akimoto.
Wersja JKT48.
Grupa JKT48 wydała własną wersję piosenki jako dziewiąty singel. Ukazał się 27 marca 2015 roku w dwóch edycjach: CD oraz CD+DVD.

</doc>
<doc id="4230312" url="https://pl.wikipedia.org/wiki?curid=4230312" title="Diecezja Mongomo">
Diecezja Mongomo

Diecezja Mongomo (łac.: Dioecesis Mongomensis) – rzymskokatolicka diecezja w Gwinei Równikowej, podlegająca pod metropolię Malabo.
Siedziba biskupa znajduje się przy katedrze Niepokalanego Poczęcia NMP w Mongomo.

</doc>
<doc id="4230313" url="https://pl.wikipedia.org/wiki?curid=4230313" title="Hugon Kowarzyk">
Hugon Kowarzyk

Hugon Kowarzyk (ur. 10 grudnia 1906 w Jaworznie, zm. 7 marca 1985 we Wrocławiu) – polski lekarz fizjopatolog.
Życiorys.
Ukończył studia na Wydziale Lekarskim Uniwersytetu Jagiellońskiego, gdzie w 1930 uzyskał tytuł doktora wszech nauk lekarskich, a w 1939 habilitację. Przed 1939 był pracownikiem naukowym Zakładu Patologii Ogólnej i Doświadczalnej UJ (asystent, docent), a od 1945 do 1946 kierownikiem tegoż. Zamieszkiwał na osiedlu Salwator.
Po II wojnie światowej w 1946 osiadł we Wrocławiu. Był profesorem na Uniwersytecie Wrocławskim, gdzie organizował Wydział Lekarski i był kierownikiem Katedry i Zakładu Patologii Ogólnej i Doświadczalnej, zaś od 1950 do 1977 na Akademii Medycznej we Wrocławiu. W 1946 otrzymał tytuł profesora nadzwyczajnego, a w 1957 profesora zwyczajnego. Sprawował stanowisko prodziekana (1946-1947) i dziekana (1947-1948) wydziału. Równolegle od 1955 do 1968 kierował Zakładu Patofizjologii Instytutu Immunologii i Terapii Doświadczalnej Polskiej Akademii Nauk we Wrocławiu. W 1958 został członkiem korespondentem, a w 1970 członkiem rzeczywistym PAN. Od 1968 do 1980 pełnił funkcję przewodniczącego Komitetu Podstawowych Nauk Medycznych PAN. Był współzałożycielem oraz w latach 1974–1985 prezesem Wrocławskiego Towarzystwa Naukowego. Należał także do międzynarodowych towarzystw, np.: New York Academy of Sciences, Deutsche Akademie der Naturforscher in Halle, Międzynarodowego Towarzystwa Hematologicznego.
W pracy naukowej zajmował się krzepliwością krwi, hematologii, wektokardiografią i cytogenetyką. Badania naukowe prowadził ze swoją żoną Heleną Kowarzyk.
We Wrocławiu ustanowiono ulicę Hugona Kowarzyka.

</doc>
<doc id="4230315" url="https://pl.wikipedia.org/wiki?curid=4230315" title="Diecezja Evinayong">
Diecezja Evinayong

Diecezja Evinayong (łac.: Dioecesis Evinayongensis) – rzymskokatolicka diecezja w Gwinei Równikowej, podlegająca pod metropolię Malabo.
Siedziba biskupa znajduje się przy katedrze w Evinayong.

</doc>
<doc id="4230317" url="https://pl.wikipedia.org/wiki?curid=4230317" title="The Bricklin Musical - Samochodowa Fantazja">
The Bricklin Musical - Samochodowa Fantazja



</doc>
<doc id="4230321" url="https://pl.wikipedia.org/wiki?curid=4230321" title="Emil Paluch">
Emil Paluch

Emil Aleksander Paluch (ur. 12 września 1904 w Prądniku Czerwonym, zm. 20 kwietnia 1954 w Łodzi) – polski lekarz higienista.
Życiorys.
Studia medyczne rozpoczął na Wydziale Lekarskim Uniwersytetu Jagiellońskiego, a zakończył na Wydziale Lekarskim Uniwersytetu Warszawskiego.
Po II wojnie światowej był pierwszym rektorem Akademii Medycznej w Łodzi od 1950 do 1954.
Został pochowany na Cmentarzu Doły w Łodzi.

</doc>
<doc id="4230322" url="https://pl.wikipedia.org/wiki?curid=4230322" title="Limosano (stolica tytularna)">
Limosano (stolica tytularna)

Limosano (łac. "Diocesis Limosanus") – stolica historycznej diecezji w Cesarstwie Rzymskim, współcześnie we Włoszech. Jedynym wzmiankowanym biskupem tej diecezji był benedyktyn Grzegorz, mianowany na tę stolicę w 1110.
Od 2018 katolickie biskupstwo tytularne. 

</doc>
<doc id="4230323" url="https://pl.wikipedia.org/wiki?curid=4230323" title="Mistrzostwa Norwegii w Skokach Narciarskich 2018">
Mistrzostwa Norwegii w Skokach Narciarskich 2018

Mistrzostwa Norwegii w Skokach Narciarskich 2018 – zawody o mistrzostwo Norwegii rozegrane zostały 28 lutego 2018 roku na skoczni dużej w Oslo. Pierwotnie zawody zaplanowane były na 31 stycznia, lecz z powodu zbyt silnego wiatru i intensywnych opadów śniegu organizatorzy zmuszeni byli te zawody przenieść.
Na skoczni dużej mistrzostwo wywalczył Robert Johansson, którego skoki na kolejno 137 i 135 metr pozwoliły wyprzedzić o ponad dwadzieścia punktów znajdującego się na pozycji drugiej Johanna André Forfanga. Podium uzupełnił będący trzeci Marius Lindvik. Obrońca tytułu sprzed roku Daniel-André Tande uplasował się na miejscu szóstym. Do zawodów było zgłoszonych sześćdziesięciu pięciu zawodników, lecz jeden z nich nie pojawił się na starcie.

</doc>
<doc id="4230326" url="https://pl.wikipedia.org/wiki?curid=4230326" title="Betamotor S.p.A.">
Betamotor S.p.A.



</doc>
<doc id="4230327" url="https://pl.wikipedia.org/wiki?curid=4230327" title="AWS (zespół muzyczny)">
AWS (zespół muzyczny)

AWS – węgierski zespół muzyczny, grający muzykę z pogranicza rocka i metalu alternatywnego z post hardcore’em. Zespół został założony latem 2006 roku przez Bence Bruckera, Dániela Kökényesa, Örsa Siklósiego i Árona Veressa.
W 2018 wygrali węgierski festiwal "A Dal" z piosenką „Viszlát nyár”, z którą reprezentowali Węgry w 63. Konkursie Piosenki Eurowizji w Lizbonie.
Historia.
Od czasu debiutu w 2006 nagrali cztery albumy: "Fata Morgana" (2011), "Égésföld" (2014), "Kint a vízből" (2016) i "Fekete részem" (2018). Grali koncerty w wielu węgierskich klubach i na festiwalach (Sziget, EFOTT, Rockmaraton, RockPart, Pannónia, FEZEN, Fishing On Orfű), a także za granicą: w Rumunii, Słowenii, Austrii i Wielkiej Brytanii.
W 2011 wygrali konkurs MTV Brand New oraz otrzymali nagrodę specjalną na gali "International Live Awards". W 2012 z utworem „Világposztolás” wygrali konkurs "Null-sík", zorganizowany przez "Instrumentweb". W tym samym roku dostali zaproszenie do programu "Akusztik" w stacji Petőfi Rádió, w którym zarejestrowano specjalny koncert akustyczny. Odbyli trasę koncertową z zespołami Subscribe, Blind Myself i Road. W konkursie "Suzuki viaDal", dzięki głosom publiczności zdobyli nagrodę w wysokości miliona forintów na nagranie teledysku. Jesienią 2015 zagrali samodzielny koncert w klubie Dürer Kert.
Na początku 2017 do składu zespołu przyłączył się gitarzysta basowy Soma Schiszler. 6 grudnia muzycy poinformowali, że z piosenką „Viszlát nyár” zakwalifikowali się do programu "A Dal" węgierskiej telewizji Duna, będącego krajowymi eliminacjami do 63. Konkursu Piosenki Eurowizji. 27 stycznia 2018 wystąpili w pierwszym koncercie eliminacyjnym i z pierwszego miejsca przeszli do półfinału, który został rozegrany 17 lutego. Zajęli w nim pierwsze miejsce i znaleźli się w finale, który wygrali 24 lutego, dzięki temu zostali reprezentantami Węgier w 63. Konkursie Piosenki Eurowizji w Lizbonie. 10 maja wystąpili jako trzynaści w kolejności w drugim półfinale konkursu i z dziesiątego miejsca zakwalifikowali się do finału, który odbył się 12 maja. Wystąpili w nim z 21. numerem startowym i zajął 21. miejsce po zdobyciu 93 punktów w tym 65 punktów od telewidzów (15. miejsce) i 28 pkt od jurorów (22. miejsce).
5 lutego 2021 w wieku 29 lat zmarł wokalista zespołu, Örs Siklósi, który chorował na białaczkę. W 2023 roku zespół kontynuował działalność z nowym wokalistą, Tamásem Stefánem.

</doc>
<doc id="4230333" url="https://pl.wikipedia.org/wiki?curid=4230333" title="Portoryko na Zimowych Igrzyskach Olimpijskich 2018">
Portoryko na Zimowych Igrzyskach Olimpijskich 2018

Portoryko na Zimowych Igrzyskach Olimpijskich 2018 – występ reprezentacji Portoryka na igrzyskach olimpijskich w Pjongczangu w 2018 roku.
W kadrze znalazł się jeden zawodnik – Charles Flaherty, który wystąpił w narciarstwie alpejskim. Pełnił on rolę chorążego reprezentacji Portoryka podczas ceremonii otwarcia i zamknięcia igrzysk. Reprezentacja Portoryka weszła na stadion jako 84. w kolejności podczas ceremonii otwarcia i 85. podczas zamknięcia, w obu przypadkach pomiędzy ekipami z Polski i Francji.
Był to 7. start reprezentacji Portoryka na zimowych igrzyskach olimpijskich i 24. start olimpijski, wliczając w to letnie występy. Portoryko powróciło na zimowe igrzyska olimpijskie po 16-letniej przerwie.

</doc>
<doc id="4230336" url="https://pl.wikipedia.org/wiki?curid=4230336" title="Ferdynand B. Ruszczyc">
Ferdynand B. Ruszczyc



</doc>
<doc id="4230342" url="https://pl.wikipedia.org/wiki?curid=4230342" title="Kościół Trójcy Świętej w Buszycach">
Kościół Trójcy Świętej w Buszycach

Kościół Trójcy Świętej – rzymskokatolicki kościół filialny w miejscowości Buszyce (powiat brzeski, województwo opolskie). Świątynia należy do parafii Wniebowzięcia Najświętszej Maryi Panny w Lewinie Brzeskim w dekanacie Brzeg południe, archidiecezji wrocławskiej. Dnia 5 marca 1964 roku, pod numerem 15/64 kościół został wpisany do rejestru zabytków nieruchomych województwa opolskiego.
Historia kościoła.
Kościół w Buszycach wzmiankowany był już w 1310 roku. W średniowieczu pozostawał pod patronatem joannitów z Łosiowa. Obecny powstał około XVI wieku w stylu gotycko–renesansowym. Ołtarz główny kościoła powstał około 1700 roku. Wnętrze świątyni ozdabia drewniany chór muzyczny oraz organy pochodzące z początku XVIII wieku..

</doc>
<doc id="4230347" url="https://pl.wikipedia.org/wiki?curid=4230347" title="Juan María Uriarte Goiricelaya">
Juan María Uriarte Goiricelaya

Juan María Uriarte Goiricelaya (ur. 7 czerwca 1933 we Fruiz) – hiszpański duchowny katolicki, biskup diecezji San Sebastián w latach 2000-2009.
Życiorys.
Święcenia kapłańskie przyjął 28 lipca 1957 i został inkardynowany do diecezji Bilbao. Pracował w miejscowym seminarium duchownym, pełniąc w nim funkcje ojca duchownego i rektora.
Episkopat.
17 września 1976 został mianowany przez papieża Pawła VI biskupem pomocniczym diecezji Bilbao i biskupem tytularnym "Marazanae". Sakry biskupiej udzielił mu 11 października tegoż roku ówczesny biskup Bilbao, Antonio Añoveros Ataún.
17 października 1991 został biskupem Zamory, zaś 13 stycznia 2000 został prekonizowany biskupem San Sebastián. Ingres do katedry odbył 27 lutego tegoż roku.
21 listopada 2009 przeszedł na emeryturę.

</doc>
<doc id="4230348" url="https://pl.wikipedia.org/wiki?curid=4230348" title="Cosme Hoàng Văn Đạt">
Cosme Hoàng Văn Đạt

Cosme Hoàng Văn Đạt SJ (ur. 20 lipca 1947 w Xuân Lai) – wietnamski duchowny rzymskokatolicki, od 2008 biskup Bắc Ninh.
Życiorys.
Święcenia kapłańskie przyjął 5 czerwca 1976 w zgromadzeniu jezuitów. Był m.in. mistrzem nowicjatu, kapelanem szpitalnym oraz ojcem duchownym hanojskiego seminarium duchownego.
4 sierpnia 2008 został prekonizowany biskupem diecezji Bắc Ninh. Sakry biskupiej udzielił mu 7 października 2008 bp Pierre Nguyễn Văn Nhơn.

</doc>
<doc id="4230354" url="https://pl.wikipedia.org/wiki?curid=4230354" title="Vincent Nguyễn Văn Bản">
Vincent Nguyễn Văn Bản

Vincent Nguyễn Văn Bản (ur. 25 listopada 1956 w Tuy Hòa) – wietnamski duchowny rzymskokatolicki, w latach 2009–2022 biskup Ban Mê Thuột, biskup biskup Hải Phòng (nominat).
Życiorys.
Święcenia kapłańskie przyjął 16 września 1993 i został inkardynowany do diecezji Quy Nhơn. Przez kilka lat pracował jako wikariusz, zaś w latach 1996-2005 odbył studia biblijne w Paryżu. Po powrocie do kraju odpowiadał za formację seminaryjną, jendnocześnie pracując w seminarium w Nha Trang.
21 lutego 2009 został mianowany biskupem Ban Mê Thuột. Sakry biskupiej udzielił mu 12 maja 2009 arcybiskup Etienne Nguyễn Như Thể.
19 marca 2022 papież Franciszek mianował go biskupem ordynariuszem diecezji biskup Hải Phòng. 

</doc>
<doc id="4230360" url="https://pl.wikipedia.org/wiki?curid=4230360" title="Joe Robinson">
Joe Robinson

Joe Robinson, właśc. Joseph William Robinson Harle (ur. 31 maja 1927 w Newcastle upon Tyne, zm. 3 lipca 2017 w Brighton) – brytyjski aktor i kaskader.
Życiorys.
Wczesne lata.
Urodził się w Newcastle upon Tyne jako syn Josepha Robinsona Sr., który był mistrzem zawodowym wrestlingu. Jego młodszy brat Douglas Bowbank (ur. 1930) był także aktorem i kaskaderem.
Kariera.
Robinson początkowo rozpoczął karierę w wrestlingu jako ‘Tiger Joe Robinson’ i zdobył europejskie Mistrzostwo wagi ciężkiej w 1952 roku. W tym samym czasie zainteresował go także aktorstwo i studia w Royal Academy of Dramatic Art. Po kontuzji w Paryżu, postanowił skoncentrować się na aktorstwie.
W 1952 roku pojawił się po raz pierwszy na ekranie w filmie dokumentalnym "Fit as a Fiddle" oraz jako Harry 'Muscles' Green wykonał utwór „Harry's Muscles Green” w musicalu Joshuy Logana "Wish You Were Here" na West Endzie w Londynie. Potem w Carola Reeda "Maskotka" ("A Kid for Two Farthings", 1955) z Celią Johnson, Dianą Dors i Primo Carnerą. 
Jego kariera filmowa i telewizyjna naprawdę rozpoczęła się w latach 60., gdy pojawił się w brytyjskim filmie klasycznym Tony’ego Richardsona "Samotność długodystansowca" ("The Loneliness of the Long Distance Runner", 1962) wg opowiadania Alana Sillitoe, a także w serialach ITV: "Święty" ("The Saint", 1963) jako Austin, "Rewolwer i melonik" ("The Avengers", 1963) jako Max i "Pardon the Expression" (1966) jako Gerry. Wraz z młodszym bratem Dougiem i Honor Blackman był współautorem książki "Honor Blackman's Book of Self-Defence" (1965). W tym czasie był także popularnym kaskaderem, pracował nad kilkoma filmami o Jamesie Bondzie. 
W 1960 roku został zaproszony do Rzymu, gdzie pojawił się w pięciu włoskich produkcjach, w tym "Gli invasori" (1961) u boku George’a Ardissona i Camerona Mitchella, "Ursus e la ragazza tartara" (1961) z Ettore Mannim, "Taur, il re della forza bruta" (1963) z Erminio Spallą i José Torresem oraz "Le Gladiatrici" (1963). Po raz ostatni na dużym ekranie pojawił się w 1971 roku w filmie o Jamesie Bondzie "Diamenty są wieczne" ("Diamonds Are Forever"), w którym wcielił się w rolę przemytnika diamentów, Petera Franksa.
Jego córka Polly Robinson (Hardy-Stewart), kontynuowała rodzinny sukces w sztukach walki, wygrywając mistrzostwa juniorów w latach 80.
Zmarł 3 lipca 2017 w wieku 90. lat w Brighton w East Sussex.

</doc>
<doc id="4230362" url="https://pl.wikipedia.org/wiki?curid=4230362" title="Kościół Świętych Apostołów Piotra i Pawła w Oldrzyszowicach">
Kościół Świętych Apostołów Piotra i Pawła w Oldrzyszowicach

Kościół Świętych Apostołów Piotra i Pawła – rzymskokatolicki kościół filialny w miejscowości Oldrzyszowice (powiat brzeski, województwo opolskie). Świątynia należy do parafii Wniebowzięcia Najświętszej Maryi Panny w Lewinie Brzeskim w dekanacie Brzeg południe, archidiecezji wrocławskiej.
Historia kościoła.
Kościół w Oldrzyszowicach został wybudowany w 1991 roku. Świątynia, w całości powstała ze środków mieszkańców. Konsekracja kościoła miała miejsce 29 czerwca 1991 roku a dokonał jej biskup Adam Dyczkowski wikariusz generalny archidiecezji wrocławskiej..

</doc>
<doc id="4230364" url="https://pl.wikipedia.org/wiki?curid=4230364" title="Virginio Rognoni">
Virginio Rognoni

Virginio Rognoni (ur. 5 sierpnia 1924 w Corsico, zm. 20 września 2022 w Pawii) – włoski polityk, prawnik i samorządowiec, długoletni deputowany, minister w różnych resortach.
Życiorys.
Z wykształcenia prawnik, z zawodu adwokat. Kształcił się w Collegio Ghislieri, został absolwentem prawa na Uniwersytecie w Pawii. Pracował również jako nauczyciel akademicki na macierzystej uczelni. Pod koniec lat 40. przebywał na Uniwersytecie Yale jako stypendysta Programu Fulbrighta.
Zaangażował się w działalność polityczną w ramach Chrześcijańskiej Demokracji. W 1960 został radnym miejskim w Pawii. W latach 1964–1967 pełnił funkcję wiceburmistrza i asesora do spraw urbanizacji. W 1968 po raz pierwszy został wybrany do Izby Deputowanych. Z powodzeniem ubiegał się o reelekcję w sześciu kolejnych wyborach, zasiadając w niższej izbie włoskiego parlamentu nieprzerwanie do 1994 jako poseł V, VI, VII, VIII, IX, X i XI kadencji.
W 1978 został ministrem spraw wewnętrznych, urząd ten sprawował do 1983 w ośmiu kolejnych rządach. Objął go w trakcie kryzysu politycznego po porwaniu i zabójstwie byłego premiera Alda Moro. W tym czasie Włochy zmagały się z wzmożoną działalnością grup terrorystycznych i zorganizowaną przestępczością. W zamachach zleconych przez środowiska mafijne zginęli m.in. polityk Pio La Torre i generał Carlo Alberto Dalla Chiesa. Z inicjatywy Virginia Rognoniego parlament przyjął ustawę wprowadzającą karalność przestępstwa polegającego na przystępowaniu do organizacji przestępczej. W sierpniu 1986 powrócił do rządu jako minister sprawiedliwości, którym był do lipca 1987. Od lipca 1990 do czerwca 1992 stał na czele ministerstwa obrony.
W 1994, po rozpadzie chadecji, dołączył do Włoskiej Partii Ludowej. Od 2002 do 2006 był wiceprzewodniczącym Najwyższej Rady Sądownictwa. Należał do grupy autorów manifestu powołanej w 2007 Partii Demokratycznej.

</doc>
<doc id="4230366" url="https://pl.wikipedia.org/wiki?curid=4230366" title="Akcja Topiel">
Akcja Topiel

Akcja Topiel (akcja zastrzeżona Topiel) – druga po Akcji „C” operacja likwidacji agentów Gestapo oraz ich konfidentów przeprowadzona w Generalnym Gubernatorstwie między wrześniem a październikiem 1943 roku. Brały w niej udział oddziały Kedywu KG AK, KeDywu Okręgu AK oraz oddziałów kontrwywiadu polskiego podziemia.
Historia.
Akcję zapoczątkował rozkaz Nr 114/Kdw. Komendanta Sił Zbrojnych w Kraju Tadeusza Komorowskiego „Bora” wydany 6 września 1943 roku w Warszawie, a zakończył ją rozkaz Nr 120/Kdw. z 29 października 1943 roku. W pierwszym rozkazie akcję określono jako tajną - zastrzeżoną. Według komendanta AK miał to być: "odwet za represje i bestialstwa niemieckiego aparatu bezpieczeństwa".
Listę potencjalnych celów w tej akcji dostarczyła komórka kontrwywiadu AK - „Wd-69”, która określiła cele na około 80 osób. W czasie wyznaczonym w rozkazie wykonano 7 zamachów na szpiegów, agentów i konfidentów, w tym jeden nieudany. Rozkaz o odwołaniu akcji zastrzeżonej przenosił dalsze zamachy w walkę bieżącą i zalecał jej kontynuację. Wyroki na osoby umieszczone na liście były wykonywane do końca wojny.

</doc>
<doc id="4230367" url="https://pl.wikipedia.org/wiki?curid=4230367" title="Język magahi">
Język magahi



</doc>
<doc id="4230368" url="https://pl.wikipedia.org/wiki?curid=4230368" title="Egidio Sterpa">
Egidio Sterpa

Egidio Sterpa (ur. 22 września 1926 w Vejano, zm. 1 lipca 2010 w Mediolanie) – włoski polityk i dziennikarz, parlamentarzysta, w latach 1989–1992 minister.
Życiorys.
Z wykształcenia prawnik, pracował jednak zawodowo jako dziennikarz. Początkowo związany z „Il Tempo”, gdzie był redaktorem naczelnym. Następnie pisał dla „Corriere della Sera”. W 1974 przeszedł do nowo tworzonej gazety „il Giornale nuovo”.
Zaangażował się w działalność polityczną w ramach Włoskiej Partii Liberalnej (PLI). Z jej ramienia w 1979 uzyskał mandat posła do Izby Deputowanych. Trzykrotnie z powodzeniem ubiegał się o reelekcję, zasiadając w niższej izbie włoskiego parlamentu do 1994 w okresie VIII, IX, X i XI kadencji. Od lipca 1989 do czerwca 1992 w dwóch ostatnich rządach Giulia Andreottiego pełnił funkcję ministra bez teki do spraw kontaktów z parlamentem.
W 1994, w okresie przemian partyjnych związanych z aferami korupcyjnymi (tzw. Tangentopoli), współtworzył ugrupowanie "Unione di Centro", wraz z którym nawiązał współpracę z Forza Italia. Został wkrótce skazany na karę sześciu miesięcy pozbawienia wolności w dotyczącym korupcji procesie w sprawie "Enimont". Powrócił następnie do włoskiego parlamentu. W latach 2001–2006 z listy FI zasiadał w Izbie Deputowanych XIV kadencji. Następnie do 2008 był członkiem Senatu XV kadencji.

</doc>
<doc id="4230369" url="https://pl.wikipedia.org/wiki?curid=4230369" title="Puchar Świata w biegach narciarskich 2017/2018 – Lahti">
Puchar Świata w biegach narciarskich 2017/2018 – Lahti

Dziewiąte zawody Pucharu Świata w biegach narciarskich w sezonie 2017/2018 odbyły się w fińskiej miejscowości Lahti. Zawodniczki i zawodnicy rywalizowali w biegach sprinterskich stylem dowolnym, a także w biegach na 10 km (kobiety) i 15 km (mężczyźni) stylem klasycznym ze startu indywidualnego.

</doc>
<doc id="4230371" url="https://pl.wikipedia.org/wiki?curid=4230371" title="Puchar Świata w biegach narciarskich 2017/2018 – Drammen">
Puchar Świata w biegach narciarskich 2017/2018 – Drammen

Dziesiąte zawody Pucharu Świata w biegach narciarskich w sezonie 2017/2018 odbyły się w norweskiej miejscowości Drammen. Zawodniczki i zawodnicy rywalizowali w biegach sprinterskich rozgrywanych stylem klasycznym.

</doc>
<doc id="4230372" url="https://pl.wikipedia.org/wiki?curid=4230372" title="Magadhi">
Magadhi



</doc>
<doc id="4230374" url="https://pl.wikipedia.org/wiki?curid=4230374" title="Carmelo Conte">
Carmelo Conte

Carmelo Conte (ur. 9 listopada 1938 w Piaggine) – włoski polityk, prawnik i samorządowiec, deputowany, w latach 1989–1993 minister.
Życiorys.
Ukończył szkołę średnią w Eboli, następnie studia prawnicze w Neapolu, po których w 1963 podjął praktykę w zawodzie adwokata w Eboli. W połowie lat 60. zaangażował się w działalność Włoskiej Partii Socjalistycznej (PSI). W 1972 został burmistrzem Eboli, dwa lata później sekretarzem PSI w prowincji Salerno, a w 1975 radnym Kampanii. Od 1976 do 1978 był asesorem w rządzie regionalnym, następnie wiceprzewodniczącym władz regionalnych. Wszedł później w skład krajowego kierownictwa socjalistów.
W 1979 po raz pierwszy został wybrany do Izby Deputowanych. Z powodzeniem ubiegał się o reelekcję w trzech kolejnych wyborach, zasiadając w niższej izbie włoskiego parlamentu nieprzerwanie do 1994 jako poseł VIII, IX, X i XI kadencji. Od lipca 1989 do kwietnia 1993 sprawował urząd ministra bez teki odpowiedzialnego za obszary miejskie.
Zajął się następnie działalnością publicystyczną. Autor publikacji książkowych, m.in. "L’avventura e il Seme" (1993), "Sasso o coltello" (1994), "Dal Quarto stato al quarto partito" i "Dialoghi nel Tempo" (2010).

</doc>
<doc id="4230376" url="https://pl.wikipedia.org/wiki?curid=4230376" title="Mistrzostwa Europy Juniorów w Saneczkarstwie 1962">
Mistrzostwa Europy Juniorów w Saneczkarstwie 1962

8. Mistrzostwa Europy juniorów w saneczkarstwie 1962 odbyły się 27 stycznia w Bad Aussee, w Austrii. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli Austriacy, którzy zdobyli 8 z 9 medali.

</doc>
<doc id="4230377" url="https://pl.wikipedia.org/wiki?curid=4230377" title="Stephanus Tri Bửu Thiên">
Stephanus Tri Bửu Thiên

Stephanus Tri Bửu Thiên (ur. 15 lutego 1950 w Trà Long) – wietnamski duchowny rzymskokatolicki, od 2010 biskup Cần Thơ.
Życiorys.
Święcenia kapłańskie przyjął 22 lipca 1987 i został inkardynowany do diecezji Cần Thơ. Po czterech latach pracy w parafiach w diecezji został wykładowcą diecezjalnego seminarium. W 1994 podjął studia teologiczne na Papieskim Uniwersytecie Urbaniana, uwieńczone w 1998 tytułem doktora. Po uzyskaniu tytułu powrócił do Wietnamu i ponownie został profesorem seminarium w Cần Thơ.
26 listopada 2002 został mianowany biskupem koadiutorem Cần Thơ. Sakry biskupiej udzielił mu 18 lutego 2003 ówczesny biskup Cần Thơ, Emmanuel Lê Phong Thuận. Po śmierci bp. Lê Phong Thuậna 17 października 2010 objął urząd biskupa diecezjalnego.
Bibliografia.
 

</doc>
<doc id="4230380" url="https://pl.wikipedia.org/wiki?curid=4230380" title="Antoine Vũ Huy Chương">
Antoine Vũ Huy Chương

Antoine Vũ Huy Chương (ur. 14 września 1944 w Bến Thôn) – wietnamski duchowny rzymskokatolicki, w latach 2011–2019 biskup Ðà Lạt.
Życiorys.
Święcenia kapłańskie otrzymał 18 grudnia 1971 i został inkardynowany do diecezji Cần Thơ. Pracował głównie w diecezjalnym seminarium, był też redaktorem naczelnym diecezjalnego pisma.
5 sierpnia 2003 został mianowany biskupem Hưng Hóa, zaś 1 października 2003 przyjął sakrę biskupią. 1 marca 2011 został przeniesiony na urząd biskupa Đà Lạt (ingres odbył się 17 marca 2011).
14 września 2019 przeszedł na emeryturę.

</doc>
<doc id="4230382" url="https://pl.wikipedia.org/wiki?curid=4230382" title="Mistrzostwa Europy Juniorów w Saneczkarstwie 1963">
Mistrzostwa Europy Juniorów w Saneczkarstwie 1963

9. Mistrzostwa Europy juniorów w saneczkarstwie 1963 miały odbyć się w Schönau am Königssee, w Republice Federalnej Niemiec. Zawody zostały odwołane. Planowano rozegrać trzy konkurencje: jedynki kobiet, jedynki mężczyzn oraz dwójki mężczyzn.

</doc>
<doc id="4230383" url="https://pl.wikipedia.org/wiki?curid=4230383" title="Dominic Nguyễn Văn Mạnh">
Dominic Nguyễn Văn Mạnh

Dominic Nguyễn Văn Mạnh (ur. 12 sierpnia 1955 w Cần Thơ) – wietnamski duchowny rzymskokatolicki, od 2019 biskup Ðà Lạt.
Życiorys.
Święcenia kapłańskie otrzymał 29 mają 1994 i uzyskał inkardynację do diecezji Đà Lạt. Przez kilka lat pracował jako wikariusz, a w latach 2003–2009 odbył w Rzymie studia specjalistyczne z prawa kanonicznego. Po powrocie do kraju objął stanowisko wikariusza sądowego diecezji.
8 kwietnia 2017 otrzymał nominację na biskupa koadiutora Đà Lạt. Sakry biskupiej udzielił mu 31 maja 2017 ówczesny zwierzchnik tej diecezji, bp Antoine Vũ Huy Chương. 14 września 2019 zastąpił bp. Vũ Huy Chươnga na stolicy biskupiej.
Bibliografia.
 

</doc>
<doc id="4230384" url="https://pl.wikipedia.org/wiki?curid=4230384" title="Gare de Gambsheim">
Gare de Gambsheim

Gare de Gambsheim – przystanek kolejowy w miejscowości Gambsheim, w departamencie Dolny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est. 
Położenie.
Znajduje się na linii Strasbourg – Lauterbourg, na km 17,221 między stacjami Kilstett i Herrlisheim, na wysokości 129 m n.p.m. 
Historia.
Linia między Strasburgiem a Lauterbourgiem zbudowana została przez Direction générale impériale des chemins de fer d'Alsace-Lorraine i została otwarta 25 lipca 1876.

</doc>
<doc id="4230385" url="https://pl.wikipedia.org/wiki?curid=4230385" title="Nicola Capria">
Nicola Capria

Nicola Capria (ur. 6 listopada 1932 w Rosarno, zm. 31 stycznia 2009 w Rzymie) – włoski polityk, prawnik i samorządowiec związany z Sycylią, deputowany, kilkakrotnie minister.
Życiorys.
Od dzieciństwa mieszkał w Mesynie. Ukończył studia prawnicze, po czym podjął praktykę w zawodzie adwokata. Zaangażował się w działalność Włoskiej Partii Socjalistycznej (PSI). Został wybrany do rady miejskiej Mesyny, a w latach 1967–1974 był posłem do Sycylijskiego Zgromadzenia Regionalnego. W 1971 objął stanowisko asesora do spraw przemysłu i handlu, a następnie w tym samym roku również stanowisko wiceprzewodniczącego regionalnego rządu. Funkcje te pełnił do 1974.
W 1976 po raz pierwszy został wybrany do Izby Deputowanych. Z powodzeniem ubiegał się o reelekcję w czterech kolejnych wyborach, zasiadając w niższej izbie włoskiego parlamentu nieprzerwanie do 1994 jako poseł VII, VIII, IX, X i XI kadencji. Był m.in. sekretarzem sycylijskich struktur PSI i przewodniczącym frakcji poselskiej socjalistów.
Obejmował różne stanowiska rządowe. W kwietniu 1980 został ministrem bez teki do spraw sytuacji nadzwyczajnych w Mezzogiorno. W czerwcu 1981 przeszedł na urząd ministra handlu zagranicznego, który sprawował do sierpnia 1986. Następnie do kwietnia 1987 pełnił funkcję ministra turystyki. Po raz ostatni wchodził w skład rządu od kwietnia 1991 do czerwca 1992 jako minister bez teki do spraw koordynacji obrony cywilnej.
W 1994, w okresie ujawniania afer korupcyjnych, został również objęty postępowaniem karnym. Zarzuty wobec niego nie zostały potwierdzone. Nicola Capria zrezygnował jednak wówczas z aktywności politycznej.

</doc>
<doc id="4230386" url="https://pl.wikipedia.org/wiki?curid=4230386" title="Riccardo Misasi">
Riccardo Misasi

Riccardo Misasi (ur. 14 lipca 1932 w Cosenzy, zm. 21 września 2000 w Rzymie) – włoski polityk i samorządowiec, długoletni deputowany, minister w różnych resortach.
Życiorys.
Ukończył studia prawnicze na Katolickim Uniwersytecie Najświętszego Serca w Mediolanie. Wrócił do rodzinnej miejscowości, zaangażował się w działalność Chrześcijańskiej Demokracji. Był przywódcą ruchu młodzieżowego i radnym miejskim.
W 1958 po raz pierwszy został wybrany do Izby Deputowanych. Z powodzeniem ubiegał się o reelekcję w ośmiu kolejnych wyborach, zasiadając w niższej izbie włoskiego parlamentu nieprzerwanie do 1994 jako poseł III, IV, V, VI, VII, VIII, IX, X i XI kadencji.
Między 1963 a 1966 był podsekretarzem stanu w resorcie sprawiedliwości. Od sierpnia 1969 do marca 1970 pełnił funkcję ministra handlu zagranicznego. W marcu 1970 został ministrem edukacji publicznej stanowisko to zajmował w trzech rządach do czerwca 1972. W latach 1988–1989 był podsekretarzem stanu przy premierze. W lipcu 1989 objął urząd ministra bez teki do spraw sytuacji nadzwyczajnych w Mezzogiorno, ustępując z tej funkcji w lipcu 1990. Od kwietnia 1991 do czerwca 1992 ponownie zajmował stanowisko ministra edukacji publicznej.

</doc>
<doc id="4230387" url="https://pl.wikipedia.org/wiki?curid=4230387" title="Antignano (przystanek kolejowy)">
Antignano (przystanek kolejowy)

Antignano (wł. "Stazione di Antignano") – przystanek kolejowy w Livorno (dzielnica Antignano), w prowincji Livorno, w regionie Toskania, we Włoszech. Znajduje się na linii Piza – Rzym. 
Według klasyfikacji RFI ma kategorię "brązową".
Połączenia.
Przystanek jest obsługiwany przez pociągi regionalne Trenitalia, przeprowadzane w ramach umów o świadczenie usług określonych w regionie Toskanii, zwanych "Memorario".

</doc>
<doc id="4230389" url="https://pl.wikipedia.org/wiki?curid=4230389" title="Patryk Kun">
Patryk Kun

Patryk Kun (ur. 20 kwietnia 1995 w Giżycku) – polski piłkarz grający na pozycji pomocnika. Od 2018 roku zawodnik Rakowa Częstochowa. Od 2022 roku występuje w reprezentacji Polski.
Życiorys.
Jest wychowankiem węgorzewskich klubów Koszałek Opałek i Vęgoria. W latach 2012–2014 był piłkarzem Stomilu Olsztyn. 19 września 2014 powrócił do Vęgorii. Po niespełna pięciu miesiącach, 2 lutego 2015, odszedł do Rozwoju Katowice. Wraz z tym klubem awansował po sezonie 2014/2015 do I ligi. Przed sezonem 2016/2017 został wypożyczony na rok do Stomilu. Po powrocie udał się od razu na roczne wypożyczenie do Arki Gdynia. W Ekstraklasie zadebiutował 16 lipca 2017 w meczu przeciwko Śląskowi Wrocław. Grał w tym spotkaniu przez 90 minut oraz zdobył bramkę w 69. minucie po asyście Adama Marciniaka. 
Życie prywatne.
Jest bratem Dominika Kuna, również piłkarza.

</doc>
<doc id="4230392" url="https://pl.wikipedia.org/wiki?curid=4230392" title="Cool Britannia">
Cool Britannia

Cool Britannia – okres wzmożonej popularności brytyjskiej kultury popularnej i dumy z jej światowego rozprzestrzeniania. Zjawisko to wystąpiło w latach 90. XX wieku i zostało zainspirowane brytyjską inwazją z lat 60.
Ruch pojawił się po sukcesie grup reprezentujących brit pop, między innymi Blur czy Oasis, a także niezwykłej popularności żeńskiej grupy Spice Girls w drugiej połowie lat 90. Była to optymistyczna odmiana, zważając na burzliwe dla narodu dzieje poprzednich dwóch dekad. Nazwa jest żartobliwym odniesieniem do patriotycznej piosenki angielskiej „Rule, Britannia!” i po raz pierwszy pojawiła się w tytule piosenki zespołu Bonzo Dog Doo Dah Band w 1967.
Magazyn "Time" opisał ruch jako celebrację kultury młodzieżowej w Wielkiej Brytanii. Termin „Cool Britannia”, poza brit popem, sztuką Young British Artists i czasopismami młodzieżowymi, odnosił się częściowo także do londyńskiej sceny muzyki house. Symbolem brytyjskiej dumy były między innymi gitara Noela Gallaghera i sukienka Geri Halliwell, obie prezentujące narodową flagę muzyków. Mistrzostwa Europy w piłce nożnej, prowadzone w Anglii, uważano za wydarzenie patriotyczne. W marcu 1997 czasopismo "Vanity Fair" opublikowało specjalny numer poświęcony Cool Britanni, z Liamem Gallagherem i Patsy Kensit na okładce.
W 1998 "The Economist" uznał, że „wielu ludzi jest już znudzonych tym zwrotem”, a niektórzy politycy traktują go z zażenowaniem. Na początku XXI wieku frazę używano już tylko w ironicznym znaczeniu, by podkreślić przesadne chwalenie się Brytyjczyków.

</doc>
<doc id="4230397" url="https://pl.wikipedia.org/wiki?curid=4230397" title="Margarito Salazar Cárdenas">
Margarito Salazar Cárdenas

Margarito Salazar Cárdenas (ur. 22 lutego 1958 w Matamoros) – meksykański duchowny katolicki, biskup diecezji Matehuala od 2018.
Życiorys.
Prezbiterat.
Święcenia kapłańskie przyjął 12 czerwca 1989 i został inkardynowany do diecezji Matamoros. Pełnił funkcje m.in. pedagoga, wykładowcy, prorektora i rektora miejscowego seminarium, obrońcy węzła w sądzie biskupim, skarbnika diecezjalnego oraz wikariusza biskupiego.
Episkopat.
3 marca 2018 został mianowany przez papieża Franciszka biskupem diecezji Matehuala. Saky udzielił mu 24 maja 2018 metropolita San Luis Potosí – arcybiskup Carlos Cabrero Romero.

</doc>
<doc id="4230399" url="https://pl.wikipedia.org/wiki?curid=4230399" title="Ferdinando Facchiano">
Ferdinando Facchiano

Ferdinando Facchiano (ur. 19 sierpnia 1927 w Ceppaloni, zm. 10 października 2022) – włoski polityk i prawnik, deputowany, w latach 1989–1993 minister.
Życiorys.
Studiował prawo na Uniwersytecie Neapolitańskim im. Fryderyka II, po czym podjął praktykę w zawodzie adwokata. Od 1943 angażował się w działalność polityczną w ramach Partito d'Azione. Później działał we Włoskiej Partii Socjaldemokratycznej (PSDI), należał do jej krajowego kierownictwa.
W latach 1987–1994 sprawował mandat posła do Izby Deputowanych X i XI kadencji. Trzykrotnie pełnił funkcje ministerialne, wchodząc w skład rządu Giulia Andreottiego i Giuliana Amato. Był ministrem kultury (od lipca 1989 do kwietnia 1991), ministrem marynarki handlowej (od kwietnia 1991 do czerwca 1992) oraz ministrem bez teki do spraw koordynacji obrony cywilnej (od czerwca 1992 do kwietnia 1993). W późniejszych latach ponownie pracował jako adwokat w Rzymie.

</doc>
<doc id="4230400" url="https://pl.wikipedia.org/wiki?curid=4230400" title="LDFWP">
LDFWP



</doc>
<doc id="4230405" url="https://pl.wikipedia.org/wiki?curid=4230405" title="Erik McCree">
Erik McCree

Erik McCree (ur. 20 grudnia 1993 w Orlando) – amerykański koszykarz występujący na pozycji silnego skrzydłowego.
1 sierpnia 2018 został zawodnikiem VL Pesaro.
26 lipca 2019 dołączył do francuskiego BCM Gravelines-Dunkerque.

</doc>
<doc id="4230407" url="https://pl.wikipedia.org/wiki?curid=4230407" title="Deklinacja w języku niemieckim">
Deklinacja w języku niemieckim

Deklinacja w języku niemieckim – odmiana rzeczownika, zaimka, rodzajnika, przymiotnika i liczebnika przez przypadki, liczby i rodzaje w języku niemieckim.
W języku niemieckim występują cztery przypadki: mianownik ("Nominativ"), dopełniacz ("Genitiv"), celownik ("Dativ") i biernik ("Akkusativ"). Wyróżnia się trzy rodzaje: rodzaj męski ("Maskulinum"), żeński ("Femininum") i nijaki ("Neutrum") oraz dwie liczby: pojedynczą ("Singular") i mnogą ("Plural"). W liczbie mnogiej nie ma podziału na rodzaje gramatyczne.
Język niemiecki należy do języków fleksyjnych. Wyrazy podlegające odmianie składają się z tematu (zasadniczo niezmiennego) i odpowiedniej końcówki fleksyjnej. Czasami w wyniku odmiany następuje również pewna zmiana w temacie, np. przegłos (wymiana samogłosek na umlauty).
Deklinacja pozwala na wskazanie funkcji wyrazu w zdaniu (podmiot, dopełnienie bliższe, dopełnienie dalsze, określenie przynależności), dzięki czemu zadania tego nie musi przejmować ścisły szyk wyrazów czy odpowiednie przyimki (jak np. w języku angielskim czy francuskim). Części mowy mogą występować w różnej kolejności odbiegającej od standardowego, neutralnego szyku, aby położyć nacisk na inny element zdania.
Rys historyczny.
Pochodzenie i rozwój języka niemieckiego.
Język niemiecki, podobnie jak język polski, należy do rodziny języków indoeuropejskich. W obrębie tej rodziny język niemiecki należy do grupy języków germańskich. Standardowa postać języka niemieckiego powstała na podstawie dialektów wysokoniemieckich, dlatego etapy rozwoju niemczyzny uznaje się za tożsame z etapami rozwoju języka wysokoniemieckiego. Dialekty dolnoniemieckie, choć podlegały wpływom podobnych czynników kulturowych i politycznych, są bardziej zbliżone do języka niderlandzkiego czy angielskiego niż do języka wysokoniemieckiego.
Można wyróżnić następujące okresy języka niemieckiego:
Historyczna odmiana rzeczownika.
Pierwotnie każda odmieniona forma rzeczownika składała się z następujących elementów: 1. rdzenia, 2. przyrostka tworzącego temat oraz 3. końcówki fleksyjnej (np. biernik liczby mnogiej wyrazu "dagaz" był zbudowany z elementów 1. "dag" 2. "a" 3. "ns"). Rzeczowniki można było podzielić na dwie główne klasy w zależności od tego, czy ich temat (przyrostek tworzący temat) pierwotnie kończył się na samogłoskę (a, o, i, u) czy spółgłoskę. Te pierwsze należały do tzw. odmiany mocnej, np. "tag" (pierwotnie "dagaz"), "wort" (pierwotnie "wurdan"). Te drugie należały do tzw. odmiany słabej, np. "boto" (pierwotnie "bodô"), "hano" (pierwotnie "hanô"), a ich tematy kończyły się na "–n".
Akcent wyrazowy, początkowo swobodny, przesunął się na początek wyrazów i zwykle padał na sylabę rdzenia wyrazu. Spowodowało to osłabienie i redukcję końcowych sylab oraz przemiany typu: "dagaz → dags → tag".
W języku staro-wysoko-niemieckim występowały dwie liczby (pojedyncza i mnoga) i trzy rodzaje (męski, żeński i nijaki). Podobnie jak w innych językach rodziny indoeuropejskiej liczba przypadków gramatycznych zmniejszyła się – z ośmiu (w praindoeuropejskim) do pięciu. Rzeczowniki odmieniały się przez mianownik, dopełniacz, celownik, biernik i narzędnik występujący jednak tylko u rzeczowników odmiany "a"-tematowej oraz "i"-tematowej rodzaju męskiego.
W języku średnio-wysoko-niemieckim, mimo dalszej redukcji końcowych sylab, zachowany został podział na rzeczowniki odmiany mocnej i słabej. Końcówki nie musiały już ujawniać przypadka gramatycznego rzeczownika – funkcję tę przejął rodzajnik. Intensywnie zaczęto używać przegłosu (umlautu) dla podkreślenia różnicy między liczbą pojedynczą a mnogą. Wiele form odmian pokrywało się jednak, co dodatkowo zwiększyło użycie rodzajnika.
Końcówki fleksyjne rzeczowników uległy stopniowemu osłabieniu przez osłabianie końcowych sylab. We współczesnym języku niemieckim zachowała się końcówka "–s" w dopełniaczu liczby pojedynczej. W przypadku rzeczowników odmiany słabej końcowe "–n" było pierwotnie przyrostkiem tworzącym temat, po którym zanikły pierwotne końcówki, tymczasem współcześnie zakończenia "–n" są traktowane jako końcówki fleksyjne. Zakończenie "–e" w celowniku liczby pojedynczej lub mianowniku liczby mnogiej to pozostałość po kontrakcjach samogłoski z przyrostka i końcówki, a "–n" w celowniku liczby mnogiej to pozostałość po pierwotnej końcówce "–mis".
Współcześnie najbardziej rozpowszechniony jest podział typów odmiany rzeczownika na deklinację mocną, słabą i mieszaną. Podział ten opiera się na formach mianownika i dopełniacza liczby pojedynczej oraz mianownika liczby mnogiej. Dokładny opis tych deklinacji jest jednak skomplikowany i nie obejmuje wszystkich rzeczowników. Przykładowo słownik Wahriga „Deutsches Wörterbuch” (wydanie z 2002) przedstawia 31 paradygmatów bez przegłosu i 13 paradygmatów z przegłosem, a mimo to nadal nie obejmuje wszystkich rzeczowników. Podobnie odmianę przymiotników dzieli się na deklinację mocną (bez rodzajnika), słabą (z rodzajnikiem określonym) i mieszaną (z rodzajnikiem nieokreślonym), ale w obrębie tego podziału istnieją liczne wyjątki.
Historyczna odmiana przymiotnika.
W języku praindoeuropejskim przymiotniki nie wykazywały różnic od rzeczowników w deklinacji. W grupie języków germańskich wyodrębniła się odmiana mocna i słaba przymiotników. Kiedy przymiotniki poprzedzone były wyrazami o odmianie zaimkowej (zwłaszcza rodzajnikiem), to wybierana była nieróżnicująca odmiana z końcówkami "–n" (odmiana słaba). Kiedy przymiotniki nie były poprzedzone takimi wyrazami, używana była deklinacja mocna, gdzie końcówki stopniowo zastępowano bardziej różnicującymi końcówkami "der". W ten sposób współcześnie charakterystyczne końcówki "der" występują albo przed przymiotnikiem (np. "dieses brave Kind"), albo tworzą jego odmianę (np. "kaltes Wasser").
W Ahd. i Mhd. nieodmienione formy przymiotnika mogły być użyte zamiennie z odmienioną formą dla mianownika liczby pojedynczej wszystkich rodzajów i biernika rodzaju nijakiego, niezależnie czy przymiotnik był użyty jako przydawka czy orzecznik. Współcześnie nieodmienione formy przymiotnika dla wszystkich rodzajów i liczb są używane praktycznie wyłącznie w roli orzecznika.
Przypadki w języku niemieckim.
Liczba i rozpoznawanie przypadków.
Współcześnie w języku niemieckim rozróżnia się następujące cztery przypadki ("Kasus", "Fall"):
Przypadek rzeczownika można rozpoznać po jego końcówce albo po towarzyszącym mu określniku bądź przymiotniku; jeśli jednak one nie występują, należy postawić pytanie dotyczące danego rzeczownika. Przykładowo w zdaniu "Wein schmeckt Hans am besten." → "Wino smakuje Hansowi najbardziej" pytanie, na które odpowiedzią będzie "Wein" brzmi "Wer/Was schmeckt Hans am besten?" → "Kto/Co smakuje Hansowi najbardziej?" Na pytanie "kto? co?" odpowiada Nominativ, zatem słowo "Wein" jest w mianowniku. Pytanie, na które odpowiedzią będzie "Hans" brzmi "Wem schmeckt Wein am besten?" → "Komu smakuje najbardziej wino?", zatem słowo "Hans" jest w celowniku (Dativ).
Mianownik.
Mianownik ("Nominativ") wskazuje na podmiot, dopełnienie łącznika (orzecznik), a także używany jest z rzeczownikami i zaimkami będącymi niejako oddzielonymi od reszty zdania, np. "Und dein Cousin, wann siehst du ihn wieder?" → "A twój kuzyn, kiedy się z nim znów zobaczysz?" "Er saß am Kamin, der Hund zu seinen Füßen." → "Siedział przy kominku [z] psem przy nogach".
Różnice w zastosowaniu mianownika w porównaniu z językiem polskim występują w następujących sytuacjach:
Dopełniacz.
Ogólne uwagi o użyciu dopełniacza.
We współczesnym języku niemieckim użycie dopełniacza jest charakterystyczne dla stylu bardziej formalnego, dla języka pisanego; w języku codziennym preferowane są często inne konstrukcje, zwłaszcza z użyciem "von".
Dopełniacz używany jest do określania przynależności, może określać rzeczownik. Zazwyczaj fraza rzeczownikowa w dopełniaczu występuje po frazie rzeczownikowej, od której zależy, np. "die Abfahrt des Busses" → "odjazd autobusu". Przy nazwach własnych zwykle pojawia się jednak jako pierwsza (np. "Eriks Freund" → "przyjaciel Eryka"), ale możliwa jest także kolejność odwrotna ("ein Freund Eriks"). W innych sytuacjach rzeczownik w dopełniaczu pojawia się jako pierwszy tylko w starych powiedzeniach, np. "Undank ist der Welt Lohn". → "Świat niewdzięcznością płaci".
Dopełniacz pojawia się w niektórych utartych wyrażeniach, np. "Ich bin der Ansicht/Meinung/Auffasung, dass" → "Jestem zdania, że"; "ein Wort griechischen Ursprungs" → "słowo greckiego pochodzenia", "eines Tages" → "pewnego dnia", "morgens" → "rankiem", "sommers" → "latem", "letzten Endes" → "koniec końców", "allen Ernstes" → "z całą powagą", "meines Wissens" → "o ile mi wiadomo".
Użycie dopełniacza lub konstrukcji z "von".
Dopełniacz jest stosunkowo rzadko spotykany w mowie potocznej (z wyjątkiem konstrukcji z nazwami własnymi), częściej używa się wyrażeń przyimkowych z "von", których z kolei unika się w stylu oficjalnym, np. "der Dach vom Haus" zamiast "der Dach des Hauses" → "dach domu". Istnieją jednak konteksty, w których użycie dopełniacza w języku oficjalnym jest niemożliwe i zastępuje się go przez "von", oraz takie, w których obie konstrukcje mogą być używane wymienne.
Wyrażenia z "von" używa się zawsze:
Konstrukcje "von" są alternatywą dla dopełniacza w języku oficjalnym w następujących sytuacjach:
Użycie dopełniacza z nazwami własnymi.
Pod względem odmiany można wyróżnić nazwy własne używane zawsze z rodzajnikiem oraz takie, które wymagają go tylko w określonych konstrukcjach. Te pierwsze odmieniają się przez przypadki według normalnego wzorca – w rodzaju żeńskim nie mają dodatkowych końcówek, w rodzaju męskim i nijakim pojawia się w dopełniaczu "–s" (lub "–es" w przypadku niektórych), np. "des Neckars → "rzeki Neckar", "des Rheins → "Renu" (rzadziej "des Rheines"). W rzeczownikach złożonych istnieje czasem wybór między końcówką dopełniacza ("–s, –es" lub brakiem końcówki).
Nazwy własne drugiej grupy używane bez rodzajnika mają dodatkowe "–s", np. "Annas Meinung" → "zdanie Anny", "die Politik Merkels → "polityka Merkel", "Londons bekannteste Einkaufsstraße" → "najbardziej znana ulica handlowa Londynu", "die Wohnung Herrn Müllers → "mieszkanie pana Müllera". Kiedy jednak są używane z rodzajnikiem, istnieje silna tendencja do zaniku końcówek, np. "die Verehrung der heiligen Anna" → "kult świętej Anny"; "Die Leiden des jungen Werther" → "Cierpienia młodego Werthera" (od drugiego wydania; w pierwszym: "die Leiden des jungen Werthers"). Nazwy geograficzne, nazwy produktów używa się po rodzajnikach z końcówkami lub bez końcówek dopełniacza, np. "die schönsten Städte des alten Europa(s)" → "najpiękniejsze miasta starej Europy"; "die neue Generation des Opel(s)" → "nowa generacja Opla".
W przypadku wieloczłonowych nazw własnych końcówkę otrzymuje tylko jej rdzeń, np. "die Werke Johann Sebastian Bachs" → "dzieła Jana Sebastiana Bacha". Jeśli nazwa własna kończy się na "–s, –ss, –ß, –z, –tz, –x", to w pisanym języku pojawia się apostrof zamiast dodatkowej końcówki. Można również, zwłaszcza w języku mówionym, tworzyć konstrukcje z "von", np. "Fritz’ Vater = der Vater von Fritz" → "ojciec Fritza".
Nazwy własne w dopełniaczu użyte bez rodzajnika przybierają końcówkę "–s", a użyte z rodzajnikiem – nie. Porównaj: "die Rede Müllers, die Rede des Müller". Nazwy własne użyte bez rodzajnika, które poprzedza tytuł otrzymują końcówkę "–s", np. "die Rede Direktor Müllers. W przypadku tych użytych z rodzajnikiem końcówkę otrzymuje tytuł (jeśli jest ich więcej, otrzymuje ją tylko ten pierwszy), np. "die Rede des Direktors Professor Müller". "Herr" odmienia się zawsze (niezależnie, czy nazwa jest używana z rodzajnikiem czy bez), tworząc formę "Herrn", natomiast "Doktor" nie odmienia się, jeśli po nim następuje nazwa własna, np. "Das ist Doktor Meiers Praxis. Das ist die Praxis Doktor Meiers." → "To jest gabinet doktora Meiera." "Das ist die Praxis des Doktor Meier.", ale: "Das ist die Praxis des Doktors / die Praxis des Herrn Doktors.
Inne przykłady: "des Kaisers Wilhelm, der Frau Schmidt, des Fräuleins Schneider, des Landes Hessen, des Vorsitzenden Wagner, des Monats April, eines Glases Wasser, eines Liters Milch."
Celownik.
Celownik ("Dativ") używany jest w dopełnieniu dalszym, wskazuje osobę lub przedmiot, na który wywierany jest wpływ przez czynność wyrażoną przez czasownik. Użycie niemieckiego Dativu w znacznym stopniu pokrywa się ze stosowaniem polskiego celownika. Różnice mogą wynikać z łączenia się danego przyimka z innym przypadkiem. Poza tym Dativ występuje:
Konstrukcje z celownikiem mogą również być używane do określania przynależności, zwłaszcza w odniesieniu do części ciała i części garderoby, np. "Einem Polizisten ist die Hand gebrochen worden." → "Policjantowi złamano rękę." "Er hat sich in den Finger geschnitten." → "Przeciął się w palec." Przynależność może być też wyrażana przez zaimek dzierżawczy (lub dopełniacz), ale celownik preferowany jest, jeśli czynność ma wpływ też na samą osobę. Porównaj: "Regen tropfte ihr auf den Hut." → "Deszcz padał jej na kapelusz" (który miała na sobie i stawała się mokra). "Regen tropfte auf ihren Hut." → "Deszcz padał na jej kapelusz" (niekoniecznie miała go na sobie). W języku potocznym dość często używa się specyficznej konstrukcji z celownikiem do wyrażania własności typu: "Das ist meinem Vater sein Hut." → "To jest kapelusz mojego ojca.", ale spotyka się ona z krytyką normatywistów.
Po czasownikach "beißen, küssen, schmerzen, stechen, stoßen, zwicken" może występować zarówno biernik, jak i celownik dla oznaczania posiadacza części ciała, np. "Der Hund biss mir/mich ins Bein." → "Pies ugryzł mnie w nogę." Do takich czasowników należą również "hauen, klopfen, schießen, schlagen, schneiden, treten", ale celownik jest z nimi używany częściej.
Biernik.
Niemiecki "Akkusativ" wykazuje dużą zbieżność z polskim biernikiem, występuje m.in. w dopełnieniu bliższym po czasownikach przechodnich. Jednakże w języku niemieckim po czasownikach przechodnich w przeczeniach również występuje biernik, a w polskim – dopełniacz, np. "Ich kenne diese Frau. Ich kenne diese Frau nicht." → "Znam tę kobietę. Nie znam tej kobiety". Poza tym biernik występuje m.in. po niektórych przyimkach, wyrażeniach przysłówkowych, zwłaszcza związanych z wyrażaniem dystansu lub czasu (np. "Sie kommt jeden Tag." → "Ona przychodzi każdego dnia."), innych wyrażeniach związanych z ruchem (np. "Er kam den Berg herauf." → "Wszedł na [szczyt] góry."), w pozdrowieniach i życzeniach (np. "Guten Tag!" → "Dzień dobry!").
Apozycja.
Fraza rzeczownikowa może być w apozycji do innej frazy, jeśli następuje bezpośrednio po niej i dostarcza o niej dodatkowe informacje. Taka fraza w apozycji jest odmieniona w takim samym przypadku jak rzeczownik, który opisuje. Dotyczy to również fraz wprowadzanych przez "als" i "wie", np. "für Helmut als gläubigen Katholiken" → "dla Helmuta jako wierzącego katolika", "nach einer Nacht wie dieser" → "po takiej nocy jak ta"; "in Schiltach, einem kleinen Städtchen im Schwarzwald" → "w Schiltach, niewielkim miasteczku w Schwarzwaldzie".
Przypadki przy wskazywaniu ilości.
Fraza rzeczownikowa po rzeczowniku wskazującym na ilość jest traktowana jakby była w apozycji, ma taki sam przypadek jak on, np. "eine Flasche Bier" → "butelka piwa", "eine Flasche belgisches Bier" ("Nominativ") → "butelka belgijskiego piwa"; "Er kauft zwei Flaschen belgischen Bier." ("Akkusativ") → "On kupuje dwie butelki belgijskiego piwa", "mit einer Tasse heißem Kaffee" ("Dativ") → "z filiżanką gorącej kawy". W języku obiegowym czasami zastępuje się w takich sytuacjach celownik biernikiem i na odwrót, ale konstrukcje takie nie są aprobowane normatywnie. Czasami w sekwencji "rzeczownik wskazujący na ilość + przymiotnik + rzeczownik" występuje dopełniacz. W rodzaju męskim i nijakim liczby pojedynczej taka konstrukcja brzmi oficjalnie, ale w liczbie mnogiej używana jest też w języku mówionym, np. "5 Jahre treuer Mitarbeit" → "5 lat oddanej współpracy."
W celowniku liczby mnogiej rzeczowniki wskazujące na ilość zakończone na "–er" typu "Liter, Meter, Zentner" mogą same przyłącząć końcówkę "–n" zamiast następującego po nich rzeczownika, np. "mit drei Zentnern Zwiebel" (częściej) = "mit drei Zentner Zwiebeln → "z czterema kwintalami cebuli". W połączeniach z innymi rzeczownikami wskazującymi na ilość następujący po nich rzeczownik w liczbie mnogiej w celowniku również może (lecz nie musi) mieć końcówkę "–n", np. "mit einem Haufen Teller(n) → "ze stertą talerzy". Jeśli rzeczownik poprzedzony jest przymiotnikiem, to może on mieć w liczbie pojedynczej w celowniku zarówno końcówki odmiany mocnej, jak i słabej, np. "mit einem Kilogramm gekochten/gekochtem Schinken" → "z kilogramem gotowanej szynki". Jeśli rzeczownik ten jest w liczbie mnogiej, są trzy możliwości – końcówka jak w mianowniku, celowniku lub dopełniaczu, np. "mit einem Strauß gelbe/gelben/gelber Rosen" → "z bukietem żółtych róż."
W przypadku rzeczowników typu "Anzahl, Gruppe, Haufen, Schar, Reihe, Sorte", jeśli następujący po nich rzeczownik poprzedza jeszcze przymiotnik, to możliwy jest dopełniacz (zwłaszcza w języku pisanym) lub konstrukcja z "von", np. "große Mengen alter Autos = große Mengen von alten Autos" → "duża liczba starych samochodów". Jeśli po rzeczownikach tego typu występuje sam rzeczownik, to zwykle używa się konstrukcji z "von", choć apozycja jest również możliwa, np. "eine Art (von) Kuchen" → "rodzaj ciasta", "eine große Menge (von) Laptops" → "duża liczba laptopów".
Rzeczowniki wyrażające liczbę typu "das Duzend, das Hundert, das Tausend, die Million, die Milliarde" w liczbie mnogiej bez poprzedzającego liczebnika używane są w konstrukcjach z "von", np. "Tausende von Menschen" → tysiące ludzi. Jeśli następujący po nich rzeczownik jest użyty z przymiotnikiem, to możliwa jest konstrukcja z "von", apozycja lub dopełniacz, np. "Tausende/tausende von jungen Männern = Tausende/tausende junger Männer = Tausende/tausende junge Männer" → "tysiące młodych mężczyzn". Jeśli takie rzeczowniki są używane w liczbie pojedynczej lub w mnogiej poprzedzone liczebnikiem, to zwykle następujący po nich rzeczownik stoi w apozycji, rzadziej w dopełniaczu, np. "drei Millionen erwachsene(r) Menschen" → "trzy miliony dorosłych ludzi", "ein Dutzend Eier" → "[jeden] tuzin jaj".
Odmiana rodzajnika.
Rodzajniki nie są samodzielną częścią mowy, występują tylko w połączeniu z rzeczownikiem. Rodzajnik stoi zawsze przed rzeczownikiem, odmienia się razem z nim, uwzględniając rodzaj gramatyczny, liczbę i przypadek.
Wyróżnia się rodzajnik określony, rodzajnik nieokreślony, a w sytuacji, kiedy w zdaniu przed rzeczownikiem nie występuje rodzajnik, mówi się o rodzajniku zerowym.
W języku mówionym, a zwłaszcza w regionalnych wariantach języka niemieckiego, często występują formy zredukowane rodzajnika określonego, np. "Halt’s Maul!" → "Stul pysk!" (a właściwie: "Halt das Maul!"). Poza tym niektóre przyimki ulegają fuzji z niektórymi rodzajnikami określonymi, np. "an + dem = am".
Rodziny wyrazów "der, die, das" używa się także jako zaimków wskazujących i zaimków względnych.
Rodzajnik nieokreślony występuje tylko przed policzalnymi rzeczownikami w liczbie pojedynczej. W liczbie mnogiej rodzajnik nieokreślony nie występuje – przed rzeczownikiem nie używa się wtedy rodzajnika (rodzajnik zerowy). Porównaj: "Hier wächst ein Baum." → "Tutaj rośnie drzewo." "Hier wachsen Bäume." → "Tutaj rosną drzewa."
Spotyka się także formy skrócone rodzajników nieokreślonych, zwłaszcza w języku mówionym i w komunikacji internetowej. Przykładowo "‘n" lub "‘nen" mogą zastąpić często zarówno "ein", jak i "einen", np. "Ich hab da ‘n Problem." → "Mam tu problem." "Nettes Foto, habs gestern ner Freundin gezeigt." → "Fajna fotka, pokazałam ją wczoraj przyjaciółce".
Wyrazów z rodziny "ein" nie używa się jednak wyłącznie jako rodzajnika nieokreślonego – wykorzystywana jest również jako zaimek nieokreślony i liczebnik główny.
Rzeczownik.
Ogólne uwagi o deklinacji rzeczownika.
Wiele rzeczowników odmienia się przez przypadki, choć odmiana ta, zwłaszcza u rzeczowników rodzaju żeńskiego, w dużej mierze zanikła. Charakterystyczne końcówki rzeczowników można zaobserwować zwłaszcza w dopełniaczu liczby pojedynczej i celowniku liczby mnogiej. Odmiana przez przypadki jest jednak często zaznaczona w elementach towarzyszących rzeczownikowi, przede wszystkim określnikach (m.in. rodzajnikach) i przymiotnikach.
Niektóre rzeczowniki wymagają konkretnych przyimków, za których pośrednictwem łączą się z innymi rzeczownikami lub zaimkami, a z kolei przyimki te determinują, jakie przypadki gramatyczne zostaną użyte (tzw. rekcja rzeczownika). Niektóre z takich przyimków zawsze występują w połączeniach z jednym przypadkiem gramatycznym, inne tworzą związki albo z celownikiem, albo z biernikiem, np. "der Bedarf an" (+ celownik) → "zapotrzebowanie na", "der Gedanke an" (+ biernik) → "myśl o".
Do rzeczowników w celowniku w liczbie mnogiej na ogół dodaje się końcówkę "–n" (np. "den Töchtern). Nie dodaje się jej jednak, kiedy rzeczownik jest już zakończony na "–n" lub "–s" (np. "den Autos"). Często pomija się "–n" po liczebnikach, np. "eine Höhe von 5 Meter(n) → "wysokość 5 metrów". W języku obiegowym dodatkowe "–n" bywa opuszczane również w innych sytuacjach, choć jest to uważane za nienormatywne (np. "Eis mit Früchte" → "lód z owocami" zamiast "Eis mit Früchten").
Ze względu na formę dopełniacza liczby pojedynczej i mianownika liczby mnogiej można wyróżnić odmianę słabą, mocną i mieszaną.
Odmiana mocna.
Według odmiany mocnej (starke Deklination) odmienia się większość rzeczowników rodzaju męskiego i nijakiego oraz nieliczna grupa rzeczowników rodzaju żeńskiego z przegłosem w liczbie mnogiej. Rzeczowniki rodzaju męskiego i nijakiego należące do tej grupy otrzymują w dopełniaczu liczby pojedynczej końcówkę "–(e)s". W liczbie mnogiej występują końcówki "–e, –er, –s" lub nie ma dodatkowej końcówki; częsty jest przegłos.
W dopełniaczu liczby pojedynczej końcówka "–es" występuje w następujących wypadkach:
W dopełniaczu liczby pojedynczej końcówka "–s" występuje w następujących wypadkach:
W niektórych przypadkach końcówkę "–(e)s" w dopełniaczu pomija się. Dotyczy to:
W celowniku liczby pojedynczej, zwłaszcza jednosylabowych rzeczowników, może pojawiać się dodatkowa końcówka "–e" (np. "auf dem Weg(e) → "na drodze"), choć obecne występuje dość rzadko i brzmi przestarzale. Występuje głównie w utartych wyrażeniach, np. "im engeren/weiteren Sinne → "w węższym/szerszym znaczeniu", "im Laufe der Zeit" → "z biegiem czasu", "im Grunde [genommen]" → "ogólnie rzecz biorąc, zasadniczo", "im Jahre 2000" → "w roku 2000", "auf dem Lande → "na wsi", "nach/zu Hause → "do/w domu". Czasami obecność dodatkowego "–e" w celowniku zależy od znaczenia, np. wyrażenie "am Rand" jest używane częściej z fizycznymi obiektami (np. "am Rand des Schwimmbeckens" → "na skraju basenu"), podczas gdy "am Rande" częściej w sensie przenośnym (np. "am Rande des Wahnsinns" → "na skraju szaleństwa").
Odmiana słaba.
Według odmiany słabej (schwache Deklination) odmienia się zdecydowana większość rzeczowników rodzaju żeńskiego (ponad 90%) oraz niektóre rzeczowniki rodzaju męskiego. Rzeczowniki należące do tej grupy w liczbie mnogiej kończą się na "–en", a przy rzeczownikach rodzaju męskiego końcówka ta pojawia się również w liczbie pojedynczej z wyjątkiem mianownika.
Rzeczowników rodzaju męskiego odmieniających się według tego wzoru jest stosunkowo niewiele. Należą do nich:
Rzeczowniki odmiany słabej nie mają końcówki "–(e)n" w liczbie pojedynczej, jeśli są używane bez określnika (rodzajnika), dzięki czemu można odróżnić, czy rzeczownik został użyty w liczbie pojedynczej czy mnogiej (wyjątkiem jest "Herrn" od rzeczownika "der Herr"), np. "Die Situation war für Professor und Student peinlich." → "Sytuacja była niezręczna i dla profesora, i studenta."
W języku wernakularnym końcówki rzeczowników odmiany słabej w liczbie pojedynczej "–(e)n" czasami się pomija i dany rzeczownik odmienia według odmiany mocnej (np. "des Nachbars, dem Nachbar, den Nachbar"), choć formy te nie należą do ustandaryzowanego języka literackiego. Jednakże w przypadku kilku rzeczowników przyjęły się oba wzorce odmiany. Dotyczy to "der Magnet, der Oberst, der Papagei, der Partisan, der Spatz" (rzadziej również "der Bauer, der Nachbar"). Czasem rzeczownik "der Typ" w znaczeniu "koleś, facet" w języku potocznym odmienia się według odmiany słabej.
Porównaj użycie rzeczownika odmiany słabej "der Automat" w liczbie pojedynczej i mnogiej: "Im Erdgeschoss steht ein Automat/gibt es einen Automaten. → "Na parterze stoi/jest automat." Am Automaten kann man Getränke und Snacks kaufen." → "W automacie można kupić napoje i przekąski." "Im Erdgeschoss stehen Automaten/gibt es Automaten. → "Na parterze stoją/są automaty." An den Automaten kann man Getränke und Snacks kaufen." → "W automatach można kupić napoje i przekąski."
Odmiana mieszana.
Według odmiany mieszanej (gemischte Deklination) odmienia się niewielka grupa rzeczowników rodzaju męskiego i nijakiego. W liczbie pojedynczej odmieniają się one według odmiany mocnej (końcówka "–[e]s" w dopełniaczu), a w liczbie mnogiej według odmiany słabej (końcówka "–en").
Niektóre rzeczowniki rodzaju męskiego przechodziły z biegiem czasu stopniową zmianę z deklinacji słabej na mocną. Mają końcówkę "–n" w liczbie mnogiej oraz w bierniku i celowniku liczby pojedynczej, natomiast w dopełniaczu liczby pojedynczej występuje końcówka "–ns". Należą do nich "der Gedanke, der Wille, der Buchstabe, der Glaube, der Funke, der Schade". Niektóre rzeczowniki tego typu mają alternatywną formę mianownika z końcówką "–n". W praktyce formy "der Samen, der Haufen" niemal całkowicie wyparły formy "der Same, der Haufe", a forma "der Frieden" jest częściej spotykana niż "der Friede".
Odmiana niektórych rzeczowników wykazuje jeszcze więcej nieregularności. Rzeczownik "das Herz" → "serce" użyty w znaczeniu przenośnym ma zwykle w dopełniaczu końcówkę "-ens", a w celowniku końcówkę "-en". Kiedy jednak nie poprzedza go rodzajnik ani przymiotnik, w celowniku dominuje forma bez końcówki. W kontekście medycznym dominują formy "des Herzes" i "dem Herz".
Przymiotnik.
Ogólne uwagi o deklinacji przymiotnika.
Przymiotnik przydawkowy znajdujący się przed rzeczownikiem ma różne formy fleksyjne w zależności od rodzaju, przypadka i liczby rzeczownika (związek zgody), np. "das elegante Restaurant, ein bunter Vogel". W taki sam sposób odmieniają się także przymiotniki w konstrukcjach, gdzie rzeczownik występuje niejako w domyśle, w zdaniach typu: "Dieses Problem ist ein wichtiges." → "Ten problem jest [problemem] ważnym." "Die Frage scheint mir keine freundliche, sondern eine vorwurfsvolle zu sein." → "Pytanie to wydaje mi się nie być przyjacielskim [pytaniem], a pełnym zarzutów." Podobnie odmiana ta dotyczy przymiotników i imiesłowów użytych rzeczownikowo, np. "das Interessante" → "to, co interesujące", "der Vorgesetzte" → "przełożony".
Ponadto istnieją różne rodzaje odmiany przymiotnika przydawkowego w zależności od wyrazów poprzedzających grupę przymiotnik + rzeczownik, determinujących ich w pewien sposób. Do wyrazów tych należą przede wszystkim rodzajniki – rodzajnik określony, nieokreślony, zerowy.
Deklinacja słaba przymiotnika.
W słabej deklinacji przymiotnika występują tylko dwie końcówki. Końcówka "–e" pojawia się w mianowniku liczby pojedynczej oraz w bierniku rodzaju żeńskiego i nijakiego w liczbie pojedynczej. W pozostałych przypadkach występuje końcówka "–en".
Słaba odmiana przymiotnika występuje:
Przykładowe zdania, w których występuje słaba deklinacja przymiotnika: "Welcher berühmte Künstler schnitt sich selbst ein Ohr ab?" → "Który znany artysta odciął sobie ucho?" "Welches alte Buch ist besonders interessant? Das historische". → "Która stara książka jest szczególnie interesująca? [Ta] historyczna." "Beide neuen Prozessoren/Die beiden neuen Prozessoren bieten acht Kerne." → "Oba nowe procesory oferują osiem rdzeni." "Jeder gute Student arbeitet systematisch." → "Każdy dobry student pracuje systematycznie. Alle guten Studenten arbeiten systematisch." → "Wszyscy dobrzy studenci pracują systematycznie." "Dieses schöne Gebäude wurde im Jahre 1900 gebaut. Aber jenes hässliche Hochhaus stammt aus den 1970er Jahren." → "Ten piękny budynek został wybudowany w roku 1900. Ale tamten paskudny wieżowiec pochodzi z lat 70. XX w."
Deklinacja mocna przymiotnika.
Formy mocne przymiotnika występują wtedy, gdy nie poprzedza go rodzajnik ani zaimek. Przymiotnik otrzymuje wtedy końcówki rodzajnika określonego we wszystkich przypadkach oprócz dopełniacza liczby pojedynczej rodzaju męskiego i nijakiego, kiedy to przybiera końcówkę "–en".
Takie formy przymiotnika, którego nie poprzedza rodzajnik ani zaimek występują stosunkowo rzadko. Pojawiają się one:
Deklinacja mieszana przymiotnika.
W deklinacji mieszanej pojawiają się słabe i mocne końcówki przymiotnika. Występuje ona po rodzajnikach nieokreślonych, zaimkach dzierżawczych i zaimku "kein". W liczbie pojedynczej w mianowniku rodzaju męskiego i nijakiego oraz w bierniku rodzaju nijakiego wyrazy poprzedzające rzeczownik nie mają końcówek ("ein, mein, kein"), dlatego przymiotnik w odmianie mocnej wskazuje poprzez swoje końcówki na rodzaj rzeczownika (końcówka "–er" dla rodzaju męskiego i "–es" dla nijakiego). W pozostałych przypadkach w liczbie pojedynczej występuje deklinacja słaba przymiotnika.
Rodzajnik nieokreślony "ein" nie występuje w liczbie mnogiej, jego odpowiednikiem w liczbie mnogiej jest rodzajnik zerowy, a przymiotnik otrzymuje końcówki odmiany mocnej. Po zaimkach dzierżawczych i zaimkach nieokreślonych "kein" występuje natomiast odmiana słaba przymiotnika.
Przykładowe zdania, w których występuje przymiotnik po rodzajniku nieokreślonym: "Was für ein Kleid ist das? Das ist ein schwarzes Abendkleid." → "Jaka to jest suknia? To jest czarna suknia wieczorowa." "Was für ein Zimmer möchten Sie mieten? Ich möchte ein kleines Zimmer mieten." → "Jaki pokój chce pani wynająć? Chcę wynająć [jakiś] mały pokój." "Die Kosten einer kurzen Reise sind relativ hoch." → "Koszty krótkiej podróży są stosunkowo wysokie." "Er wollte sich mit einem alten Freund treffen." → "Chciał się spotkać ze starym przyjacielem." "Möchtest du noch ein Bier? Ja, ein helles bitte." → "Chcesz jeszcze piwo? Tak, jasne proszę."
Przykładowe zdania, w których występuje przymiotnik po rodzajniku zerowym jako odpowiedniku rodzajnika nieokreślonego w liczbie mnogiej: "Was für Autos interessieren Sie? Mich interessieren nur billige Autos." → "Jakie auta pana interesują? Mnie interesują tylko tanie auta." "Was für Studenten bestehen die Abschlussprüfung nicht? Faule Studenten bestehen die Abschlussprüfung nicht." → "Jacy studenci nie zdają egzaminu końcowego? Leniwi studenci nie zdają egzaminu końcowego."
Przykładowe zdania, w których występuje przymiotnik po zaimku dzierżawczym lub "kein": "Das ist kein guter Vorschlag." → "To nie jest dobra propozycja." "Das sind keine guten Vorschläge." → "To nie są dobre propozycje." "Mein jüngerer Bruder ist 9 Jahre alt." → "Mój młodszy brat ma 9 lat."
Odmiana przymiotników i imiesłowów urzeczownikowionych.
Przymiotniki i imiesłowy urzeczownikowione ("substantivierte Adjektive und Partizipien"; inaczej: "rzeczowniki odprzymiotnikowe") pod względem syntaktycznym zachowują się jak rzeczowniki; morfologicznie pozostają jednak przymiotnikami – odmieniają się jak przymiotniki przydawkowe zgodnie z trzema typami deklinacji (mocną, słabą, mieszaną). Właściwie od każdego przymiotnika można utworzyć formę rzeczownikową.
Przymiotniki urzeczownikowione rodzaju męskiego i żeńskiego zazwyczaj odnoszą się do ludzi. Płeć wyrażona jest poprzez odpowiedni rodzajnik (np. "der Bekannte" → "znajomy", "die Bekannte" → "znajoma"). Do rzeczowników tego typu należą: "der Abgeordnete" → "poseł", "der Angestellte" → "pracownik", "der Beamte" → "urzędnik", "der Deutsche" → "Niemiec", "der Erwachsene" → "dorosły", "der Freiwillige" → "ochotnik", "der Fremde" → "obcy", "der Gefangene" → "więzień", "der Geistliche" → "duchowny", "der Heilige" → "święty", "der Jugendliche" → "nastolatek", "der Obdachlose" → "bezdomny", "der Reisende" → "podróżny", "der Verlobte" → "narzeczony", "der Verwandte" → "krewny", "der Vorgesetzte" → "przełożony", "der Vorsitzende" → "przewodniczący".
Szczególnym przypadkiem jest kilka rzeczowników odprzymiotnikowych rodzaju żeńskiego. Według tego wzorca odmienia się "die Rechte" → "prawa ręka, prawica" oraz "die Linke" → "lewa ręka, lewica" oraz często "die Illustrierte" → "magazyn ilustrowany". Niektóre rzeczowniki, które pochodzą od przymiotników przejęły wzorzec odmiany zwyczajnych rzeczowników (nieodprzymiotnikowych), np. "die Brünette" → "brunetka". W przypadku terminów matematycznych ("die Gerade" → "prosta", "die Horizontale" → "linia pozioma", "die Parallele" → "równoległa", "die Variable" → "zmienna", "die Vertikale" → "linia pionowa") na ogół można używać obu wzorców, choć np. forma "in der Vertikalen → "w linii pionowej" występuje częściej niż "in der Vertikale.
Wyjątkowa jest forma rodzaju żeńskiego rzeczownika "der Beamte" – brzmi ona "die Beamtin" → "urzędniczka" (nie: "die Beamte") i odmienia się jak zwyczajny rzeczownik.
Większość rzeczowników odprzymiotnikowych rodzaju nijakiego to abstrakcyjne pojęcia, np. "Sie hat Hervorragendes geleistet." → "Dokonała czegoś wspaniałego." Szczególnie często występują one po słowach typu: "alles, etwas, nichts, viel(es), wenig", np. "Ich wünsche dir alles Gute." → "Życzę ci wszystkiego dobrego".
Ponadto takie formy rzeczowników odprzymiotnikowych rodzaju nijakiego występują w nazwach:
Przykładowe zdania, w których występuje przymiotnik urzeczownikowiony: "Bei dem Verkehrsunfall gab es 20 Verletzte. Nicht alle Verletzten mussten ins Krankenhaus eingeliefert werden. Ein Verletzter musste aber sofort operiert werden." → "W wypadku drogowym było 20 rannych. Nie wszyscy ranni musieli zostać przewiezieni do szpitala, ale jeden ranny musiał być natychmiast operowany." "Ich glaube an das Ideal vom Guten, Wahren und Schönen". → "Wierzę w ideał dobra, prawdy i piękna." "Er hat etwas Schlechtes gegessen." → "Zjadł coś niedobrego." "Ich habe den Text vom Polnischen ins Deutsche übersetzt." → "Przetłumaczyłem tekst z polskiego na niemiecki." "Sie hat sich über das Gesagte aufgeregt." → "Zdenerwowała się tym, co zostało powiedziane."
Pozostałe aspekty odmiany przymiotników.
Uwagi ogólne.
Przymiotnik odmienia się również wtedy, kiedy rzeczownik nie jest wymieniony wprost po nim, występuje w domyśle, np. "Welches Haus hast du gewählt? Das sonnige." → "Który dom wybrałeś? [Ten] słoneczny." "Deutsche Weißweine sind gewöhnlich süßer als französische". → "Niemieckie wina białe są zwykle słodsze niż francuskie." Ponadto odmienione formy przymiotników mogą występować po rzeczownikach jako dopowiedzenie, np. "Studenten, vor allem ausländische, haben keine Schwierigkeiten, ein Zimmer zu finden." → "Studenci, przede wszystkim zagraniczni, nie mają trudności w znalezieniu pokoju".
Imiesłowy przymiotnikowe odmieniają się zasadniczo tak jak przymiotniki, np. "das versinkende Boot" → "tonąca łódka" (Partizip I), "das versunkene Boot" → "zatopiona łódka" (Partizip II).
Przymiotnik orzecznikowy nie odmienia się przez przypadki, np. "Sie ist mager." → "Ona jest szczupła." "Der Junge lag krank im Bett." → "Chłopiec leżał chory w łóżku." "Er hielt ihn für dumm." → "Uważał go za głupiego." "Er hat die Kartoffeln roh gegessen." → "Zjadł ziemniaki na surowo." Istnieje kilka przymiotników, u których w miejscach, gdzie powinien znajdować się przymiotnik w nieodmienionej formie, pojawia się końcówka "–s", np. "Sein Eindruck war ganz anders." → "Jego wrażenie było zupełnie inne." "Er war nicht besonders beliebt." → "Nie był szczególnie lubiany".
Przymiotnik użyty jako przysłówek, który określa następujący po nim przymiotnik, jest nieodmienny. Porównaj: "ein schrecklich faules Mädchen" → "strasznie leniwa dziewczyna"; ein schreckliches, faules Mädchen → "straszna, leniwa dziewczyna." Rozróżnienie to jednak nie zawsze jest wyraźne i czasami pierwszy z przymiotników pozostaje nieodmieniony, nawet jeśli nie pełni roli przysłówka. Jest do zabieg stylistyczny szczególnie często spotykany w języku pisanym, np. "mit hochrot abstehenden Ohren" → "z odstającymi czerwonymi uszami" (Katz und Maus, Grass).
Jeśli po rzeczowniku występują co najmniej dwa przymiotniki przydawkowe, to ulegają temu samemu rodzajowi deklinacji, mają takie same końcówki, również wtedy, kiedy są oddzielone przecinkami, np. "ein unbewohntes altes Haus" → "niezamieszkany stary dom", "mit gesundem frischem Gemüse" → "ze zdrowymi świeżymi warzywami"; "der hohe exotische Baum" → "wysokie egzotyczne drzewo". Czasami jednak w celowniku liczby pojedynczej rodzaju męskiego i nijakiego może w miejscu mocnej końcówki "–em" pojawiać się końcówka słaba "–en" w drugim przymiotniku, np. "mit dunklem bayrischen Bier." Takie konstrukcje bywają jednak uważane za niepoprawne. Jeśli przymiotnik odnosi się do kilku rzeczowników, to należy go powtórzyć, jeśli wymaga innej końcówki w związku z różnicą w liczbie lub rodzaju rzeczownika, np. "mein lieber Onkel und meine liebe Tante" → "mój drogi wujku i moja droga ciociu".
Nawet bardzo rozbudowana fraza przymiotnikowa może być używana jako przydawka przed rzeczownikiem. Takie konstrukcje są często używane w języku formalnym i technicznym, np. "eine für ihn ganz typische Haltung" → "zupełnie typowa dla niego postawa", "dieses seinem Vorgesetzten äußerst wichtige Gespräch" → "ta nadzwyczaj ważna dla jego przełożonego rozmowa".
Szczególne przypadki.
Przymiotniki zakończone na "–el" i "–er" tracą w odmianie "–e–", np.
W przymiotnikach zakończonych na "–er" oraz "–en" w mowie potocznej "–e–" jest opcjonalne, np.
Przymiotniki bez końcówek.
Niektóre przymiotniki obcego pochodzenia zakończone na samogłoskę (w wymowie) są nieodmienne, wśród nich wiele to określenia kolorów, m.in. "lila, beige, oliv, rosa, orange, klasse, prima, super, trendy, sexy", np. "Das ist doch eine klasse Idee." → "Ależ to świetny pomysł." "die rosa Bluse" → "różowa bluzka". W języku potocznym w przypadku nazw kolorów czasami dodaje się do nich "–n–", aby móc dodawać końcówki typowe dla przymiotnika, np. "ein rosanes Kleid" → "różowa sukienka"; innym razem dodaje się końcówki bez tej cząstki, np. "ein beiges Kleid" → "beżowa sukienka".
Przymiotniki pochodzące od nazw miejscowości są na ogół zakończone na "–er", nie odmieniają się i pisze się je zawsze dużą literą, np. "Wir haben den Kölner Dom besucht." → "Zwiedziliśmy katedrę kolońską"; "der Warschauer Pakt" → "Układ Warszawski", "zur Leipziger Messe fahren" → "jechać na Targi Lipskie". Poza tym do przymiotników tego typu należy "Schweizer", np. "der Schweizer Käse" → "ser szwajcarski", "die Schweizer Banken" → "banki szwajcarskie" (ale: "die bekanntesten schweizerischen Produkte" → "najbardziej znane szwajcarskie produkty"). Przymiotniki pochodzące od nazw państw oraz niektórych miast są zakończone na "–isch, –erisch" i odmieniają się, np. "in russischer Sprache" → "w języku rosyjskim", "die chinesische Seide" → "chiński jedwab."
Czasami w języku poetyckim, staroświeckim lub ludowym, często ze względów rytmicznych, przed rzeczownikiem może stać nieodmieniony przymiotnik, zwłaszcza w mianowniku lub bierniku rodzaju nijakiego, np. "Ein garstig Lied! Pfui! Ein politisch Lied! Ein leidig Lied! Dankt Gott mit jedem Morgen, Daß ihr nicht braucht fürs Röm’sche Reich zu sorgen!" → "Szkaradna polityczna pieśń! Bogu codziennie dzięki składam rano, że mnie na władcę państw nie powołano" (Faust, Goethe). Czasami z podobnych względów przymiotnik stoi po rzeczowniku, zwłaszcza w Nominativie np. "Röslein, Röslein, Röslein rot, Röslein auf der Heiden." "Róża! Róża czerwona! Różyczka śród żyta!" (Heidenröslein, Goethe). Współcześnie często nieodmieniony przymiotnik po rzeczowniku pojawia się w języku reklamy, w prasie, języku technicznym, np. "Whisky pur." → "Czysta whisky." "Schauma mild." → "Schauma łagodna".
W przeszłości w języku niemieckim czasami pomijano końcówkę odmiany mocnej "–es" przed rzeczownikami rodzaju nijakiego w mianowniku i bierniku. Zachowało się to w niektórych powiedzeniach i wyrażeniach, np. "ein gut Teil" → "spora część", Kölnisch Wasser" → "woda kolońska", "auf gut Glück" → "na chybił trafił", gut Ding will Weile haben" → "co nagle, to po diable", ruhig Blut bewahren" → "zachować zimną krew". Nazwy liter i liczb, np. "A, I, 2, b" czyta się odpowiednio groß A, römisch eins, arabisch zwei, klein B" → "duże A, rzymska jedynka, arabska dwójka, małe b". Ponadto końcówek nie ma przy wielu nazwach geograficznych używanych bez rodzajnika, zwłaszcza po "halb" i "ganz", np. "in ganz Polen" → "w całej Polsce", "von halb Deutschland" → "z połowy Niemiec", Groß-Berlin" → "Wielki Berlin", Alt-Wien" → "stary Wiedeń", "Neuruppin" → "Rypin Nowy." Okazjonalnie we współczesnym języku, np. w slangu internetowym pomija się wszelkie końcówki przymiotników.
W niektórych zwrotach funkcjonują urzeczownikowione przymiotniki bez końcówek, wiele z nich występuje w parach, np. "Der Präsident begrüßte Jung und Alt." → "Prezydent pozdrowił każdego" (dosł. młodych i starych). Gleich und Gleich gesellt sich gern." → "Ciągnie swój do swego." "Jenseits von Gut und Böse." → "Poza dobrem i złem" (Nietzsche). Pojawiają się one również w zwrotach przysłówkowych, np. für immer und ewig → "po wieczne czasy", "durch dick und dünn → "na dobre i na złe", "von klein auf" → "od małego."
Niewielka grupa przymiotników ma alternatywną formę podstawową z końcowym "–e", która używana jest zwłaszcza w języku pisanym. Należą do nich takie przymiotniki jak "blöd(e), bös(e), fad(e), feig(e), irr(e), leis(e), mid(e), müd(e), öd(e), träg(e), trüb(e), vag(e), zäh(e)", np. "Er ist feig/feige." → "On jest tchórzliwy".
Rekcja przymiotników.
Niektórych przymiotników używa się z rzeczownikami lub innymi wyrazami, których przypadek gramatyczny jest określony i zależny od tego przymiotnika. Inne przymiotniki mają z kolei rekcję przyimkową – wymagają określonego przyimka, a ten determinuje określony przypadek gramatyczny rzeczownika lub zaimka.
Najczęściej z przymiotnikami używa się celownika. Do przymiotników używanych z celownikiem należy m.in. "ähnlich, angenehm, behilflich, bequem, bewusst, böse, fern, fremd, günstig, klar, leicht, nötig, nützlich, schädlich, schuldig, schwer, teuer, wichtig, zugänglich, zuträglich", np. "Ein ihm unbekannter Mann trat herein." → "Wszedł nieznany mu mężczyzna." "In Chemie ist er mir überlegen." → "Z chemii jest on ode mnie lepszy." Niektóre mogą być zamiennie używane z przyimkiem "für", np. "Das ist mir wichtig. Das ist wichtig für mich." → "To jest dla mnie ważne".
Przymiotniki używane z biernikiem zwykle występują w konstrukcjach z "sein" lub "werden", ale czasami mogą również występować ze zdaniami podrzędnymi z "dass" oraz w konstrukcjach bezokolicznikowych z "zu". Do przymiotników używanych z biernikiem należy m.in. "gewahr, gewohnt, leid, los, satt, schuldig" (w znaczeniu "być coś komuś winnym"), np. "Ich bin diese Arbeit leid." → "Mam dość tej pracy." "Er ist mir eine Erklärung schuldig." → "Winny jest mi wyjaśnienie." "Mein Kind ist einen Monat alt." → "Moje dziecko ma miesiąc."
Przymiotniki z dopełniaczem używane są głównie w języku formalnym, nierzadko można je również używać w alternatywnych, mniej formalnych konstrukcjach bez użycia dopełniacza. Do przymiotników, których na ogół używa się z dopełniaczem, należy m.in. "bewusst, fähig, mächtig, müde, schuldig" (w znaczeniu "być winnym czegoś"), "sicher, würdig", np. "Er war sich seines Fehlers bewusst." → "Zdawał sobie sprawę ze swojego błędu." "Er war des Lebens müde." → "Był zmęczony życiem." "Der Angeklagte ist des Verbrechens schuldig". → "Oskarżony jest winny przestępstwa."
Odmiana przymiotników po zaimkach.
Po zaimkach osobowych w liczbie pojedynczej zwykle używa się deklinacji mocnej, np. "du armer Junge" → "ty biedny chłopcze." W celowniku rodzaju męskiego i nijakiego może pojawiać się również deklinacja słaba, a w rodzaju żeńskim – niemal zawsze, np. "dir jungem/jungen Kerl" → "tobie, młodemu facetowi." "Er hat mir alten Frau nicht geholfen." → "Mnie, starej kobiecie, nie pomógł." Po zaimkach w liczbie mnogiej zwykle stosuje się deklinację słabą, np. "Ihr gemeinen Leute!" → "Wy podli ludzie!" Wyjątkiem są rzeczowniki o odmianie przymiotnikowej, gdzie spotyka się czasem w mianowniku również mocne końcówki, np. "Wir Deutsche(n) sind doch auch nicht alle blond." → "My Niemcy przecież też nie jesteśmy wszyscy blondynami."
W przypadku "viel-" i "wenig-" w liczbie pojedynczej zazwyczaj występują formy bez końcówek ("viel, wenig"), zwłaszcza przed rzeczownikami niepoliczalnymi. W celowniku liczby pojedynczej rodzaju męskiego i nijakiego dość powszechne są jednak formy z końcówkami. W liczbie mnogiej przeważają formy z końcówkami (odstępstwa możliwe w języku potocznym lub przy traktowaniu rzeczowników jako zbiorowości), np. "wenig Milch" → "mało mleka", "wenige Freunde" → "niewielu przyjaciół". Do wyjątków należą niektóre utarte wyrażenia, np. "vielen Dank".
W języku formalnym występują niekiedy formy z końcówkami w połączeniach z urzeczownikowionym przymiotnikiem; w mniej formalnych kontekstach – bez końcówek, np. "Sie hat vieles/weniges Interessante gesagt" lub mniej formalnie: "Sie hat viel/wenig Interessantes gesagt." → "Powiedziała dużo/mało interesujących [rzeczy]".
"Viel-" i "wenig-" mogą również pojawiać się po zaimkach, określnikach (np. rodzajnikach) i odmieniają się wtedy jak przymiotnik, np.
"Sie beneiden mich nun um mein vieles Geld." → "Oni mi teraz zazdroszczą moich sporych pieniędzy." "Er staunte über das viele Geld, das sie ausgab." → "Był zdumiony tak dużą ilością pieniędzy, którą wydała".
Jeśli po wyrażeniu "wie viel" oznaczającym "ile" występują rzeczowniki w liczbie mnogiej, to końcówka jest opcjonalna, np. "wie viel(e) Personen?" → "Ile osób?"
Liczebnik.
Liczebniki (Zahlwörter) wyrażają liczbę, część z nich jest odmienna, część – nieodmienna. Najczęściej są to przymiotniki ("das erste Gebäude"), ale mogą to być również rzeczowniki ("eine Milliarde"), zaimki ("beide Seiten") lub przysłówki ("erstens").
Większość liczebników głównych jest nieodmienna. Odmianie ulega liczebnik "ein", którego formy pokrywają się w pełni z rodzajnikiem nieokreślonym, np. "ein bellender Hund" → "jeden szczekający pies." Liczebnik główny "ein" może występować po rodzajniku określonym. Przyjmuje wtedy końcówki jak przymiotnik w odmianie mocnej, np. "der eine bellende Hund" → "ten jeden szczekający pies". Istnieje również wariant tego liczebnika "eins" występujący samodzielnie (nie występuje po nim rzeczownik, do którego się odnosi), np. "Trinken wir noch eins?" → "Wypijemy jeszcze jednego?"
Liczebniki "zwei" oraz "drei" mogą tworzyć formę dopełniacza, odpowiednio "zweier" i "dreier", jeśli występują bez rodzajnika określonego, np. "die Klagen dreier Töchter" → "narzekanie trzech córek"; ale: "die Klagen der drei Töchter". Poza tym liczebniki od "zwei" ("dwa") do "zwölf" ("dwanaście") mogą tworzyć formę w celowniku z końcówką "–en" i być używane jako zaimki, np. "Mit fünfen käme ich wohl noch zurecht." → "Z pięciorgiem pewnie jeszcze bym sobie poradził".
Liczebniki porządkowe odmieniają się jak przymiotniki, np. "Das fünfte Element" → "Piąty element." Ulegają odmianie również jako dopełnienie czasownika, w formie przymiotników urzeczownikowionych (np. "Er ist Zweiter. Er ist der Zweite." → "On jest drugi"), podczas gdy na ogół przymiotniki orzecznikowe nie ulegają odmianie (np. "Er ist sauer". → "On jest wściekły"). Liczebniki porządkowe mogą tworzyć w użyciu przysłówkowym konstrukcję "zu" + liczebnik porządkowy bez końcówek, np. "Wir waren zu dritt." → "Byliśmy w trójkę". Nieodmieniane liczebniki główne mogą także być używane w znaczeniu liczebników porządkowych, jeśli występują po rzeczowniku, np. "Sie kam nur auf Platz sechs." → "Zajęła tylko szóste miejsce."
W rzeczownikach złożonych, gdzie członem jest liczba, pojawia się łączące "–er–", nieodmieniające się przez przypadki, np. "Er wollte in einer glücklichen Zweierbeziehung leben." → "Chciał żyć w szczęśliwym związku dwóch osób." "Dieses Bier ist auch im Sechserpack erhältlich" → "To piwo dostępne jest też w sześciopaku". Końcówka "–er" przy liczbach tworzy też nieodmienne przymiotniki, zwłaszcza w konstrukcjach z "Jahr", np. "Das waren die achtziger Jahre." → "To były lata 80." "Deshalb wurden in den Siebzigerjahren/in den siebziger Jahren/in den 70er Jahren im ganzen Dorf Wasseruhren installiert." → "Dlatego w latach 70. zostały zainstalowane w całej wiosce wodomierze".
Przyimek.
Przyimki w języku niemieckim.
Przyimki są nieodmienną i niesamodzielną częścią mowy. Tworzą całość znaczeniową z rzeczownikiem lub zaimkiem i rządzą ich przypadkami. Większość przyimków ma rekcję zdecydowaną – zawsze wymagają użycia tylko jednego określonego przypadka. Niektóre wykazują jednak rekcję podwójną, używane są zwłaszcza przy określaniu stosunków przestrzennych i wybór przypadka zależy od treści czasownika.
Określone przyimki występują po pewnych czasownikach, przymiotnikach, rzeczownikach i determinują, jaki przypadek gramatyczny będzie po nich użyty, np. "abhängen von" (+ celownik), "abhängig von" (+ celownik), "die Abhängigkeit von" (+ celownik). Niektóre czasowniki i przymiotniki wymagają odpowiedniego przypadka bez pośrednictwa przyimka, np. "Er sieht dir ähnlich" (celownik) → "On jest do ciebie podobny." "Ruf mich an!" (biernik) → "Zadzwoń do mnie!"
Przyimki wymagające biernika.
Do przyimków, które zawsze wymagają biernika, należą: "durch, entlang" (jeśli występuje po rzeczowniku), "für, gegen, ohne, um", np. "Er ging den Fluss entlang, durch den Park." → "Szedł wzdłuż rzeki, przez park." Do rzadziej używanych przyimków łączących się z biernikiem należą: "ausgenommen, betreffend, gen" (przest.), "je, kontra, pro, via, wider" (książk.), "à".
Szczególnym przypadkiem jest przyimek "bis" łączący się normalnie z biernikiem, po którym nigdy nie występuje rodzajnik ani inny określnik. Często za to występuje po nim inny przyimek, który determinuje przypadek gramatyczny rzeczownika, np. bis nächstes Jahr" (biernik) → "do przyszłego roku", bis zum Morgen" (celownik) → "aż do rana". Przyimek "pro" łączy się przeważnie z biernikiem, ale możliwe jest również łączenie z celownikiem, a nawet mianownikiem (choć rzadko się to spotyka). Podobnie zachowuje się przyimek "je".
Przyimki wymagające celownika.
Do przyimków, które zawsze wymagają celownika, należą: "aus, außer, bei, gegenüber, mit, nach, seit, von, zu", np. "Er fährt mit dem Bus zur Schule." → "Jedzie autobusem do szkoły." Do rzadziej używanych przyimków łączących się z celownikiem należą: "ab, binnen, dank, entgegen, entlang" (jeśli występuje przed rzeczownikiem), "entsprechend, fern, gemäß, laut, mitsamt, nächst, nahe, nebst, per, samt, zufolge, zuliebe, zunächst, zuwider".
Czasami przyimki "ab" i "per" używane są także z biernikiem. "Außer" w niektórych utartych wyrażeniach używany jest z dopełniaczem, np. "außer Landes". Połączenie "bei" z biernikiem wyszło z użycia, ale można spotykać je w pewnych zwrotach, np. w idiomatycznym "Jetzt mal Butter bei die Fische!" → "Przejdźmy teraz do sedna sprawy!"
Przyimki używane z biernikiem lub celownikiem.
Użycie przypadka po niektórych przyimkach uzależnione jest od tego, czy zachodzi zmiana położenia, miejsca, czy nie. Celownik dotyczy wtedy sytuacji statycznych, stanu spoczynku, pozostawania w jednym miejscu; odpowiada mu pytanie "wo? → gdzie?" Biernik dotyczy natomiast sytuacji dynamicznych, związanych z ruchem, zmianą miejsca, kierunku; odpowiada mu pytanie "wohin?" → "dokąd?" Do przyimków tego typu należą: "an, auf, hinter, in, neben, über, unter, vor, zwischen".
W niektórych sytuacjach możliwe jest użycie zarówno celownika, jak i biernika – ma to miejsce zwłaszcza w odniesieniu do czasowników rozdzielnie złożonych. Biernik zwykle implikuje pewną dynamikę, kierunkowość, a celownik statykę, stan. Porównaj: "Ich habe mich in der neuen Schule eingelebt." → "Zaklimatyzowałem się w nowej szkole" (szkoła jako pomieszczenie, miejsce). "Ich habe mich in die neue Schule eingelebt" (szkoła jako instytucja). "Sie schloss sich in ihrem/in ihr Zimmer ein." → "Zamknęła się w swoim pokoju." "Der Lehrer trug die Noten ins/im Klassenbuch ein." → "Nauczyciel wpisał oceny do dziennika".
Przyimki wymagające dopełniacza.
Do przyimków, które wymagają dopełniacza, należą: "statt/anstatt, trotz, während, wegen", np. "Trotz des Regens gingen wir in den Park spazieren." → "Mimo deszczu poszliśmy na spacer do parku." W języku mówionym używa się ich jednak często z celownikiem. Z dopełniaczem mogą być również używane następujące przyimki wyrażające relacje przestrzenne: "außerhalb, innerhalb, oberhalb, unterhalb, diesseits, jenseits, beidseits/beiderseits, unweit, links, rechts", np. "Ich wohne außerhalb der Stadt." → "Mieszkam za miastem." Często jednak używa się ich w konstrukcji z przyimkiem "von" zamiast dopełniacza.
Inne przyimki łączące się z dopełniaczem używane są w języku formalnym, urzędowym. Należą do nich: "abseits, abzüglich, angesichts, anhand, anlässig, anstelle, aufgrund, ausschließlich, betreffs, bezüglich, eingangs, eingedenk, einschließlich, halber, hinsichtlich, infolge, inklusive, inmitten, kraft, längs, mangels, mittels, namens, ob, seitens, seitlich, seitwärts, um... willen, unbeschadet, ungeachtet, vorbehaltlich, zeit" (w wyrażeniach z "Leben"), "zugunsten, zuungunsten, zuzüglich, zwecks".
Dopełniacz używany jest zwłaszcza wtedy, kiedy przed rzeczownikiem występuje słowo ulegające odmianie (jak rodzajnik, przymiotnik); w innej sytuacji, zwłaszcza w liczbie mnogiej, używa się często celownika. Porównaj w liczbie pojedynczej: "mangels sauberen Trinkwassers" (dopełniacz), "mangels Trinkwasser" (celownik), rzadziej: "mangels Trinkwassers" (dopełniacz). Porównaj w liczbie mnogiej: "wegen heftiger Regenfälle" (dopełniacz), "wegen Regenfällen" (celownik), bardzo rzadko: "wegen Regenfälle" (dopełniacz). Jeśli między rzeczownikiem a przyimkiem występuje przydawka dopełniaczowa, zwykle preferuje się celownik zamiast dopełniacza, zwłaszcza w liczbie pojedynczej, np. "wegen Erikas großem Erfolg" → "z powodu wielkiego sukcesu Eriki".
Formy ściągnięte.
Niektóre przyimki z pewnymi rodzajnikami określonymi tworzą formy ściągnięte.
Rekcja czasownika.
Niektóre czasowniki w języku niemieckim, zarówno przechodnie, jak i nieprzechodnie, wymagają dopełnienia w odpowiednim przypadku lub łączą się z dopełnieniem za pośrednictwem odpowiedniego przyimka, a ten z kolei może wymagać konkretnego przypadka.
Do czasowników wymagających mianownika należy: "bleiben, sein, scheinen, werden", np. "Er scheint ein intelligenter Mensch zu sein." → "On wydaje się być inteligentnym człowiekiem."
Do czasowników wymagających dopełniacza należy: "anklagen, beschuldigen, gedenken, sich annehmen, sich bedienen, sich erfreuen, bedürfen, sich enthalten, sich entsinnen, sich erbarmen, sich rühmen, sich schämen, verdächtigen", np. "Er wurde des Mordes verdächtigt." → "Został posądzony o morderstwo." "Er schämte sich seiner Tränen." → "Wstydził się swoich łez."
Do czasowników wymagających celownika należy: "ausweichen, ähneln, bekommen" (jako "wyjść na zdrowie, posłużyć"), "begegnen, beibringen, beimessen, beitreten, beiwohnen, folgen, gehorchen, gehören, mitteilen, nachlaufen, schreiben, sich anpassen, sich anschließen, sich nähern, zustimmen", np. "Ich bin ihm begegnet." → "Spotkałem go." "Die Türkei will der Europäischen Union beitreten." → "Turcja chce wstąpić do Unii Europejskiej".
Do czasowników wymagających biernika należy: "anrufen, beneiden, genießen, heiraten, lassen, nennen, stören, überlegen, unterbrechen, vergessen", wyrażenie "es gibt", np. "Darf ich dich kurz stören?" → "Mogę ci na chwilę przeszkodzić?" "Lass sie schlafen!" → "Pozwól jej spać!"
Zaimek.
Zaimki w języku niemieckim.
Zaimki zastępują rzeczowniki lub frazy rzeczownikowe. Pojawiają się więc w takich samych kontekstach gramatycznych jak one i odmieniają się zależnie od takich samych kategorii gramatycznych: przypadka, liczby i rodzaju.
Odmiana zaimków osobowych.
Przykłady: "Ich kaufe meinem Bruder die Geschenke. Ich kaufe ihm die Geschenke. Ich kaufe sie meinem Bruder. Ich kaufe sie ihm." → "Kupuję prezenty mojemu bratu. Kupuję mu prezenty. Kupuję je mojemu bratu. Kupuję je mu."
Formy zaimków osobowych w dopełniaczu są bardzo rzadkie, występują tylko w bardzo formalnych kontekstach, mogą brzmieć nienaturalnie, na ogół preferuje się inne konstrukcje. Używane są głównie w odniesieniu do ludzi lub zwierząt, np. "Du bedarfst seiner nicht." → "Nie potrzebujesz go" (znacznie częściej: "Du brauchst ihn nicht"). W odniesieniu do przedmiotów stosuje się często w takich kontekstach zaimki wskazujące "dessen" lub "deren". Po przyimkach łączących się z rzeczownikami w dopełniaczu takich jak "wegen, trotz, statt" w języku mówionym występuje celownik, np. "wegen ihm" → "ze względu na niego". W odniesieniu do przedmiotów zwykle stosuje się odpowiednie przysłówki zamiast takich konstrukcji z zaimkami, np. "deswegen, trotzdem, stattdessen".
W języku codziennym zaimki osobowe często są silnie zredukowane, np. "‘ch soll’s ‘m geben" zamiast "Ich soll es ihm geben"; "Hier kannste’n sehen" zamiast "Hier kannst du ihn sehen". Tego typu skrócone formy są rzadkie w języku pisanym poza "‘s" dla oznaczenia "es". W języku mówionym, zwłaszcza przy szybkim tempie mówienia, zaimki podmiotowe "ich, du" oraz "es" są często zupełnie opuszczane, np. "Scheint zu klappen." → "Zdaje się, że wypaliło".
W południowych Niemczech często w lokalnej mowie obiegowej spotyka się "mir" zamiast zaimka "wir"; jest to przykład regionalizmu.
Odmiana zaimków zwrotnych.
Zaimek zwrotny w języku niemieckim, w przeciwieństwie do języka polskiego, ma różne formy w zależności od osoby, występuje w celowniku lub bierniku.
Przypadek zaimka zwrotnego zależy od czasownika zwrotnego, po którym występuje. Wiele czasowników zwrotnych wymaga zaimka zwrotnego w bierniku, m.in. "sich auskennen, sich beeilen, sich bewerben, sich ereignen, sich erholen, sich schämen, sich sehnen, sich verirren, sich verlieben", np. "Ich sehne mich nach Tobias." → "Tęsknię za Tobiasem." "Beeile dich!" → "Pośpiesz się!" Niektóre natomiast wymagają zaimka zwrotnego w celowniku, m.in. "sich aneignen, sich ansehen, sich anmaßen, sich einbilden, sich überlegen", np. "Ich habe mir einen deutschen Film angesehen." → "Obejrzałem niemiecki film." "Du musst dir noch überlegen." → "Musisz się jeszcze zastanowić".
Niektóre czasowniki mogą być używane jako czasowniki zwrotne (z zaimkiem zwrotnym) lub jako zwykłe czasowniki (bez zaimka). Różnica między nimi tkwi w znaczeniu czasownika, np. "Ich erinnere mich nicht, wie er heißt." → "Nie pamiętam, jak się on nazywa." "Ich habe sie gestern noch mal daran erinnert." → "Przypomniałam jej wczoraj jeszcze o tym." Niektóre czasowniki, które normalnie nie należą do czasowników zwrotnych, mogą być jako takie używane z zaimkami zwrotnymi bez zmiany znaczenia. Porównaj: "Ich wasche das Auto." → "Myję samochód." "Ich wasche mich." → "Myję się." "Ich wasche mir die Hände." → "Myję [sobie] ręce."
Zaimek zwrotny może być użyty po przyimku, np. "Sie hat kein Geld bei sich." → "Ona nie ma przy sobie pieniędzy." W konstrukcjach bezokolicznikowych bez "zu" zaimek zwrotny może wskazywać na dopełnienie bliższe, a inny zaimek – na podmiot. Porównaj: "Sie ließ ihren Freund sich ausziehen." → "Kazała, żeby jej chłopak się rozebrał." "Sie ließ ihren Freund sie ausziehen." → "Kazała, żeby jej chłopak ją rozebrał." Zaimków zwrotnych używa się także w konstrukcjach bezokolicznikowych z "zu". Porównaj: "Dieter bat Patrick, sich zu entschuldigen." → "Dieter poprosił Patryka, żeby przeprosił" (Patrick ma przeprosić). "Dieter bat Patrick, ihn zu entschuldigen." → "Dieter poprosił Patryka, żeby mu wybaczył" (Patrick ma wybaczyć).
Zaimki dzierżawcze.
Jeśli osoby nie da się określić, stosuje się zaimek "sein", np. "Wer hat sein Heft vergessen?" → "Kto zapomniał swojego zeszytu?".
Zaimki dzierżawcze stojące przed rzeczownikami mają takie same końcówki jak rodzajnik nieokreślony.
Końcowe "–er" w "unser" i "euer" należy do ich rdzenia, nie jest końcówką fleksyjną. W tych dwóch zaimkach "–e–" ze rdzenia jest czasem opuszczane (tworząc formy jak np. "unsrer, unsren, eurer, euren"), albo opuszczane jest "–e–" z końcówki (tworząc formy jak np. "unsern, unserm, euern, euerm"). W języku pisanym używa się najczęściej pełnych form zaimka "unser", podczas gdy w języku mówionym normą są formy zredukowane. Formy zaimka "euer" tracące "–e–" ze rdzenia są zdecydowanie najpowszechniejsze, zarówno w piśmie, jak i w mowie.
Jeśli zaimek dzierżawczy zastępuje rzeczownik, to jego odmiana różni się od powyższej w następujących sytuacjach:
Zaimki takie przybierają końcówki jak zaimek "dieser".
Przykłady: "Das ist nicht mein Mantel, sondern seiner." → "To nie jest mój płaszcz, ale jego." "Hast du dein Lehrbuch? Ich sehe meins nicht." → "Masz swój podręcznik? Nie widzę mojego."
Często opuszcza się "–e–" z końcówki "–es" w mianowniku i bierniku rodzaju nijakiego, zwłaszcza w języku mówionym.
Istnieje również bardziej emfatyczna konstrukcja, kiedy przed zaimkiem dzierżawczym występuje rodzajnik określony. Do podstawowych form zaimków dodaje się wtedy końcówki przymiotnikowe, np. "Sein Garten ist kleiner als der meine/Meine". → "Jego ogród jest mniejszy niż ten mój."
Zaimek wskazujący.
Zaimek wskazujący "der".
Zaimek wskazujący "der" używany przed rzeczownikiem odmienia się tak samo i ma identyczną formę jak rodzajnik określony. W wymowie, w odróżnieniu od rodzajnika, zaimki te są zawsze akcentowane (podczas gdy rodzajniki określone są zwykle nieakcentowane i zredukowane), np. "Mit dem Kerl will ich nichts zu tun haben." → "Z tym facetem nie chcę mieć nic do czynienia." W wielu jednak kontekstach, zwłaszcza w języku pisanym, preferuje się zaimki "dieser" lub "derjenige" ze względu na trudności z odróżnieniem zaimka "der" od rodzajnika. W języku mówionym, zwłaszcza na południu, spotyka się w celowniku liczby mnogiej formę "denen" zamiast "den", choć nie jest to dopuszczalne w standardowej odmianie języka.
Odmiana zaimka wskazującego "der", po którym nie występuje rzeczownik ma odmienne formy w dopełniaczu liczby pojedynczej i mnogiej oraz w celowniku liczby mnogiej, np. "Ich kenne sie gut. Mit denen ist nicht zu spaßen." → "Znam ich dobrze. Z nimi nie ma żartów."
W stylu potocznym, przede wszystkim w języku mówionym, formy zaimka wskazującego "der" bywają używane zamiast zaimków osobowych w 3. os., np. "Die kommt wohl nicht mehr." → "Ona już pewnie nie przyjdzie" (zamiast "Sie kommt...").
Zaimek "das" może stanowić emfatyczną formę "es", może również reprezentować rzeczowniki w rodzaju męskim, żeńskim, a także w liczbie mnogiej, np. "Gib mir den Bleistift. Das ist meiner." → "Daj mi ołówek. To jest mój." "Viele Sachen liegen auf dem Boden herum. Sind das deine?" → "Wiele rzeczy poniewiera się na podłodze. Są to twoje?"
Forma dopełniacza zaimka wskazującego "der" (tj. "dessen, deren") może być użyta zamiast zaimka dzierżawczego, np. "Er begrüßte seine Tante und deren/ihren Mann." → "Powitał swoją ciotkę i jej męża." Wybór zaimka wskazującego pozwala uniknąć dwuznaczności, np. "Anna verabschidete sich von Agnes und deren Mann." → "Anna pożegnała się z Agnes i z jej mężem" (mężem Agnes). W tym przypadku "ihrem Mann" mogłoby znaczyć również "ze swoim mężem". Jeśli po "dessen" lub "deren" używane są przymiotniki, mają końcówki odmiany mocnej, np. "Er sprach mit Beate und deren guter Freundin." → "Rozmawiał z Beatą i jej dobrą przyjaciółką".
Zaimek "dieser".
Zaimek "dieser" odmienia się tak samo jak rodzajnik określony. Może być użyty przed rzeczownikiem lub samodzielnie.
Istnieje obiegowa tendencja do używania formy "diesen" zamiast "dieses" w dopełniaczu rodzaju męskiego i nijakiego, jeśli w następującym po zaimku rzeczowniku występuje końcówka "–(e)s", np. "im Frühling diesen Jahres" (zamiast "im Frühling dieses Jahres"). Takie użycie nie jest jednak akceptowane przez normatywistów.
Istnieje krótka forma "dies" używana powszechnie zamiast "dieses", kiedy nie stoi przed rzeczownikiem. Podobnie jak "das" może ona odnosić się do rzeczowników niezależnie od ich rodzaju i liczby, np. "Dies sind meine Töchter." → "To są moje córki."
Zaimek "jener" odmienia się tak samo jak "dieser".
W zaimku "derselbe" pierwsza część (der) odmienia się jak rodzajnik określony, a druga (selbe) – jak przymiotnik w odmianie słabej. Tak samo odmienia się zaimek "derjenige", np. "Du musst vor allem denjenigen helfen, die deine Hilfe annehmen wollen." → "Musisz pomóc przede wszystkim tym, którzy chcą przyjąć twoją pomoc."
Zaimek "solcher".
Zaimek "solch–" może być używany w formie:
Najczęściej spotyka się formę "ein solcher" w liczbie pojedynczej oraz odmienną formę "solche" w liczbie mnogiej, zarówno w języku pisanym, jak i mówionym. Jeśli w wyrażeniu użyty jest także przymiotnik, najczęściej używa się konstrukcji "ein so" + przymiotnik + rzeczownik, a w języku potocznym "so ein" + przymiotnik + rzeczownik, np. ein so schöner Tag" lub bardziej potocznie so ein schöner Tag" → "taki piękny dzień."
Zaimki względne.
Pojęcie zaimków względnych.
Zaimki względne wprowadzają zdania względne, które opisują lub określają rzeczowniki. Do zaimków względnych w języku niemieckim należą formy zaimka "der, welcher, wer" i "was".
Zaimek względny "der".
Zaimek względny "der" jest najczęściej używanym zaimkiem względnym w języku niemieckim. Odmienia się identycznie jak zaimek wskazujący "der".
Zaimek ten przybiera rodzaj i liczbę rzeczownika, do którego się odnosi, natomiast przypadek zależy od roli, jaką rzeczownik ten pełni w zdaniu względnym, np. "der Mann, der in Leipzig wohnt" → "mężczyzna, który mieszka w Berlinie"; "der Mann, den ich gestern getroffen habe" → "mężczyzna, którego wczoraj spotkałem." Między rzeczownikiem a zdaniem względnym mogą występować inne części mowy, np. "Ich will den Krimi lesen, den du mir empfohlen hast." → "Chcę przeczytać kryminał, który mi poleciłeś." Inne przykłady użycia zaimków względnych: "Die Frauen, deren Fotos du gesehen hast, sind noch ledig." → "Kobiety, których fotki widziałeś, są jeszcze wolne"; "die Professoren, von denen ich einen nicht kenne" → "profesorowie, spośród których jednego nie znam."
Zdanie względne wprowadzone przez taki zaimek wymaga, by czasownik stał na jego końcu. W języku mówionym, w mowie potocznej, zdarza się jednak, że czasownik umiejscawia się zaraz po zaimku.
Często zaimek względny "der" wprowadza zdanie względne za pośrednictwem przyimka, który określa jego przypadek gramatyczny, np. "die Stadt, in der ich aufgewachsen bin" → "miasto, w którym się wychowałem."
Zaimek "welcher".
Zaimek "welcher" jest alternatywą dla zaimka względnego "der". Używa się go jednak tylko w formalnym języku pisanym, ale nawet tam używany jest rzadziej niż "der". Zaimek ten ma takie same końcówki jak zaimek "dieser", ale nie jest używany w dopełniaczu (zamiast niego stosuje się w takim przypadku zaimek "dessen").
Zaimki "was" i "wer".
Zaimki względne "was" i "wer" mogą również budować zdania względne, np. "Wer die Aufgaben zufriedenstellend bewältigt, kann nach Hause gehen" (= "diejenigen, die die Aufgaben zufiendenstellend bewältigen...") → "Kto upora się zadowalająco z zadaniami, może iść do domu."
"Was" jako zaimek względny występuje po innych zaimkach w rodzaju nijakim, np. "Er hörte nur das, was er hören wollte." → "Słyszał tylko to, co chciał usłyszeć." Poza tym używa się go po przymiotnikach urzeczownikowionych, np. "Das ist das Schönste, was ich je gesehen habe." → "To jest coś najpiękniejszego, co kiedykolwiek widziałem."
Zaimek względny "was" może być używany po wyrazach związanych z pewną nieokreślonością w rodzaju nijakim, takimi jak "alles, einiges, etwas, folgendes, manches, nichts, vieles, weniges", np. "Das ist alles, was ich dir vorschlagen kann." → "To jest wszystko, co mogę ci zaproponować." Po "etwas" może stać zarówno "das", jak i "was". Rzadko spotyka się "was" po przyimkach. Forma celownika "was" możliwa jest tylko po przyimkach, a w takich wypadkach zastępuje się ją zwykle przysłówkami przyimkowymi (np. "womit" zamiast "mit was").
Ponadto "was" może odnosić się do całego zdania, np. "Ich konnte lange von der Arbeit fernbleiben, was mich sehr gefreut hat." → "Mogłem długo nie chodzić do pracy, co mnie bardzo cieszyło." W mowie obiegowej zaimek ten jest czasem używany w odniesieniu do rzeczowników rodzaju nijakiego, choć użycie takie wychodzi poza ramy języka standardowego, np. "das Kleid, was ich anziehen will" → "sukienka, którą chcę założyć".
Tak samo odmieniają się "was" i "wer" jako zaimki pytające.
Zaimki "jemand" i "niemand".
Zaimków "jemand" → "ktoś" i "niemand" → "nikt" używa się tylko w liczbie pojedynczej.
Formy zaimków bez końcówek w celowniku i bierniku są tak samo powszechne jak formy z końcówkami, np. "Ich habe niemand/niemanden eingeladen." → "Nikogo nie zaprosiłem."
W języku potocznym "einer" i "wer" są alternatywami dla "jemand", a "keiner" dla "niemand".
Po "jemand" i "niemand" może stać urzeczownikowiony przymiotnik. Zaimki te w takich połączeniach występują najczęściej bez końcówek, natomiast przymiotnik w mianowniku i bierniku ma zwykle końcówkę "–es" (na południu występują także końcówki odmiany mocnej dla rodzaju męskiego), np. "Eigentlich machte ich mir keine Hoffnung jemand Bekanntes zu treffen." → "Właściwie nie robiłem sobie nadziei, że spotkam kogoś znajomego." W celowniku obowiązuje standardowo końcówka "–em" przy przymiotniku i opcjonalnie również przy zaimku, np. "Ich habe mit jemand Unbekanntem getanzt." → "Tańczyłam z kimś nieznajomym".
Jeśli po "jemand" lub "niemand" stoi zaimek "andere", możliwych jest kilka wariantów odmiany, m.in. "anders", np. "Ich habe mit niemand(em) anders/anderem telefoniert." → "Z nikim innym nie rozmawiałem przez telefon." "Niemand anders/anderes/anderer kann es sein." → "Nie może to być nikt inny".
Zaimek "einer".
Zaimek "einer" odmienia się tak samo jak zaimek dzierżawczy "meiner" (zastępujący rzeczownik). Od odmiany rodzajnika nieokreślonego "ein" różni się formą mianownika rodzaju męskiego liczby pojedynczej (einer) oraz postacią mianownika i biernika rodzaju nijakiego w liczbie pojedynczej (eines). "Einer" może oznaczać "jeden, ktoś, ktokolwiek" lub być wykorzystany w idiomatycznych wyrażeniach, np. "Ein(e)s der Kinder war begeistert." → "Jedno z dzieci było zachwycone." "So beschreibt ihn einer, der ihn kannte." → "Tak opisuje go ktoś, kto go znał." "Was soll einer dazu schon sagen!" → "A co można na coś takiego powiedzieć!" (pytanie retoryczne).
Zaimek "einer" pojawia się także w konstrukcjach, gdzie występuje on w połączeniu z rzeczownikiem w liczbie mnogiej w dopełniaczu, poprzedzonym przymiotnikiem w stopniu najwyższym, np. "Der Dom ist eins der höchsten Gebäude der Stadt." → "Katedra jest jednym z najwyższych budynków w mieście."
Odpowiednikiem "einer" w przeczeniach jest "keiner", np. "Keiner konnte es wissen." → "Nikt nie mógł tego wiedzieć".

</doc>
<doc id="4230409" url="https://pl.wikipedia.org/wiki?curid=4230409" title="Debt push-down">
Debt push-down

Debt push-down – biznesowa lub podatkowo-księgowa strategia przesunięcia długu związanego z finansowaniem nabycia spółki zależnej na poziom podmiotu zależnego uzyskującego przychody operacyjne. Mechanizm ten jest możliwy do przeprowadzenia m.in. z wykorzytaniem łączenia się spółek, najczęściej połączenia odwrotnego ("downstream merger"). W celu wdrożenia tej strategii wykorzystuje się alternatywnie również konstrukcję podatkowej grupy kapitałowej albo transparentną podatkowo spółkę osobową.
Mechanizm ten daje zwykle większe szanse na szybki dostęp do środków pieniężnych na spłatę kosztów finansowania. Często też przeprowadzenie reorganizacji polegającej na łączeniu spółek jest warunkiem stawianym przez banki w umowach kredytowych ze względu na większe możliwości zabezpieczenia spłaty kredytu, co ma na celu ochronę interesów banku finansującego i zarządzania jego ryzykiem kredytowym.
Wprowadzone 1 stycznia 2018 roku nowe przepisy dotyczące podatku dochodowego od osób prawnych przewidują brak możliwości zaliczenia do kosztów podatkowych odsetek od kredytu (pożyczki) zaciągniętego na sfinansowanie zakupu akcji (udziałów) spółki w części, w jakiej odsetki pomniejszałyby przychody związane z kontynuacją działalności tej spółki, w szczególności w związku z połączeniem, wniesieniem aportu, przekształceniem formy prawnej lub utworzeniem podatkowej grupy kapitałowej.

</doc>
<doc id="4230414" url="https://pl.wikipedia.org/wiki?curid=4230414" title="Parafia św. Michała Archanioła w Chróścinie Nyskiej">
Parafia św. Michała Archanioła w Chróścinie Nyskiej

Parafia św. Michała Archanioła – rzymskokatolicka parafia w miejscowości Chróścina (powiat nyski, województwo opolskie).
Parafia należy do dekanatu Grodków w diecezji opolskiej.
Historia parafii.
Pierwsza wzmianka o parafii oraz kościele w Chróścinie pochodzi z "Liber Fundationis Episcopatus Vratislaviensis" (dokumentu założycielskiego parafii) z 1305 roku. Obecny kościół parafialny zbudowany został w XV lub na początku XVI wieku. Parafię obsługuje ksiądz diecezjalny. Proboszczem jest ks. Marek Ruczaj.
Zasięg parafii.
Do parafii należy 1710 wiernych z miejscowości: Chróścina i Pniewie.

</doc>
<doc id="4230415" url="https://pl.wikipedia.org/wiki?curid=4230415" title="Bad Bellingen (przystanek kolejowy)">
Bad Bellingen (przystanek kolejowy)

Bad Bellingen (niem: "Bahnhof Bad Bellingen") – przystanek kolejowy w Bad Bellingen, w kraju związkowym Badenia-Wirtembergia, w Niemczech. Według DB Station&amp;Service ma kategorię 6. Znajduje się na linii Mannheim – Basel. 
Położenie.
Przystanek Bad Bellingen położony jest centralnie w miejscowości Bad Bellingen. Wszystkie główne punkty usługowe i atrakcje są w zasięgu ręki. Naprzeciwko przystanku po zachodniej stronie znajduje się restauracja "Gasthof Hirschen". Również od strony zachodniej znajduje się mały parking P + R, a także zadaszony parking dla rowerów i motocykli.

</doc>
<doc id="4230420" url="https://pl.wikipedia.org/wiki?curid=4230420" title="Joseph Đăng Đúc Ngân">
Joseph Đăng Đúc Ngân

Joseph Đăng Đúc Ngân (ur. 8 grudnia 1957 w Hanoi) – wietnamski duchowny rzymskokatolicki, od 2016 biskup Ðà Nẵng.
Życiorys.
Święcenia kapłańskie przyjął 8 grudnia 1987 i został inkardynowany do archidiecezji hanojskiej. Nył m.in. sekretarzem arcybiskupim, proboszczem parafii katedralnej oraz wikariuszem generalnym.
12 października 2007 został mianowany biskupem Lạng Sơn i Cao Bằng. Sakry biskupiej udzielił mu 3 grudnia 2007 abp Joseph Ngô Quang Kiệt.
12 marca 2016 papież Franciszek mianował go biskupem Đà Nẵng.

</doc>
<doc id="4230423" url="https://pl.wikipedia.org/wiki?curid=4230423" title="Royce O’Neale">
Royce O’Neale

Royce Khalil O’Neale (ur. 5 czerwca 1993 w Killeen) – amerykański koszykarz występujący na pozycji niskiego skrzydłowego, obecnie zawodnik Brooklyn Nets.
Występował przez lata w rozgrywkach letnich lig NBA. W 2015 reprezentował Boston Celtics, rok później Golden State Warriors i Los Angeles Clippers, a w 2017 New Orleans Pelicans. W 2022 wziął udział w wymianie pomiędzy Brooklyn Nets, a Utah Jazz, którzy to otrzymali w zamian pierwszorundowy wybór draftu 2023 

</doc>
<doc id="4230424" url="https://pl.wikipedia.org/wiki?curid=4230424" title="Landstuhl (stacja kolejowa)">
Landstuhl (stacja kolejowa)

Landstuhl (niem.: "Bahnhof Landstuhl") – stacja kolejowa w Landstuhl, w kraju związkowym Nadrenia-Palatynat, w Niemczech. Według DB Station&amp;Service ma kategorię 3. Węzeł kolejowy na linii Mannheim – Saarbrücken. Stacja znajduje się w obszarze sieci Verkehrsverbund Rhein-Neckar (VRN) i należy do strefy taryfowej 844. Od grudnia 2006 zatrzymują się tutaj pociągi linii S1 S-Bahn Rhein-Neckar. Obecnie stacja jest w przebudowie, prace budowlane mają się zakończyć na wiosnę 2019.

</doc>
<doc id="4230427" url="https://pl.wikipedia.org/wiki?curid=4230427" title="Limerick Junction">
Limerick Junction

Limerick Junction (ang: "Limerick Junction railway station") – stacja kolejowa w miejscowości Limerick Junction, w hrabstwie Tipperary, w Irlandii. Węzeł kolejowy dwóch linii Dublin – Cork i Limerick – Rosslare. Została otwarta w 1853 roku. 
Stacja jest zarządzana i obsługiwana przez Iarnród Éireann.

</doc>
<doc id="4230428" url="https://pl.wikipedia.org/wiki?curid=4230428" title="Niebieskie kołnierzyki (film)">
Niebieskie kołnierzyki (film)

Niebieskie kołnierzyki (org. "Blue Collar") – amerykański dramat społeczno-kryminalny z 1978 roku w reż. Paula Schradera. 
Opis fabuły.
Jerry, Zeke, Smokey – to trzej kumple ciężko pracujący w fabryce samochodów. Pomimo to ledwo są w stanie związać koniec z końcem. Podczas jednej z popijawek wpadają na pomysł włamania do siedziby lokalnego związku zawodowego i okradzenia jego sejfu. Cały plan okazuje się jednak być "niewypałem" – w sejfie nie znajdują spodziewanej gotówki. Ich łupem pada jednak pewien niebieski zeszyt. Jak wkrótce odkrywają, jest to rejestr nielegalnych transakcji finansowych prowadzonych przez związek. Postanawiają za pomocą szantażu, odsprzedać zeszyt związkowi. Jednak cała sprawa szybko zaczyna przerastać tych trzech prostych ludzi. Działacze związkowi, dzięki koneksjom z policją, wkrótce dowiadują się, kto stoi za włamaniem. Najbardziej niebezpiecznego dla nich – byłego kryminalistę i realistę Smokey'ego zabijają pozorując wypadek przy pracy. Ambitnego Zeke "kupują" lepszym stanowiskiem i podwyżką zarobku, za co ten oddaje im zeszyt. Trzeci z nich – Jerry, zastraszony decyduje się na współpracę z FBI. 
Obsada aktorska.
i inni. 
Krytyka.
Film spotkał się z bardzo dobrym przyjęciem krytyki. Czołowi amerykańscy krytycy filmowi: Roger Ebert i Gene Siskel wspólnie uznali obraz za jeden z najlepszych filmów amerykańskich roku 1978. Amerykański filmowiec Spike Lee umieścił film na swojej liście filmów, które muszą zobaczyć wszyscy aspirujący twórcy filmowi ("Spike Lee’s List of Films All Aspiring Filmmakers Must See"). W rankingu popularnego, filmowego serwisu internetowego Rotten Tomatoes obraz posiada obecnie (2019) stuprocentową, najwyższą, pozytywną ocenę "czerwonych pomidorów". 

</doc>
<doc id="4230429" url="https://pl.wikipedia.org/wiki?curid=4230429" title="Samuel Durrance">
Samuel Durrance

Samuel Durrance (ur. 17 września 1943 w Tallahassee) – amerykański naukowiec i astronauta.
Życiorys.
W 1972 ukończył studia fizyczne na California State University, w 1980 został doktorem filozofii na University of Colorado. 20 czerwca 1984 został wyselekcjonowany przez NASA, od 2 do 11 grudnia 1990 jako specjalista lotu uczestniczył w misji STS-35; spędził wówczas w kosmosie 8 dni, 23 godziny i 5 minut. Od 2 do 18 marca 1995 brał udział w misji STS-67 trwającej 16 dni, 15 godzin i 8 minut. Łącznie spędził w kosmosie 25 dni, 14 godzin i 13 minut. Później pracował w Johns Hopkins University Center for Astrophysical Sciences w Baltimore. Jest członkiem Amerykańskiego Towarzystwa Astronomicznego, Międzynarodowej Unii Astronomicznej, The Planetary Society i Amerykańskiej Unii Geofizycznej.

</doc>
<doc id="4230430" url="https://pl.wikipedia.org/wiki?curid=4230430" title="Okey Dokey">
Okey Dokey

 – siódmy singel japońskiego zespołu SKE48, wydany w Japonii 9 listopada 2011 roku przez avex trax.
Singel został wydany w czterech edycjach: trzech regularnych (Type A, Type B, Type C) oraz „teatralnej” (CD). Osiągnął 1 pozycję w rankingu Oricon i pozostał na liście przez 22 tygodnie, sprzedał się w nakładzie egzemplarzy. Singel zdobył status podwójnej platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4230432" url="https://pl.wikipedia.org/wiki?curid=4230432" title="Mistrzostwa Europy Juniorów w Saneczkarstwie 1964">
Mistrzostwa Europy Juniorów w Saneczkarstwie 1964

10. Mistrzostwa Europy juniorów w saneczkarstwie 1964 odbyły się 25 stycznia w Kufstein, w Austrii. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli Włosi. Polacy wywalczyli 3 medale. Mistrzynią Europy została Irena Kawa, która wyprzedziła Zofię Hłasko. Brązowy medal w dwójkach mężczyzn zdobyli Ryszard Nasiek i Józef Matlak. Były to pierwsze medale Polaków na mistrzostwach Europy juniorów.

</doc>
<doc id="4230433" url="https://pl.wikipedia.org/wiki?curid=4230433" title="Nachur górski">
Nachur górski



</doc>
<doc id="4230434" url="https://pl.wikipedia.org/wiki?curid=4230434" title="Firenze Porta al Prato">
Firenze Porta al Prato

Firenze Porta al Prato (wł. "Stazione di Firenze Porta al Prato") – stacja kolejowa we Florencji, w prowincji Florencja, w regionie Toskania, we Włoszech. Jest stacją czołową na linii Florencja - Piza i obsługuje kilka pociągów w kierunku Empoli.
Według klasyfikacji RFI ma kategorię "srebrną".
Historia.
Została otwarta przez Rete Ferroviaria Italiana w dniu 8 grudnia 2008, korzystając z zachowanych dwóch torów linii Leopolda.

</doc>
<doc id="4230435" url="https://pl.wikipedia.org/wiki?curid=4230435" title="Franciszek Redlich">
Franciszek Redlich

Franciszek Fryderyk Redlich (ur. 12 lutego 1896 w Brzeżanach, zm. 13 maja 1964 w Łodzi) – polski lekarz pediatra.
Życiorys.
Urodził się w 1896. W okresie II Rzeczypospolitej pracował w klinice pediatrycznej we Lwowie. Podczas II wojny światowej uzyskał habilitację w trakcie działania konspiracyjnego Wydziału Lekarskiego Uniwersytetu Jana Kazimierza we Lwowie.
W 1945 w ramach repatriacji przybył do Łodzi, gdzie osiadł. Został kierownikiem Referatu Opieki nad Matką i Dzieckiem oraz organizatorem i pierwszym dyrektorem Centralnej Poradni Ochrony Macierzyństwa i Zdrowia Dziecka miasta Łodzi. W lutym 1951 został profesorem, od tego czasu do końca życia był kierownikiem II Katedry i Kliniki Pediatrycznej (Chorób Dzieci) Uniwersytetu Łódzkiego (Szpital Anny Marii dla dzieci w Łodzi). Uzyskał tytuł profesora zwyczajnego. Jako pierwszy w Polsce prowadził wykłady w zakresie pediatrii społeczno-zapobiegawczej. W 1958 był organizatorem Katedry Pediatrii w Wojskowej Akademii Medycznej w Łodzi, ustanowionej w Szpitalu im. Janusza Korczaka. Uznawany za jednego z twórców łódzkiej szkoły pediatrycznej. Łącznie ogłosił 83 prac naukowych. Został członkiem Rady Naukowej przy Ministrze Zdrowia, członkiem Rady Medycznej przy Wydziale Zdrowia Prezydium Rady Narodowej miasta Łodzi, członkiem redakcji czasopisma „Pediatria Polska”. Przez wiele lat był prezesem łódzkiego oddziału Polskiego Towarzystwa Pediatrycznego, otrzymał tytuł członka honorowego PTP.
Zmarł po ciężkiej chorobie. Został pochowany na cmentarzu katolickim przy ulicy Ogrodowej w Łodzi 15 maja 1964. Był żonaty, miał dzieci.

</doc>
<doc id="4230436" url="https://pl.wikipedia.org/wiki?curid=4230436" title="Thomas Vũ Đình Hiệu">
Thomas Vũ Đình Hiệu

Thomas Vũ Đình Hiệu (ur. 30 października 1954 w Ninh Mỹ) – wietnamski duchowny rzymskokatolicki, od 2013 biskup Bùi Chu.
Życiorys.
Święcenia kapłańskie przyjął 22 stycznia 1999 i został inkardynowany do diecezji Xuân Lộc. Po święceniach rozpoczął pracę w kurii, zaś w latach 2000-2006 studiował w Tuluzie. Od 2006 kanclerz kurii.
25 lipca 2009 został prekonizowany biskupem pomocniczym Xuân Lộc ze stolicą tytularną "Bahanna". Sakry biskupiej udzielił mu 10 października 2009 bp Dominique Nguyễn Chu Trinh.
24 grudnia 2012 otrzymał nominację na biskupa koadiutora Bùi Chu. Rządy w diecezji objął 17 sierpnia 2013 po śmierci poprzednika.
Bibliografia.
 

</doc>
<doc id="4230439" url="https://pl.wikipedia.org/wiki?curid=4230439" title="Choi Min-jeong">
Choi Min-jeong

Choi Min-jeong (kor. 최민정; ur. 9 września 1998 w Seulu) – południowokoreańska łyżwiarka szybka, specjalistka short tracku, trzykrotna mistrzyni olimpijska, multimedalistka mistrzostw świata.
Kariera.
Zaczęła uprawiać łyżwiarstwo w 2004 roku w Seulu, a w narodowej reprezentacji Korei zadebiutowała w 2014 roku.
W 2014 roku zdobyła pięć medali mistrzostw świata juniorów w Erzurum – dwa złote, jeden srebrny i dwa brązowe. Złote medale wywalczyła w biegu na 1000 m i w sztafecie.
W 2015 i 2016 roku wystąpiła na mistrzostwach świata seniorów. Podczas pierwszego startu, w Moskwie, zdobyła cztery złote medale (w biegach na 1000 i 3000 m, w wieloboju i sztafecie) i jeden brązowy (na 1500 m). W Seulu obroniła trzy złota (w wieloboju, sztafecie i biegu na 1000 m), a w biegu na 1500 m zdobyła srebrny medal. Wystartowała także na kolejnych mistrzostwach świata, w 2017 roku w Rotterdamie, jednak nie zdobyła medali – była piąta na 1000 i 1500 m, szósta w wieloboju, siódma na 500 m i dziewiąta na 3000 m. W 2018 zdobyła pięć złotych medali – na 500, 1500 i 3000 m, w wieloboju i sztafecie.
W listopadzie 2016 roku w Salt Lake City ustanowiła rekord świata na dystansie 1500 m, uzyskując czas 2:14,354.
Podczas igrzysk w Pjongczangu zdobyła dwa złote medale olimpijskie – w rywalizacji na 1500 m i w sztafecie na 3000 m. Wystąpiła również w biegach na 500 i 1000 m, w których zajęła odpowiednio szóste i czwarte miejsce. W Pjongczangu była jedyną zawodniczką short tracku, która zdobyła dwa tytuły mistrzyni olimpijskiej.
Na igrzyskach w Pekinie wywalczyła kolejne trzy medale olimpijskie. Złoty medal otrzymała w konkurencji biegu na 1500 m, srebrny zaś otrzymała zarówno w konkurencji biegu na 1000 m, jak i sztafety (razem z Seo Whi-min, Kim A-lang i Lee Yu-bin). Uczestniczyła też w konkurencji biegu na 500 m, gdzie odpadła w ćwierćfinale i zajęła ostatecznie 14. pozycję, jak również w konkurencji sztafety mieszanej, gdzie drużyna z jej udziałem odpadła też w ćwierćfinale i zajęła 3. pozycję w kolejce.

</doc>
<doc id="4230440" url="https://pl.wikipedia.org/wiki?curid=4230440" title="Hugo Gutmann">
Hugo Gutmann

Hugo Gutmann (ur. 19 listopada 1880 w Norymberdze, zm. 22 czerwca 1962 w San Diego) – niemiecki oficer żydowskiego pochodzenia, dowódca Adolfa Hitlera podczas I wojny światowej, który przedstawił go do Krzyża Żelaznego Pierwszej Klasy.
Początek służby.
Służbę w Bawarskiej Armii rozpoczął w 1902 roku. Dwa lata później awansował do stopnia Feldfebla i został przeniesiony do rezerwy. Wraz z rozpoczęciem się Wielkiej Wojny w 1914 roku, Gutmann został odwołany do Regimentu Lista (od nazwiska pierwszego dowódcy). 15 kwietnia 1915 roku awansowany do stopnia podporucznika (Leutnant), następnie obejmuje dowództwo nad kompanią i staje się adiutantem w batalionie artylerii pułku.
Spotkanie Adolfa Hitlera.
Od 29 stycznia do 31 sierpnia 1918 był bezpośrednim przełożonym Adolfa Hitlera. W późniejszym okresie, widząc męstwo podkomendnego na polu walki, poleca go do najwyższego jak na stopień Hitlera (Gefreiter) odznaczenia wojskowego, Krzyża Żelaznego Pierwszej Klasy. Order wręczył dowódca pułku major von Tubeuf 4 sierpnia 1918 roku w okolicach Soissons. Hitler, dumny z tak wysokiego odznaczenia, nosił go przez cały czas, aż do swego końca w 1945 roku. Gutmann również był dwukrotnie odznaczony Krzyżem Żelaznym Drugiej Klasy (otrzymał go tego samego dnia co Hitler 2 grudnia 1918 roku), a także Pierwszej Klasy 4 grudnia 1915 roku.
Po wojnie.
8 lutego 1919 roku został zdemobilizowany z armii niemieckiej, pozostając w dalszym ciągu porucznikiem rezerwy. Tego samego roku ożenił się i dochował się dwójki dzieci. W latach dwudziestych Gutmann prowadził sklep z meblami biurowymi w Norymberdze przy Vordere Steingasse 3.
Jesienią 1933 roku, wystąpił o przyznanie mu emerytury wojennej dla weteranów, którą przyznano mu dzięki specjalnym dekretom prezydenta Hindenburga, chroniącym żydowskich weteranów wojny. W wyniku wprowadzenia ustaw norymberskich w 1935 roku, Gutmann utracił obywatelstwo niemieckie i został usunięty z grona weteranów wojennych, nadal jednak otrzymując emeryturę (prawdopodobnie dzięki osobistemu wstawiennictwu Hitlera).
W 1938 roku został aresztowany przez Gestapo, jednak szybko zwolniony, dzięki personelowi SS, który znał jego przeszłość. Rok później, wraz z rodziną wyjechał do Belgii. W 1940 roku wyemigrował do Stanów Zjednoczonych, tuż przed inwazją III Rzeszy na Niderlandy. Po zakończeniu II wojny światowej, zamieszkał w Saint Louis, pracując jako handlarz maszyn do pisania. Zmarł 22 czerwca 1962 roku w San Diego, pochowany został na cmentarzu Home of Peace.
W popkulturze.
Jego sylwetka została przedstawiona w mini-serialu z 2003 roku "". W postać wcielił się Brendan Hughes.

</doc>
<doc id="4230441" url="https://pl.wikipedia.org/wiki?curid=4230441" title="Choi Minjeong">
Choi Minjeong



</doc>
<doc id="4230443" url="https://pl.wikipedia.org/wiki?curid=4230443" title="Toro Rosso STR13">
Toro Rosso STR13

Toro Rosso STR13 – samochód Formuły 1, skonstruowany przez Toro Rosso na sezon 2018. Kierowcami bolidu zostali: Pierre Gasly, oraz Brendon Hartley. STR13 był pierwszym pojazdem Toro Rosso, który wykorzystywał silnik Hondy.
Prezentacja.
21 lutego 2018 roku na torze Misano World Circuit Marco Simoncelli odbył się dzień filmowy, podczas którego bolid pokonał pierwsze kilometry. Do internetu zaczęły trafiać pierwsze zdjęcia bolidu, dlatego zespół zdecydował się opublikować jego pierwsze zdjęcie. 26 lutego odbyła się jego prezentacja.

</doc>
<doc id="4230444" url="https://pl.wikipedia.org/wiki?curid=4230444" title="Joseph Vũ Văn Thiên">
Joseph Vũ Văn Thiên

Joseph Vũ Văn Thiên (ur. 26 października 1960 w Kẻ Sặt) – wietnamski duchowny rzymskokatolicki, w latach 2003-2018 biskup Hải Phòng, od 2018 arcybiskup Hanoi.
Życiorys.
Święcenia kapłańskie przyjął 24 stycznia 1988 i został inkardynowany do diecezji Hải Phòng. Przez kilka lat pełnił funkcję proboszcza w parafiach diecezji, zaś w 1996 wyjechał do Paryża na studia licencjackie z teologii. W 2000 uzyskał tytuł i powrócił do Wietnamu, obejmując funkcję wykładowcy w seminarium w Hanoi.
26 listopada 2002 papież Jan Paweł II mianował go biskupem Hải Phòng. Sakry biskupiej udzielił mu 2 stycznia 2003 kard. Paul Joseph Phạm Đình Tụng.
17 listopada 2018 został prekonizowany arcybiskupem Hanoi, zaś 18 grudnia tegoż roku kanonicznie objął urząd.

</doc>
<doc id="4230445" url="https://pl.wikipedia.org/wiki?curid=4230445" title="Mistrzostwa Europy Juniorów w Saneczkarstwie 1965">
Mistrzostwa Europy Juniorów w Saneczkarstwie 1965

11. Mistrzostwa Europy juniorów w saneczkarstwie 1965 odbyły się 13 lutego w Karpaczu. Były to pierwsze mistrzostwa zorganizowane w Polsce. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli Polacy. Mistrzami Europy w jedynkach zostali Wiesława Martyka i Eugeniusz Śliwa. Brąz w jedynkach wywalczyli Danuta Baraś i Marian Kwiatkowski w jedynkach oraz Jerzy Nasiek i Eugeniusz Kowalski w dwójkach mężczyzn.

</doc>
<doc id="4230446" url="https://pl.wikipedia.org/wiki?curid=4230446" title="Force India VJM11">
Force India VJM11

Force India VJM11 – samochód Formuły 1, skonstruowany przez Force India na sezon 2018. Kierowcami bolidu zostali: Sergio Pérez, oraz Esteban Ocon.
Prezentacja bolidu odbyła się 26 lutego 2018 roku.
Po GP Węgier zespół został przejęty przez administratora z powodu niewypłacalności. Zespół jednak dokończył sezon po przejęciu przez kanadyjskiego miliardera Lawrence'a Strolla i od GP Belgii zespół nosi nazwę "Racing Point Force India." Również od GP Belgii, z powodu zmiany nazwy zespołu oraz jego właścicieli, dotychczasowy dorobek punktowy zespołu w klasyfikacji konstruktorów został anulowany. Jego kierowcami pozostali Meksykanin Sergio Perez oraz Francuz Esteban Ocon.

</doc>
<doc id="4230447" url="https://pl.wikipedia.org/wiki?curid=4230447" title="Jean Marie Vũ Tất">
Jean Marie Vũ Tất

Jean Marie Vũ Tất (ur. 10 marca 1944 w Dị Nậu) – wietnamski duchowny rzymskokatolicki, biskup pomocniczy Hưng Hóa w latach 2010–2011, biskup diecezjalny Hưng Hóa w latach 2011–2020, od 2020 biskup senior diecezji Hưng Hóa.
Życiorys.
Jean Marie Vu Tât urodził się 10 marca 1944 w Di Nâu. Ukończył studia średnie w niższym seminarium duchownym w Son Loc. W latach 1969–1987 uczęszczał prywatnie na kursy filozofii i teologii, jednocześnie pracując na swoje utrzymanie. 1 kwietnia 1987 – po długim oczekiwaniu na zgodę rządu, otrzymał święcenia prezbiteratu.
Po święceniach pełnił następujące funkcje: 1987–1992: delegat ds. duszpasterstwa powołań; 1992–1998: asystent administratora diecezjalnego; 1995–1997: uzyskał licencjat z prawa kanonicznego na Papieskim Uniwersytecie Urbaniana; 1997–1998: uczęszczał na kurs duszpasterski w Instytucie Katolickim w Paryżu; 1998–2003: asystent biskupa oraz kierownik duszpasterstwa misyjnego prowincji Lao Cai; 1999–2004: profesor prawa kanonicznego; 2005–2010: prorektorem w Wyższym Seminarium Duchownym w Hanoi.
29 marca 2010 papież Benedykt XVI prekonizował go biskupem pomocniczym diecezji Hưng Hóa ze stolicą tytularną Tisiduo. Święcenia biskupie otrzymał 15 czerwca 2010 na placu przed katedrą św. Teresy w Son Tay. Udzielił mu ich Antoine Vũ Huy Chương, biskup diecezjalny Hưng Hóa, w asyście Pierre Nguyễn Văn Khảm, biskupa pomocniczego Ho Chi Minh i Laurent Chu Văn Minh, biskupa pomocniczego Hanoi. Jako zawołanie biskupie przyjął słowa „"Veritatem facientes in Caritate"” ("Prawda w miłości").
1 marca 2011 papież Benedykt XVI mianował go biskupem diecezjalnym Hưng Hóa. Ingres do katedry św. Teresy, w trakcie którego kanonicznie objął urząd, odbył 22 marca 2011.
29 sierpnia 2020 papież Franciszek przyjął jego rezygnację z obowiązków biskupa diecezjalnego Hưng Hóa.
Bibliografia.
 

</doc>
<doc id="4230451" url="https://pl.wikipedia.org/wiki?curid=4230451" title="Alphonse Nguyễn Hữu Long">
Alphonse Nguyễn Hữu Long

Alphonse Nguyễn Hữu Long PSS (ur. 25 stycznia 1953 w Hanoi) – wietnamski duchowny rzymskokatolicki, sulpicjanin, rektor Wyższego Seminarium Duchownego w Huế w latach 2011–2013, biskup pomocniczy Hưng Hóa w latach 2013–2018, biskup diecezjalny Vinh od 2018.
Życiorys.
Alphonse Nguyen Huu Long urodził się 25 stycznia 1953 w Hà Nôi. Formację kapłańską otrzymał w niższym seminarium św. Jana w Đà Nẵng (1965–1972), a następnie w wyższym seminarium w Hoà Bình (1972–1978). Święcenia prezbiteratu przyjął 29 grudnia 1990 i wstąpił do Towarzystwa Kapłanów św. Sulpicjusza.
W latach 1978–1982 służył w służbie cywilnej w prowincji Quảng Nam.
Po święceniach pełnił następujące funkcje: 1990–1994: wikariusz parafii w Tam Ky; 1994–1998: uzyskał licencjat z prawa kanonicznego na Instytucie Katolickim w Paryżu; 1999–2001: proboszcz parafii w Hà Lam; 2001–2003: proboszcz parafii w Trà Kieu; 2003–2011: dyrektor duchowy oraz profesor prawa kanonicznego i historii Kościoła, a także katechezy w Wyższym Seminarium Duchownym w Huế; 2011–2013: rektor Wyższego Seminarium Duchownego w Huế.
15 czerwca 2013 papież Franciszek prekonizował go biskupem pomocniczym Hưng Hóa ze stolicą tytularną Gummi di Bizacena. Święcenia biskupie otrzymał 6 września 2013 w katedrze św. Teresy w Son Tay. Udzieli mu ich Jean Marie Vũ Tất, biskup diecezjalny Hưng Hóa, w asyście Pierra Nguyễn Văn Khảm, biskupa pomocniczego Ho Chi Minh i Josepha Châu Ngọc Tri, biskupa diecezjalnego Ðà Nẵng. Jako zawołanie biskupie przyjął słowa „"Mang vào mình mùi chiên"”.
22 grudnia 2018 papież Franciszek mianował go biskupem diecezjalnym Vinh. Ingres do katedry Wniebowzięcia NMP, w trakcie którego kanonicznie objął urząd, odbył 12 lutego 2019.

</doc>
<doc id="4230453" url="https://pl.wikipedia.org/wiki?curid=4230453" title="Alphonse Nguyen Huu Long">
Alphonse Nguyen Huu Long



</doc>
<doc id="4230455" url="https://pl.wikipedia.org/wiki?curid=4230455" title="Adriano Bompiani">
Adriano Bompiani

Adriano Bompiani (ur. 19 lutego 1923 w Rzymie, zm. 18 czerwca 2013 tamże) – włoski polityk, lekarz, bioetyk i nauczyciel akademicki, senator, w latach 1992–1993 minister.
Życiorys.
Ukończył w 1946 studia medyczne na Uniwersytecie Rzymskim „La Sapienza”. Specjalizował się w położnictwie, ginekologii i endokrynologii. Był długoletnim profesorem Katolickiego Uniwersytetu Najświętszego Serca, wykładał na wydziałach tej uczelni w Mediolanie i Rzymie. Pracował również w szpitalu klinicznym Gemelli, gdzie kierował instytutem położnictwa i ginekologii.
W latach 1976–1992 zasiadał w Senacie VII, VIII, IX i X kadencji, reprezentując Chrześcijańską Demokrację. Od czerwca 1992 do kwietnia 1993 pełnił funkcję ministra bez teki do spraw społecznych w rządzie Giuliana Amato.
Zajmował się również kwestiami z zakresu bioetyki. W 1990 został przewodniczącym krajowego komitetu do spraw bioetyki (Comitato Nazionale per la Bioetica). Od 1994 do 1998 wchodził w skład Międzynarodowego Komitetu Bioetyki UNESCO. W latach 1999–2001 pełnił funkcję dyrektora szpitala dziecięcego „Bambino Gesù”.

</doc>
<doc id="4230460" url="https://pl.wikipedia.org/wiki?curid=4230460" title="Michel Hoàng Đức Oanh">
Michel Hoàng Đức Oanh

Michel Hoàng Đức Oanh (ur. 23 października 1938 w Hà Tay) – wietnamski duchowny rzymskokatolicki, od 2003 do 2015 biskup Kon Tum.
Życiorys.
Święcenia kapłańskie otrzymał 22 grudnia 1968 i został inkardynowany do diecezji Kon Tum. Pracował przede wszystkim jako duszpasterz parafialny oraz wykładowca w niższym seminarium, a w latach 1996-2003 pełnił funkcję wikariusza generalnego diecezji.
16 lipca 2003 ogłoszono jego nominację na biskupa diecezjalnego Kon Tum. Sakry biskupiej udzielił mu 28 sierpnia 2003 jego poprzednik, bp Pierre Trần Thanh Chung.
7 października 2015 przeszedł na emeryturę.

</doc>
<doc id="4230462" url="https://pl.wikipedia.org/wiki?curid=4230462" title="1756 w muzyce">
1756 w muzyce



</doc>
<doc id="4230464" url="https://pl.wikipedia.org/wiki?curid=4230464" title="Mikołaj Grynberg">
Mikołaj Grynberg

Mikołaj Grynberg (ur. 21 czerwca 1966 w Warszawie) – polski artysta fotograf, pisarz, reporter, z wykształcenia psycholog.
Życiorys.
Jest synem fizyka Mariana Grynberga i Danieli z domu Guterman (1940-2002). Ukończył studia psychologiczne na Uniwersytecie Warszawskim.
W 1993 zadebiutował jako fotograf. Prowadził wykłady w Leica Academy oraz w Związku Polskich Artystów Fotografików. Założył grupy fotograficzne – "Osobiste Projekty Fotograficzne", funkcjonujące w Warszawie, Sankt Petersburgu i Archangielsku.
Swoją pierwszą publikację, album "Dużo kobiet", wydał w 2009. W 2018 nominowany do Nagrody Literackiej „Nike” za zbiór opowiadań "Rejwach".

</doc>
<doc id="4230465" url="https://pl.wikipedia.org/wiki?curid=4230465" title="Gianfranco Ciaurro">
Gianfranco Ciaurro

Gianfranco Ciaurro (ur. 6 kwietnia 1929 w Terni, zm. 29 listopada 2000 w Rzymie) – włoski prawnik, urzędnik państwowy, nauczyciel akademicki i polityk, w 1993 minister.
Życiorys.
W 1951 ukończył studia prawnicze na Uniwersytecie w Perugii. Zajmował się działalnością publicystyczną, po czym w 1961 podjął pracę w administracji Izby Deputowanych. Pełnił różne funkcje w jej strukturze, w tym w latach 1988–1989 zajmował stanowisko jej sekretarza generalnego. Był także nauczycielem akademickim, specjalizował się w prawie publicznym, od 1989 był profesorem na Uniwersytecie Rzymskim „La Sapienza”.
Związany z Włoską Partią Liberalną. W 1991 wszedł w skład zarządu miasta w Rzymie jako asesor do spraw budżetu i podatków. Od lutego do kwietnia 1993 sprawował urząd ministra bez teki do spraw koordynowania polityki wspólnotowej i spraw regionalnych w rządzie Giuliana Amato. W 1993 został wybrany na burmistrza Terni, ustąpił z urzędu w 1999. Później zasiadał w radzie prowincji Terni. W 1994 należał do założycieli ugrupowania Forza Italia.
Odznaczony Orderem Zasługi Republiki Włoskiej klasy II (1978) i I (1989).

</doc>
<doc id="4230467" url="https://pl.wikipedia.org/wiki?curid=4230467" title="Zlatan Alomerović">
Zlatan Alomerović

Zlatan Alomerović (ur. 15 czerwca 1991 w Priboju) – serbski piłkarz występujący na pozycji bramkarza w polskim klubie Jagiellonia Białystok. Posiada również obywatelstwo niemieckie.
Kariera piłkarska.
W 1999 wraz z rodzicami wyemigrował z objętej działaniami zbrojnymi Jugosławii do Niemiec. Docelowo rodzina planowała osiedlić się w USA, jednak po kilku latach zaniechała starań o uzyskanie wiz. Alomerović swój pierwszy mecz piłki nożnej rozegrał w wieku dziewięciu lat w barwach TuS Heven. Jako junior grał następnie w SV Bommern 05, SV Herbede i FSV Witten. W 2006 przeszedł do Borussii Dortmund, z którą w kwietniu 2012 podpisał profesjonalny kontrakt i do 2015 był trzecim bramkarzem klubu z Dortmundu. W sierpniu 2014 był rezerwowym w wygranym meczu o Superpuchar Niemiec z Bayernem Monachium (2:0). Jednocześnie grał w rezerwach Borussii Dortmund – w Regionallidze wystąpił w 16 spotkaniach, zaś w 3. lidze rozegrał w ciągu trzech sezonów 96 meczów.
W sezonie 2015/2016 był zawodnikiem 1. FC Kaiserslautern, w którym rozegrał jeden mecz w 2. Bundeslidze – 19 marca 2016 wystąpił w przegranym spotkaniu z Fortuną Düsseldorf (3:4). W sezonie 2016/2017 pozostawał bez klubu, lecz regularnie trenował z rezerwami Borussii Dortmund, a gdy Roman Bürki był kontuzjowany – również z pierwszym zespołem BVB. W 2017 przeszedł do Korony Kielce, z którą podpisał dwuletni kontrakt z opcją przedłużenia o kolejny rok. W Ekstraklasie zadebiutował 17 lipca 2017 w przegranym meczu z Zagłębiem Lubin (0:1). W sezonie 2017/2018 rozegrał 21 spotkań w polskiej lidze i cztery w Pucharze Polski, zachowując dziewięć czystych kont i puszczając 29 bramek. Obronił także trzy rzuty karne. Po zakończeniu rozgrywek znalazł się wśród trzech graczy (obok Arkadiusza Malarza i Tomasza Loski) nominowanych do nagrody dla najlepszego bramkarza Ekstraklasy w sezonie 2017/2018.
4 czerwca 2018 podpisał trzyletni kontrakt z Lechią Gdańsk.

</doc>
<doc id="4230468" url="https://pl.wikipedia.org/wiki?curid=4230468" title="Biała tęcza">
Biała tęcza

Biała tęcza, tęcza we mgle – zjawisko optyczne i meteorologiczne, powstające w analogiczny sposób jak klasyczna wielobarwna tęcza, ale na kroplach mgły.
Jest to zjawisko niezbyt częste widoczne na mgle.
Obserwacja.
Warunkiem powstania tęczy jest oświetlenie obszaru mgły równoległymi promieniami słonecznymi, przez co od strony słońca nie może być mgły, a gęsta mgła musi wystąpić naprzeciw słońca. Tęcza powstaje zawsze naprzeciw słońca pod kątem 30–40° do promieni świetlnych tworzących ją. Dlatego na poziomym terenie tęczę można zaobserwować rano lub wieczorem, gdy słońce jest niżej niż 30–40° nad horyzontem. Przy obserwacji mgły z góry, np. na pochyłości terenu, statku, wieży, z samolotu, tęcza może być obserwowana o dowolnej porze dnia. Biała tęcza jest znacznie szersza niż zwykła tęcza, nie ma wyraźnych barwnych efektów, przez co zauważenie jej jest znacznie trudniejsze niż zwykłej tęczy. Mgły są często rozległe, umożliwiając obserwację całego łuku białej tęczy. Jeżeli w kierunku cienia obserwatora jest mgła, to w centrum łuku tęczy powinna być widoczna gloria.
Białą tęczę można uzyskać, oświetlając mgłę wiązką światła sztucznego, np. z reflektora samochodowego. Jakość uzyskanej tęczy i glorii zależy od jednolitości rozmiaru kropel.
Źródłem światła dla tęczy może być światło odbite Księżyca. Przy bardzo słabym oświetleniu oko ludzkie nie rozróżnia kolorów, dlatego na podstawie obserwacji nie można stwierdzić, czy obserwowana tęcza jest kolorowa, czy też biała.
Powstawanie.
Bieg promieni świetlnych w kropli wody jest identyczny jak przy powstawaniu kolorowej tęczy. W wielobarwnej tęczy światło przebiega przez krople deszczu, które są na tyle duże, że bieg promieni jest dokładnie zgodny z przewidywaniami optyki geometrycznej. W tęczy powstającej na maleńkich kropelkach mgły, w wyniku dyfrakcji bieg promieni odbiega od przewidzianego przez optykę geometryczną, w wyniku czego nie występuje separacja kolorów światła. Tęcza na mgle nie jest idealnie biała, obserwuje się wyblakłe kolory, z przewagą czerwieni na zewnątrz łuku i niebieskiego w wewnętrznej części łuku tęczy. Maksimum jasności światła wychodzącego tworzy ze światłem padającym kąt 135 do 150°, co odpowiada kątowi łuku tęczy 30–45°.
Tęcze uzyskane w symulacjach komputerowych wykazują, że dla kropel o wielkości 0,001 mm (1 μm) powstaje biały szeroki łuk, wewnątrz którego są barwne łuki odpowiadające tęczom wielokrotnym w zwykłej tęczy, także są znacznie szersze niż w zwykłej tęczy. W miarę wzrostu średnicy kropel, biała tęcza zwęża się, a wewnętrzne łuki zbliżają się do siebie i słabną. Dla kropel o średnicy 1 mm efekty dyfrakcyjne w obszarze tęczy są niezauważalne, z wyjątkiem obszaru tuż przy wewnętrznym łuku tęczy.
symbol przewidziany dla białej tęczy

</doc>
<doc id="4230469" url="https://pl.wikipedia.org/wiki?curid=4230469" title="Cmentarz Bohnicki">
Cmentarz Bohnicki

Cmentarz Bohnicki () – cmentarz położony w stolicy Czech w dzielnicy Praga 8 (Bohnice) pomiędzy ulicami U Skalky a Dolákovą.
Historia.
Cmentarz Benicki powstał po wyczerpaniu się miejsca na nowe pochówki na cmentarzu przy bohnickim kościele śś. św. Piotra i Pawła, jego teren jest podłużny, zorientowany południkowo. Na terenie nekropolii znajduje się 23 grobowce, 656 grobów tradycyjnych i mogił oraz 89 grobów urnowych (stan z 2001). Pochowano tu 2040 osób (stan z 1999). Spoczywa tu Karel Vraný, właściciel barokowego gospodarstwa Vraných. Jest pochowany również ziemianin Alois Svoboda, który podarował ziemię, na której urządzono ogród zoologiczny oraz historyk Hugo Toman.

</doc>
<doc id="4230472" url="https://pl.wikipedia.org/wiki?curid=4230472" title="Stanisław Goldflus">
Stanisław Goldflus

Stanisław (Szymon) Goldflus (hebr. סטניסלב גולדפלוס, ur. 1894 w Warszawie, zm. 1958 w Nes Cijjona) – polski i izraelski chemik, nauczyciel gimnazjalny, pisarz.
Syn Aleksandra. W okresie międzywojennym był nauczycielem chemii w kilku szkołach żydowskich w Warszawie: w Gimnazjum Fanny Poznerowej na Twardej, Gimnazjum i Liceum Perły Zaksowej na Miodowej i w Gimnazjum Felicji Buki-Cygielsztrajch na Orlej. Napisał podręcznik chemii dla szkół średnich (1919). Losy wojenne Goldflusa nie są dokładnie znane; w 1941 roku był w Taszkiencie, w 1945 w Łodzi. Od co najmniej 1949 żył w Palestynie. Jego żona, syn i brat zginęli w obozie w Majdanku. Zmarł w 1958 roku w Nes Cijjona i jest pochowany na tamtejszym cmentarzu.
W 1951 roku ukazała się jego powieść "Izrael w roku 2000" (ישראל בשנת 2000), uważana za pierwszą izraelską powieść dystopijną i mająca kultowy status wśród izraelskich wielbicieli sci-fi. Książka została napisana w języku polskim i przetłumaczona na hebrajski przez poetę Szlomo Skolskiego. W 2002 roku książka została wznowiona w telawiwskim wydawnictwie Bavel.

</doc>
<doc id="4230473" url="https://pl.wikipedia.org/wiki?curid=4230473" title="Michał z Turobina">
Michał z Turobina

Michał z Turobina (Michał z Lublina) (zm. w 1534 roku) – dziekan i kanonik łowickiej kapituły kolegiackiej, dziekan kurzelowskiej kapituły kolegiackiej, doktor dekretów.
W 1527 roku zapisał sumę 5060 złotych na ufundowanie kolegiaty w kościele św. Anny w Krakowie. Pochowany tamże.

</doc>
<doc id="4230475" url="https://pl.wikipedia.org/wiki?curid=4230475" title="Michał z Lublina">
Michał z Lublina



</doc>
<doc id="4230476" url="https://pl.wikipedia.org/wiki?curid=4230476" title="Nahur karłowaty">
Nahur karłowaty

Nahur karłowaty ("Pseudois schaeferi") – gatunek ssaka z rodziny wołowatych (Bovidae), zamieszkujący tereny w Chinach. "P. schaeferi" był w przeszłości lokowany jako podgatunek nahura górskiego ("Pseudois nayaur"), zaś opublikowane w 2016 wyniki badań chińskich naukowców sugerują, że być może powinien być traktowany jako gatunek nie należący do rodzaju nahur ("Pseudois").

</doc>
<doc id="4230478" url="https://pl.wikipedia.org/wiki?curid=4230478" title="Ana Paula Valadão">
Ana Paula Valadão

Ana Paula Machado Valadão Bessa (ur. 16 maja 1976 w Belo Horizonte) – brazylijska piosenkarka, kompozytorka i autorka tekstów.

</doc>
<doc id="4230479" url="https://pl.wikipedia.org/wiki?curid=4230479" title="Puccinia adoxae">
Puccinia adoxae

Puccinia adoxae R. Hedw. – gatunek grzybów z rodziny rdzowatych ("Pucciniaceae"). Grzyb mikroskopijny, pasożytujący na piżmaczku wiosennym ("Adoxa moschatellina"). Jest pasożytem obligatoryjnym, u porażonych roślin wywołuje chorobę zwaną rdzą. Występuje w Europie i Ameryce Północnej (USA).
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Synonimy:
Rozwój i morfologia.
Jest pasożytem jednodomowym, tzn. cały jego cykl rozwojowy odbywa się na jednym żywicielu. Jest też rdzą niepełnocyklową – wytwarza tylko jeden rodzaj zarodników – teliospory.
Poraża liście piżmaczka wiosennego wraz z ogonkami liściowymi. Tworzą się na nich ciemnobrązowe plamy. Pod skórką w obrębie plam znajdują się telia z teliosporami. Często plamy znajdują się na nabrzmieniach podobnych do galasów. W okresie dojrzewania zarodników telia pęcznieją, co powoduje pęknięcia skórki, przez które zarodniki wydostają się na zewnątrz.
Gatunki podobne.
Na piżmaczku wiosennym pasożytują jeszcze 2 inne gatunki grzybów z rodzaju "Puccinia": "Puccinia albescens" i "Puccinia argentata". "P. albescens" na piżmaczku morfologicznie różni się nieznacznie, ale zasadniczo odróżnia się cyklem rozwojowym – wytwarza wszystkie 5 typowych dla rdzy zarodników.

</doc>
<doc id="4230482" url="https://pl.wikipedia.org/wiki?curid=4230482" title="Halowe Mistrzostwa Świata w Lekkoatletyce 2018 – pchnięcie kulą mężczyzn">
Halowe Mistrzostwa Świata w Lekkoatletyce 2018 – pchnięcie kulą mężczyzn

Pchnięcie kulą mężczyzn – jedna z konkurencji technicznych rozgrywanych podczas halowych lekkoatletycznych mistrzostw świata w Arena Birmingham w Birmingham.
Tytuł mistrzowski obronił Nowozelandczyk Tomas Walsh.

</doc>
<doc id="4230491" url="https://pl.wikipedia.org/wiki?curid=4230491" title="Honoratówka">
Honoratówka

Honoratówka (ukr. Гоноратівка) – wieś na Ukrainie, w obwodzie iwanofrankiwskim, w rejonie rohatyńskim.

</doc>
<doc id="4230494" url="https://pl.wikipedia.org/wiki?curid=4230494" title="Halowe Mistrzostwa Świata w Lekkoatletyce 2018 – bieg na 800 m mężczyzn">
Halowe Mistrzostwa Świata w Lekkoatletyce 2018 – bieg na 800 m mężczyzn

Bieg na 800 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw świata w Arena Birmingham w Birmingham.
Tytułu mistrzowskiego nie bronił Amerykanin Boris Berian, a zdobył go Adam Kszczot.
Wyniki.
Eliminacje.
Awans: Dwóch najlepszych z każdego biegu (Q) oraz dwóch z najlepszymi czasami wśród przegranych (q)..

</doc>
<doc id="4230495" url="https://pl.wikipedia.org/wiki?curid=4230495" title="Dekanat komornicki">
Dekanat komornicki

Dekanat komornicki – jeden z 43 dekanatów archidiecezji poznańskiej, składa się z dziewięciu parafii:
Został utworzony w 2018 r. z parafii przynależących wcześniej do dekanatów przeźmierowskiego, lubońskiego, stęszewskiego i bukowskiego.

</doc>
<doc id="4230501" url="https://pl.wikipedia.org/wiki?curid=4230501" title="Bruce Melnick">
Bruce Melnick

Bruce Melnick (ur. 5 grudnia 1949 w Nowym Jorku) – amerykański astronauta i oficer United States Coast Guard.
Życiorys.
W 1972 ukończył studia inżynieryjne na United States Coast Guard Academy, a w 1975 systemy aeronautyczne na University of West Florida. Przez 20 lat służył w U.S. Coast Guard. Posiada nalot ponad 5000 godzin. 5 czerwca 1987 został wyselekcjonowany przez NASA, w sierpniu 1988 został zakwalifikowany do odbycia lotu kosmicznego jako specjalista misji. Od 6 do października 1990 uczestniczył w misji STS-41 trwającej 4 dni, 2 godziny i 10 minut. Od 7 do 16 maja 1992 brał udział w misji STS-49 trwającej 8 dni, 21 godzin i 17 minut. Łącznie spędził w kosmosie 12 dni, 23 godziny i 27 minut. 
W lipcu 1992 opuścił NASA.
Odznaczenia i nagrody.
I inne.

</doc>
<doc id="4230502" url="https://pl.wikipedia.org/wiki?curid=4230502" title="Horodyszcze (obwód iwanofrankiwski)">
Horodyszcze (obwód iwanofrankiwski)

Horodyszcze (ukr. Городиська) – wieś na Ukrainie, w obwodzie iwanofrankiwskim, w rejonie rohatyńskim.

</doc>
<doc id="4230505" url="https://pl.wikipedia.org/wiki?curid=4230505" title="Adrian Łyszczarz">
Adrian Łyszczarz

Adrian Łyszczarz (ur. 22 sierpnia 1999 w Oleśnicy) – polski piłkarz występujący na pozycji ofensywnego pomocnika w klubie Śląsk Wrocław. Reprezentant Polski U-20 w piłce nożnej mężczyzn.
Kariera piłkarska.
W 2011 został zawodnikiem FC Wrocław Academy, gdzie zaliczył dobre występy m.in. w Centralnej Lidze Juniorów. W 2016 trafił do WKS Śląsk Wrocław. Najpierw występował w drużynie CLJ i zespole rezerw, lecz z upływem czasu dołączył do kadry I drużyny. Jego debiutem był wygrany 6:0 na Stadionie Wrocław mecz z Ruchem Chorzów (13 maja 2017). W kolejnym sezonie pojawił się w wyjściowym składzie Śląska Wrocław. W lipcu 2018 został wypożyczony do GKS-u Katowice. Adrian Łyszczarz otworzył Stadion Śląski strzelając na nim pierwszego gola po trwającej przez kilka lat przebudowie (planowanej początkowo na dostosowanie stadionu do areny UEFA EURO 2012), podczas spotkania wygranego 3:0 z Białorusią przez Reprezentację Polski U-19 w piłce nożnej. Określany mianem najbardziej utalentowanego piłkarza młodego pokolenia wrocławskiego klubu.

</doc>
<doc id="4230506" url="https://pl.wikipedia.org/wiki?curid=4230506" title="Hrehorów (obwód iwanofrankiwski)">
Hrehorów (obwód iwanofrankiwski)

Hrehorów (ukr. Григорів) – wieś na Ukrainie, w obwodzie iwanofrankiwskim, w rejonie rohatyńskim.

</doc>
<doc id="4230508" url="https://pl.wikipedia.org/wiki?curid=4230508" title="Ulica Henryka Sienkiewicza w Siedlcach">
Ulica Henryka Sienkiewicza w Siedlcach

Ulica Sienkiewicza – jedna z głównych ulic w centrum Siedlec, w dzielnicy Śródmieście.
Przebieg.
Ulica rozpoczyna się na skrzyżowaniu z ulicą Floriańską, na końcu przechodzi w ulicę Wojska Polskiego.
Historia.
Ulica powstała w drugiej połowie XIX wieku, nosiła nazwę ul. Ogrodowej, na której powstało pierwsze kino w mieście 1 lipca 1907 roku o nazwie Ekler. Na początku swojego istnienia, ulica była brukowa, potem nawierzchnię asfaltową uzyskała w latach 60 XX wieku. W 1999 roku została zmodernizowana, nastąpiła wymiana oświetlenia na stylowe latarnie, a chodniki zostały pokryte kostką brukową.
Pochodzenie nazwy.
Nazwa poświęcona jest polskiemu pisarzowi Henrykowi Sienkiewiczowi.

</doc>
<doc id="4230511" url="https://pl.wikipedia.org/wiki?curid=4230511" title="Halowe Mistrzostwa Świata w Lekkoatletyce 2018 – pięciobój kobiet">
Halowe Mistrzostwa Świata w Lekkoatletyce 2018 – pięciobój kobiet

Pięciobój kobiet – jedna z konkurencji rozgrywanych podczas halowych lekkoatletycznych mistrzostw świata w National Indoor Arena w Birmingham.
Tytułu mistrzowskiego nie broniła Kanadyjka Brianne Theisen-Eaton.
Złotą medalistką została reprezentantka gospodarzy Katarina Johnson-Thompson.

</doc>
<doc id="4230512" url="https://pl.wikipedia.org/wiki?curid=4230512" title="Joseph Trần Xuân Tiếu">
Joseph Trần Xuân Tiếu

Joseph Trần Xuân Tiếu (ur. 20 sierpnia 1945 w Phú Ốc) – wietnamski duchowny rzymskokatolicki, w latach 2003–2019 biskup Long Xuyên.

</doc>
<doc id="4230513" url="https://pl.wikipedia.org/wiki?curid=4230513" title="Parafia Miłosierdzia Bożego w Chociczy">
Parafia Miłosierdzia Bożego w Chociczy

Parafia Miłosierdzia Bożego w Chociczy – parafia rzymskokatolicka, znajdująca się w archidiecezji poznańskiej, w dekanacie nowomiejskim.

</doc>
<doc id="4230514" url="https://pl.wikipedia.org/wiki?curid=4230514" title="Parafia św. Małgorzaty w Cielczy">
Parafia św. Małgorzaty w Cielczy

Parafia św. Małgorzaty w Cielczy – parafia rzymskokatolicka, znajdująca się w Cielczy, w województwie wielkopolskim, w Polsce. Należy do dekanatu nowomiejskiego w archidiecezji poznańskiej.
Od 1 sierpnia 2021 proboszczem parafii jest ks. mgr Radosław Nowak.

</doc>
<doc id="4230515" url="https://pl.wikipedia.org/wiki?curid=4230515" title="Joseph Trần Văn Toản">
Joseph Trần Văn Toản

Joseph Trần Văn Toản (ur. 7 kwietnia 1955 w Thái Bình) – wietnamski duchowny rzymskokatolicki, od 2019 biskup Long Xuyên.
Życiorys.
Święcenia kapłańskie przyjął 16 stycznia 1992 i został inkardynowany do diecezji Long Xuyên. Po święceniach pracował jako wikariusz w Làng Sen. W latach 2000-2005 studiował w Manili, a po powrocie do kraju otrzymał nominację na dyrektora diecezjalnego centrum duszpasterskiego.
5 kwietnia 2014 został mianowany biskupem pomocniczym Long Xuyên oraz biskupem tytularnym "Acalissus". Sakry biskupiej udzielił mu 29 maja 2014 ówczesny biskup Long Xuyên, Joseph Trần Xuân Tiếu. 25 sierpnia 2017 został koadiutorem tej diecezji, a 23 lutego 2019 jej biskupem diecezjalnym.
Bibliografia.
 

</doc>
<doc id="4230516" url="https://pl.wikipedia.org/wiki?curid=4230516" title="Strade Bianche (kobiecy) 2018">
Strade Bianche (kobiecy) 2018

4. edycja kobiecego wyścigu kolarskiego Strade Bianche odbyła się 3 marca 2018 roku, w Toskanii, we Włoszech. Zwyciężczynią została Holenderka Anna van der Breggen, wyprzedzając Polkę Katarzynę Niewiadomą oraz ubiegłoroczną triumfatorkę Elisę Longo Borghini.
Strade Bianche był pierwszym w sezonie wyścigiem cyklu UCI Women’s World Tour, będącym serią najbardziej prestiżowych zawodów kobiecego kolarstwa.

</doc>
<doc id="4230518" url="https://pl.wikipedia.org/wiki?curid=4230518" title="Ziarna lodowe">
Ziarna lodowe

Ziarna lodowe, deszcz lodowy – jeden z hydrometeorów. Opad w postaci przezroczystych ziaren lodu o średnicy 1 — 3 mm. Powstają podczas gwałtownego zamarzania przechłodzonych kropel deszczu w czasie opadania.
symbol przewidziany dla opadu ziaren lodowych

</doc>
<doc id="4230519" url="https://pl.wikipedia.org/wiki?curid=4230519" title="Parafia Podwyższenia Krzyża Świętego w Gogolewie">
Parafia Podwyższenia Krzyża Świętego w Gogolewie

Parafia Podwyższenia Krzyża Świętego w Gogolewie – parafia rzymskokatolicka, znajdująca się w archidiecezji poznańskiej, w dekanacie nowomiejskim. Obsługiwana jest przez księży z parafii św. Antoniego Padewskiego w Książu Wielkopolskim.

</doc>
<doc id="4230520" url="https://pl.wikipedia.org/wiki?curid=4230520" title="Gerhard Thiele">
Gerhard Thiele

Gerhard Thiele (ur. 2 września 1953 w Heidenheim an der Brenz) – niemiecki fizyk i astronauta.
Życiorys.
W 1972 ukończył szkołę średnią w Ludwigsburgu, później studia fizyczne na Uniwersytecie w Monachium, a później na Uniwersytecie w Heidelbergu, gdzie w 1985 uzyskał doktorat. W latach 1972-1976 służył w niemieckiej armii. 3 sierpnia 1987 został wyselekcjonowany jako kandydat do odbycia lotu kosmicznego, 1988-1990 przechodził trening astronautyczny, później został włączony w skład rezerwowej załogi. W 1991 był jednym z pięciu niemieckich kandydatów Europejskiej Agencji Kosmicznej, jednak nie został wybrany. Od 11 do 22 lutego 2000 uczestniczył w misji STS-99 jako specjalista misji, trwającej 11 dni, 5 godzin i 38 minut. Pracował w Europejskiej Agencji Kosmicznej.

</doc>
<doc id="4230523" url="https://pl.wikipedia.org/wiki?curid=4230523" title="Hryhoriwska Słoboda">
Hryhoriwska Słoboda

Hryhoriwska Słoboda (ukr. Григорівська Слобода, pol. Ostrów) – wieś na Ukrainie, w obwodzie iwanofrankiwskim, w rejonie rohatyńskim.

</doc>
<doc id="4230525" url="https://pl.wikipedia.org/wiki?curid=4230525" title="Mistrzostwa Europy Juniorów w Saneczkarstwie 1966">
Mistrzostwa Europy Juniorów w Saneczkarstwie 1966

12. Mistrzostwa Europy juniorów w saneczkarstwie 1966 odbyły się 29 stycznia w Igls, w Austrii. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli reprezentanci Niemieckiej Republiki Demokratycznej. Polacy wywalczyli jeden medal - brąz zdobyła Małgorzata Głowaczewska w jedynkach.

</doc>
<doc id="4230531" url="https://pl.wikipedia.org/wiki?curid=4230531" title="Mistrzostwa Europy Juniorów w Saneczkarstwie 1967">
Mistrzostwa Europy Juniorów w Saneczkarstwie 1967

13. Mistrzostwa Europy juniorów w saneczkarstwie 1967 miały odbyć się 11 lutego w Friedrichroda, w Niemieckiej Republice Demokratycznej. Zawody zostały odwołane. Planowano rozegrać trzy konkurencje: jedynki kobiet, jedynki mężczyzn oraz dwójki mężczyzn.

</doc>
<doc id="4230532" url="https://pl.wikipedia.org/wiki?curid=4230532" title="Jahłusz">
Jahłusz

Jahłusz (ukr. Яглуш; 1946–1993 Honczariwka) – wieś na Ukrainie, w obwodzie iwanofrankiwskim, w rejonie rohatyńskim.
Wieś Jachlusz, własność Herburtów w połowie XVI wieku, położona była w powiecie lwowskim ziemi lwowskiej

</doc>
<doc id="4230536" url="https://pl.wikipedia.org/wiki?curid=4230536" title="Katarzyna Szczołek">
Katarzyna Szczołek



</doc>
<doc id="4230537" url="https://pl.wikipedia.org/wiki?curid=4230537" title="Cmentarz Branicki">
Cmentarz Branicki

Cmentarz Branicki () – cmentarz położony w stolicy Czech w dzielnicy Praga 4 (Braník) przy ulicy Vrbova 1795/8.
Historia.
Do czasu powstania tego cmentarza mieszkańców Braníka chowano na cmentarzu parafialnym przy kościele św. Michała Archanioła w Podolí. Pochowanych jest tu wielu samobójców, którzy zakończyli życie skacząc z pobliskich Branickich Skał. Do czasów współczesnych spoczywają w wydzielonej kwaterze. 

</doc>
<doc id="4230539" url="https://pl.wikipedia.org/wiki?curid=4230539" title="Grand Prix Australii 2018">
Grand Prix Australii 2018

Grand Prix Australii 2018, oficjalnie Formula 1 2018 Rolex Australian Grand Prix – pierwsza eliminacja Mistrzostw Świata Formuły 1 w sezonie 2018. Grand Prix odbyło się w dniach 23–25 marca 2018 roku na torze Melbourne Grand Prix Circuit w Melbourne.

</doc>
<doc id="4230540" url="https://pl.wikipedia.org/wiki?curid=4230540" title="Formula 1 2018 Rolex Australian Grand Prix">
Formula 1 2018 Rolex Australian Grand Prix



</doc>
<doc id="4230541" url="https://pl.wikipedia.org/wiki?curid=4230541" title="Jawcze">
Jawcze

Jawcze (ukr. Явче) – wieś na Ukrainie, w obwodzie iwanofrankiwskim, w rejonie rohatyńskim.
Z Jawcza pochodzi Łukasz Solecki, polski duchowny katolicki, biskup przemyski.

</doc>
<doc id="4230544" url="https://pl.wikipedia.org/wiki?curid=4230544" title="Willa Friedbergów w Toruniu">
Willa Friedbergów w Toruniu

Willa Friedbergów w Toruniu – zabytkowa willa secesyjna w Toruniu.
Lokalizacja.
Budynek znajduje się w zachodniej części miasta, w dzielnicy Bydgoskie Przedmieście, u zbiegu ul. Chopina i Moniuszki, w sąsiedztwie Wydziału Matematyki i Informatyki UMK oraz Ogrodu Zoobotanicznego.
Historia.
Budynek powstał w 1908 roku według projektu Reinharda Uebricka, a jego pierwszym właścicielem była rodzina Friedbergów. W latach 1947–1952 był on siedzibą Funduszu Aprowizacyjnego. W późniejszych latach obiekt należał m.in. do Toruńskiego Zakładu Przemysłu Terenowego, a następnie Związku Młodzieży Socjalistycznej. 
W latach 1994–2016 w willi mieściła się Okręgowa Izba Lekarska i Biblioteka Lekarska.
W latach 2018–2019 obiekt został odrestaurowany. Przywrócono elewację do pierwotnego stanu, włączając w to kolorystykę murów, ryzalitów i muru pruskiego. Dodatkowo odtworzona została loggia na pierwszym piętrze. Wymieniono stolarkę okienną i drzwiową - część została odrestaurowana a część stworzona na wzór oryginału. Główne wejście zostało przywrócone i znajduje się od strony zachodniej. Budynek jest dostosowany do potrzeb osób niepełnosprawnych, posiada windę i platformę dla wózków. W kwietniu 2019 roku w budynku zostanie otwarty prywatny dom opieki "Willa Chopina".
Architektura.
We wnętrzu obiektu zachowały się pierwotny układ przestrzenny oraz stolarka drzwi i okien, a także klatka schodowa z balustradą i fragmenty sztukaterii.

</doc>
<doc id="4230546" url="https://pl.wikipedia.org/wiki?curid=4230546" title="Franciszek Kowalewski">
Franciszek Kowalewski

Franciszek Kowalewski (ur. 8 listopada 1885 w Poznaniu, zm. 13 grudnia 1964 w Poznaniu) – polski działacz socjalistyczny i związkowy, radny miasta Poznania w latach 1923-1933 z ramienia PPS, przewodniczący prezydium MRN w Poznaniu, z zawodu stolarz.
Życiorys.
Urodził się w Poznaniu w rodzinie robotniczej, syn Marcina Kowalewskiego i Katarzyny Dopierały. Po ukończeniu szkoły ludowej w Swarzędzu, przez 4 lata uczył się zawodu stolarza. W 1904 roku (w wieku 19 lat), został członkiem PPS zaboru pruskiego. Podczas I wojny światowej był sanitariuszem w niemieckiej armii na zachodnim froncie. Zetknął się tam z działaczami niemieckiej socjaldemokracji, co wpłynęło na rozwinięcie jego działalności w ruchu robotniczym.
W 1919 roku został sekretarzem w Wolnych Związkach Zawodowych w Poznaniu (wywodzących się od niemieckich związków zawodowych). Po wyjeździe do Bydgoszczy przewodniczącego poznańskich WZZ Tadeusza Matuszewskiego, stanął na czele tej organizacji. Był wówczas również członkiem Polskiej Partii Socjalistycznej, ale w wyniku konfliktu pomiędzy centralami związkowymi został z niej usunięty. W 1921 roku bezskutecznie kandydował do Rady Miasta Poznania z listy Wolnych Związków Zawodowych. Po odejściu z Rady Leona Szczepaniaka, wszedł na jego miejsce.
W 1922 roku wziął udział w założycielskiej konferencji Partii Niezależnych Socjalistów, gdzie został wybrany do Tymczasowego Komitetu Wykonawczego partii. W tym samym roku kandydował bezskutecznie z list tej partii do Sejmu w okręgu bydgoskim.
Po zjednoczeniu WZZ z klasowymi związkami kierowanymi przez PPS, został sekretarzem Rady Okręgowej Klasowych ZZ w Poznaniu (funkcję tę pełnił do 1939 roku). Powrócił również do PPS, gdzie był członkiem lokalnych władz partyjnych. Podobnie jak Stanisław Turtoń, Franciszek Kowalewski był zdecydowanym przeciwnikiem współpracy z KPP, reprezentował reprezentował nurt reformistyczny w partii.. Od stycznia 1925 do grudnia 1934 był radnym miejskim z ramienia PPS. Był również ławnikiem Okręgowego Sądu Pracy w Poznaniu oraz członkiem poznańskiej kasy chorych. W 1923 roku został aresztowany prewencyjnie po zamieszkach krakowskich. W 1928 roku kandydował do Senatu. W latach 1936-1937 pełnił funkcję Przewodniczącego Zarządu Głównego Centralnego Związku Robotników Przemysłu Budowlanego. Franciszek Kowalewski był jednym z członków-założycieli Towarzystwa Miłośników Miasta Poznania im. Cyryla Ratajskiego.
W czasie okupacji hitlerowskiej pozostał w Poznaniu. Już we wrześniu 1939 roku zainteresowało się nim Gestapo. Franciszek Kowalewski w tym czasie zatrudnił się w niemieckiej firmie stolarskiej. Niemcy, którzy od dłuższego czasu poszukiwali go, zdziwili się bardzo, kiedy okazało się, że wykonuje prace stolarskie w poznańskiej siedzibie Gestapo. W czasie przesłuchania oficerowie dali mu jasno do zrozumienia, że nie może rozpoczynać działalności konspiracyjnej.
Po wyzwoleniu Poznania w 1945 roku, z jego inicjatywy powstał Miejski Komitet Robotniczy PPS w Poznaniu, którego został przewodniczącym. Tego samego roku został I wiceprzewodniczącym Wojewódzkiego Komitetu Robotniczego i członkiem Rady Naczelnej PPS. Mimo sprzeciwów członków PPR (z powodu niechęci Kowalewskiego do komunistów), został członkiem Miejskiej Rady Narodowej w Poznaniu, a później zastąpił Zygmunta Piękniewskiego na stanowisku przewodniczącego rady. W 1948 roku został wyrzucony z partii, za brak poparcia dla zjednoczenia PPS z PPR. Od 1949-1951 pracował jako stolarz na terenach MTP. W roku 1951 w wyniku stalinowskich represji, został aresztowany i skazany na 8 lat więzienia. Po czterech latach wyszedł z więzienia warunkowo.
Zmarł w 1964 roku. Został pochowany na Cmentarzu Junikowskim.
Życie prywatne.
Jego żoną była Maria zd. Pawelczak, z którą miał szóstkę dzieci.

</doc>
<doc id="4230548" url="https://pl.wikipedia.org/wiki?curid=4230548" title="Mistrzostwa Europy Juniorów w Saneczkarstwie 1968">
Mistrzostwa Europy Juniorów w Saneczkarstwie 1968

14. Mistrzostwa Europy juniorów w saneczkarstwie 1968 odbyły się 27 stycznia w Schönau am Königssee, w Niemczech Zachodnich. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli reprezentanci NRD. Polacy zdobyli jeden medal - na najniższym stopniu podium w jedynkach stanęła Wiesława Martyka.

</doc>
<doc id="4230550" url="https://pl.wikipedia.org/wiki?curid=4230550" title="Lauren Gray">
Lauren Gray

Lauren Gray (ur. 3 listopada 1991) – szkocka curlerka. Brązowa medalistka Zimowych Igrzysk Olimpijskich 2014. Od 2016 roku gra w drużynie Eve Muirhead, w sezonie 2021/22 na pozycji leada.
Gray urodziła się w Glasgow. Grę w curling rozpoczęła w wieku ośmiu lat. Początkowo występowała na pozycji trzeciej w drużynie Anny Sloan. Wraz z nią zdobyła m.in. złoty medal w rozgrywanym w Polsce Europejskim Młodzieżowym Olimpijskim Festiwalu Zimowym w 2009 roku, oraz złoto na Uniwersjadzie w Erzurum w 2011 roku. W 2012 roku wywalczyła złoto Mistrzostw Świata Juniorów w drużynie, której skipem była Hannah Fleming.
W marcu 2013 roku Gray zdobyła złoto Mistrzostw Świata w drużynie Eve Muirhead. W grudniu tego roku oficjalnie dołączyła jako rezerwowa do reprezentacji Wielkiej Brytanii na Zimowe Igrzyska Olimpijskie 2014 w Soczi. Drużyna zdobyła tam brązowy medal. W 2016 roku, po opuszczeniu drużyny przez Sarę Reid, Gray została otwierającą drużyny. W Igrzyskach olimpijskich w Pjongczangu jej drużyna zajęła czwarte miejsce.
Przypisy.
 

</doc>
<doc id="4230551" url="https://pl.wikipedia.org/wiki?curid=4230551" title="Józefówka (obwód iwanofrankiwski)">
Józefówka (obwód iwanofrankiwski)

Józefówka (ukr. Йосипівка) – wieś na Ukrainie, w obwodzie iwanofrankiwskim, w rejonie rohatyńskim.

</doc>
<doc id="4230552" url="https://pl.wikipedia.org/wiki?curid=4230552" title="Halowe Mistrzostwa Świata w Lekkoatletyce 2018 – trójskok kobiet">
Halowe Mistrzostwa Świata w Lekkoatletyce 2018 – trójskok kobiet

Trójskok kobiet – jedna z konkurencji technicznych rozgrywanych podczas halowych lekkoatletycznych mistrzostw świata w National Indoor Arena w Birmingham.
Tytuł mistrzowski obroniła Kolumbijka Yulimar Rojas.

</doc>
<doc id="4230554" url="https://pl.wikipedia.org/wiki?curid=4230554" title="Junaszków">
Junaszków

Junaszków (ukr. Юнашків) – wieś na Ukrainie, w obwodzie iwanofrankiwskim, w rejonie rohatyńskim.

</doc>
<doc id="4230556" url="https://pl.wikipedia.org/wiki?curid=4230556" title="Viszlát nyár">
Viszlát nyár

Viszlát nyár (węg. "Do widzenia, lato") – singiel węgierskiego zespołu rockowego AWS, wydany cyfrowo 21 października 2017 roku. Utwór znalazł się na oficjalnej składance "A Dal 2018 – A legjobb 30".
Piosenka została wydana również w angielskiej wersji językowej jako „Summer Gone”.
Kompozycja wygrała finał konkursu "A Dal 2018", dzięki czemu reprezentowała Węgry w 63. Konkursie Piosenki Eurowizji 2018.
Singiel dotarł do pierwszego miejsca węgierskiej listy przebojów.
Personel.
W nagraniu utworu wzięli udział następujący muzycy:

</doc>
<doc id="4230557" url="https://pl.wikipedia.org/wiki?curid=4230557" title="Joseph Châu Ngọc Tri">
Joseph Châu Ngọc Tri

Joseph Châu Ngọc Tri (ur. 12 września 1956 w Đà Nẵng) – wietnamski duchowny rzymskokatolicki, od 2016 biskup Lạng Sơn i Cao Bằng.
Życiorys.
Święcenia kapłańskie przyjął 21 listopada 1989 i został inkardynowany do diecezji Đà Nẵng. Po święceniach został proboszczem w Hà Lầm, zaś w latach 1998-2002 studiował w Paryżu. Po powrocie do kraju objął urząd proboszcza w Trà Kiệu.
13 maja 2006 papież Benedykt XVI mianował go biskupem Đà Nẵng. Sakry biskupiej udzielił mu 4 sierpnia 2006 jego poprzednik, bp Paul Nguyễn Bình Tĩnh.
12 marca 2016 został mianowany biskupem Lạng Sơn i Cao Bằng.

</doc>
<doc id="4230560" url="https://pl.wikipedia.org/wiki?curid=4230560" title="Kamjanka (obwód iwanofrankiwski)">
Kamjanka (obwód iwanofrankiwski)

Kamjanka (ukr. Кам'янка) – wieś na Ukrainie, w obwodzie iwanofrankiwskim, w rejonie rohatyńskim.

</doc>
<doc id="4230561" url="https://pl.wikipedia.org/wiki?curid=4230561" title="Yoshiro Edamasa">
Yoshiro Edamasa



</doc>
<doc id="4230564" url="https://pl.wikipedia.org/wiki?curid=4230564" title="Kleszczówna">
Kleszczówna

Kleszczówna (ukr. Кліщівна) – wieś na Ukrainie, w obwodzie iwanofrankiwskim, w rejonie rohatyńskim.

</doc>
<doc id="4230567" url="https://pl.wikipedia.org/wiki?curid=4230567" title="Strade Bianche 2018">
Strade Bianche 2018

12. edycja wyścigu kolarskiego Strade Bianche odbyła się w dniu 3 marca 2018 roku i liczyła 184 km. Start wyścigu oraz meta miały miejsce w Sienie we Włoszech. Wyścig figurował w rankingu światowym UCI World Tour 2018.
Uczestnicy.
Na starcie tego klasycznego wyścigu stanęło 21 zawodowych ekip, wszystkie osiemnaście drużyn jeżdżących w UCI World Tour 2018 oraz trzy profesjonalne zespoły zaproszone przez organizatorów z tzw. "dziką kartą".

</doc>
<doc id="4230569" url="https://pl.wikipedia.org/wiki?curid=4230569" title="Margherita Boniver">
Margherita Boniver

Margherita Boniver (ur. 11 marca 1938 w Rzymie) – włoska polityk, parlamentarzystka, w latach 1991–1993 minister.
Życiorys.
Urodziła się w rodzinie dyplomaty, do 1962 mieszkała głównie poza granicami kraju: w Waszyngtonie, Bukareszcie i Londynie. Z wykształcenia specjalistka w zakresie stosunków międzynarodowych. W 1973 założyła włoski oddział Amnesty International, którym kierowała do 1980. W tym samym roku z ramienia Włoskiej Partii Socjalistycznej (PSI) objęła wakujący mandat senatora, który wykonywała do końca VIII kadencji w 1983.
Była członkinią władz krajowych socjalistów. W latach 1987–1989 sprawowała mandat posłanki do Parlamentu Europejskiego II kadencji. Od 1987 do 1992 zasiadała w Izbie Deputowanych X kadencji, następnie do 1994 w Senacie XI kadencji. W kwietniu 1991 została ministrem bez teki do spraw diaspory i imigracji w ostatnim rządzie Giulia Andreottiego. Funkcję tę pełniła do czerwca 1992, po czym do kwietnia 1993 była ministrem turystyki w gabinecie Giuliana Amato.
W 1999 dołączyła do ugrupowania Forza Italia, z którym później współtworzyła Lud Wolności. W latach 2001–2006 w dwóch rządach Silvia Berlusconiego była podsekretarzem stanu w resorcie spraw zagranicznych. Od 2006 do 2013 wykonywała mandat posłanki do Izby Deputowanych XV i XVI kadencji.
Odznaczona m.in. Legią Honorową V klasy (2013).

</doc>
<doc id="4230571" url="https://pl.wikipedia.org/wiki?curid=4230571" title="Kołokolin">
Kołokolin

Kołokolin (ukr. Колоколин) – wieś na Ukrainie, w obwodzie iwanofrankiwskim, w rejonie rohatyńskim.

</doc>
<doc id="4230572" url="https://pl.wikipedia.org/wiki?curid=4230572" title="Alexander Gerst">
Alexander Gerst

Alexander Gerst (ur. 3 maja 1976 w Künzelsau w Badenii-Wirtembergii) – niemiecki geofizyk i kosmonauta Europejskiej Agencji Kosmicznej (ESA). Wybrany do szkolenia kosmonautycznego ESA w maju 2009 roku, ukończył je w listopadzie 2010 roku. Po raz pierwszy odwiedził Międzynarodową Stację Kosmiczną (ISS) na pokładzie Sojuza TMA-13M i od maja do listopada 2014 roku brał udział w ekspedycji 40. oraz 41. 6 czerwca 2018 roku Gerst na pokładzie Sojuza MS-09 rozpoczął drugą wyprawę na Międzynarodową Stacje Kosmiczną w ramach ekspedycji 56. i 57..
Życiorys.
Ukończył Karlsruher Institut für Technologie – uczelnię techniczną w Karlsruhe.
Wybrany do grupy kandydatów na astronautów ESA w maju 2009 roku, w Europejskiej Agencji Kosmicznej od września 2009 roku, gdzie zaczął trening kosmonautyczny razem z pięciorgiem innych kandydatów (w kolejności pierwszego startu: Parmitano, Gerst, Cristoforetti, Mogensen, Peake i Pesquet). W listopadzie 2010 roku z sukcesem ukończył szkolenie podstawowe. We wrześniu 2011 roku otrzymał przydział do ekspedycji 40. i 41. na Międzynarodową Stację Kosmiczną.
Alexander Gerst został trzecim Niemcem na pokładzie Międzynarodowej Stacji Kosmicznej: po Thomasie Reiterze i Hansie Schlegelu; w przeciwieństwie do poprzedników na ISS przybył w kapsule Sojuz.
Pierwsza misja Gersta otrzymała kryptonim "Blue Dot", nawiązując do słów Carla Sagana, który „bladą błękitną kropką” nazwał wizerunek Ziemi na głośnej fotografii wykonanej przez sondę Voyager 1. W trakcie pierwszego lotu niemiecki kosmonauta przeprowadził ponad 50 eksperymentów, m.in. na polu fizyki, biologii i fizjologii człowieka.
Wiosną 2016 roku ogłoszono, że Gerst obejmie dowództwo nad Międzynarodową Stację Kosmiczną w trakcie swojego drugiego lotu, przewodząc ekspedycji 57. W maju 2017 roku jego ekspedycja otrzymała logo i nazwę "Horizons".
6 czerwca 2018 roku Gerst na pokładzie Sojuza MS-09 rozpoczął druga wyprawę na Międzynarodową Stacje Kosmiczną, gdzie wyznaczono jego udział w ekspedycjach 56. i 57., której dowództwo ma objąć. Wówczas zostanie także drugim – po Franku de Winne, dowódcy ekspedycji 21. – dowódcą Międzynarodowej Stacji Kosmicznej z ramienia Europejskiej Agencji Kosmicznej. W ramach misji na pokład ISS został zabrany robot asystent zwany "CIMON" (skrót od ang. Crew Interactive Mobile CompanioN).

</doc>
<doc id="4230575" url="https://pl.wikipedia.org/wiki?curid=4230575" title="Halowe Mistrzostwa Świata w Lekkoatletyce 2018 – bieg na 1500 m mężczyzn">
Halowe Mistrzostwa Świata w Lekkoatletyce 2018 – bieg na 1500 m mężczyzn

Bieg na 1500 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw świata w Arena Birmingham w Birmingham.
Tytułu mistrzowskiego nie bronił Amerykanin Matthew Centrowitz, a zdobył go Samuel Tefera.
Wyniki.
Eliminacje.
Awans: Dwóch najlepszych z każdego biegu (Q) oraz trzech z najlepszymi czasami wśród przegranych (q)..

</doc>
<doc id="4230577" url="https://pl.wikipedia.org/wiki?curid=4230577" title="Korczunek (obwód iwanofrankiwski)">
Korczunek (obwód iwanofrankiwski)

Korczunek (, "Korczunok") – wieś na Ukrainie, w obwodzie iwanofrankiwskim, w rejonie iwanofrankiwskim, w hromadzie Rohatyn. W 2001 roku liczyła 32 mieszkańców.

</doc>
<doc id="4230578" url="https://pl.wikipedia.org/wiki?curid=4230578" title="Mistrzostwa Europy Juniorów w Saneczkarstwie 1969">
Mistrzostwa Europy Juniorów w Saneczkarstwie 1969

15. Mistrzostwa Europy juniorów w saneczkarstwie 1969 odbyły się 15 lutego w Hammarstrand, w Szwecji. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli Niemcy Zachodni.

</doc>
<doc id="4230582" url="https://pl.wikipedia.org/wiki?curid=4230582" title="Mistrzostwa Europy Juniorów w Saneczkarstwie 1970">
Mistrzostwa Europy Juniorów w Saneczkarstwie 1970

16. Mistrzostwa Europy juniorów w saneczkarstwie 1970 miały odbyć się w Villard-de-Lans, we Francji. Zawody zostały odwołane. Planowano rozegrać trzy konkurencje: jedynki kobiet, jedynki mężczyzn oraz dwójki mężczyzn.

</doc>
<doc id="4230590" url="https://pl.wikipedia.org/wiki?curid=4230590" title="Kaija Saariaho">
Kaija Saariaho

Kaija Anneli Saariaho z domu Laakkonen (ur. 14 października 1952 w Helsinkach) – fińska kompozytorka, mieszka w Paryżu.
Odznaczona kawalerią Orderu Sztuki i Literatury (1997) oraz kawalerią Orderu Narodowego Zasługi (2006).

</doc>
<doc id="4230591" url="https://pl.wikipedia.org/wiki?curid=4230591" title="Świetna podróż w kosmosie">
Świetna podróż w kosmosie

Świetna podróż w kosmosie (ros. Большое космическое путешествие) – radziecki film fantastycznonaukowy z 1975 roku w reżyserii Walentina Seliwanowa.

</doc>
<doc id="4230599" url="https://pl.wikipedia.org/wiki?curid=4230599" title="1628 w muzyce">
1628 w muzyce



</doc>
<doc id="4230600" url="https://pl.wikipedia.org/wiki?curid=4230600" title="1692 w muzyce">
1692 w muzyce



</doc>
<doc id="4230602" url="https://pl.wikipedia.org/wiki?curid=4230602" title="Halowe Mistrzostwa Świata w Lekkoatletyce 2018 – bieg na 60 m mężczyzn">
Halowe Mistrzostwa Świata w Lekkoatletyce 2018 – bieg na 60 m mężczyzn

Bieg na 60 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw świata w Arena Birmingham w Birmingham.
Tytułu mistrzowskiego nie bronił Amerykanin Trayvon Bromell, a zdobył go Christian Coleman, bijąc przy tym rekord czempionatu.
Wyniki.
Eliminacje.
Awans: Trzech najlepszych z każdego biegu (Q) oraz trzech z najlepszymi czasami wśród przegranych (q).
Półfinały.
Awans: Dwóch najlepszych z każdego biegu (Q) oraz dwóch z najlepszymi czasami wśród przegranych (q).

</doc>
<doc id="4230604" url="https://pl.wikipedia.org/wiki?curid=4230604" title="Puccinia aegopodii">
Puccinia aegopodii

Puccinia aegopodii (Schumach.) Link – gatunek grzybów z rodziny rdzowatych ("Pucciniaceae"). Grzyb mikroskopijny, pasożytujący na podagryczniku pospolitym ("Aegopodium podagraria"). Jest pasożytem obligatoryjnym, wywołuje chorobę zwaną rdzą. Występuje w całej Europie i Azji.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Po raz pierwszy zdiagnozował go w 1803 r. Ch.F. Schumacher nadając mu nazwę "Uredo aegopodii". Obecną, uznaną przez Index Fungorum nazwę nadał mu J.H.F. Link w 1817 r.
Synonimy:
Rozwój i morfologia.
Jest pasożytem jednodomowym, tzn. cały jego cykl rozwojowy odbywa się na jednym żywicielu. Jest też rdzą niepełnocyklową – wytwarza tylko jeden rodzaj zarodników – teliospory.
Na porażonych liściach podagrycznika powstają brązowoczarne plamy ograniczone nerwacją liścia, a wokół nich żółte, chlorotyczne otoczki. W ich obrębie na obydwu stronach blaszki liściowej, ale głównie na dolnej, pod skórką rośliny, tworzą się okrągławe telia otoczone pękniętą skórką. Powstają w nich cynamonowo-brązowe do ciemnobrązowych, elipsoidalne lub podłużne teliospory. Są dwukomórkowe, lekko zwężone na przegrodzie i zaokrąglone na końcach. Mają rozmiar (12–) 16–22 × (22–) 26–35 μm (średnio 18,7 × 30,3 μm. Ściana o grubości 1–2 (–2,5) μm, ciemnobrązowa do kasztanowej. Pora rostkowa zrogowaciała, położona zwykle blisko przegrody. Przeważnie posiada bezbarwną, przezroczystą, kopułowatą wyniosłość. Zarodniki wydostają się na zewnątrz przez pęknięcia w skórce rośliny.
Na "Puccinia aegopodii" pasożytuje nadpasożyt "Ramularia uredinarum". 

</doc>
<doc id="4230605" url="https://pl.wikipedia.org/wiki?curid=4230605" title="IUE">
IUE



</doc>
<doc id="4230610" url="https://pl.wikipedia.org/wiki?curid=4230610" title="Matthew Vaniakizhakel">
Matthew Vaniakizhakel

Matthew Vaniakizhakel CV (ur. 23 grudnia 1945 w Kaithapparze) – indyjski duchowny katolicki obrządku syromalabarskiego, eparcha Satny w latach 2000-2014.
Życiorys.
Święcenia kapłańskie przyjął 18 grudnia 1972 jako członek Kongregacji Wincentańskiej. Był m.in. sekretarzem eparchy Satny, bp. Abrahama Mattama, a następnie proboszczem parafii św. Michała w Kailaspur. Od 1980 studiował teologię duchowości na rzymskim Angelicum. Studia uwieńczył w 1986 tytułem doktora. Po powrocie w 1987 został mianowany dyrektorem Centrum Duszpasterskiego eparchii Satna. W latach 1990-1993 był mistrzem nowicjatu, a w latach 1993-1997 prowincjałem w Rewie. Po
zakończeniu kadencji został mianowany rektorem Instytutu
Religii i Filozofii w Bangalore.
Episkopat.
18 grudnia 1999 został mianowany przez papieża Jana Pawła II eparchą Satny. Sakry biskupiej udzielił mu 12 kwietnia 2000 abp Varkey Vithayathil.
27 sierpnia 2014 papież Franciszek przyjął jego rezygnację z urzędu.

</doc>
<doc id="4230613" url="https://pl.wikipedia.org/wiki?curid=4230613" title="Halowe Mistrzostwa Świata w Lekkoatletyce 2018 – bieg na 800 m kobiet">
Halowe Mistrzostwa Świata w Lekkoatletyce 2018 – bieg na 800 m kobiet

Bieg na 800 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw świata w National Indoor Arena w Birmingham.
Tytuł mistrzowski obroniła Burundyjka Francine Niyonsaba.
Wyniki.
Eliminacje.
Awans: Najlepsza z każdego biegu (Q) oraz troje z najlepszymi czasami wśród przegranych (q).

</doc>
<doc id="4230614" url="https://pl.wikipedia.org/wiki?curid=4230614" title="Dziewosłęb">
Dziewosłęb

Dziewosłęb, dziewosłąb – termin utworzony jako tłumaczenie łacińskiego wyrażenia "paranymphus". W XVI w. jeden ze swoich wierszy poświęca mu Jan Kochanowski w utworze o tym samym tytule.
Jest to funkcja związana z zamążpójściem, od pewnego momentu wyparta przez określenie swat. W źródłach pochodzących z okresu Polski wczesnonowożytnej częściej pojawia się jednak dziewosłąb.
Pochodzenie obu słów jest różne, dlatego można wnioskować o ich różnych pierwotnie znaczeniach, czego świadomość zatarła się około XVI w. Omawiany termin pochodzi od słów „dziewę snębić”, gdzie snębić oznacza zaślubiać. U Polaków, tak jak u wszystkich Słowian, pojawia się określenie wesela jako „swadźby”, która z kolei była podstawą do utworzenia określenia swat.
Zadania spoczywające na dziewosłębach na przestrzeni wieków ulegały zmianie. XV-wieczne zapiski mówią, że byli oni kluczowi do zawierania układów majątkowych towarzyszących ślubom, mieli być również świadkami, bez których zawarcie małżeństwa nie mogło dojść do skutku. W odróżnieniu od swata jest on wysłannikiem pomagającym w przeprowadzeniu zaślubin, oddelegowanym przez rody obydwojga małżonków. W związku z odmiennym prawem kościelnym, funkcjonującym przed soborem trydenckim, można odróżnić pojęcia dziewosłęba oraz swata, gdyż rola tego pierwszego była bardziej rozbudowana i pokrywała się z rolą dzisiejszego kapłana. Jeśli słowa formuły zaślubin zawierały wszystkie wymagane informacje, dziewosłęb mógł zastąpić księdza. Rola swata i dziewosłęba była również odróżniana przez Mikołaja Reja w Żywocie poczciwego człowieka, gdzie padają słowa: „miejże ty Pana Boga dziewosłębem, a Anioły jego swaty”.
Funkcja dziewosłęba na przestrzeni stuleci zaginęła, a sam termin stał się synonimem swata, czyli najczęściej mężczyzny, który prosi o rękę kobiety w imieniu innego mężczyzny. Na wyraz możemy się natknąć już tylko w języku literackim, choć w gwarze ludowej występował jeszcze w początkach XX w.

</doc>
<doc id="4230615" url="https://pl.wikipedia.org/wiki?curid=4230615" title="Linia kolejowa Herzberg – Seesen">
Linia kolejowa Herzberg – Seesen

Linia kolejowa Herzberg – Seesen – niezelektryfikowana, jednotorowa linia kolejowa w kraju związkowym Dolna Saksonia, w Niemczech. Łączy Herzberg am Harz z Seesen. 

</doc>
<doc id="4230616" url="https://pl.wikipedia.org/wiki?curid=4230616" title="Peter Schmidhuber">
Peter Schmidhuber

Peter M. Schmidhuber (ur. 15 grudnia 1931 w Monachium, zm. 26 grudnia 2020) – niemiecki polityk, prawnik i samorządowiec, działacz Unii Chrześcijańsko-Społecznej (CSU), deputowany do Bundestagu, od 1987 do 1995 członek Komisji Europejskiej.
Życiorys.
W latach 1951–1956 studiował prawo i ekonomię na Uniwersytecie Ludwika i Maksymiliana w Monachium. W 1956 i 1960 zdał państwowe egzaminy prawnicze I oraz II stopnia. W 1952 wstąpił do CSU, od 1960 do 1966 był radnym miejskim w Monachium. Od 1961 pracował w administracji regionalnej w Bawarii. Pod koniec lat 60. podjął praktykę w zawodzie adwokata. W latach 1965–1969 i 1972–1978 sprawował mandat posła do Bundestagu. Następnie do 1987 był członkiem bawarskiego landtagu, wchodząc jednocześnie w skład Bundesratu. Pełnił funkcję prywatnego sekretarza Franza Josefa Straußa, a w latach 1978–1987 zajmował stanowisko bawarskiego ministra do spraw federalnych i europejskich.
Od 1987 do 1995 członek trzech Komisji Europejskich, którymi kierował Jacques Delors. Odpowiadał za sprawy gospodarcze, politykę regionalną i Eurostat (1987–1989), budżet i nadzór finansowy (1989–1995) oraz Fundusz Spójności (1993–1995). Od 1995 do 1999 pełnił funkcję członka rady dyrektorów Niemieckiego Banku Federalnego.

</doc>
<doc id="4230617" url="https://pl.wikipedia.org/wiki?curid=4230617" title="Węzeł autostradowy Köln-Nord">
Węzeł autostradowy Köln-Nord



</doc>
<doc id="4230619" url="https://pl.wikipedia.org/wiki?curid=4230619" title="1768 w muzyce">
1768 w muzyce



</doc>
<doc id="4230621" url="https://pl.wikipedia.org/wiki?curid=4230621" title="Węzeł autostradowy Leverkusen-West">
Węzeł autostradowy Leverkusen-West



</doc>
<doc id="4230626" url="https://pl.wikipedia.org/wiki?curid=4230626" title="1791 w muzyce">
1791 w muzyce



</doc>
<doc id="4230631" url="https://pl.wikipedia.org/wiki?curid=4230631" title="20 Dywizja Grenadierów Pancernych">
20 Dywizja Grenadierów Pancernych

20 Dywizja Grenadierów Pancernych (niem. "20. Panzergrenadier Division") – niemiecka dywizja grenadierów pancernych z okresu II wojny światowej.
Historia.
Dywizja powstała 23 lipca 1943 r. z 20 Dywizji Piechoty Zmotoryzowanej, którą wzmocniono 8. batalionem pancernym. Jesienią dywizja była aktywna w ramach Grupy Armii Środek pod Kijowem i nad Dnieprem. Pomimo ciężkich strat pozostawała na pierwszej linii i walczyła o Winnicę na Ukrainie (styczeń 1944), w kotle Hubego w rejonie Kamieńca Podolskiego (marzec-kwiecień 1944) i w bitwie o Brody (maj 1944). W czerwcu i sierpniu 1944 wycofała się przez południową Polskę na linię Wisły, gdzie brała udział w próbie likwidacji przyczółka baranowsko-sandomierskiego. W styczniu 1945 r. ofensywa sowiecka zepchnęła dywizję na Śląsk, w marcu została przerzucona nad Odrę. Jednostka została zniszczona w czasie walk o wzgórza Seelow, jej resztki uniknęły sowieckiej niewoli poddając się Amerykanom pod Tangermünde.

</doc>
<doc id="4230633" url="https://pl.wikipedia.org/wiki?curid=4230633" title="Klub Stodoła">
Klub Stodoła



</doc>
<doc id="4230635" url="https://pl.wikipedia.org/wiki?curid=4230635" title="Halowe Mistrzostwa Świata w Lekkoatletyce 2018 – bieg na 1500 m kobiet">
Halowe Mistrzostwa Świata w Lekkoatletyce 2018 – bieg na 1500 m kobiet

Bieg na 1500 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw świata w National Indoor Arena w Birmingham.
Tytułu mistrzowskiego nie obroniła Holenderka Sifan Hassan, która zdobyła brązowy medal. Po złoto sięgnęła reprezentantka Etiopii Genzebe Dibaba.
Wyniki.
Eliminacje.
Awans: Dwie najlepsze z każdego biegu (Q) oraz troje z najlepszymi czasami wśród przegranych (q).

</doc>
<doc id="4230638" url="https://pl.wikipedia.org/wiki?curid=4230638" title="Mistrzostwa Europy Juniorów w Saneczkarstwie 1971">
Mistrzostwa Europy Juniorów w Saneczkarstwie 1971

17. Mistrzostwa Europy juniorów w saneczkarstwie 1971 odbyły się 8 stycznia w Mariańskich Łaźniach, w Czechosłowacji. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli reprezentacji Niemieckiej Republik Demokratycznej.

</doc>
<doc id="4230639" url="https://pl.wikipedia.org/wiki?curid=4230639" title="Joanis Paleokrasas">
Joanis Paleokrasas

Joanis Paleokrasas, grec. Ιωάννης Παλαιοκρασσάς (ur. 27 marca 1934 w Atenach, zm. 2 października 2021) – grecki polityk i ekonomista, parlamentarzysta, były minister oraz członek Komisji Europejskiej.
Życiorys.
W 1956 ukończył ekonomię w London School of Economics, w 1958 uzyskał magisterium na tej samej uczelni. Do 1963 pracował w administracji rządowej, był dyrektorem departamentu w jednym z ministerstw. Później do drugiej połowy lat 70. zajmował kierownicze stanowiska w różnych przedsiębiorstwach m.in. w sektorze bankowym.
Zaangażował się w działalność polityczną w ramach Nowej Demokracji. W 1978 objął wakujący mandat posła do Parlamentu Hellenów. Z powodzeniem ubiegał się o reelekcję w okręgu wyborczym Cyklady w wyborach w 1981, 1985, czerwcu 1989 i listopadzie 1989, wykonując obowiązki deputowanego do 1990. W latach 1977–1980 pełnił funkcję podsekretarza stanu w resorcie koordynacji. Później był ministrem bez teki (1980), wiceministrem koordynacji (1980–1981) i ministrem koordynacji (1981). W latach 1990–1992 sprawował urząd ministra finansów, następnie objął kierownictwo resortu handlu.
14 lipca 1992 terrorystyczna Organizacja Rewolucyjna 17 listopada zorganizowała nieudany atak rakietowy, którego celem był samochód z Joanisem Paleokrasasem, wówczas ministrem finansów. Polityk nie odniósł obrażeń, jednak w wyniku zamachu śmierć poniósł przechodzień, a pięć osób zostało rannych.
W 1993 przeszedł do pracy w Komisji Europejskiej, którą kierował Jacques Delors. Członkiem KE pozostawał do 1995, odpowiadając za środowisko. Później wykładał gościnnie na Uniwersytecie Oksfordzkim. W 1998 zajął się działalnością konsultingową. W 2004 ponownie wybrany do greckiego parlamentu, złożył jednak mandat kilka tygodni po wyborach. Do 2006 kierował przedsiębiorstwem energetycznym DEI.

</doc>
<doc id="4230640" url="https://pl.wikipedia.org/wiki?curid=4230640" title="Joseph Kallas">
Joseph Kallas

Joseph Kallas SMSP (ur. 20 października 1931 w Fakiha) – libański duchowny katolicki obrządku melchickiego, arcybiskup Bejrutu i Dżubajl w latach 2000-2010.
Życiorys.
Święcenia kapłańskie przyjął 13 sierpnia 1958 jako członek Zgromadzenia Misjonarzy św. Pawła. Był m.in. misjonarzem w archidiecezji Bosry i Hauran, rektorem seminarium w Harissa, a także skarbnikiem swego zgromadzenia i od 1987 roku jego przełożonym generalnym.
Episkopat.
14 grudnia 2000 został mianowany przez synod Kościoła melchickiego arcybiskupem Bejrutu i Dżubajl. Następnego dnia wybór ten zatwierdził papież Jan Paweł II. Sakry biskupiej udzielił mu 19 lutego tegoż roku abp Jean Mansour.
25 maja 2010 przeszedł na emeryturę.

</doc>
<doc id="4230641" url="https://pl.wikipedia.org/wiki?curid=4230641" title="Myu Imai">
Myu Imai



</doc>
<doc id="4230642" url="https://pl.wikipedia.org/wiki?curid=4230642" title="Waldemar Jędrzejczyk">
Waldemar Jędrzejczyk

Waldemar Jędrzejczyk (ur. 1 stycznia 1933 w Skarżysku-Kamiennej) – polski lekarz, profesor nauk medycznych, specjalizujący się w chirurgii.
Życiorys.
W 1951 roku ukończył szkołę średnią w Skarżysku-Kamiennej, po czym rozpoczął studia na Akademii Medycznej w Białymstoku. Dyplom lekarza uzyskał w 1958 roku, rok później podjął pracę na Oddziale Chirurgicznym I Szpitala Miejskiego im. M. Kopernika w Toruniu, gdzie był asystentem ordynatora Stefana Myszki. W 1967 roku uzyskał pierwszy, a w 1967 roku – II stopień specjalizacji. W 1969 roku uzyskał na Akademii Medycznej w Gdańsku stopień doktora nauk medycznych. Tematem jego doktoratu było "Operacyjne leczenie zespołów poresekcyjnych w materiałach oddziału chirurgicznego I Szpitala Miejskiego w Toruniu".
W 1971 roku objął stanowisko ordynatora Oddziału Chirurgii utworzonego wówczas Szpitala Miejskiego nr 2 w Toruniu. Wzorując się na pracach brytyjskiego lekarza Raymonda Kirka wprowadził na kierowanym przez siebie oddziale antrektomię śluzówkową i resekcję śluzówkową żołądka. Wnioski z tych zabiegów stały się podstawą rozprawy habilitacyjnej zatytułowanej "Śluzówkowa antrektomia Kirka w modyfikacji własnej w leczeniu choroby wrzodowej żołądka i dwunastnicy". Stopień doktora habilitowanego uzyskał w 1977 roku na Akademii Medycznej w Poznaniu. Odbył staże naukowe, m.in. u Jana Nielubowicza w Warszawie, w Royal Free Hospital w Londynie, w Rzymie i Budapeszcie.
W 1989 podjął pracę na Akademii Medycznej w Bydgoszczy. W 1990 roku uzyskał stanowisko profesora, w 1992 roku tytuł profesora nauk medycznych. W latach 1990-1996 pełnił funkcję prodziekana na Wydziale Lekarskim Akademii Medycznej w Bydgoszczy. Współpracował również z Kujawską Szkołą Wyższą we Włocławku.

</doc>
<doc id="4230644" url="https://pl.wikipedia.org/wiki?curid=4230644" title="Irina Kazyulina">
Irina Kazyulina



</doc>
<doc id="4230645" url="https://pl.wikipedia.org/wiki?curid=4230645" title="Rajd Włoch 1988">
Rajd Włoch 1988

Rajd San Remo 1988 - Rajd Włoch ("30. Rallye Sanremo - Rallye d'Italia") – 30 Rajd San Remo rozgrywany we Włoszech w dniach 10-14 października. Była to dwunasta runda Rajdowych Mistrzostw Świata w roku 1988. Rajd został rozegrany na nawierzchni asfaltowej i szutrowej. Bazą rajdu było miasto San Remo.
Klasyfikacja po 12 rundach.
Tabele przedstawiają tylko pięć pierwszych miejsc.

</doc>
<doc id="4230647" url="https://pl.wikipedia.org/wiki?curid=4230647" title="1658 w muzyce">
1658 w muzyce



</doc>
<doc id="4230648" url="https://pl.wikipedia.org/wiki?curid=4230648" title="Mistrzostwa Europy Juniorów w Saneczkarstwie 1972">
Mistrzostwa Europy Juniorów w Saneczkarstwie 1972

18. Mistrzostwa Europy juniorów w saneczkarstwie 1972 odbyły się 22 stycznia w Kufstein, w Austrii. Mistrzostwa w tym mieście rozegrano po raz drugi (poprzednio w 1964). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli reprezentanci Niemieckiej Republiki Demokratycznej. Polacy wywalczyli dwa medale. Teresa Bugajczyk została wicemistrzynią Europy, a Małgorzata Kretowicz brązową medalistką w jedynkach. 

</doc>
<doc id="4230649" url="https://pl.wikipedia.org/wiki?curid=4230649" title="Rajd San Remo 1988">
Rajd San Remo 1988



</doc>
<doc id="4230650" url="https://pl.wikipedia.org/wiki?curid=4230650" title="Halowe Mistrzostwa Świata w Lekkoatletyce 2018 – skok o tyczce kobiet">
Halowe Mistrzostwa Świata w Lekkoatletyce 2018 – skok o tyczce kobiet

Skok o tyczce kobiet – jedna z konkurencji technicznych rozgrywanych podczas halowych lekkoatletycznych mistrzostw świata w Arena Birmingham w Birmingham.
Tytułu mistrzowskiego nie broniła Amerykanka Jennifer Suhr. Złoty medal zdobyła jej rodaczka Sandi Morris, która wynikiem 4,95 ustanowiła rekord mistrzostw świata.

</doc>
<doc id="4230653" url="https://pl.wikipedia.org/wiki?curid=4230653" title="Kamienica Markowicowska w Krakowie">
Kamienica Markowicowska w Krakowie

Kamienica Markowicowska – zabytkowa kamienica, zlokalizowana przy ulicy Grodzkiej na krakowskim Starym Mieście.
Historia kamienicy.
Kamienica została wzniesiona około 1370. Jej pierwszym właścicielem był Gotfridus Gallicus. W XV wieku została przebudowana. W 1695 po raz pierwszy pojawia się w źródłach nazwa Kamienica Markowicowska. W XVIII wieku dom został przebudowany na zlecenie rodziny Michałowskich. Kamienica spłonęła podczas wielkiego pożaru Krakowa w 1850. Odbudowano ją w 1860 w stylu okrągło-łukowym, zwanym rundgogenstil, nawiązującym do architektury wczesnochrześcijańskiej i bizantyjskiej. Autorem projektu odbudowy był architekt Antoni Sacharski, zaś inwestorem kupiec Stanisław Armatys. Od 1910 budynek jest własnością komunalną.
27 kwietnia 1967 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4230654" url="https://pl.wikipedia.org/wiki?curid=4230654" title="Luksemburczycy">
Luksemburczycy

Luksemburczycy – europejska grupa etniczna zamieszkująca głównie Luksemburg (308 919 w 2017 roku). Luksemburczycy zamieszkują także Francję, Belgię, Niemcy, Stany Zjednoczone oraz Kanadę.
Według luksemburskiego prawa każda osoba, która posiada luksemburskie obywatelstwo jest Luksemburczykiem.

</doc>
<doc id="4230655" url="https://pl.wikipedia.org/wiki?curid=4230655" title="Mirzobek Rakhmatov">
Mirzobek Rakhmatov



</doc>
<doc id="4230657" url="https://pl.wikipedia.org/wiki?curid=4230657" title="Klub Remont">
Klub Remont



</doc>
<doc id="4230659" url="https://pl.wikipedia.org/wiki?curid=4230659" title="Nicolas Mosar">
Nicolas Mosar

Nicolas Mosar (ur. 25 listopada 1927 w Luksemburgu, zm. 6 stycznia 2004 tamże) – luksemburski polityk, prawnik i samorządowiec, parlamentarzysta, w latach 1972–1974 przewodniczący Chrześcijańsko-Społecznej Partii Ludowej, członek Komisji Europejskiej. Ojciec Laurenta Mosara.
Życiorys.
Z wykształcenia i zawodu prawnik. Zaangażował się w działalność polityczną w ramach Chrześcijańsko-Społecznej Partii Ludowej. W latach 1959–1984 zasiadał w radzie miejskiej Luksemburga, wchodził również w skład zarządu miasta. W latach 1969–1974 i 1976–1985 sprawował mandat posła do Izby Deputowanych. Od 1972 do 1974 pełnił funkcję przewodniczącego swojego ugrupowania. W 1985 dołączył do Komisji Europejskiej kierowanej przez Jacques’a Delorsa. Członkiem KE pozostawał do 1989, odpowiadając za energię, Euratom oraz Urząd Oficjalnych Publikacji Wspólnot Europejskich. Następnie do 1992 zajmował stanowisko ambasadora Luksemburga we Włoszech.

</doc>
<doc id="4230660" url="https://pl.wikipedia.org/wiki?curid=4230660" title="Halowe Mistrzostwa Świata w Lekkoatletyce 2018 – trójskok mężczyzn">
Halowe Mistrzostwa Świata w Lekkoatletyce 2018 – trójskok mężczyzn

Trójskok mężczyzn – jedna z konkurencji technicznych rozgrywanych podczas halowych lekkoatletycznych mistrzostw świata w Arena Birmingham w Birmingham.
Tytułu mistrzowskiego nie obronił Chińczyk Dong Bin, który zajął ósme miejsce. Złoty medal wywalczył Amerykanin Will Claye.

</doc>
<doc id="4230663" url="https://pl.wikipedia.org/wiki?curid=4230663" title="Leif Kristian Haugen">
Leif Kristian Haugen



</doc>
<doc id="4230665" url="https://pl.wikipedia.org/wiki?curid=4230665" title="Mistrzostwa Europy Juniorów w Saneczkarstwie 1973">
Mistrzostwa Europy Juniorów w Saneczkarstwie 1973

19. Mistrzostwa Europy juniorów w saneczkarstwie 1973 odbyły się 20 stycznia w Valdaora, we Włoszech. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli reprezentanci Niemieckiej Republiki Demokratycznej.

</doc>
<doc id="4230666" url="https://pl.wikipedia.org/wiki?curid=4230666" title="FC Viljandi">
FC Viljandi

FC Viljandi – estoński klub piłkarski, mający siedzibę w Viljandi, w prowincji Viljandi na południu kraju.
Historia.
Chronologia nazw:
Klub piłkarski FC Viljandi został założony w mieście Viljandi w 2000 roku. W debiutowym sezonie 2000 zespół startował w pierwszej lidze, w której zajął 3 miejsce. Jednak po zakończeniu sezonu sprzedał miejsce FC Elva i został rozwiązany.
W 2011 klub został reaktywowany jako FC Viljandi, po tym jak inny klub miejski Tulevik zdecydował się odbudować drużynę z lokalnymi amatorami i spadł o dwa poziomy, aby zagrać w drugiej lidze. Nowo utworzony klub zajął miejsce Tulevika w Meistriliiga. Większość piłkarzy do nowego klubu przeszło z Tulevika. W sezonie 2011 zajął 8.miejsce, a w 2012 był na siódmej pozycji w najwyższej lidze Mistrzostw Estonii. Po sezonie 2012 klub został wycofany z mistrzostw, po tym jak Tulevik zdobył awans do pierwszej ligi (drugiego poziomu futbolu w Estonii).
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2017).
Stadion.
Klub rozgrywa swoje mecze domowe na stadionie Miejskim w mieście Viljandi, który może pomieścić 1006 widzów.

</doc>
<doc id="4230669" url="https://pl.wikipedia.org/wiki?curid=4230669" title="Jake Paul">
Jake Paul

Jake Joseph Paul (ur. 17 stycznia 1997 w Cleveland) – amerykański aktor, youtuber i bokser. W latach 2013–2015 zdobył sławę dzięki aplikacji Vine. Od 2013 posiada popularny kanał na YouTube. Od 2016 gra rolę Dirka w serialu Bizaardvark, amerykańskim sitcomie wytwórni Disney Channel Original Series.
5 stycznia poinformowano o podpisaniu kontraktu z amerykańską organizacją MMA, PFL.

</doc>
<doc id="4230670" url="https://pl.wikipedia.org/wiki?curid=4230670" title="Marazanae">
Marazanae

Marazanae (łac. "Diocesis Marazanensis") – stolica historycznej diecezji w Cesarstwie Rzymskim, w prowincji Byzacena (współcześnie w Tunezji). Od 1933 katolickie biskupstwo tytularne. Od 2020 stolicę tę obejmuje Krzysztof Chudzio, biskup pomocniczy przemyski

</doc>
<doc id="4230671" url="https://pl.wikipedia.org/wiki?curid=4230671" title="Jean Dondelinger">
Jean Dondelinger

Jean Dondelinger (ur. 4 lipca 1931 w Luksemburgu, zm. 21 października 2004 tamże) – luksemburski prawnik, urzędnik państwowy i dyplomata, członek Komisji Europejskiej.
Życiorys.
Z wykształcenia prawnik, studiował na uniwersytetach w Nancy i Paryżu. Kształcił się również w zakresie politologii w St Antony’s College w Oksfordzie. W latach 1954–1958 praktykował jako adwokat. Później zatrudniony w ministerstwie spraw zagranicznych, pełnił funkcję zastępcy dyrektora do spraw gospodarczych. Od 1975 do 1984 był stałym przedstawicielem Luksemburga przy Wspólnotach Europejskich, po czym do 1989 zajmował stanowisko sekretarza generalnego luksemburskiego MSZ. W 1989 dołączył do Komisji Europejskiej kierowanej przez Jacques’a Delorsa. Członkiem KE pozostawał do 1993, odpowiadając za politykę medialną, kulturę oraz Urząd Oficjalnych Publikacji Wspólnot Europejskich. Następnie sprawował urząd ambasadora Luksemburga w Grecji.

</doc>
<doc id="4230672" url="https://pl.wikipedia.org/wiki?curid=4230672" title="Kazimierz Sablik">
Kazimierz Sablik

Kazimierz Sablik (ur. 23 lutego 1895 w Kętach, zm. 17 września 1926 we Włocławku) – kapitan piechoty Wojska Polskiego, kawaler Orderu Virtuti Militari.
Życiorys.
Urodził się jako czwarte dziecko Józefa, szewca i Józefy z domu Hałatek. Ukończył w roku 1913 Seminarium Nauczycielskie w Kętach i rozpoczął pracę w Szczyrku jako nauczyciel ludowy. Tam też wstąpił do Związku Strzeleckiego.
Od 8 sierpnia 1914 r. brał udział w walkach – początkowo w oddziałach strzeleckich, a następnie w Legionach Polskich, w których pełnił służbę w 5 pułku piechoty I Brygady (w roku 1917 ukończył w Komorowie szkołę oficerską zorganizowaną przy tymże pułku). Pod koniec września 1917 r. został wcielony do armii austro-węgierskiej i skierowany do szkoły oficerskiej, po ukończeniu której rozpoczął służbę w 2 pułku piechoty Austro-Węgier (służył w nim do połowy kwietnia 1918 roku).
Od dnia 5 listopada 1918 r. dowodził Strażą Obywatelską w Kętach. Pod koniec listopada 1918 roku wstąpił do odrodzonego Wojska Polskiego, w którym służył w 5 pułku piechoty Legionów, początkowo w stopniu sierżanta na stanowisku dowódcy plutonu. Awansowany został kolejno do stopni chorążego i podporucznika oraz przeniesiony na stanowisko oficera prowiantowego III batalionu 5 pp Legionów. Uczestnik wojny polsko-bolszewickiej 1919 – 1921. Na mocy dekretu L. 2240 wydanego w dniu 30 lipca 1920 roku przez Naczelnego Wodza – marszałka Józefa Piłsudskiego – został, jako podporucznik 5 pp Leg., mianowany warunkowo z dniem 1 maja 1920 r. do rangi porucznika. Powyższe mianowanie miało obowiązywać do czasu ukończenia prac przez Komisję Weryfikacyjną. Z dniem 16 sierpnia 1920 r. został przeniesiony do 157 pułku piechoty, w którym dowodził 6 kompanią. 21 września 1920 r. powrócił do 5 pp Leg. i objął dowodzenie nad 10 kompanią.
19 stycznia 1921 roku został mianowany kapitanem piechoty ze starszeństwem z dniem 1 czerwca 1920 r. Na dzień 1 czerwca 1921 roku nadal pełnił służbę w 5 pułku piechoty Legionów, pozostając w randze kapitana. Od 17 czerwca 1921 roku kierował Referatem Organizacyjnym w dowództwie 1 Dywizji Piechoty Legionów (przejściowo zajmował również stanowisko adiutanta tej dywizji), a z dniem 21 października 1921 r. powrócił do służby w III batalionie 5 pp Leg. (po powrocie piastował funkcje oficera żywnościowego, dowódcy 8 kompanii oraz adiutanta batalionu).
Dekretem Naczelnika Państwa i Wodza Naczelnego z dnia 3 maja 1922 r. (dekret L. 19400/O.V.) został zweryfikowany w stopniu kapitana, ze starszeństwem z dniem 1 czerwca 1919 r. i 1170. lokatą w korpusie oficerów piechoty. Przez większość swej kariery wojskowej w niepodległej Polsce służył w 5 pp Legionów. W roku 1923 zajmował 1061. lokatę na liście starszeństwa kapitanów korpusu piechoty, a w 1924 roku była to już 618. lokata wśród kapitanów piechoty. Na podstawie rozporządzenia (sygnatura Dep. I L. 31897.1924) Ministra Spraw Wojskowych gen. dyw. Władysława Sikorskiego, opublikowanego w Dzienniku Personalnym MSWojsk., został przeniesiony z dniem 9 stycznia 1925 roku, w korpusie oficerów piechoty, z 5 pułku piechoty Leg. do włocławskiego 14 pułku piechoty (bez prawa do należności za przesiedlenie). Podczas swej służby w 14 pułku piechoty kpt. Kazimierz Sablik pełnił funkcję adiutanta II batalionu i kwatermistrza pułku. Zmarł 17 września 1926 we Włocławku na raka nerek. Pochowany został na tamtejszym cmentarzu komunalnym (sektor 84D, rząd 1, grób 8).
Rodzina.
5 sierpnia 1924 w Wilnie zawarł związek małżeński z Eugenią Józefą z domu Rozenblum. Dnia 2 października 1924 roku urodził się im w tym mieście syn Marian Kazimierz (zmarł 2 października 1941 w Auschwitz). 18 czerwca 1926 małżeństwu Sablików urodziła się we Włocławku córka – Aleksandra Wanda.

</doc>
<doc id="4230674" url="https://pl.wikipedia.org/wiki?curid=4230674" title="Zespół Szkół nr 12 im. Olimpijczyków Polskich">
Zespół Szkół nr 12 im. Olimpijczyków Polskich

Zespół Szkół nr 12 im. Olimpijczyków Polskich – zespół szkół ponadpodstawowych z klasami sportowymi o profilu: unihokej, lekkoatletyka oraz piłka nożna. Kształci także w zawodach: technik obsługi turystycznej i technik logistyki. Do 2005 roku był to Zespół Szkół Opto-Elektronicznych w Warszawie. Znajduje się na Pradze Południe przy ul. Siennickiej 15.

</doc>
<doc id="4230675" url="https://pl.wikipedia.org/wiki?curid=4230675" title="Nastassia Kinunen">
Nastassia Kinunen



</doc>
<doc id="4230680" url="https://pl.wikipedia.org/wiki?curid=4230680" title="Armentia">
Armentia

Armentia – stolica historycznej diecezji w Cesarstwie Rzymskim, współcześnie w Hiszpanii). Od 2018 katolickie biskupstwo tytularne. 

</doc>
<doc id="4230682" url="https://pl.wikipedia.org/wiki?curid=4230682" title="Shazam">
Shazam



</doc>
<doc id="4230683" url="https://pl.wikipedia.org/wiki?curid=4230683" title="Shazam!">
Shazam!



</doc>
<doc id="4230684" url="https://pl.wikipedia.org/wiki?curid=4230684" title="XIII Liceum Ogólnokształcące w Krakowie">
XIII Liceum Ogólnokształcące w Krakowie



</doc>
<doc id="4230687" url="https://pl.wikipedia.org/wiki?curid=4230687" title="Halowe Mistrzostwa Świata w Lekkoatletyce 2018 – siedmiobój mężczyzn">
Halowe Mistrzostwa Świata w Lekkoatletyce 2018 – siedmiobój mężczyzn

Siedmiobój mężczyzn – jedna z konkurencji rozgrywanych podczas halowych lekkoatletycznych mistrzostw świata w Arena Birmingham w Birmingham.
Tytułu mistrzowskiego nie bronił Amerykanin Ashton Eaton.

</doc>
<doc id="4230689" url="https://pl.wikipedia.org/wiki?curid=4230689" title="Bisenzio">
Bisenzio

Bisenzio – stolica historycznej diecezji w Cesarstwie Rzymskim, (współcześnie we Włoszech). Od 2018 katolickie biskupstwo tytularne. 

</doc>
<doc id="4230690" url="https://pl.wikipedia.org/wiki?curid=4230690" title="Polskie Stronnictwo Ludowe Lewica">
Polskie Stronnictwo Ludowe Lewica



</doc>
<doc id="4230692" url="https://pl.wikipedia.org/wiki?curid=4230692" title="Cmentarz Břevnovski">
Cmentarz Břevnovski

Cmentarz Břevnovski () – cmentarz położony w stolicy Czech w dzielnicy Praga 6 (Břevnov) przy ulicy U Vojtěšky.
Historia.
Został założony w 1739, pierwotnie wykorzystywany jako miejsce pochówku mnichów z tutejszego klasztoru. W XIX wieku (w 1869 i 1881) był dwukrotnie rozbudowany. Pochowanych jest tam kilka wybitnych osobistości.
Architektura.
Na cmentarzu znajduje się kaplica św. Łazarza z 1762, zbudowana według projektu Anselmo Lurago. Pierwotnie była mniejsza, została rozbudowana w 1778. Na terenie cmentarza jest kostnica z połowy XIX wieku i statua św. Prokopa z 1743 dłuta Karela Josepha Hiernle.

</doc>
<doc id="4230693" url="https://pl.wikipedia.org/wiki?curid=4230693" title="Altered Carbon">
Altered Carbon

Altered Carbon (w Polsce znany jest również pod tytułem "Modyfikowany węgiel") – amerykański serial telewizyjny wyprodukowany przez Virago Productions, Mythology Entertainment, Phoenix Pictures oraz Skydance Television, będący luźną adaptacją powieści "Modyfikowany węgiel" autorstwa Richarda Morgana.
Wszystkie odcinki pierwszej serii zostały udostępnione 2 lutego 2018 roku na platformie internetowej Netflix.
Fabuła.
Akcja serialu dzieje się w dalekiej przyszłości, w której ludzie pokonali śmierć poprzez wszczepianie w mózg implantów przechowujących umysł człowieka. Ludzie zmieniają jedynie ciała poprzez przenoszenie implantu, a prawdziwą śmierć powoduje jedynie zniszczenie implantu. Serial skupia się na postaci Takeshiego Kovacsa, elitarnego najemnika, który zostaje ożywiony przez bogacza, Laurensa Bancrofta. Kovacs musi rozwiązać zagadkę, kto zamordował Bancrofta, gdyż jego kopia nie pamięta 48 godzin przed śmiercią.
Produkcja.
21 stycznia 2016 roku platforma Netflix zamówiła pierwszą serię dramatu.
W maju 2016 roku poinformowano, że główną rolę zagra Joel Kinnaman. W połowie lipca 2016 roku Renée Elise Goldsberry dołączyła do obsady. W sierpniu 2016 roku ogłoszono, że do serialu dołączyli: James Purefoy jako Laurens Bancroft, Martha Higareda jako Kristin Ortega i Dichen Lachman jako Reileen Kawahara. W kolejnym miesiącu obsada powiększyła się o Chrisa Connera, Ato Essandoha, Trieu Trana oraz Marlene Forte. W listopadzie 2016 roku poinformowano, że Byron Mann i Kristin Lehman otrzymali rolę: O.G. Kovacs/Dimitria Kadmina i Miriama Bancrofta. W lutym 2017 roku ogłoszono, że w serialu zagra Tamara Taylor. Pod koniec marca 2017 roku poinformowano, że Adam Busch otrzymał rolę Mickeya.
22 lutego 2019 roku platforma Netflix przedłużyła serial o drugi sezon.
Nagrody.
Złote Szpule.
2019

</doc>
<doc id="4230695" url="https://pl.wikipedia.org/wiki?curid=4230695" title="Frans Andriessen">
Frans Andriessen

Frans Andriessen, właśc. Franciscus Henricus Johannes Joseph Andriessen (ur. 2 kwietnia 1929 w Utrechcie, zm. 22 marca 2019) – holenderski polityk i prawnik, parlamentarzysta, w latach 1977–1980 minister finansów, od 1981 do 1993 członek Komisji Europejskiej.
Życiorys.
Ukończył szkołę średnią w Boxtel, następnie studia prawnicze na Uniwersytecie w Utrechcie. W latach 1954–1972 był dyrektorem instytutu mieszkalnictwa NCIV. Zaangażował się w działalność polityczną w ramach Katolickiej Partii Ludowej, z którą w 1980 dołączył do Apelu Chrześcijańsko-Demokratycznego. W latach 1958–1967 zasiadał w radzie prowincji Utrecht. Następnie do 1977 sprawował mandat posła do Tweede Kamer. Od 1971 był jednocześnie przewodniczącym frakcji deputowanych i liderem politycznym swojego ugrupowania. W latach 1977–1980 zajmował stanowisko ministra finansów, po czym do 1981 wchodził w skład Eerste Kamer.
Od 1981 do 1993 był członkiem Komisji Europejskiej, którą w tym czasie kierowali Gaston Thorn i Jacques Delors. Od 1985 pełnił funkcję wiceprzewodniczącego KE. W jej strukturach odpowiadał w szczególności za konkurencję i stosunki z Europarlamentem (1981–1985), rolnictwo i leśnictwo (1985–1989) oraz stosunki zewnętrzne i politykę handlową (1989–1993). Od 1990 do 2009 wykładał integrację europejską na macierzystym uniwersytecie.

</doc>
<doc id="4230697" url="https://pl.wikipedia.org/wiki?curid=4230697" title="Empúries (stolica tytularna)">
Empúries (stolica tytularna)

Empúries – stolica historycznej diecezji w Cesarstwie Rzymskim, współcześnie w Hiszpanii. Od 2018 katolickie biskupstwo tytularne. 

</doc>
<doc id="4230699" url="https://pl.wikipedia.org/wiki?curid=4230699" title="Pierre Nguyễn Văn Khảm">
Pierre Nguyễn Văn Khảm

Pierre Nguyễn Văn Khảm (ur. 2 października 1952 w Hà Đông) – wietnamski duchowny rzymskokatolicki, od 2014 biskup Mỹ Tho.
Życiorys.
Święcenia kapłańskie przyjął 30 sierpnia 1980 i został inkardynowany do archidiecezji Ho Chi Minh. Po kilkuletnim stażu wikariuszowskim został wykładowcą diecezjalnego seminarium. W latach 2001-2004 studiował w Stanach Zjednoczonych, zaś po powrocie do kraju objął funkcję dyrektora diecezjalnego centrum duszpasterskiego. W marcu 2008 został sekretarzem wykonawczym w wietnamskiej Konferencji Episkopatu.
15 października 2008 został prekonizowany biskupem pomocniczym Ho Chi Minh ze stolicą tytularną "Trofimiana". Sakry biskupiej udzielił mu 15 listopada 2008 kard. Jean-Baptiste Phạm Minh Mẫn.
26 lipca 2014 otrzymał nominację na biskupa Mỹ Tho, zaś 30 sierpnia 2014 kanonicznie objął urząd.
W 2016 został wybrany sekretarzem generalnym Konferencji Episkopatu Wietnamu.
Bibliografia.
 

</doc>
<doc id="4230706" url="https://pl.wikipedia.org/wiki?curid=4230706" title="Halowe Mistrzostwa Świata w Lekkoatletyce 2018 – sztafeta 4 × 400 m kobiet">
Halowe Mistrzostwa Świata w Lekkoatletyce 2018 – sztafeta 4 × 400 m kobiet

Sztafeta 4 × 400 metrów kobiet – jedna z konkurencji biegowych rozgrywanych podczas halowych lekkoatletycznych mistrzostw świata w Arena Birmingham w Birmingham.
Tytuł mistrzowski obroniły Amerykanki.
Wyniki.
Eliminacje.
Awans: Dwie najlepsze z każdego biegu (Q) oraz dwie z najlepszymi czasami wśród przegranych (q).

</doc>
<doc id="4230711" url="https://pl.wikipedia.org/wiki?curid=4230711" title="Perjodynan Dess-Martina">
Perjodynan Dess-Martina



</doc>
<doc id="4230713" url="https://pl.wikipedia.org/wiki?curid=4230713" title="Joseph Võ Đức Minh">
Joseph Võ Đức Minh

Joseph Võ Đức Minh (ur. 10 września 1944 w Mỹ Đức) – wietnamski duchowny rzymskokatolicki, biskup koadiutor Nha Trang w latach 2005–2009, biskup diecezjalny Nha Trang w latach 2009–2022, od 2022 biskup senior diecezji Nha Trang
Życiorys.
Joseph Võ Đức Minh urodził się 10 września 1944 w Mỹ Đức w prowincji Quảng Bình. Ukończył studia średnie w niższym seminarium duchownym (1956–1965) w Sajgonie. Studia filozoficzne rozpoczął (1965–1966) w Sajgonie, a następnie kontynuował je (1966–1971) we Fryburgu w Szwajcarii, uzyskujac licencjat z teologii. Święcenia prezbiteratu przyjął 24 kwietnia 1971.
Po święceniach zajmował następujące stanowiska i pełnił następujące funkcje: 1971–1974: studia biblijne w Rzymie, na których uzyskał licencjat z Pisma Świętego na Papieskim Instytucie Biblijnym; 1974–1991: profesor Pisma Świętego m.in. w Wyższym Seminarium Duchownym Minh Hoa w Đà Lạt, w Wyższym Seminarium św. Józefa w Hô Chi Minh-Ville, w Wyższym Seminarium Duchownym „"Stella Maris"” w Nha Trang; 1975–1991: sekretarz biskupi i jednocześnie moderator biblijny w różnych wspólnotach religijnych w kraju; 1991–2005: proboszcz parafii katedralnel w Đà Lạt; 1999–2005: wikariusz generalny, a także członek zespołu ds. Formacji ciągłej duchowieństwa diecezji Đà Lạt.
8 listopada 2005 papież Benedykt XVI prekonizował go biskupem koadiutorem diecezji Nha Trang. Święcenia biskupie otrzymał 15 grudnia 2005 w katedrze Pana Jezusa Chrystusa w Nha Trang. Udzieli mu ich Paul Nguyễn Văn Hòa, biskup diecezjalny Nha Trang, w asyście Pierre'a Nguyễn Văn Nhơn, biskupa diecezjalnego Ðà Lạt i Paula Bùi Văn Đọca, biskupa diecezjalnego Mỹ Tho. Jako zawołanie biskupie przyjął słowa „"In finem dilexit eos"” ("Do końca ich umiłował").
4 grudnia 2009 po przyjęciu rezygnacji biskupa Paula Nguyễn Văn Hòa został ustanowiony biskupem diecezjalnym. Tego samego dnia odbył ingres do katedry Pana Jezusa Chrystusa, w trakcie którego kanonicznie objął urząd.
23 lipca 2022 papież Franciszek przyjął jego rezygnację z obowiązków biskupa diecezjalnego Nha Trang.
Linki zewnętrzne.
 

</doc>
<doc id="4230714" url="https://pl.wikipedia.org/wiki?curid=4230714" title="Nadjodynan Dessa-Martina">
Nadjodynan Dessa-Martina



</doc>
<doc id="4230718" url="https://pl.wikipedia.org/wiki?curid=4230718" title="Wu Dajing">
Wu Dajing

Wu Dajing (chiń. 武大靖; ur. 24 lipca 1994 w Jiamusi) – chiński łyżwiarz szybki, specjalista short tracku, pięciokrotny medalista olimpijski, multimedalista mistrzostw świata.
Łyżwiarstwo uprawia od 2002 roku. W 2010 roku zadebiutował w reprezentacji Chińskiej Republiki Ludowej.
W 2010 roku w Tajpej zdobył brązowy medal mistrzostw świata juniorów na dystansie 500 m. Rok później w zawodach tej rangi w Courmayeur wywalczył srebro na tym dystansie i brąz w wieloboju.
W latach 2014–2017 zdobył 10 medali mistrzostw świata seniorów. W 2014 roku został mistrzem świata na 500 m w Montrealu. Rok później w Moskwie zdobył dwa złote medale (w biegu na 500 m i w sztafecie) i dwa brązowe (w wieloboju i biegu na 3000 m). W 2016 roku został mistrzem świata w sztafecie, wicemistrzem na 500 m i brązowym medalistą na 1000 m. W 2017 roku zdobył dwa srebrne medale – w sztafecie i biegu na 500 m.
W 2017 roku zdobył trzy medale zimowych igrzysk azjatyckich w Sapporo – dwa złote i jeden srebrny.
Trzykrotnie wystąpił na igrzyskach olimpijskich. W 2014 roku w Soczi zdobył srebrny medal olimpijski na dystansie 500 m i brązowy w sztafecie. Podczas igrzysk w Pjongczangu medale wywalczył w tych samych konkurencjach co w Soczi – na 500 m zdobył złoto, a w sztafecie srebro. W finale biegu na 500 m, w którym Chińczyk zdobył złoto, ustanowił nowy rekord świata wynikiem 39,584 s. Na zimowych igrzyskach olimpijskich w Pekinie wywalczył złoty medal w konkurencji sztafety mieszanej.

</doc>
<doc id="4230719" url="https://pl.wikipedia.org/wiki?curid=4230719" title="Halowe Mistrzostwa Świata w Lekkoatletyce 2018 – sztafeta 4 × 400 m mężczyzn">
Halowe Mistrzostwa Świata w Lekkoatletyce 2018 – sztafeta 4 × 400 m mężczyzn

Sztafeta 4 × 400 metrów mężczyzn – jedna z konkurencji biegowych rozgrywanych podczas halowych lekkoatletycznych mistrzostw świata w National Indoor Arena w Birmingham.
Tytułu mistrzowskiego nie obronili Amerykanie.
Wyniki.
Eliminacje.
Awans: Dwie najlepsze z każdego biegu (Q) oraz dwie z najlepszymi czasami wśród przegranych (q)..

</doc>
<doc id="4230720" url="https://pl.wikipedia.org/wiki?curid=4230720" title="Leguzja zwierciadło Wenery">
Leguzja zwierciadło Wenery



</doc>
<doc id="4230723" url="https://pl.wikipedia.org/wiki?curid=4230723" title="Joseph Nguyễn Năng">
Joseph Nguyễn Năng

Joseph Nguyễn Năng (ur. 24 listopada 1953 w Phúc Nhạc) – wietnamski duchowny rzymskokatolicki, w latach 2009-2019 biskup Phát Diệm, od 2019 arcybiskup Ho Chi Minh.
Życiorys.
Święcenia kapłańskie przyjął 9 czerwca 1990 i został inkardynowany do diecezji Xuân Lộc. Po święceniach pracował jako proboszcz w Thuan Hoà. W latach 1998-2002 studiował dogmatykę w Rzymie, zaś po powrocie do kraju objął funkcję rektora seminarium.
25 lipca 2009 otrzymał nominację na biskupa Phát Diệm. Sakry biskupiej udzielił mu 8 września 2009 Dominique Nguyễn Chu Trinh.
W 2016 został wybrany wiceprzewodniczącym wietnamskiej Konferencji Episkopatu.
19 października 2019 papież Franciszek mianował go arcybiskupem Ho Chi Minh. Ingres odbył się 11 grudnia 2019.

</doc>
<doc id="4230724" url="https://pl.wikipedia.org/wiki?curid=4230724" title="Matti Klinge">
Matti Klinge

Matti Klinge (ur. 31 sierpnia 1936 w Helsinkach, zm. 5 marca 2023) – fiński historyk.
Studiował na Uniwersytecie Helsińskim, w 1959 uzyskał stopień magistra (M.A.), w 1966 licencjat w zakresie filozofii, a w 1967 stopień doktora nauk historycznych. W latach 1966–1969 pracował w niepełnym wymiarze godzin jako kurator w Muzeum Mannerheima w Helsinkach. Zajmował się też malarstwem oraz tworzeniem ilustracji do swoich książek.
Pracował naukowo na Uniwersytecie Helsińskim, w 1972 otrzymał tytuł profesora historii. W latach 1970–1972 przebywał jako profesor wizytujący na Uniwersytecie Paryskim. W 2002 roku przeszedł na emeryturę.

</doc>
<doc id="4230725" url="https://pl.wikipedia.org/wiki?curid=4230725" title="Legousia speculum-veneris">
Legousia speculum-veneris



</doc>
<doc id="4230727" url="https://pl.wikipedia.org/wiki?curid=4230727" title="XIV Liceum Ogólnokształcące">
XIV Liceum Ogólnokształcące



</doc>
<doc id="4230728" url="https://pl.wikipedia.org/wiki?curid=4230728" title="XV Liceum Ogólnokształcące">
XV Liceum Ogólnokształcące



</doc>
<doc id="4230729" url="https://pl.wikipedia.org/wiki?curid=4230729" title="Parafia św. Michała Archanioła w Chróścinie k. Grodkowa">
Parafia św. Michała Archanioła w Chróścinie k. Grodkowa



</doc>
<doc id="4230730" url="https://pl.wikipedia.org/wiki?curid=4230730" title="XVI Liceum Ogólnokształcące">
XVI Liceum Ogólnokształcące



</doc>
<doc id="4230732" url="https://pl.wikipedia.org/wiki?curid=4230732" title="XVII Liceum Ogólnokształcące">
XVII Liceum Ogólnokształcące



</doc>
<doc id="4230734" url="https://pl.wikipedia.org/wiki?curid=4230734" title="XVIII Liceum Ogólnokształcące">
XVIII Liceum Ogólnokształcące



</doc>
<doc id="4230736" url="https://pl.wikipedia.org/wiki?curid=4230736" title="XIX Liceum Ogólnokształcące">
XIX Liceum Ogólnokształcące



</doc>
<doc id="4230737" url="https://pl.wikipedia.org/wiki?curid=4230737" title="XX Liceum Ogólnokształcące">
XX Liceum Ogólnokształcące



</doc>
<doc id="4230739" url="https://pl.wikipedia.org/wiki?curid=4230739" title="XXI Liceum Ogólnokształcące">
XXI Liceum Ogólnokształcące



</doc>
<doc id="4230741" url="https://pl.wikipedia.org/wiki?curid=4230741" title="XIII Liceum Ogólnokształcące">
XIII Liceum Ogólnokształcące



</doc>
<doc id="4230742" url="https://pl.wikipedia.org/wiki?curid=4230742" title="XII Liceum Ogólnokształcące">
XII Liceum Ogólnokształcące



</doc>
<doc id="4230744" url="https://pl.wikipedia.org/wiki?curid=4230744" title="XI Liceum Ogólnokształcące">
XI Liceum Ogólnokształcące



</doc>
<doc id="4230745" url="https://pl.wikipedia.org/wiki?curid=4230745" title="Halowe Mistrzostwa Świata w Lekkoatletyce 2018 – skok w dal kobiet">
Halowe Mistrzostwa Świata w Lekkoatletyce 2018 – skok w dal kobiet

Skok w dal kobiet – jedna z konkurencji technicznych rozgrywanych podczas halowych lekkoatletycznych mistrzostw świata w Arena Birmingham w Birmingham.
Tytułu mistrzowskiego nie obroniła Amerykanka Brittney Reese, która wywalczyła wicemistrzostwo świata. Złoty medal zdobyła Ivana Španović.

</doc>
<doc id="4230747" url="https://pl.wikipedia.org/wiki?curid=4230747" title="X Liceum Ogólnokształcące">
X Liceum Ogólnokształcące



</doc>
<doc id="4230749" url="https://pl.wikipedia.org/wiki?curid=4230749" title="IX Liceum Ogólnokształcące">
IX Liceum Ogólnokształcące



</doc>
<doc id="4230752" url="https://pl.wikipedia.org/wiki?curid=4230752" title="VIII Liceum Ogólnokształcące">
VIII Liceum Ogólnokształcące



</doc>
<doc id="4230755" url="https://pl.wikipedia.org/wiki?curid=4230755" title="VII Liceum Ogólnokształcące">
VII Liceum Ogólnokształcące



</doc>
<doc id="4230758" url="https://pl.wikipedia.org/wiki?curid=4230758" title="Michał Machał">
Michał Machał

Michał Machał (ur. 9 września 1956 w Lipnicy Murowanej) – polski ksiądz, proboszcz parafii św. Józefa Oblubieńca NMP w Bierutowie w latach 1997 - 2001, sędzia Metropolitalnego Sądu Duchownego we Wrocławiu w 2003, postulator procesu kanonizacyjnego na etapie diecezjalnym ks. R. Spiskego w latach 1994-2000, autor publikacji książkowych.
Członek Polskiego Stowarzyszenia Kanonistów. Kanonik honorowy kolegiaty świętokrzyskiej we Wrocławiu.
Wykształcenie.
Ks. Michał Machał jest synem Franciszka i Ewy z domu Jarosz. Po ukończeniu Szkoły Podstawowej w Gosprzydowej rozpoczął naukę w Liceum Ogólnokształcącym w Brzesku-Okocimiu, którą ukończył egzaminem maturalnym w roku 1974. W tym samym roku wstąpił do Seminarium Duchownego we Wrocławiu. Święcenia kapłańskie przyjmował 17 maja 1980 r. Ukończył studia wyższe: Papieski Fakultet Teologiczny we Wrocławiu oraz studia na Wydziale Prawa Kanonicznego i Nauk Prawnych Katolickiego Uniwersytetu Lubelskiego (1984 - 1989). Studia na Katolickim Uniwersytecie Lubelskim zostały ukoronowane doktoratem z Prawa Kanonicznego i Nauk Prawnych. Obrona pracy doktorskiej miała miejsce 17 czerwca 1992 r.
Publikacje.
Ks. Michał Machał jest autorem rozdziałów w pracach zbiorowych, czasopismach, m.in. "Nowym Życiu", "Słowie - Dzienniku Katolickim" oraz publikacji książkowych:

</doc>
<doc id="4230760" url="https://pl.wikipedia.org/wiki?curid=4230760" title="Gimnazjum Dwujęzyczne im. Dąbrówki">
Gimnazjum Dwujęzyczne im. Dąbrówki



</doc>
<doc id="4230762" url="https://pl.wikipedia.org/wiki?curid=4230762" title="Halowe Mistrzostwa Świata w Lekkoatletyce 2018 – skok o tyczce mężczyzn">
Halowe Mistrzostwa Świata w Lekkoatletyce 2018 – skok o tyczce mężczyzn

Skok o tyczce mężczyzn – jedna z konkurencji technicznych rozgrywanych podczas halowych lekkoatletycznych mistrzostw świata w Arena Birmingham w Birmingham.
Tytuł mistrzowski obronił Francuz Renaud Lavillenie.

</doc>
<doc id="4230765" url="https://pl.wikipedia.org/wiki?curid=4230765" title="Methamaucum">
Methamaucum

Methamaucum – stolica historycznej diecezji w Cesarstwie Rzymskim, współcześnie we Włoszech. Od 2018 katolickie biskupstwo tytularne. 

</doc>
<doc id="4230766" url="https://pl.wikipedia.org/wiki?curid=4230766" title="V Liceum Ogólnokształcące">
V Liceum Ogólnokształcące



</doc>
<doc id="4230770" url="https://pl.wikipedia.org/wiki?curid=4230770" title="Mistrzostwa Europy Juniorów w Saneczkarstwie 1974">
Mistrzostwa Europy Juniorów w Saneczkarstwie 1974

20. Mistrzostwa Europy juniorów w saneczkarstwie 1974 odbyły się 12 stycznia w Schlehdorf, w RFN. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli reprezentanci Niemieckiej Republiki Demokratycznej. Polacy wywalczyli 2 medale. Piotr Bugajczyk został wicemistrzem Europy w jedynkach, a Jan Kasielski i Krzysztof Kuklik zdobyli brąz w dwójkach. Srebrny medal w dwójkach zdobyła para w której skład wszedł Fin Ray Lindfors i Włoch Josef Mairhofer. Zdobyte przez nich medale nie liczą się do klasyfikacji medalowej.

</doc>
<doc id="4230771" url="https://pl.wikipedia.org/wiki?curid=4230771" title="Paul Cohnheim">
Paul Cohnheim

Paul Cohnheim (ur. 2 grudnia 1867 w Łobzie, zm. ?) – niemiecki lekarz o żydowskim pochodzeniu specjalizujący się w zakresie chorób układu pokarmowego i metabolizmu (gastroenterologia), w latach 1891–1925 redaktor roczników lekarskich z zakresu chorób trawiennych „Archiv für Verdauungs-Krankheiten” i autor publikacji angielskojęzycznych.
Życiorys.
Paul Cohnheim urodził się w miejscowości Łobez (noszący wtedy nazwę Labes) w Landkreis Regenwalde (obecnie powiat Łobez) w roku 1867. W latach 70. jego rodzice wyjechali z Łobza do Szczecina. W wieku 13 lat rozpoczął naukę w Marienstiftsgymnasium (Ober-Tertia) w Szczecinie, które ukończył i następnie studiował kolejno na uniwersytetach w Berlinie, Freiburgu, Tübingen i Würzburgu, gdzie ukończył studia medyczne w roku 1891. W roku 1891 rozpoczął praktykę lekarską w Berlinie w szpitalu żydowskim i odbył rejs do Nowego Jorku jako lekarz okrętowy. W latach 1891–1899 był asystentem dr Boasa, który w 1895 założył „Archiv für Verdauungs-Krankheiten”, pierwsze czasopismo poświęcone gastroenterologii. Cohnheim był redaktorem roczników, w Berlinie prowadził wykłady (1902–1908) dotyczące chorób wewnętrznych i dodatkowo publikował prace w języku angielskim. Jedna z jego prac miała ostatnie wznowienie w roku 2006 w „Journal of Cancer Research”. Po roku 1899 prowadził prywatną praktykę w zakresie chorób układu pokarmowego i metabolizmu w Berlinie.

</doc>
<doc id="4230772" url="https://pl.wikipedia.org/wiki?curid=4230772" title="IV Liceum Ogólnokształcące">
IV Liceum Ogólnokształcące



</doc>
<doc id="4230777" url="https://pl.wikipedia.org/wiki?curid=4230777" title="Naz Mitrou-Long">
Naz Mitrou-Long

Nazareth Jersey „Naz” Mitrou-Long (ur. 3 sierpnia 1993 w Mississauga) – kanadyjski koszykarz występujący na pozycji rozgrywającego lub rzucającego obrońcy.
W 2011 zdobył srebrny medal podczas turnieju Nike Global Challenge. W 2016 wystąpił w Adidas Nations Counselors.
6 marca 2018 powrócił do składu Salt Lake City Stars.
31 lipca 2019 zawarł kontrakt z Indianą Pacers na występy zarówno w NBA, jak i zespole G-League – Fort Wayne Mad Ants. 19 grudnia opuścił klub.

</doc>
<doc id="4230778" url="https://pl.wikipedia.org/wiki?curid=4230778" title="Middelburg (stolica tytularna)">
Middelburg (stolica tytularna)

Middelburg – stolica historycznej diecezji w Niderlandach, współcześnie w Holandii. Powstała w 1559, przestała istnieć w 1603, kiedy to terytorium diecezji włączono do wikariatu apostolskiego Batavia.
Od 2018 katolickie biskupstwo tytularne. 

</doc>
<doc id="4230779" url="https://pl.wikipedia.org/wiki?curid=4230779" title="Mistrzostwa Europy Juniorów w Saneczkarstwie 1975">
Mistrzostwa Europy Juniorów w Saneczkarstwie 1975

21. Mistrzostwa Europy juniorów w saneczkarstwie 1975 odbyły się 11 stycznia w Oberhofie, w Niemczech Zachodnich. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli reprezentanci Niemieckiej Republiki Demokratycznej, którzy zdobyli wszystkie medale.

</doc>
<doc id="4230780" url="https://pl.wikipedia.org/wiki?curid=4230780" title="Mistrzostwa Polski w Narciarstwie Alpejskim 2018">
Mistrzostwa Polski w Narciarstwie Alpejskim 2018

Mistrzostwa Polski w Narciarstwie Alpejskim 2018 – edycja mistrzostw Polski w narciarstwie alpejskim, zorganizowana w dniach od 27 lutego do 1 marca w Szczyrku w celu wyłonienia medalistów mistrzostw Polski na rok 2018. Rozegrano zawody w slalomie, slalomie gigancie, supergigancie i superkombinacji.

</doc>
<doc id="4230781" url="https://pl.wikipedia.org/wiki?curid=4230781" title="Halowe Mistrzostwa Świata w Lekkoatletyce 2018 – bieg na 60 m przez płotki kobiet">
Halowe Mistrzostwa Świata w Lekkoatletyce 2018 – bieg na 60 m przez płotki kobiet

Bieg na 60 metrów przez płotki kobiet – jedna z konkurencji biegowych rozgrywanych podczas halowych lekkoatletycznych mistrzostw świata w National Indoor Arena w Birmingham.
Tytułu mistrzowskiego nie broniła Amerykanka Nia Ali.
Złoty medal zdobyła jej rodaczka Kendra Harrison.
Wyniki.
Eliminacje.
Awans: Cztery najlepsze z każdego biegu (Q) oraz cztery z najlepszymi czasami wśród przegranych (q).
Półfinały.
Awans: Dwie najlepsze z każdego biegu (Q) oraz dwie z najlepszymi czasami wśród przegranych (q).

</doc>
<doc id="4230783" url="https://pl.wikipedia.org/wiki?curid=4230783" title="Rajd Włoch 1987">
Rajd Włoch 1987

Rajd San Remo 1987 - Rajd Włoch ("28. Rallye Sanremo") – 29 Rajd San Remo rozgrywany we Włoszech w dniach 12-15 października. Była to dwunasta runda Rajdowych Mistrzostw Świata w roku 1987. Rajd został rozegrany na nawierzchni asfaltowej i szutrowej. Bazą rajdu było miasto San Remo.
Klasyfikacja po 12 rundach.
Tabele przedstawiają tylko pięć pierwszych miejsc.

</doc>
<doc id="4230784" url="https://pl.wikipedia.org/wiki?curid=4230784" title="Halowe Mistrzostwa Świata w Lekkoatletyce 2018 – bieg na 800 metrów mężczyzn">
Halowe Mistrzostwa Świata w Lekkoatletyce 2018 – bieg na 800 metrów mężczyzn



</doc>
<doc id="4230785" url="https://pl.wikipedia.org/wiki?curid=4230785" title="Rajd San Remo 1987">
Rajd San Remo 1987



</doc>
<doc id="4230788" url="https://pl.wikipedia.org/wiki?curid=4230788" title="Jaylen Morris">
Jaylen Morris

Jaylen Morris (ur. 19 września 1995 w Amherst) – amerykański koszykarz, występujący na pozycji rzucającego obrońcy.
19 lipca 2018 został zwolniony przez Atlantę Hawks.
31 lipca 2018 podpisał umowę z Milwaukee Bucks na występy zarówno w NBA, jak i zespole G-League – Wisconsin Herd.
1 stycznia 2022 zawarł 10-dniową umowę z San Antonio Spurs. Po jej wygaśnięciu opuścił klub.

</doc>
<doc id="4230789" url="https://pl.wikipedia.org/wiki?curid=4230789" title="Halowe Mistrzostwa Świata w Lekkoatletyce 2018 – bieg na 60 m przez płotki mężczyzn">
Halowe Mistrzostwa Świata w Lekkoatletyce 2018 – bieg na 60 m przez płotki mężczyzn

Bieg na 60 metrów przez płotki mężczyzn – jedna z konkurencji biegowych rozgrywanych podczas halowych lekkoatletycznych mistrzostw świata w National Indoor Arena w Birmingham.
Tytułu mistrzowskiego nie bronił Jamajczyk Omar McLeod.
Wyniki.
Eliminacje.
Awans: Czterech najlepszych z każdego biegu (Q) oraz czterech z najlepszymi czasami wśród przegranych (q)..
Półfinały.
Awans: Dwóch najlepszych z każdego biegu (Q) oraz dwóch z najlepszymi czasami wśród przegranych (q).

</doc>
<doc id="4230793" url="https://pl.wikipedia.org/wiki?curid=4230793" title="Osiedle ZUS w Łodzi">
Osiedle ZUS w Łodzi

Osiedle ZUS w Łodzi (także: kolonia urzędniczo-robotnicza ZUS w Łodzi, pierwotnie: osiedle / kolonia urzędniczo-robotnicza Z.U.P.U. w Łodzi) – niewielkie osiedle mieszkaniowe w północnej części dawnej łódzkiej dzielnicy Górna, w północnej części obszaru SIM Kurak, w kwartale ulic: Bednarskiej – Unickiej – Sanockiej – Adolfa Dygasińskiego. Tworzy je 7 wielorodzinnych bloków reprezentujących funkcjonalizm w obrębie stylu modernistycznego, wzniesionych w latach 1930–32 przez Stowarzyszenie Budowlano-Mieszkaniowe Zakładu Ubezpieczeń Społecznych.
Historia.
Historia.
Projekt osiedla.
W okresie dwudziestolecia międzywojennego Łódź zmagała się z coraz silniej odczuwalnym zjawiskiem tzw. głodu mieszkaniowego. W roku 1930 w Biurze Projektów ZUS w Warszawie powstał projekt, opracowany w zespole architektów pod kierunkiem Jana Kukulskiego, w ramach tzw. ogólnopolskiej akcji mieszkaniowej ZUS podjętej przez Stowarzyszenie Budowlano-Mieszkaniowe ZUS, zakładający budowę nowoczesnego osiedla mieszkaniowego dla pracowników łódzkich zakładów ubezpieczeniowych w kwartale ulic: Bednarska – Unicka (planowana wówczas do wytyczenia) – Nowo Pabianicka (w latach 1933–40 i po II wojnie światowej Sanocka) – Adolfa Dygasińskiego (istniejąca i widoczna na planie miasta już około 1910, nazwana prawdopodobnie w 1930). Kwartał o kształcie zbliżonym do trapezoidalnego i powierzchni 7 ha planowano ponadto rozciąć nową ulicą (hetm. Stefana Żółkiewskiego), a tym samym podzielić go asymetrycznie na większą część zachodnią (określoną jako kwartał „robotniczy”) i mniejszą część wschodnią (określoną jako kwartał „urzędniczy”). Projekt przewidywał budowę 12 bloków mieszkalnych i założenie położonego centralnie parku w pierwszej z nich oraz budowę 2 bloków w drugiej. Ponieważ teren wyznaczony pod budowę był własnością prywatną, Stowarzyszenie Budowlano-Mieszkaniowe ZUS musiało go wykupić. Niektóre źródła podają, że jednym z projektantów łódzkich budynków był Józef Szanajca (w latach 1929–33 etatowy projektant ZUS), co zakwestionował Jakub Zasina, wskazując, iż podpis Szanajcy nie widnieje pod żadnym z projektów budynków osiedla, przechowywanych w Archiwum Państwowym w Łodzi.
Jednym z głównych założeń projektu było takie zróżnicowanie powierzchni użytkowej mieszkań i ich standardu, by optymalnie dopasować lokale do potrzeb przyszłych użytkowników – robotników albo pracowników umysłowych, zwłaszcza że wielkość i komfort mieszkania decydowały w znacznym stopniu o wysokości czynszu . Aby obniżyć koszty budowy, zastosowano na dużą skalę standaryzację elementów wykończenia i wyposażenia bloków.
Lata 1930–1945.
Z uwagi na ograniczone możliwości finansowe opracowano dokumentację techniczną, która nie objęła całego projektu, a przez to zrealizowano tylko jego część. W latach 1930–32 z planowanych 14 bloków wzniesiono 7 (łącznie 514 mieszkań): dwa najdłuższe (około 200-metrowe), czterokondygnacyjne, z wewnętrznym otwartym dziedzińcem, przy ul. Bednarskiej 24 i 26 w kwartale „urzędniczym” i pięć w kwartale „robotniczym” (przypisane do ul. Adolfa Dygasińskiego – nr 6 i 10 oraz do ul. Nowo Pabianickiej, obecnie Sanockiej – nr 20, 22 i 24). Mieszkania w blokach przy ul. Bednarskiej 24 i 26 były na ogół większe i bardziej komfortowe od tych w blokach w kwartale „robotniczym”. 36 z nich składało się z trzech pokoi, kuchni, łazienki i spiżarni o łącznej powierzchni użytkowej 85 m². W niektórych była ponadto tzw. służbówka. Były wyposażone w piece węglowe, instalacje gazowe z piecykami firmy „Siemens”, toalety, podłogi wyłożone parkietem, drzwi i okna z mosiężnymi okuciami.
We wszystkich blokach zamontowano po raz pierwszy w Łodzi okna zespolone (typu szwedzkiego) i płycinowe drzwi wewnętrzne. Również wszystkie budynki zostały wyposażone w balkony na kondygnacjach powyżej parteru, zlewy, wentylowane szafki pod zlewozmywaki. W piwnicach znajdowały się komórki na węgiel, a na poddaszach – pralnie, suszarnie i łazienki dla lokatorów mieszkań wyposażonych jedynie w WC . Na niskich parterach bloków klatkowo-galeriowych, w częściach galeriowych, zlokalizowane były sale kąpielowe dla mieszkańców kwartału „robotniczego”. Pomosty galerii w blokach galeriowych i klatkowo-galeriowych zostały osłonięte w poziomie ostatniego stropu oszklonymi daszkami. Zadaszone (płytami żelbetowymi) zostały również wejścia do klatek schodowych. Dachy budynków pokryto papą. Każda część osiedla była ogrodzona stalową siatką krępowaną rozpiętą na ramach, którą stopniowo porosło dzikie wino. Furtki w ogrodzeniu były zamykane na noc przez dozorcę.
Wznoszeniu osiedla towarzyszyła budowa lokalnych sieci na jego potrzeby: wodociągowej, kanalizacyjnej i elektroenergetycznej. Aż do lat 50. XX w. osiedle miało własne ujęcie wody poprzez studnię głębinową zlokalizowaną na terenie parku ZUS. W okresie PRL osiedle podłączono do sieci miejskich, w tym także do sieci ciepłowniczej. Wewnątrzosiedlowe uliczki, przeznaczone zarówno dla ruchu pieszych, jak i pojazdów, otrzymały – zachowaną nadal – nawierzchnię z kamienia polnego (tzw. kocie łby).
Zgodnie z projektem jeszcze w 1930 roku wytyczono planowane nowe ulice (Unicką i hetm. Stefana Żółkiewskiego). Nieco później, w latach 1933–34, utworzono według projektu łódzkiego architekta zieleni Stefana Rogowicza prawie trzyhektarowy park (z powodu rezygnacji z budowy 7 bloków znacznie większy od pierwotnie planowanego), rozciągający się między ulicami Bednarską i Sanocką, oddzielający bloki w kwartale „robotniczym” od ul. hetm. Stefana Żółkiewskiego.
Nowe osiedle, nazywane także kolonią urzędniczo-robotniczą, otrzymało początkowo nazwę Z.U.P.U. (Zakładu Ubezpieczeń Pracowników Umysłowych), stąd jego mieszkańcy mawiali, że mieszkają "w zupie" lub "na zupie". Już w 1934 roku – w związku z połączeniem pięciu instytucji ubezpieczeniowych w jeden Zakład Ubezpieczeń Społecznych – nazwę zmieniono na osiedle Z.U.S. (współcześnie osiedle ZUS). Nowy park od razu został nazwany parkiem Z.U.S.
Mieszkańców osiedla obowiązywało przestrzeganie ustalonych przez administratora „Przepisów porządku domowego”, normujących nie tylko relacje międzysąsiedzkie, ale i kwestie związane z estetyką bloków i ich otoczeniem.
Relatywnie wysoki w skali miasta standard mieszkań i określany jako „inteligencki” charakter osiedla spowodowały, że jeszcze w 1939 roku Niemcy rozpoczęli wykwaterowywanie mieszkańców – już 13 grudnia został usunięty z mieszkania, wraz z rodziną, dr Feliks Iwicki, były członek POW, lekarz kasy chorych. W lutym 1940 roku, w ciągu kilku godzin, przeprowadzili masowe wysiedlenia mieszkańców całego osiedla ZUS, by do zwolnionych mieszkań wprowadzić wskazanych przez siebie lokatorów. Wysiedlonych przewieźli do centralnego obozu przesiedleńczego (), mieszczącego się w budynkach dawnej fabryki wełnianych tkanin wzorzystych Barucha A. Gliksmana przy "Wiesenstraße 4" (późn. "Flottwellstraße", ob. ul. Łąkowa), a stamtąd do Końskich. Opuszczone mieszkania, zaplombowane paskami papieru, pozostawały początkowo puste, ponieważ Niemcy chcieli sprowadzić do nich osadników z Estonii i Kurlandii. Ostatecznie udostępnili je głównie rodzinom żołnierzy i oficerów Wehrmachtu. W bloku przy ul. Bednarskiej 24 ulokowali ponadto posterunek niemieckiej żandarmerii.
Od roku 1945.
W 1973 roku, mimo protestu mieszkańców, na polecenie przewodniczącego Dzielnicowej Rady Narodowej Łódź-Górna, Bednarczyka, rozebrano siatkowe ogrodzenie wokół bloków osiedla ZUS. Według Adama Antczaka i Jarosława Warzechy delegacja lokatorów usłyszała wówczas, że "sanacyjne bloki nie będą się odgradzać!". Podobnie wspominała to wydarzenie Anna Stall. Z kolei Sławomir Arabski ocenił w swych wspomnieniach, że "usunięcie płotu było ogromną krzywdą dla osiedli". Zdaniem Antczaka i Warzechy likwidacja ogrodzenia bloków, zamieszkiwanych przez rodziny uchodzące za dobrze sytuowane, ułatwiła Andrzejowi Pietrzakowi i jego wspólniczce dokonanie 20 września 1976 roku napadu rabunkowego na mieszkanie małżeństwa lekarzy w bloku przy ul. Bednarskiej 24, podczas którego dokonał on zabójstwa dwóch kobiet .
W pierwszej dekadzie XXI w. wygląd osiedlowych bloków uległ wielu zauważalnym zmianom wskutek prac modernizacyjnych przeprowadzonych zarówno przez administratora osiedla (m.in. termomodernizacja, wymiana drzwi wejściowych do klatek schodowych, przebudowa części daszków nad wejściami), jak i samych mieszkańców (m.in. wymiana oryginalnych zespolonych okien drewnianych na stosowane współcześnie – np. z PCW, zmiana kolorystyki okien z białej na różne odcienie brązu, zamocowanie zewnętrznych rolet i kratownic, montaż anten satelitarnych). Skutkiem tych prac była częściowa utrata pierwotnych cech stylu budynków, choć w Łodzi ich spójność estetyczna i stopień zachowania oryginalnych elementów przetrwały w większym stopniu niż np. w analogicznym osiedlu wzniesionym w ramach akcji mieszkaniowej ZUS we Lwowie. W łódzkim osiedlu wyraźnie mniej przekształceń objęło kwartał „urzędniczy” niż „robotniczy”.
Dopiero 2 kwietnia 2017 roku osiedle uzyskało pierwsze stałe połączenie komunikacją miejską – ulicą Bednarską została poprowadzona trasa autobusu linii „72” (z pl. Niepodległości w kierunku osiedla Janów oraz w kierunku powrotnym), obsługiwanej przez Miejskie Przedsiębiorstwo Komunikacyjne – Łódź. Przy ulicy zlokalizowano w pobliżu osiedla dwa przystanki: za skrzyżowaniem z ul. Unicką (w kierunku pl. Niepodległości) i przy posesji pod numerem 42 (w kierunku osiedla Janów).
Architektura.
Styl.
Powstałe bloki mieszkalne reprezentują funkcjonalizm w obrębie stylu modernistycznego, stąd porównuje się je m.in. z realizacjami niemieckiego Bauhausu i Le Corbusiera we Francji. Rolę ich zespołu w strukturze przestrzennej miasta projekt określał jako "samodzielny element krystalizujący", zaś rangę w krajobrazie miejskim – jako "dominantę układu przestrzennego w skali architektonicznej i urbanistycznej". Zabudowa jest w większości ułożona w osi północ – południe. W przypadku kwartału „urzędniczego” zauważalne są: brak wolnostojących obiektów użyteczności publicznej, wyraźna granica między wnętrzem a zewnętrzną częścią osiedla, relatywnie długa zabudowa i domknięcie wewnętrznego dziedzińca skrzydłami budynków, przez co zespół ten może częściowo przypominać osiedle Riedhof wybudowane w 1927 roku we Frankfurcie nad Menem. Bloki mają strukturę klatkowców, galeriowców lub mieszaną – klatkowo-galeriową, a w ich kompozycji wykorzystano podstawowe bryły corbusierowskie. Na ich elewacjach brak ornamentów, a o walorach plastycznych budowli zadecydowało zastosowanie we właściwych proporcjach tynków, cegieł ceramicznych, drewna i szkła.
Struktura mieszkań.
We wszystkich mieszkaniach w blokach galeriowych i w częściach galeriowych bloków klatkowo-galeriowych znajdował się ponadto przedsionek.
Obiekty.
Kwartał „urzędniczy”.
Według stanu na sierpień 2016 roku do gminnej ewidencji zabytków miasta Łodzi były wpisane dwa bloki wielorodzinne osiedla ZUS (przy ul. Bednarskiej 24 i 26).
Komunikacja.
Połączenie osiedla z ulicami o znaczeniu ponadlokalnym zapewniają ulice:
Przed 2 kwietnia 2017 roku do osiedla nie docierały żadne stałe linie komunikacji miejskiej. Najbliższe przystanki tramwajowe i autobusowe znajdowały się przy ul. Pabianickiej w odległości około 400–500 m od osiedla i przy ul. Rzgowskiej w odległości około 500–700 m, a dojście do nich zajmowało co najmniej 5–10 minut. O słabej dostępności komunikacyjnej osiedla było wiadomo już podczas jego projektowania i budowy. Jej częściowa poprawa nastąpiła dopiero po 85 latach od wybudowania osiedla.
Od 1 października 2021 w bezpośrednim sąsiedztwie osiedla, ulicą Bednarską, kursują autobusy komunikacji miejskiej MPK – Łódź (trasy stałe według stanu na , nie uwzględniono ewentualnych tymczasowych zmian trasy i linii zastępczych):
Wcześniej ulicą Bednarską, kursowały autobusy komunikacji miejskiej MPK – Łódź (trasa stała, nie uwzględniono ewentualnych tymczasowych zmian trasy i linii zastępczych):
Przy ulicy znajdują się dwa przystanki: za skrzyżowaniem z ul. Unicką, bezpośrednio przy osiedlu (nr 2228, w kierunku pl. Niepodległości) i przy posesji pod numerem 42, w pobliżu ul. Pabianickiej (nr 2295, w kierunku osiedla Janów).

</doc>
<doc id="4230801" url="https://pl.wikipedia.org/wiki?curid=4230801" title="Parafia Narodzenia Najświętszej Maryi Panny w Kolniczkach">
Parafia Narodzenia Najświętszej Maryi Panny w Kolniczkach

Parafia Narodzenia Najświętszej Maryi Panny w Kolniczkach – parafia rzymskokatolicka, znajdująca się w archidiecezji poznańskiej, w dekanacie nowomiejskim.

</doc>
<doc id="4230802" url="https://pl.wikipedia.org/wiki?curid=4230802" title="Budynek IV Liceum Ogólnokształcącego im. Bolesława Chrobrego w Bytomiu">
Budynek IV Liceum Ogólnokształcącego im. Bolesława Chrobrego w Bytomiu

Budynek IV Liceum Ogólnokształcącego im. Bolesława Chrobrego w Bytomiu – gmach szkolny z 1902 roku, w Bytomiu, wpisany do rejestru zabytków nieruchomych województwa śląskiego, jeden z architektonicznych symboli Bytomia.
Historia.
Secesyjny budynek szkoły został wzniesiony według projektu miejskiego architekta Karla Bruggera przy ówczesnym Kaiserplatz (obecnie plac Sikorskiego) pod kierownictwem mistrza murarskiego J. Wygascha w latach 1901–1902 na parceli St. 244 na potrzeby miejskiej katolickiej szkoły realnej (niem. "Städtische Katolische Realschule"), którą otwarto 1 maja 1897 roku. Szkoła przed wybudowaniem nowej siedziby prowadziła zajęcia w siedzibie bytomskiej straży pożarnej, miała profil przyrodniczo-matematyczny, a jej absolwent zdobywał średnie wykształcenie, jednak nie przystępował do matury, a przez to nie mógł być przyjęty na studia bez ukończenia gimnazjum. Budynek otwarto 8 maja 1903 roku. Szkoła nosiła następnie nazwę miejskiej szkoły realnej (niem. "Städtische Oberrealschule"). W latach 20. placówka zyskała uprawnienia szkoły licealnej, a uczniowie po zdaniu matury mogli starać się o przyjęcie na studia. W latach 30. XX wieku, prawdopodobnie około 1935 roku, nadano jej imię Adolfa Hitlera i przekształcono w męską szkołę średnią (niem. "Städtische Oberschule für Jungen"), którą pozostała do stycznia 1945 roku, do czasu wkroczenia wojsk radzieckich. Budynek w wyniku działań wojennych został pozbawiony części dachu i szyb w oknach. Jesienią 1945 roku w szkole mieściło się Państwowe Gimnazjum Męskie. W marcu 1945 roku Kuratorium Okręgu Szkolnego Śląskiego powołało II Państwowe Gimnazjum i Liceum Męskie w Bytomiu, które ulokowano w omawianym budynku, ówczesny adres szkoły to plac Czerwony 1. Remont powojennych uszkodzeń przeprowadzono w roku szkolnym 1945/1946. Około 1949 roku placówkę przemianowano na II Ogólnokształcącą Szkołę Stopnia Podstawowego i Licealnego Towarzystwa Przyjaciół Dzieci. 
Obok budynku szkoły wzniesiono w latach 1900–1901 wolno stojącą miejską salę gimnastyczną (niem. "Städtische Turnhalle"), według projektu z 1898 roku, którego autorem jest prawdopodobnie Berghold, pracownik miejskiego urzędu budowlanego. Poza uczniami szkoły, z sali korzystali członkowie trzech miejskich towarzystw gimnastycznych.
28 marca 1977 budynek szkoły został wpisany do rejestru zabytków nieruchomych województwa śląskiego (nr rejestru 1224/77), a „granice ochrony obejmują całość obiektu w ramach parceli budowlanej oraz wystrój i wyposażenie wnętrza”.
W latach 80. XX wieku przeprowadzono remont kapitalny i wyczyszczono elewację.
Od 1966 roku gmach jest siedzibą IV Liceum Ogólnokształcącego im. Bolesława Chrobrego (pot. "Sikorak"). W 2015 roku przeprowadzono remont stolarki okiennej, okna odrestaurowano lub wymieniono, przywrócono im pierwotną niebieską barwę, remontowi poddano również dach i docieplono poddasze.
Architektura.
Bryła budynku.
Murowany ceglany budynek trójkondygnacyjny na rzucie podkowy, dwutraktowy, klatka schodowa (reprezentacyjne schody trójbiegowe) znajduje się na osi budynku. Konstrukcja budynku została wzmocniona żelaznymi dźwigarami. Pierwotnie dwuspadowy dach był pokryty zieloną glazurowaną dachówką, oryginalne pokrycie dachu nie zachowało się, obecnie dachówka jest innej barwy. Dach wieńczy dominująca nad całym placem centralna okrągła wieża zegarowa oparta na wewnętrznej stalowej konstrukcji nośnej (w celu zapobieżenia ewentualnym szkodom górniczym) z witrażowym zegarem i dzwonem, nakryta kopulasto, oparta na stalowej konstrukcji nośnej, jeden z bardziej rozpoznawalnych elementów bytomskiej architektury. Zegar pochodzi z 1902 roku, został wykonany w fabryce Carla Weissa w Głogowie. Uległ uszkodzeniu z powodu nieszczelności dachu, przeszedł remont w 1985 roku wykonany przez zegarmistrza Iskałę z Bytomia. W 2002 roku czasomierz został przekształcony w zegar kwarcowy. 
Elewacje zostały wykonane głównie z białej glazurowanej cegły z dodatkami w innych barwach. Widnieją na niej ornamenty roślinne oraz również okolony motywami roślinnymi herb Bytomia w górnej części ryzalitu fasady, a także napisy: „Hier streb’[t] die Jugend zu Fleiß und Tugend” (pol. "Tutaj trudzi się młodzież z pilnością i cnotą" lub "Młodzież tu dąży do pilności i cnoty") oraz „Erbaut 1901” (pol. "Wybudowano w 1901"); nie zachował się napis, który znajdował się pomiędzy linią okien pierwszego i drugiego piętra o treści: „Städtische Katholische Realschule”, został usunięty po II wojnie światowej. W 1975 roku na fasadzie umieszczono tablicę, która upamiętnia 30. rocznicę zwycięstwa nad faszyzmem. Elewacje frontowa i tylna są symetryczne, boczne niesymetryczne. Urozmaicono je falistymi, wklęsło-wypukłymi ryzalitami na osi budynku, które zostały zwieńczone przez sześć szczytów o falistych konturach.
Przed wejściem do budynku położono kostkę granitową i bazaltową nawiązującą do elewacji szkoły, ułożono ją w linearne wzory zamknięte bordiurami barwy białej i czerwonej; kostka zachowała się częściowo, została przykryta warstwą asfaltu na przełomie lat 60. i 70. XX wieku.
Wnętrza.
Szkoła dysponowała własną biblioteką dla uczniów i nauczycieli. We wnętrzach budynku zachowały się oryginalne balustrady, drzwi, okna, posadzki oraz secesyjne szafy na pomoce naukowe. W stolarce wnętrz powtarza się motyw sowy. Na drugim piętrze znajduje się aula w stylu secesyjnym ze sceną, którą wykorzystywano do szkolnych nabożeństw, zarówno ewangelickich, jak i katolickich. Ściany były ozdobione malowidłami patronowymi, które zostały zamalowane po II wojnie światowej.
W piwnicy znajduje się wejście do tunelu przeciwlotniczego, który łączy budynek szkoły z obecną siedzibą Komisariatu Policji III przy ulicy dra Józefa Rostka 14 w Bytomiu.

</doc>
<doc id="4230804" url="https://pl.wikipedia.org/wiki?curid=4230804" title="Halowe Mistrzostwa Europy w Lekkoatletyce 2017 – bieg na 800 m kobiet">
Halowe Mistrzostwa Europy w Lekkoatletyce 2017 – bieg na 800 m kobiet

Bieg na 800 metrów kobiet – jedna z konkurencji biegowych rozegranych podczas halowych lekkoatletycznych mistrzostw Europy w hali Kombank Arena w Belgradzie. Tytułu mistrza sprzed dwóch lat obroniła Szwajcarka Selina Büchel.
Rekordy.
Tabela prezentuje halowy rekord świata, rekord Europy w hali, rekord halowych mistrzostw Europy, a także najlepsze osiągnięcia w hali w Europie i na świecie w sezonie 2017 przed rozpoczęciem mistrzostw.
Rezultaty.
Eliminacje.
Rozegrano 4 biegi eliminacyjne, do których przystąpiło 19 biegaczek. Awans do półfinału dawało zajęcie jednego z pierwszych dwóch miejsc w swoim biegu (Q). Skład półfinałów uzupełniły cztery zawodniczki z najlepszymi czasami wśród przegranych (q).
Półfinały.
Rozegrano 2 biegi półfinałowe, w których wystartowało 12 biegaczek. Awans do finału dawało zajęcie jednego z trzech pierwszych miejsc w swoim biegu (Q).

</doc>
<doc id="4230808" url="https://pl.wikipedia.org/wiki?curid=4230808" title="Parafia św. Walentego w Radlinie">
Parafia św. Walentego w Radlinie

Parafia św. Walentego w Radlinie – parafia rzymskokatolicka, znajdująca się w archidiecezji poznańskiej, w dekanacie nowomiejskim.

</doc>
<doc id="4230811" url="https://pl.wikipedia.org/wiki?curid=4230811" title="Roscoe Conkling">
Roscoe Conkling

Roscoe Conkling (ur. 30 października 1829 w Albany, zm. 18 kwietnia 1888 w Nowym Jorku) – amerykański polityk.
Życiorys.
Urodził się 30 października 1829 roku w Albany, jako syn Alfreda Conklinga. Jego starszym bratem był Frederick A. Conkling. W wieku 10 lat przeniósł się, wraz z rodziną, do Auburn, gdzie ukończył studia prawnicze. W 1850 roku został przyjęty do palestry i zaangażował się w działalność polityczną Partii Wigów. Pracował jako prokurator okręgowy hrabstwa Oneidy, a także pełnił rolę burmistrza Utici. W 1858 roku skutecznie kandydował do Izby Reprezentantów, gdzie zasiadał przez cztery lata. W 1862 roku przegrał wybory, jednak dwa lata później ponownie uzyskał mandat. Podczas wojny secesyjnej wspierał działania prezydenta Abrahama Lincolna. Został liderem frakcji Radykalnych Republikanów, którzy opowiadali się za ścisłym nadzorem wojskowym pokonanych stanów konfederackich i szerszymi prawami dla wyzwoleńców. Connkling był także zdecydowanym zwolennikiem wprowadzenia 14. poprawki do Konstytucji. W 1867 roku zrezygnował z mandatu w izbie niższej, gdyż wygrał wybory do Senatu z ramienia Partii Republikańskiej. Stanowczo sprzeciwiał się reformie służby cywilnej, proponowanej przez Rutherforda Hayesa i w 1880 roku przystał do frakcji Stalwarts, która chciała wystawić kandydaturę Ulyssesa Granta w wyborach prezydenckich. Aby zapobiec rozłamowi w Partii kompromisowym kandydatem został James Garfield. Rok później Conkling zrezygnował z mandatu senatora w proteście w sprawie nominacji federalnych w stanie Nowy Jork. Wystartował w wyborach uzupełniających, jednak bez powodzenia. Rok później odmówił przyjęcia nominacji do Sądu Najwyższego i zajął się praktykowaniem prawa w Nowym Jorku. Zmarł tamże 18 kwietnia 1888.

</doc>
<doc id="4230812" url="https://pl.wikipedia.org/wiki?curid=4230812" title="Jan Pachecka">
Jan Pachecka

Jan Pachecka (ur. 14 kwietnia 1939 w Wiśniewie k. Siedlec) – profesor nauk farmaceutycznych, profesor zwyczajny Warszawskiego Uniwersytetu Medycznego, specjalista w zakresie biochemii, chemii klinicznej i metabolizmu leków.
Życiorys.
Ukończył studia w Akademii Medycznej w Warszawie, gdzie w 1963 został zatrudniony w Katedrze Biochemii. W 1970 uzyskał tam stopień naukowy doktora, zaś w 1984 w stopień doktora habilitowanego. W 1999 otrzymał tytuł naukowy profesora nauk farmaceutycznych.
W Akademii Medycznej w Warszawie a następnie w powstałym z niej Warszawskim Uniwersytecie Medycznym pełnił funkcje:
W latach 2007–2012 był członkiem Centralnej Komisji do Spraw Stopni i Tytułów. Zasiadał także w Komitecie Terapii i Nauk o Leku PAN.
W 2010 został profesorem zwyczajnym w Wyższej Szkole Ekologii i Zarządzania w Warszawie.
Pod jego kierunkiem w 2006 stopień naukowy doktora uzyskał Piotr Tomaszewski.

</doc>
<doc id="4230814" url="https://pl.wikipedia.org/wiki?curid=4230814" title="Parafia Chrystusa Króla w Sulęcinku">
Parafia Chrystusa Króla w Sulęcinku

Parafia Chrystusa Króla w Sulęcinku – parafia rzymskokatolicka z siedzibą w Sulęcinku, znajdująca się w archidiecezji poznańskiej, w dekanacie nowomiejskim.

</doc>
<doc id="4230815" url="https://pl.wikipedia.org/wiki?curid=4230815" title="As time goes by">
As time goes by



</doc>
<doc id="4230817" url="https://pl.wikipedia.org/wiki?curid=4230817" title="Mszyca wełnista">
Mszyca wełnista



</doc>
<doc id="4230818" url="https://pl.wikipedia.org/wiki?curid=4230818" title="Halowe Mistrzostwa Europy w Lekkoatletyce 2017 – pięciobój kobiet">
Halowe Mistrzostwa Europy w Lekkoatletyce 2017 – pięciobój kobiet

Pięciobój kobiet – jedna z konkurencji rozegranych podczas halowych lekkoatletycznych mistrzostw Europy w hali Kombank Arena w Belgradzie. Tytułu mistrza sprzed dwóch lat nie broniła Brytyjka Katarina Johnson-Thompson.
Rezultaty.
Klasyfikacja końcowa.
Źródło: 

</doc>
<doc id="4230821" url="https://pl.wikipedia.org/wiki?curid=4230821" title="Parafia św. Bartłomieja Apostoła w Objezierzu">
Parafia św. Bartłomieja Apostoła w Objezierzu

Parafia św. Bartłomieja Apostoła w Objezierzu – parafia rzymskokatolicka z siedzibą w Objezierzu, znajdująca się w archidiecezji poznańskiej, w dekanacie obornickim.
Zasięg parafii.
Do parafii należą wierni z miejscowości: Chrustowa (część), Górka, Kowalewko, Nieczajna, Objezierze, Sławienko, Ślepuchowo, Wargowo, Wymysłowo i Żukowo.

</doc>
<doc id="4230822" url="https://pl.wikipedia.org/wiki?curid=4230822" title="Parafia św. Jana Chrzciciela w Ludomach">
Parafia św. Jana Chrzciciela w Ludomach

Parafia św. Jana Chrzciciela w Ludomach – parafia rzymskokatolicka, znajdująca się w archidiecezji poznańskiej, w dekanacie obornickim.

</doc>
<doc id="4230823" url="https://pl.wikipedia.org/wiki?curid=4230823" title="Korówka wełnista">
Korówka wełnista



</doc>
<doc id="4230825" url="https://pl.wikipedia.org/wiki?curid=4230825" title="Mszyca krwista">
Mszyca krwista



</doc>
<doc id="4230826" url="https://pl.wikipedia.org/wiki?curid=4230826" title="Parafia św. Katarzyny w Rożnowie">
Parafia św. Katarzyny w Rożnowie

Parafia św. Katarzyny w Rożnowie – parafia rzymskokatolicka, znajdująca się w archidiecezji poznańskiej, w dekanacie obornickim.

</doc>
<doc id="4230828" url="https://pl.wikipedia.org/wiki?curid=4230828" title="Halicyclops fosteri">
Halicyclops fosteri

Halicyclops fosteri – gatunek widłonogów z rodziny Cyclopidae. Nazwa naukowa tych skorupiaków została opublikowana w 1958 roku przez amerykańską zoolog Mildred Stratton Wilson (1909-1973). Gatunek ten został ujęty w Katalogu Życia.

</doc>
<doc id="4230829" url="https://pl.wikipedia.org/wiki?curid=4230829" title="Halowe Mistrzostwa Europy w Lekkoatletyce 2017 – siedmiobój mężczyzn">
Halowe Mistrzostwa Europy w Lekkoatletyce 2017 – siedmiobój mężczyzn

Siedmiobój kobiet – jedna z konkurencji rozgrywanych podczas halowych lekkoatletycznych mistrzostw Europy w hali Kombank Arena w Belgradzie. Tytułu mistrza sprzed dwóch lat nie bronił Rosjanin Ilja Szkurieniow.

</doc>
<doc id="4230831" url="https://pl.wikipedia.org/wiki?curid=4230831" title="Parafia św. Mikołaja w Maniewie">
Parafia św. Mikołaja w Maniewie

Parafia św. Mikołaja w Maniewie – parafia rzymskokatolicka, znajdująca się w Maniewie, w archidiecezji poznańskiej, w dekanacie obornickim.

</doc>
<doc id="4230832" url="https://pl.wikipedia.org/wiki?curid=4230832" title="Parafia św. Michała Archanioła w Łukowie">
Parafia św. Michała Archanioła w Łukowie

Parafia św. Michała Archanioła w Łukowie – parafia rzymskokatolicka z siedzibą w Łukowie, znajduje się w archidiecezji poznańskiej, w dekanacie obornickim.

</doc>
<doc id="4230834" url="https://pl.wikipedia.org/wiki?curid=4230834" title="Zakład Buffetta">
Zakład Buffetta

Zakład Buffeta – dziesięcioletni zakład zaproponowany przez Warrena Buffetta w 2007 roku menadżerom funduszy inwestycyjnych, ogłoszony na platformie non-profit Long Bets (sfinansowanej przez Jeffa Bezosa). 
Opis i przebieg zakładu.
W 2007 r. Buffet założył się o pół miliona dolarów, że żaden zawodowy menadżer zarządzający funduszem inwestycyjnym nie jest w stanie wybrać pięciu dużych funduszy, które zarobiłyby w ciągu 10 lat więcej niż automatycznie zarządzany fundusz indeksowy Vanguard S&amp;P fund, odwzorowujący skład portfela indeksu S&amp;P 500. Był to efekt dyskusji wywołanej przez raport Buffeta za rok 2005, w którym wskazywał, że portfele aktywnie zarządzane przez profesjonalistów dają średnio gorsze stopy zwrotu w dłuższym okresie. 
Zakład miał trwać od 1 stycznia 2008 roku do 31 grudnia 2017 r.. Przegrana strona miała przeznaczyć 1 milion dolarów na wybraną przez zwycięzcę organizację charytatywną. 
Pomimo dużej liczby aktywnych menadżerów inwestycyjnych zachwalających swoje umiejętności, do zakładu przystąpił jedynie jeden z nich – Ted Seides (a dokładniej "Protege Partners, LLC", której Ted Seides jest współwłaścicielem). Beneficjentem wygranego zakładu miała być jedna z fundacji charytatywnych wybrana przez strony zakładu: "Girls Incorporated of Omaha" jeśli wygrałby Buffet lub "Friends of Absolute Return for Kids, Inc (ARK)" w przypadku wygranej "Protege Partners". 
Każda ze stron wyłożyła po 320 000 $, a łączna kwota 640 000 $ miała być wykorzystana do zakupu 10-letnich amerykańskich obligacji zerokuponowych (jako zabezpieczenie), których wartość miała wynieść 1 milion dolarów w momencie rozstrzygnięcia zakładu 31 grudnia 2017 r. 
Choć wysokość kwoty zakładu pierwotnie wynosiła 1 milion dolarów, to ostateczna kwota na koniec okresu wyniosła 2 222 278 $, gdyż tyle warte było 11 200 udziałów Berkshire Hathaway B zakupionych pod koniec 2012 roku przez obie strony zakładu z inwestowanych środków (po wspólnym porozumieniu stron, ze względu na osiągnięcie celu 1 miliona dolarów wartości obligacji zerokuponowych przed jego zakończeniem). Fundusz indeksowy wybrany przez Buffeta wykazał średnioroczną stopę zwrotu w wysokości 8,5%, a najlepszy z funduszy wybranych przez Seidesa osiągnął średniorocznie 6,5%. Ostatecznie fundusze, w które zainwestował Seides zarobiły 220 000 $, w porównaniu z 854 000 $ zarobionymi przez wskazany fundusz Buffeta.
Uzyskana kwota końcowa w całości została przekazana na organizację wskazaną przez Buffeta.

</doc>
<doc id="4230836" url="https://pl.wikipedia.org/wiki?curid=4230836" title="Kościół św. Michała Archanioła w Chróścinie Nyskiej">
Kościół św. Michała Archanioła w Chróścinie Nyskiej

Kościół św. Michała Archanioła – rzymskokatolicki kościół parafialny w miejscowości Chróścina (powiat nyski, województwo opolskie). Świątynia należy do parafii św. Michała Archanioła w Chróścinie Nyskiej w dekanacie Grodków, diecezji opolskiej. Dnia 12 lutego 1966 roku, pod numerem 1143/66 kościół został wpisany do rejestru zabytków nieruchomych województwa opolskiego.
Historia kościoła.
Pierwsza wzmianka o kościele i lokalii w Chróścinie pochodzi z 1370 roku. Obecna świątynia zbudowana została na przełomie XV i XVI wieku. Do 1945 roku należała do ewangelików. W czasie działań wojennych II wojny światowej został zniszczony.
Zniszczeniu uległa górna część wieży, dach i sklepienia. Pożar strawił historyczne wyposażenie świątyni, w tym ołtarz główny, wykonany przez rzeźbiarza Hartmana. Po zakończeniu wojny wrócił w ręce katolików. Odbudowany w 1946 roku.
Do kościoła w Chróścinie przeniesiono ławki z nawy głównej kościoła Chrystusowego w Prudniku, który został rozebrany w latach 1968–1969.
Architektura i wnętrze kościoła.
Kościół został wybudowany na planie prostokąta w stylu gotyckim. Budowla jest zwarta, symetryczna, nawowa, zamknięta prosto, prezbiterium jest równej wysokości. Całość pokrywa wysoki dachem dwuspadowym. Zakrystia i dobudówka schodowa są dwukondygnacyjne kryte przedłużoną połacią dachu prezbiterium. Kruchtę boczną również pokrywa dach dwuspadowy. Nad całością dominuje masywna, czworoboczna, trójkondygnacyjna wieża kryta stropem żelbetowym, zakończony latarnią. Przy południowej ścianie wieży znajduje się półkolista wieżyczka schodowa kryta dachem wielopołaciowym. W narożach nawy i prezbiterium oraz między osiami okiennymi znajdują się szkarpy. Nawa jest jednoprzestrzenna, trójprzęsłowa, kryta sklepieniem kolebkowym z lunetami, podobne sklepienie posiada prezbiterium. Ściany są gładko tynkowane bez podziałów i dekoracji. Łuk tęczowy jest kształtu półkolistego. W północnej ścianie prezbiterium widoczne są zamknięte łukiem odcinkowym okna dawnej loży (rodzaj półotwartej empory). Teren kościoła okala murowane ogrodzenie.

</doc>
<doc id="4230840" url="https://pl.wikipedia.org/wiki?curid=4230840" title="Joseph Nguyễn Tấn Tước">
Joseph Nguyễn Tấn Tước

Joseph Nguyễn Tấn Tước (ur. 22 września 1958 w Chánh Hiệp) – wietnamski duchowny rzymskokatolicki, od 2012 biskup Phú Cường.
Życiorys.
Święcenia kapłańskie otrzymał 4 kwietnia 1991 i został inkardynowany do diecezji Phú Cường. Po święceniach pracował jako duszpasterz parafialny, zaś w latach 2000-2006 studiował w Paryżu. Po powrocie do kraju został dyrektorem centrum formacyjnego dla przyszłych kapłanów.
14 marca 2011 został prekonizowany biskupem koadiutorem Phú Cường. Sakry biskupiej udzielił mu 29 kwietnia 2011 ówczesny ordynariusz tejże diecezji, bp Pierre Trần Đình Tứ. 30 czerwca 2012, po przejściu na emeryturę bp. Trầna Đình Tứ, objął pełnię rządów w diecezji.
Bibliografia.
 

</doc>
<doc id="4230841" url="https://pl.wikipedia.org/wiki?curid=4230841" title="Parafia św. Andrzeja Apostoła w Brodach">
Parafia św. Andrzeja Apostoła w Brodach

Parafia św. Andrzeja Apostoła w Brodach – parafia rzymskokatolicka, znajdująca się w archidiecezji poznańskiej, w dekanacie pniewskim.

</doc>
<doc id="4230842" url="https://pl.wikipedia.org/wiki?curid=4230842" title="Parafia św. Andrzeja Boboli w Nojewie">
Parafia św. Andrzeja Boboli w Nojewie

Parafia św. Andrzeja Boboli w Nojewie – parafia rzymskokatolicka, znajdująca się w archidiecezji poznańskiej, w dekanacie pniewskim.

</doc>
<doc id="4230845" url="https://pl.wikipedia.org/wiki?curid=4230845" title="Automatyczny System Rozpoznawania Numerów Rejestracyjnych">
Automatyczny System Rozpoznawania Numerów Rejestracyjnych

Automatyczny System Rozpoznawania Numerów Rejestracyjnych (ANPRS, z ) – system automatycznego odczytu tablic rejestracyjnych pojazdów w czasie rzeczywistym. System o tej nazwie został uruchomiony w Polsce 28 grudnia 2017 roku i połączył w jedną sieć polski, estoński, łotewski i litewski system rozpoznawania numerów rejestracyjnych. Działanie systemu opiera się o urządzenia rejestrujące numery tablic pojazdów samochodowych, które rozmieszczone są na granicach zewnętrznych, na głównych szlakach komunikacyjnych, na granicach wewnętrznych, a także w samochodach operacyjnych służb celnych i skarbowych. System ANPRS analizuje obrazy z kamer w dzień i w nocy, odszukuje na nim tablice rejestracyjne przejeżdżających pojazdów, wykonuje im zdjęcia i zapisuje je do bazy danych.
Geneza systemu ANPRS.
Genezą budowy Systemu ANPRS w krajach bałtyckich było stworzenie narzędzia wspomagającego zwalczanie naruszeń prawa, w tym m.in. zwalczanie przemytu wyrobów akcyzowych. System został uruchomiony najpierw w administracjach celnych państw Litwy, Łotwy i Estonii, na mocy porozumienia trójstronnego zawartego w oparciu o rozporządzenie Rady nr 515/97 z dnia 13 marca 1997 r. w sprawie wzajemnej pomocy między organami administracyjnymi Państw Członkowskich i współpracy między Państwami Członkowskimi a Komisją w celu zapewnienia prawidłowego stosowania przepisów prawa celnego i rolnego. W poszczególnych krajach funkcjonują Krajowe Punkty Kontaktowe (NCP, National Contact Point). NCP wymieniają pomiędzy sobą informacje w celu ukierunkowania działań kontrolnych na obiekty przemieszczające się pomiędzy krajami, prowadzą postępowania poszukiwawcze wobec pojazdów, co do których zaistniały podejrzenia naruszeń prawa lub śledzą trasy przemieszczania się towarów, które są w obszarze ich zainteresowania. 
Polska Służba Celna używała systemów do rozpoznawania numerów rejestracyjnych od 2007 roku w ramach systemu TF-OCR. W 2010 roku Służba Celna rozpoczęła użytkowanie systemu CAIFS II (Zintegrowany System Bezpieczeństwa dla Obiektów Granicznych Administracji Celnej CAIFS II), który m.in. rejestrował automatycznie dane pojazdów na wszystkich drogowych przejściach granicznych w Polsce. W 2013 roku z systemu CAIFS II został wyodrębniony ZSOG CAIFS II (Zintegrowany System Obsługi Granicy CAIFS II), którego głównym założeniem jest wspomaganie kontroli na granicy zewnętrznej Unii Europejskiej, a także zapobieganie nadużyciom, przestępstwom i wykroczeniom skarbowym. 
Polska podpisała 11 listopada 2017 w Brukseli czterostronne porozumienie w sprawie przystąpienia do Systemu Rozpoznawania Numerów Rejestracyjnych Pojazdów ANPRS. Polski Krajowy Punkt Kontaktowy został zlokalizowany w Budzisku przy granicy z Litwą. W ramach systemu ANPRS polska Służba Celna przekazuje dane z kamer działających na drogowych przejściach granicznych z systemu ZSOG CAIFS II oraz z kamer zlokalizowanych w Budzisku na granicy z Litwą.
Podobne systemy tego rodzaju były i są stosowane od dawna przez wiele państw w celu automatycznego dowodu przy zbieraniu opłat za przejazd i kontroli ruchu, jak np. prędkość i odległość pomiaru lub przestrzeganie zakazu przejazdu na czerwonym świetle. W Polsce w kamery z taką funkcją była wcześniej wyposażona m.in. Inspekcja Transportu Drogowego, gromadząca dane poprzez system CANARD.

</doc>
<doc id="4230846" url="https://pl.wikipedia.org/wiki?curid=4230846" title="Parafia Matki Bożej Częstochowskiej w Mościejewie">
Parafia Matki Bożej Częstochowskiej w Mościejewie

Parafia Matki Bożej Częstochowskiej w Mościejewie – parafia rzymskokatolicka, znajdująca się w archidiecezji poznańskiej, w dekanacie pniewskim.

</doc>
<doc id="4230847" url="https://pl.wikipedia.org/wiki?curid=4230847" title="Parafia Nawiedzenia Najświętszej Maryi Panny w Luboszu">
Parafia Nawiedzenia Najświętszej Maryi Panny w Luboszu

Parafia Nawiedzenia Najświętszej Maryi Panny w Luboszu – parafia rzymskokatolicka, znajdująca się w archidiecezji poznańskiej, w dekanacie pniewskim.

</doc>
<doc id="4230849" url="https://pl.wikipedia.org/wiki?curid=4230849" title="Halicyclops gauldi">
Halicyclops gauldi

Halicyclops gauldi – gatunek widłonogów z rodziny Cyclopidae. Nazwa naukowa tych skorupiaków została opublikowana w 1961 roku przez rumuńskiego zoologa Corneliu Pleșa.

</doc>
<doc id="4230850" url="https://pl.wikipedia.org/wiki?curid=4230850" title="Matthieu Nguyễn Văn Khôi">
Matthieu Nguyễn Văn Khôi

Matthieu Nguyễn Văn Khôi (ur. 13 października 1959 w Phước Sơn) – wietnamski duchowny rzymskokatolicki, od 2012 biskup Quy Nhơn.
Życiorys.
Święcenia kapłańskie przyjął 10 maja 1989 i został inkardynowany do diecezji Quy Nhơn. Po święceniach pracował jako proboszcz w Bình Đinh, a w 2000 rozpoczął w Rzymie studia doktoranckie z teologii moralnej. W 2005 powrócił do kraju i objął probostwo w parafii katedralnej.
31 grudnia 2009 papież Benedykt XVI mianował go biskupem koadiutorem Quy Nhơn. Sakry biskupiej udzielił mu 4 lutego 2010 bp Pierre Nguyễn Văn Nhơn. 30 czerwca 2012 objął rządy w diecezji.
Bibliografia.
 

</doc>
<doc id="4230852" url="https://pl.wikipedia.org/wiki?curid=4230852" title="Waso Papandreu">
Waso Papandreu

Wasiliki (Waso) Papandreu, grec. Βασιλική (Βάσω) Παπανδρέου (ur. 9 grudnia 1944 w miejscowości Walimitika) – grecka polityk i ekonomistka, parlamentarzystka, członkini Komisji Europejskiej oraz minister.
Życiorys.
W 1969 ukończyła ekonomię na Uniwersytecie Narodowym im. Kapodistriasa w Atenach. Magisterium uzyskała w 1971 na Uniwersytecie Londyńskim, a doktoryzowała się w 1980 na University of Reading. W pierwszej połowie lat 70. przebywała nadal w Wielkiej Brytanii, pracowała jako nauczyciel akademicki na University of Exeter i na Uniwersytecie Oksfordzkim. Poznała tam przebywającego na emigracji Andreasa Papandreu (niespokrewnionego z nią). Współtworzyła z nim Ogólnogrecki Ruch Socjalistyczny (PASOK), wchodziła w skład komitetu centralnego tego ugrupowania.
W pierwszej połowie lat 80. wykładała ekonomię w Atenach, była też członkinią rady dyrektorów jednego z banków. W latach 1985–1989 sprawowała mandat posłanki do Parlamentu Hellenów. W latach 1985–1988 była wiceministrem przemysłu, energetyki i technologii, następnie do 1989 wiceministrem handlu.
Przeszła następnie do pracy w Komisji Europejskiej, którą kierował Jacques Delors. W KE od 1989 do 1993 odpowiadała za sprawy społeczne i zatrudnienie, przemysł, edukację, sprawy młodzieży i relacje z ECOSOC. Powróciła następnie do krajowej polityki. W 1993 ponownie została wybrana na deputowaną, reelekcję uzyskiwała w kolejnych wyborach z 1996, 2000, 2004, 2007 i 2009. W Parlamencie Hellenów zasiadała nieprzerwanie do 2012. W rządach Kostasa Simitisa zajmowała stanowisko ministra współpracy na rzecz rozwoju (1996–1999), ministra spraw wewnętrznych, służby cywilnej i decentralizacji (1999–2001) oraz ministra środowiska i robót publicznych (2001–2004). W 2012, na kilka miesięcy przed końcem kadencji parlamentu, została wykluczona z frakcji PASOK-u.

</doc>
<doc id="4230853" url="https://pl.wikipedia.org/wiki?curid=4230853" title="Aleksandra Parzeńska">
Aleksandra Parzeńska

Aleksandra Parzeńska (ur. 16 września 1997 w Ostrowie Wielkopolskim) – polska koszykarka grająca na pozycjach silnej skrzydłowej lub środkowej, obecnie zawodniczka GTK Gdynia.

</doc>
<doc id="4230855" url="https://pl.wikipedia.org/wiki?curid=4230855" title="Pierre Nguyễn Văn Đệ">
Pierre Nguyễn Văn Đệ

Pierre Nguyễn Văn Đệ (ur. 15 stycznia 1946 w Trí Bưu) – wietnamski duchowny rzymskokatolicki, w latach 2009–2022 biskup Thái Bình.
Życiorys.
Święcenia kapłańskie otrzymał 17 grudnia 1973 w zgromadzeniu salezjanów. Po święceniach i studiach w Đà Lạt został mistrzem nowicjatu, zaś w 1979 otrzymał nominację na proboszcza w Xuân Hiệp. W 1992 został wybrany prowincjałem na pięcioletnią kadencję. Po jej zakończeniu podjął pracę w zakonnym instytucie teologicznym.
29 listopada 2005 papież Benedykt XVI mianował go biskupem pomocniczym diecezji Bùi Chu ze stolicą tytularną "Ammaedara". Sakry biskupiej udzielił mu 18 stycznia 2006 ówczesny ordynariusz tejże diecezji, Joseph Hoàng Văn Tiệm.
25 lipca 2009 został mianowany biskupem Thái Bình, zaś 9 września 2009 kanonicznie objął urząd. 29 października 2022 papież Franciszek przyjął jego rezygnację z pełnionego urzędu, złożoną ze względu na wiek.. 

</doc>
<doc id="4230856" url="https://pl.wikipedia.org/wiki?curid=4230856" title="Peter Huỳnh Văn Hai">
Peter Huỳnh Văn Hai

Peter Huỳnh Văn Hai (ur. 18 maja 1954 w Bến Tre) – wietnamski duchowny rzymskokatolicki, od 2015 biskup Vĩnh Long.
Życiorys.
Święcenia kapłańskie otrzymał 31 sierpnia 1994 i uzyskał inkardynację do diecezji Vĩnh Long. Po święceniach przez dziesięć lat studiował w Paryżu. W 2004 powrócił do kraju i został diecezjalnym duszpasterzem powołań. W 2008 rozpoczął pracę w diecezjalnym seminarium, a w 2012 został jego wicerektorem.
7 października 2015 został mianowany biskupem Vĩnh Long. Sakry biskupiej udzielił mu 11 grudnia 2015 abp Paul Bùi Văn Đọc.

</doc>
<doc id="4230857" url="https://pl.wikipedia.org/wiki?curid=4230857" title="António Cardoso e Cunha">
António Cardoso e Cunha

António José Batista Cardoso e Cunha (ur. 28 stycznia 1933 w Leirii, zm. 24 stycznia 2021) – portugalski polityk, inżynier i przedsiębiorca, parlamentarzysta, minister oraz członek Komisji Europejskiej.
Życiorys.
Z wykształcenia inżynier, studia ukończył na Uniwersytecie Lizbońskim. Pracował w przemyśle chemicznym. Zaangażował się w działalność polityczną w ramach Partii Socjaldemokratycznej. Od końca lat 70. do czas przejścia do pracy w KE sprawował mandat posła do Zgromadzenia Republiki. Pełnił funkcję sekretarza stanu do spraw handlu zagranicznego (1978) oraz do spraw odnowy przemysłu (1979–1980). W latach 1980–1981 zajmował stanowisko ministra rolnictwa i rybołówstwa.
W 1986 został pierwszym portugalskim komisarzem europejskim, wchodził w skład dwóch KE, którymi kierował Jacques Delors. Odpowiadał najpierw za rybołówstwo, a od 1989 do 1993 m.in. za energię, Euratom, turystykę oraz małą i średnią przedsiębiorczość. Później był komisarzem do spraw Expo ’98 w Lizbonie (do 1997) oraz prezesem linii lotniczych TAP (do 2004). Prowadził też własną działalność gospodarczą.

</doc>
<doc id="4230860" url="https://pl.wikipedia.org/wiki?curid=4230860" title="Filippo Maria Pandolfi">
Filippo Maria Pandolfi

Filippo Maria Pandolfi (ur. 1 listopada 1927 w Bergamo) – włoski polityk i samorządowiec, długoletni deputowany, minister w różnych resortach, w latach 1989–1993 członek Komisji Europejskiej.
Życiorys.
W młodości dołączył do Azione Cattolica, uczestniczył w powołanej w 1944 młodzieżowej organizacji partyzanckiej Fronte della gioventù. Ukończył filozofię na Katolickim Uniwersytecie Najświętszego Serca w Mediolanie. Pracował w branży wydawniczej.
Zaangażował się w działalność Chrześcijańskiej Demokracji. W latach 60. był sekretarzem partii w rodzinnej miejscowości i w prowincji. Wchodził również w skład rady miejskiej Bergamo.
W 1968 po raz pierwszy został wybrany do Izby Deputowanych. Z powodzeniem ubiegał się o reelekcję w pięciu kolejnych wyborach, zasiadając w niższej izbie włoskiego parlamentu nieprzerwanie do 1988 jako poseł V, VI, VII, VIII, IX i X kadencji.
Wielokrotnie pełnił różne funkcje rządowe. W latach 1974–1976 był podsekretarzem stanu w resorcie finansów. Od lipca 1976 do marca 1978 pełnił funkcję ministra finansów, następnie do października 1980 zajmował stanowisko ministra skarbu. W grudniu 1980 staną na czele ministerstwa przemysłu, handlu i rzemiosła, kierował nim do czerwca 1981 oraz ponownie od grudnia 1982 do sierpnia 1983. Objął następnie urząd ministra rolnictwa i leśnictwa, sprawował go do kwietnia 1988.
W grudniu 1988 złożył mandat poselski, w styczniu 1989 dołączył do Komisji Europejskiej, którą kierował Jacques Delors. Członkiem KE pozostał do stycznia 1993, odpowiadając za naukę, badania naukowe, innowację, telekomunikację i społeczeństwo informacyjne.
Odznaczony Orderem Zasługi Republiki Włoskiej I klasy (2003).

</doc>
<doc id="4230861" url="https://pl.wikipedia.org/wiki?curid=4230861" title="Paul Nguyễn Thái Hợp">
Paul Nguyễn Thái Hợp

Paul Nguyễn Thái Hợp OP (ur. 2 lutego 1945 w Làng Anh) – wietnamski duchowny rzymskokatolicki, dominikanin, biskup diecezjalny Vinh w latach 2010–2018, biskup diecezjalny Hà Tĩnh w latach 2019–2021, od 2021 biskup senior diecezji Hà Tĩnh.
Życiorys.
Paul Nguyên Thai Hop urodził się 2 lutego 1945 w Lang Anh w prowincji Nghệ An. Ukończył dominikańskie i stanowe studia na Uniwersytecie w Saigonie, gdzie uzyskał licencjat z filozofii orientalnej w 1970. W Szwajcarii na Uniwersytecie we Fryburgu, uzyskał natomiast doktorat z filozofii (1978), a następnie z teologii moralnej na Wydziale Teologii w São Paulo. Święcenia prezbiteratu przyjął 8 sierpnia 1972.
Po święceniach pełnił następujące funkcje: w latach 80. nauczyciel na Wydziale Teologicznym w Limie; 1997–2003: wykładowca na Papieskim Uniwersytecie św. Tomasza z Akwinu w Rzymie; 2000–2010: wykładowca etyki i nauk społecznych Kościoła w Dominikańskim Ośrodku Studiów oraz w różnych instytutach zakonnych, a także nauk religijnych na Uniwersytecie Stanowym w Hochiminh; 2003–2007: delegat ds. formacji intelektualnej wietnamskiej prowincji oraz radny prowincji dominikanów.
13 maja 2010 papież Benedykt XVI prekonizował go biskupem diecezjalnym Vinh. 23 lipca 2010 otrzymał święcenia biskupie i odbył ingres do katedry Wniebowzięcia NMP w Vinh. Głównym konsekratorem był Paul-Marie Cao Đình Thuyên, biskup diecezjalny Vinh, zaś współkonsekratorami Paul Bùi Văn Đọc, biskup diecezjalny Mỹ Tho, i Antoine Vũ Huy Chương, biskup diecezjalny Hưng Hóa. Jako zawołanie biskupie przyjął słowa „"Veritas et Caritas"” ("Prawda i miłość").
22 grudnia 2018 papież Franciszek mianował go ordynariuszem nowo erygowanej diecezji Hà Tĩnh mianując go jej pierwszym biskupem diecezjalnym. Ingres do katedry św. Michała Archanioła, w trakcie którego kanonicznie objął urząd, odbył 11 lutego 2019.
19 marca 2021 papież Franciszek przyjął jego rezygnację z obowiązków biskupa diecezjalnego Hà Tĩnh.

</doc>
<doc id="4230863" url="https://pl.wikipedia.org/wiki?curid=4230863" title="Pierre Nguyễn Văn Viên">
Pierre Nguyễn Văn Viên

Pierre Nguyễn Văn Viên (ur. 8 stycznia 1965 w Hướng Phương) – wietnamski duchowny rzymskokatolicki, doktor teologii, biskup pomocniczy Vinh od 2013, administrator apostolski "sede vacante" diecezji Hưng Hóa w latach 2020–2022.
Życiorys.
Pierre Nguyên Văn Viên urodził się 8 stycznia 1965 w Huong Phuong w prowincji Quảng Bình. Po ukończeniu szkoły średniej rozpoczął studia na Uniwersytet w Huế, uzyskując licencjat z nauk ekonomicznych (1987–1992). W 1984 odbył służbę wojskową.
W 1993 wstąpił do wyższego seminarium w Vinh Thanh i po sześciu latach formacji kapłańskiej, 3 października 1999 przyjął święcenia prezbiteratu.
Po święceniach pełnił następujące funkcje: 2000–2009: student na Katolickim Instytucie w Sydney – uzyskując doktorat z teologii, jednocześnie duszpasterz dla wietnamskiej wspólnoty; 2009–2013: prorektor i profesor dogmatyki w Wyższym Seminarium Duchownym Vinh Thanh; 2010–2013: wikariusz generalny.
15 czerwca 2013 papież Franciszek prekonizował go biskupem pomocniczym Vinh ze stolicą tytularną Megalopolis in Proconsulari. Święcenia biskupie otrzymał 4 września 2013 na placu przed katedrą Wniebowzięcia NMP. Udzielił mu ich Paul Nguyễn Thái Hợp, biskup diecezjalny Vinh, w asyście Michaela Josepha McKenna, biskupa diecezjalnego Bathurst i Josepha Nguyễn Năng, biskupa diecezjalnego Phát Diệm. Jako zawołanie biskupie przyjął słowa „"Pacem mean do vobis"” ("Daję ci mój pokój").
29 sierpnia 2020 papież Franciszek mianował go administratorem apostolskim "sede vacante" diecezji Hưng Hóa. Funkcję tę pełnił do 14 lutego 2022, kiedy to urząd biskupa diecezjalnego objął Đaminh Hoăng Minh Tiến.
Linki zewnętrzne.
 

</doc>
<doc id="4230865" url="https://pl.wikipedia.org/wiki?curid=4230865" title="Pierre Nguyên Văn Viên">
Pierre Nguyên Văn Viên



</doc>
<doc id="4230868" url="https://pl.wikipedia.org/wiki?curid=4230868" title="Mistrzostwa Estonii w piłce nożnej mężczyzn">
Mistrzostwa Estonii w piłce nożnej mężczyzn

Mistrzostwa Estonii w piłce nożnej (est. "Eesti meistrivõistlused jalgpallis") – rozgrywki piłkarskie, prowadzone cyklicznie – corocznie lub co sezonowo (na przełomie dwóch lat kalendarzowych) – mające na celu wyłonienie najlepszej męskiej drużyny w Estonii.
Historia.
Mistrzostwa Estonii w piłce nożnej oficjalne rozgrywane są od 1992 roku. Obecnie rozgrywki odbywają się w wielopoziomowych ligach: Meistriliiga, Esiliiga, Esiliiga B oraz niższych klasach regionalnych.
W 1908 powstały pierwsze estońskie kluby piłkarskie Meteor Tallinn i Merkuur Tallinn, potem następne. 24 lutego 1918 Estonia proklamowała niepodległość. Po założeniu estońskiej federacji piłkarskiej – EJL w 1921 roku, rozpoczął się proces zorganizowania pierwszych rozgrywek o mistrzostwo Estonii. Pierwsza edycja mistrzostw Estonii startowała w sezonie 1921 i rozgrywana była systemem pucharowym. Dopiero w 1929 po raz pierwszy drużyny walczyły systemem ligowym. Mistrzostwa Estonii w sezonie 1939/40 zostały zawieszone, tak jak 17 czerwca 1940 wojska radzieckie wkraczają do Estonii, a następnie została utworzona Estońska SRR w składzie ZSRR. W sezonie 1941 mistrzostwa Estońskiej SRR nie dokończono przez okupację niemiecką. W 1942 i 1943 rozgrywki o mistrzostwo Estonii zostały wznowione, ale w 1944 znów zawieszone z powodu ataku Armii Radzieckiej, w wyniku którego ZSRR ponownie okupują Estonię. W 1945 ponownie startują mistrzostwa Estońskiej SRR. To nie były pełnowartościowe mistrzostwa tak jak najlepsze kluby kraju uczestniczyły w mistrzostwach ZSRR. W 1990 dodatkowo organizowano rozgrywki Baltic League, w których uczestniczyły m.in. najlepsze drużyny Estońskiej SRR - Sport Tallinn i ASK Fosforit Tallinn, który wycofał się z turnieju po 13 meczach.
20 sierpnia 1991 – po puczu Janajewa Estonia deklaruje niepodległość, 6 września uznaną przez ZSRR.
Rozgrywki najwyższej ligi zwanej Meistriliiga w obecnym formacie zainaugurowano w sezonie 1992.
Statystyka.
Klasyfikacja według klubów.
W dotychczasowej historii Mistrzostw Estonii na podium oficjalnie stawało w sumie 28 drużyn. Liderem klasyfikacji jest Flora Tallinn, która zdobyła 13 tytułów mistrzowskich.
Stan po zakończeniu sezonu 2022
Klasyfikacja według miast.
Siedziby klubów: 
Stan po zakończeniu sezonu 2022
Uczestnicy.
Są 36 zespołów, które wzięli udział w 28 sezonach Mistrzostw Estonii, które były prowadzone od 1992 aż do sezonu 2018 łącznie. Tylko Flora Tallinn i Trans Narva były zawsze obecne w każdej edycji.
Pogrubione zespoły biorące udział w sezonie 2018.

</doc>
<doc id="4230870" url="https://pl.wikipedia.org/wiki?curid=4230870" title="Joseph Đinh Đức Đạo">
Joseph Đinh Đức Đạo

Joseph Đinh Đức Đạo (ur. 2 marca 1945 w Thức Hóa) – wietnamski duchowny rzymskokatolicki, doktor teologii moralnej, biskup pomocniczy Xuân Lộc w latach 2013–2015, biskup koadiutor Xuân Lộc w latach 2015–2016, biskup diecezjalny Xuân Lộc w latach 2016–2021, od 2021 biskup senior diecezji Xuân Lộc.
Życiorys.
Joseph Đinh Đức Đạo urodził się 2 marca 1945 w Thuc Hoa w prowincji Nam Định. Formację kapłańską otrzymał w niższym seminarium św. Franciszka Ksawerego w Bùi Chu (1961–1964), a następnie w wyższym seminarium w Sajgonie (1964–1965). Studiował również na Papieskim Uniwersytecie Urbaniana w Rzymie (1965–1971). Święcenia prezbiteratu przyjął 27 marca 1971.
Po święceniach pełnił następujące funkcje: 1971–1976: studia w Rzymie, na których uzyskał doktorat z teologii moralnej na Alfonsianum – rezydent w Papieskim Kolegium św. Piotra; 1976–2007: zastępca dyrektora, a następnie dyrektor CIAM; 1980–2009: profesor na Papieskim Uniwersytecie Urbaniana na Wydziale Misjologii i Instytucie Katechezy i Duchowości Misyjnej; 1981–2007: kierownik duchowy Foyer Pawła VI; 1982–1983: studia doktoranckie z misjologii na Papieskim Uniwersytecie Gregoriańskim w Papieskim Kolegium Miejskim; 1987–1993: członek Międzynarodowej Rady ds. Katechezy (COINCAT) Kongregacji ds. Duchowieństwa; 1992–2001: członek Fundacji „Nostra Aetate” Papieskiej Rady ds. Dialogu Międzyreligijnego; 1995–2000: członek Komisji Duszpasterskiej Wielkiego Jubileuszu Roku Świętego 2000; 1999–2005: dyrektor Biura Koordynacji Apostolatu Wietnamczyków z Diaspory przy Kongregacji ds. Ewangelizacji Narodów; 2001–2012: konsultor Papieskiej Rady ds. Dialogu Międzyreligijnego; 2010–2013: rektor Wyższego Seminarium Duchownego w Xuân Lôc.
28 lutego 2013 papież Benedykt XVI prekonizował go biskupem pomocniczym Xuân Lộc ze stolicą tytularną Gadiaufala. Święcenia biskupie otrzymał 5 kwietnia 2013 w katedrze Chrystusa Króla w Long Khanh. Udzieli mu ich Dominique Nguyễn Chu Trinh, biskup diecezjalny Xuân Lộc, w asyście Thomasa Vũ Đình Hiệu, biskupa koadiutora Bùi Chu i Pierre'a Nguyễn Văn Khảm, biskupa pomocniczego Ho Chi Minh. Jako zawołanie biskupie przyjął słowa „"Hoc est corpus Meum"” ("To jest moje ciało").
4 czerwca 2015 papież Franciszek mianował go biskupem koadiutorem diecezji Xuân Lộc. 7 maja 2016 po przyjęciu rezygnacji biskupa Dominique Nguyễn Chu Trinh został ustanowiony biskupem diecezjalnym. Tego samego dnia odbył ingres do katedry Chrystusa Króla, w trakcie którego kanonicznie objął urząd.
16 stycznia 2021 papież Franciszek przyjął jego rezygnację z obowiązków biskupa diecezjalnego Xuân Lộc.

</doc>
<doc id="4230871" url="https://pl.wikipedia.org/wiki?curid=4230871" title="Kalev Sillamäe">
Kalev Sillamäe



</doc>
<doc id="4230872" url="https://pl.wikipedia.org/wiki?curid=4230872" title="Kalju Nõmme">
Kalju Nõmme



</doc>
<doc id="4230874" url="https://pl.wikipedia.org/wiki?curid=4230874" title="Lokomotiv Jõhvi">
Lokomotiv Jõhvi



</doc>
<doc id="4230875" url="https://pl.wikipedia.org/wiki?curid=4230875" title="Tarvas Rakvere">
Tarvas Rakvere



</doc>
<doc id="4230876" url="https://pl.wikipedia.org/wiki?curid=4230876" title="John Đỗ Văn Ngân">
John Đỗ Văn Ngân

John Đỗ Văn Ngân (ur. 7 czerwca 1953 w Ninh Bình) – wietnamski duchowny rzymskokatolicki, biskup pomocniczy Xuân Lộc w latach 2017–2021, biskup diecezjalny Xuân Lộc od 2021.
Życiorys.
John Đỗ Văn Ngân urodził się 7 czerwca 1953 w Ninh Bình w prowincji Ninh Bình. Był uczniem Niższego Seminarium św. Józefa w Sajgonie (1965–1973). W 1973 rozpoczął formację kapłańską w Papieskim Kolegium św. Piusa X w Đà Lạt (do 1977). Święcenia prezbiteratu przyjął 14 stycznia 1992.
Po święceniach pełnił następujące funkcje: 1992–1994: wikariusz, a następnie proboszcz (1994–2005) parafii w Ninh Bình; 1994–1998: student na Uniwersytecie Społeczno-Humanistycznym w Ho Chi Minh, uzyskując licencjat z literatury wietnamskiej; 1995–2005: notariusz Sądu Biskupiego; 2005–2006: wykładowca w Wyższym Seminarium Duchownym; 2006–2010: studia specjalizacyjne na Uniwersytecie św. Tomasza w Manili (Filipiny), uzyskując licencjat z filozofii; 2010–2017: prorektor i profesor filozofii w Wyższym Seminarium Duchownym w Xuân Lôc.
2 maja 2017 papież Franciszek prekonizował go biskupem pomocniczym diecezji Xuân Lộc ze stolicą tytularną Buleliana. Święcenia biskupie otrzymał 1 czerwca 2017 na placu przed katedrą Chrystusa Króla w Long Khanh. Udzielił mu ich Joseph Đinh Đức Đạo, biskup diecezjalny Xuân Lộc, w asyście Thomasa Vũ Đình Hiệu, biskupa diecezjalnego Bùi Chu i Josepha Nguyễn Năng, biskupa diecezjalnego Phát Diệm. Jako zawołanie biskupie przyjął słowa „"In sinu Iesu"” ("Oparty na sercu Jezusa").
16 stycznia 2021 papież Franciszek mianował go biskupem diecezjalnym Xuân Lộc. Ingres do katedry Chrystusa Króla, w trakcie którego kanonicznie objął urząd, odbył 3 marca 2021.
Bibliografia.
 

</doc>
<doc id="4230879" url="https://pl.wikipedia.org/wiki?curid=4230879" title="I liga estońska w piłce nożnej mężczyzn">
I liga estońska w piłce nożnej mężczyzn



</doc>
<doc id="4230881" url="https://pl.wikipedia.org/wiki?curid=4230881" title="II liga estońska w piłce nożnej mężczyzn">
II liga estońska w piłce nożnej mężczyzn



</doc>
<doc id="4230883" url="https://pl.wikipedia.org/wiki?curid=4230883" title="Kupiel">
Kupiel



</doc>
<doc id="4230892" url="https://pl.wikipedia.org/wiki?curid=4230892" title="Halicyclops gaviriai">
Halicyclops gaviriai

Halicyclops gaviriai – gatunek widłonogów z rodziny Cyclopidae. Nazwa naukowa tych skorupiaków została opublikowana w 2014 roku przez zoologów Eduarda Suárez-Moralesa i Juana M. Fuentes-Reinésa. 

</doc>
<doc id="4230894" url="https://pl.wikipedia.org/wiki?curid=4230894" title="Pak Yŏng-sik">
Pak Yŏng-sik

Pak Yŏng-sik (; ur. 1950) – północnokoreański generał i polityk, członek Centralnej Komisji Wojskowej KRLD, w latach 2015–2018 minister Sił Zbrojnych KRLD.
Kariera.
Przez większość swojej kariery zawodowej służył w Ministerstwie Bezpieczeństwa Państwowego, m.in. jako przewodniczący komisji ds. poszukiwania zaginionych obywateli Japonii. Przed 2015 rokiem został mianowany wicedyrektorem Departamentu Politycznego Koreańskiej Armii Ludowej.
15 kwietnia 2009 roku został mianowany na stopień generała-majora, w 2014 na generała-pułkownika, a w 2015 – generała armii. W lipcu 2015 roku został mianowany ministrem Sił Zbrojnych KRLD, zastępując na tym stanowisku generała armii Hyŏn Yŏng Ch'ŏla. W czerwcu 2018 roku zastąpiony został przez generała No Kwang Ch'ŏla.

</doc>
<doc id="4230895" url="https://pl.wikipedia.org/wiki?curid=4230895" title="Medal Służby Królowej">
Medal Służby Królowej

Medal Służby Królowej (ang. "Queen’s Service Medal") – medal ustanowiony 13 marca 1975, przyznawany przez rząd Nowej Zelandii w dowód uznania za wolontariat w służbie społeczności, a także za pełnienie służby publicznej. Tak jak wszystkie wyróżnienia stanowe Nowej Zelandii został on ustanowiony na mocy Królewskiego nakazu podpisanego przez królową Elżbietę II jako królową Nowej Zelandii. 
Opis medalu.
Medal został wykonany ze srebra próby 925, o średnicy 36 milimetrów (1,4 cala). Inicjały i nazwisko laureata są wygrawerowane na brzegu medalu. 
1975-2007.
Na awersie medalu z tego okresu widnieje wizerunek Królowej Elżbiety II, który otacza inskrypcja „ELIZABETH II DEI GRATIA REGINA F.D.”. Na rewersie zaś znajduje się herb Nowej Zelandii otoczony napisem „QUEEN’S SERVICE MEDAL” i dopisek „for Community Service” lub „for Public Services”. Medale zostały wykonane przez Mennicę Królewską.
od 2007.
21 maja 2007 roku zmieniono awers i rewers medalu. Awers zdobi nowy wizerunek Królowej Elżbiety II wykonany przez Iana Ranka-Broadleya, otoczony inskrypcją „ELIZABETH II QUEEN OF NEW ZEALAND”. Na rewersie zaś, widnieje herb Nowej Zelandii otoczony napisem „THE QUEEN’S SERVICE MEDAL” – powyżej oraz „FOR SERVICE” i „MO NGA MAHI NUI” – poniżej. Nowa odznaka i medal zostały wykonane przez firmę Thomasa Fattoriniego z Birmingham w Wielkiej Brytanii.
Wstążka.
Obie wersje medalu zawieszone są na wstążce o szerokości 36 mm. Jej krawędzie stanowi wąski czerwony pasek ochry, zaś środek tworzą naprzemiennie ułożone pasy czerwonej, białej i czarnej ochry, układające się we wzór stopni od lewej do prawej. Projekt ten był inspirowany wzorem „schodkowym” Māori Poutama stosowanym w panelach ściennych Tukutuku. Wzór ten zwykle jest interpretowany jako „schody do nieba”, ale w tym przypadku ma symbolizować i odnosić się do „etapów służby”.

</doc>
<doc id="4230904" url="https://pl.wikipedia.org/wiki?curid=4230904" title="Alexis Touably Youlo">
Alexis Touably Youlo

Alexis Touably Youlo (ur. 17 listopada 1959 w Béréblo) – iworyjski duchowny rzymskokatolicki, od 2006 biskup Agboville.

</doc>
<doc id="4230905" url="https://pl.wikipedia.org/wiki?curid=4230905" title="Alexis Touabli Youlo">
Alexis Touabli Youlo



</doc>
<doc id="4230907" url="https://pl.wikipedia.org/wiki?curid=4230907" title="Bojan Penew">
Bojan Penew

Bojan Penew ("bg." Боян Николов Пенев) (ur. 27 kwietnia 1882 w Szumen, zm. 25 czerwca 1927 w Sofii) – bułgarski historyk sztuki, krytyk literatury, slawista, badacz i popularyzator literatury polskiej.
Życiorys.
Od 1917 profesor na Uniwersytecie Sofijskim im. św. Klemensa z Ochrydy, na którym był jednym z założycieli katedry slawistyki. W 1918 wspólnie z żoną, Dorą Gabe i Tadeuszem Grabowskim założył Towarzystwo Bułgarsko-Polskie, które popularyzowało kulturę Polską w Bułgarii w dwudziestoleciu międzywojennym. Był także redaktorem dwutygodnika "Przegląd Polsko-Bułgarski".
W latach 1923-24 wykładał historię literatury bułgarskiej na Uniwersytecie Warszawskim, Uniwersytecie Jagiellońskim i uniwersytetach we Lwowie. W studiach o odrodzeniu narodowym w Bułgarii łączył metodę historyczną, socjologiczną i psychologiczną, w krytyce literatury skłaniał się do intuicjonizmu. Badał związki literatury polsko-bułgarskiej w XIX w., które ukazały się w wydanym pośmiertnie dziele "Istorija na nowata byłgarska literatura" (t. 1-4, 1930-36).
Związany początkowo z wczesną moderną bułgarską darzył niechęcią utylitaryzm rodzimej literatury i przeciwstawiał mu wartości filozoficzno-moralne romantyzmu polskiego, które upatrywał głównie w romantycznym patriotyzmie i mistycyzmie. Obok wielkich romantyków, zwłaszcza Adama Mickiewicza i Juliusza Słowackiego, najwyżej cenił Młodą Polskę - twórczość Stanisława Wyspiańskiego i Jana Kasprowicza. Obraz polskiej duchowości, której Panew był orędownikiem, wiązał się z postawą skrajnie nacjonalistyczną. W martyrologii polskiej widział odzwierciedlenie bułgarskich tragicznych losów historycznych, które nabierały sensu nieodzownej ofiary Słowian w dziejach europejskich.
Pomnik.
Pomnik Bojana Penewa znajduje się na terenie ambasady Bułgarii w Alejach Ujazdowskich 33/35 w Warszawie. Jest to około metrowej wysokości cokół z kamieni polnych, na którym znajduje się przymocowana tabliczka z informacją a na szczycie znajduje się popiersie przedstawiające popularyzatora literatury polskiej.

</doc>
<doc id="4230909" url="https://pl.wikipedia.org/wiki?curid=4230909" title="Maurice Konan Kouassi">
Maurice Konan Kouassi

Maurice Konan Kouassi (ur. 1938 w Adjékro) – iworyjski duchowny rzymskokatolicki, w latach 2005-2018 biskup Daloa.

</doc>
<doc id="4230912" url="https://pl.wikipedia.org/wiki?curid=4230912" title="Punisher (sezon 2)">
Punisher (sezon 2)

Drugi sezon serialu Punisher opowiadał historię Franka Castle. 
Wyprodukowany został przez ABC Studios i Marvel Television, a dystrybuowany był przez serwis Netflix. Jest on spin-offem serialu "Daredevil", gdzie postać Punishera została przedstawiona w sezonie drugim produkcji.
Showrunnerem sezonu był Steve Lightfoot. W rolach głównych wystąpili: Jon Bernthal, Ben Barnes, Amber Rose Revah, Jason R. Moore, Josh Stewart, Floriana Lima i Giorgia Whigham.
Całość sezonu, składającego się z 13 odcinków została udostępniona równocześnie 18 stycznia 2019 roku na platformie Netflix. 
Emisja.
Całość sezonu, składającego się z 13 odcinków została udostępniona równocześnie na platformie Netflix 18 stycznia 2019 roku.
1 marca 2022 roku "Punisher" wraz z pozostałymi serialami Marvel Television został usunięty z Neflixa na wszystkich rynkach. 16 marca został on udostępniony na Disney+ w Stanach Zjednoczonych, Kanadzie, Wielkiej Brytanii, Irlandii, Australii i Nowej Zelandii. W późniejszym terminie udostępnione zostaną w pozostałych krajach również na Disney+.
Odcinki.
&lt;onlyinclude&gt;
Produkcja.
Rozwój projektu.
W styczniu 2015 roku Ted Sarandos, dyrektor programowy Netflixa, zapewnił, że wszystkie seriale tworzone przy współpracy z Marvelem mają szansę na kolejne sezony. 12 grudnia 2017 roku poinformowano, że serwis zamówił drugi sezon serialu. Pod koniec lutego 2018 roku poinformowano, że Lightfoot będzie opowiadał również za drugi sezon.
Casting.
Pod koniec lutego 2018 roku poinformowano, że Jon Bernthal, Ben Barnes, Amber Rose Revah i Jason R. Moore powrócą w drugim sezonie oraz że do obsady dołączyli Giorgia Whigham jako Amy Bendix, Floriana Lima jako Krista Dumont i Josh Stewart jako John Pilgrim. W maju tego samego roku do obsady dołączyli Corbin Bernsen jako Anderson Schultz i Annette O’Toole jako Eliza Schultz.
Zdjęcia.
Zdjęcia do sezonu rozpoczęły się 10 marca 2018 roku w Bellmores w Nowym Jorku.

</doc>
<doc id="4230913" url="https://pl.wikipedia.org/wiki?curid=4230913" title="Czerniawa (wieś na Ukrainie)">
Czerniawa (wieś na Ukrainie)



</doc>
<doc id="4230920" url="https://pl.wikipedia.org/wiki?curid=4230920" title="Szwedzka Królewska Akademia Muzyczna">
Szwedzka Królewska Akademia Muzyczna



</doc>
<doc id="4230940" url="https://pl.wikipedia.org/wiki?curid=4230940" title="Ignace Bessi Dogbo">
Ignace Bessi Dogbo

Ignace Bessi Dogbo (ur. 17 sierpnia 1961 w Niangon-Adjamé) – iworyjski duchowny rzymskokatolicki, w latach 2004–2021 biskup Katiola, arcybiskup metropolita Korhogo od 2021.
Życiorys.
Święcenia kapłańskie przyjął 2 sierpnia 1987 i został inkardynowany do diecezji Yopougon. Po dwuletnim stażu duszpasterskim odbył studia teologiczne na Papieskim Instytucie Biblijnym. Po powrocie do kraju został diecezjalnym dyrektorem Papieskich Dzieł Misyjnych. W 1995 otrzymał nominację na wikariusza generalnego diecezji, zaś dwa lata później także na proboszcza miejscowej katedry.
19 marca 2004 został mianowany biskupem diecezji Katiola. Sakry biskupiej udzielił mu 4 lipca tegoż roku ówczesny biskup Yopougon, Laurent Akran Mandjo.
3 stycznia 2021 papież Franciszek przeniósł go na urząd arcybiskupa metropolity Korhogo.
W 2017 został wybrany na przewodniczącego iworyjskiej Konferencji Biskupów.

</doc>
<doc id="4230941" url="https://pl.wikipedia.org/wiki?curid=4230941" title="Gaspard Béby Gnéba">
Gaspard Béby Gnéba

Gaspard Béby Gnéba (ur. 6 stycznia 1963 w Tehiri Guitry) – iworyjski duchowny rzymskokatolicki, od 2008 biskup Man.
Życiorys.
Święcenia kapłańskie przyjął 12 lipca 1992 i został inkardynowany do archidiecezji Gagnoa. Po święceniach został wikariuszem parafii katedralnej oraz dyrektorem miejscowego centrum katechetycznego. Po odbytych w Rzymie studiach z teologii duchowości objął funkcję wykładowcy tegoż przedmiotu w archidiecezjalnym seminarium.
18 grudnia 2007 został prekonizowany biskupem diecezji Man. Sakry biskupiej udzielił mu 8 marca 2008 abp Barthélémy Djabla.

</doc>
<doc id="4230946" url="https://pl.wikipedia.org/wiki?curid=4230946" title="Andrzej Pawlak">
Andrzej Pawlak



</doc>
<doc id="4230948" url="https://pl.wikipedia.org/wiki?curid=4230948" title="Andrzej Pawlak (ur. 1947)">
Andrzej Pawlak (ur. 1947)



</doc>
<doc id="4230951" url="https://pl.wikipedia.org/wiki?curid=4230951" title="Leszczyny (Biały Dunajec)">
Leszczyny (Biały Dunajec)

Leszczyny – przysiółek wsi Biały Dunajec w Polsce, położony w województwie małopolskim, w powiecie tatrzańskim, w gminie Biały Dunajec.
W latach 1975–1998 przysiółek administracyjnie należał do województwa nowosądeckiego.

</doc>
<doc id="4230953" url="https://pl.wikipedia.org/wiki?curid=4230953" title="Jean-Jacques Koffi Oi Koffi">
Jean-Jacques Koffi Oi Koffi

Jean-Jacques Koffi Oi Koffi (ur. 22 marca 1962 w Bongouanou) – iworyjski duchowny rzymskokatolicki, od 2009 biskup San Pedro-en-Côte d’Ivoire.
Życiorys.
Święcenia kapłańskie przyjął 4 sierpnia 1990 i został inkardynowany do diecezji Abengourou. Pełnił w niej funkcje m.in. wikariusza generalnego, diecezjalnego asystenta Ruchu Rodzin Chrześcijańskich, a także przewodniczącego sądu kościelnego I instancji.
21 listopada 2003 papież Jan Paweł II mianował go biskupem Abengourou. Sakry udzielił mu miesiąc później jego poprzednik, Bruno Kouamé.
3 stycznia 2009 został mianowany biskupem San Pedro-en-Côte d’Ivoire.
W 2017 został wybrany wiceprzewodniczącym iworyjskiej Konferencji Episkopatu.

</doc>
<doc id="4230955" url="https://pl.wikipedia.org/wiki?curid=4230955" title="Bronisław Sadowy">
Bronisław Sadowy

Bronisław Sadowy (ur. 22 lipca 1925, zm. 27 grudnia 1984) – polski nurek.
Życiorys.
Urodził się 22 lipca 1925 jako syn Józefa. Pracował jako nurek Polskiego Ratownictwa Okrętowego. Zmarł 27 grudnia 1984 i został pochowany na Cmentarzu Łostowickim w Gdańsku. Był żonaty, miał dzieci.

</doc>
<doc id="4230956" url="https://pl.wikipedia.org/wiki?curid=4230956" title="Salomon Lezoutié">
Salomon Lezoutié

Salomon Lezoutié (ur. 8 kwietnia 1958 w Yopougon) – iworyjski duchowny rzymskokatolicki, od 2015 biskup Yopougon.
Życiorys.
Święcenia kapłańskie otrzymał 23 lipca 1989 i został inkardynowany do diecezji Yopougon. Był m.in. duszpasterzem młodzieży oraz chorych, sekretarzem biskupim, a także wykładowcą i wicerektorem seminarium w Anyama.
29 lipca 2005 został mianowany biskupem diecezji Odienné. Sakry biskupiej udzielił mu 8 października 2005 bp Laurent Akran Mandjo.
3 stycznia 2009 otrzymał nominację na biskupa koadiutora Yopougon. 28 listopada 2015 objął pełnię rządów w diecezji.

</doc>
<doc id="4230957" url="https://pl.wikipedia.org/wiki?curid=4230957" title="NASCAR Racers">
NASCAR Racers



</doc>
<doc id="4230958" url="https://pl.wikipedia.org/wiki?curid=4230958" title="John Doaninoel">
John Doaninoel

John Doaninoel SM (ur. 1 marca 1950 w Timputz, zm. 7 sierpnia 2018 w Honiarze) – papuański duchowny rzymskokatolicki posługujący na Wyspach Salomona, w latach 2011-2018 biskup pomocniczy Honiary.
Życiorys.
Święcenia kapłańskie przyjął 20 grudnia 1980 w zgromadzeniu marystów. Po święceniach pracował duszpastersko w Buin, Hehela-Buka i w Tubianie, zaś w latach 1988-1997 pełnił funkcję przełożonego marystów w regionie Oceanii. W latach 1992-1994 więziony przez papuańskich secesjonistów. W 1997 został rektorem kolegium zakonnego w Bomanie, zaś w 2005 ponownie został wybrany prowincjałem.
6 grudnia 2007 został prekonizowany biskupem pomocniczym Rabaulu ze stolicą tytularną "Girus Tarasii". Sakry biskupiej udzielił mu 8 marca 2008 abp Karl Hesse. 9 czerwca 2011 został mianowany biskupem pomocniczym Honiary.
Zmarł w rezydencji biskupiej w Honiarze 7 sierpnia 2018.

</doc>
<doc id="4230960" url="https://pl.wikipedia.org/wiki?curid=4230960" title="Luciano Capelli">
Luciano Capelli

Luciano Capelli SDB (ur. 19 października 1947 w Cologna di Tirano) – włoski duchowny rzymskokatolicki posługujący na Wyspach Salomona, od 2007 biskup Gizo.
Życiorys.
W 1960 wstąpił do zgromadzenia salezjanów i w 1965 złożył w nim śluby zakonne. Po ślubach wyjechał jako misjonarz do Filipin i studiował w salezjańskim seminarium w Lagunie. Po ukończeniu studiów pracował w tymże seminarium jako wykładowca. W 1971 powrócił do Włoch i tam przygotowywał się do kapłaństwa. Święcenia kapłańskie przyjął 29 czerwca 1975. Po święceniach ponownie wyjechał do Filipin i podjął pracę w salezjańskiej szkole technicznej w Manili (w latach 1985-1991 był dyrektorem tejże uczelni). W 1991 został mianowany rektorem domu salezjańskiego w Manili, zaś dwa lata później został przełożonym filipińskiej prowincji zakonu. W 1999 wyjechał na Wyspy Salomona i objął stanowisko dyrektora szkoły technicznej w Honiarze.
5 czerwca 2007 został prekonizowany biskupem diecezji Gizo, zaś 21 października 2007 przyjął sakrę biskupią z rąk kard. Josepha Zen Ze-kiun.

</doc>
<doc id="4230962" url="https://pl.wikipedia.org/wiki?curid=4230962" title="Marcin Kruszyński">
Marcin Kruszyński

Marcin Kruszyński (ur. 7 października 1980 w Lublinie) – polski historyk specjalizujący się w historii XX w., dr. hab., kierownik Pracowni Historii Polski i Historii Powszechnej Lotniczej Akademii Wojskowej, pracownik Instytutu Pamięci Narodowej.
Życiorys.
W 2004 ukończył studia historyczne na Uniwersytecie Marii Curie Skłodowskiej w Lublinie. W 2008 na Wydziale Humanistycznym tegoż uniwersytetu uzyskał stopień naukowy doktora nauk humanistycznych w zakresie historii na podstawie pracy "Ambasada RP w Moskwie w latach 1921–1939" (promotor: Marek Mądzik). W 2016 uzyskał habilitację w Instytucie Historii im. Tadeusza Manteuffla Polskiej Akademii Nauk na podstawie monografii "Uniwersytet Marii Curie-Skłodowskiej w latach 1944–1989. Zarys dziejów uczelni w warunkach PRL".
W latach 2008–2010 pracownik Biblioteki Głównej UMCS w Lublinie. Od 2008 do 2017 był nauczycielem w XXIII Liceum Ogólnokształcącym im. Nauczycieli Tajnego Nauczania w Lublinie. W 2010 podjął równocześnie pracę w Oddziale IPN w Lublinie, od 5 grudnia 2016 do 29 lutego 2020 naczelnik Oddziałowego Biura Badań Historycznych IPN, Lublin. Obecnie w Centrali IPN. Od 1 października 2017 profesor nadzwyczajny w Wyższej Szkole Oficerskiej Sił Powietrznych w Dęblinie, od 1 października 2018 Lotniczej Akademii Wojskowej. W latach 2018–2019 kierownik Zakładu Historii i Wychowania Patriotycznego, następnie zwierzchnik Zakładu Kształcenia Ogólnego (2019–2021). Od 2022 przewodzi Pracowni Historii Polski i Historii Powszechnej. Członek Senatu WSOSP/LAW (2018–2020).
Zajmuje się dziejami dyplomacji II Rzeczypospolitej, lotnictwem, życiem codziennym w XX w. oraz bada losy szkolnictwa wyższego i inteligencji po 1944. Jest autorem/współautorem siedmiu książek oraz ponad stu artykułów naukowych, współredaktor kilku prac zbiorowych.
Od 2017 redaktor naczelny rocznika "Komunizm: system – ludzie – dokumentacja". W tym samym roku wszedł w skład redakcji czasopisma "Pamięć i Sprawiedliwość" (redaktor tematyczny nr 31 "Pamięci i Sprawiedliwości", poświęconego setnej rocznicy odzyskania przez Polskę niepodległości; nr 38 dotyczącego walk o granice i kształtowania się II RP).
Od 2018 członek Zespołu Konkursowego Nagrody im. Janusza Kurtyki.
W okresie od 2007 do 2008 kierownik projektu badawczego finansowanego przez Ministerstwo Nauki i Szkolnictwa Wyższego pt. "Ambasada polska w Moskwie w latach 1921–1939" (nr projektu N108 057 32/2861).
Brał udział w pracach nad Interaktywnym Atlasem Historycznym "Szlakami Polski Niepodległej 1914–1922", przygotowywanym przez zespół naukowy pod kierownictwem prof. Jana Pomorskiego, UMCS (projekt finansowany w ramach programu Ministra Nauki i Szkolnictwa Wyższego pod nazwą "Szlakami Polski Niepodległej" w latach 2018–2019).
W latach 2018–2020 kierownik grantu badawczego Ministerstwa Obrony Narodowej pt. "Społeczeństwo i wojsko. Relacje i procesy w perspektywie historycznej (XIX–XX w.): Dęblin i Lubelszczyzna na tle ogólnopolskim" (nr projektu GB/5/2018/209/2018/DA). Od 2021 r. kieruje zespołem w ramach grantu badawczego Narodowego Centrum Nauki pt. "95 wykładów na 95–lecie Szkoły Orląt".
Przewodzi projektowi badawczo–wydawniczemu IPN „Polacy w walkach o niepodległość i granice państwa polskiego 1914–1922”. 
Członek Polskiego Towarzystwa Historycznego i Towarzystwa Nauki i Kultury „Libra” (wybrany do zarządu na kadencję 2019–2023).
Wybrane publikacje.
Prace własne
Edycje źródłowe
Książki pod redakcją

</doc>
<doc id="4230964" url="https://pl.wikipedia.org/wiki?curid=4230964" title="Jan Zawisza (inżynier)">
Jan Zawisza (inżynier)

Jan Zawisza (ur. 19 czerwca 1895, zm. 2 października 1981) – polski inżynier.
Życiorys.
Urodził się 19 czerwca 1895. Został mianowany na stopień podporucznika w korpusie oficerów taborowych ze starszeństwem z dniem 1 lipca 1925. W 1934 był oficerem rezerwowym 2 dywizjonu taborów i pozostawał wówczas w ewidencji Powiatowej Komendy Uzupełnień Warszawa Miasto III. Do 1939 jako inżynier uzbrojeniowiec pracował w Zakładach Amunicyjnych w Skarżysku. Po zajęciu miasta został aresztowany przez Niemców, był osadzony w więzieniu, później w obozie koncentracyjnym, po czym został przymusowo zatrudniony w tajnych zakładach wojskowych koło Groß-Rosen. Powrócił do Polski latem 1945.
Zmarł 2 października 1981. Został pochowany na cmentarzu Powązkowskim w Warszawie (kwatera K-2-23/24).
Był żonaty, miał córkę i syna Stanisława (zm. w 2010 wieku 74 lat), który był autorem wspomnień pt. "Wojna oczami dziecka", wydanych w 2011 w ramach publikacji zatytułowanej "Moje wojenne dzieciństwo".

</doc>
<doc id="4230977" url="https://pl.wikipedia.org/wiki?curid=4230977" title="José Alberto Serrano Antón">
José Alberto Serrano Antón

José Alberto Serrano Antón IEME (ur. 14 kwietnia 1942 w Saragossie) – hiszpański duchowny rzymskokatolicki posługujący w Zimbabwe, w latach 2007–2021 biskup Hwange.
Życiorys.
Święcenia kapłańskie przyjął 1 lipca 1966 w Zgromadzeniu św. Franciszka Ksawerego dla Misji Zagranicznych. Po święceniach i studiach we Fryburgu objął funkcję wykładowcy seminarium w Burgos. Od 1970 pracował duszpastersko w Zimbabwe. W 2004 został wikariuszem generalnym diecezji Hwange, zaś niedługo później objął urząd jej administratora.
5 grudnia 2006 papież Benedykt XVI mianował go biskupem Hwange. Sakry biskupiej udzielił mu 3 lutego 2007 jego poprzednik i metropolita Harare, Robert Ndlovu.

</doc>
<doc id="4230980" url="https://pl.wikipedia.org/wiki?curid=4230980" title="Henryk Czyż (żołnierz)">
Henryk Czyż (żołnierz)



</doc>
<doc id="4230989" url="https://pl.wikipedia.org/wiki?curid=4230989" title="Yumiko Shaku">
Yumiko Shaku

 – japońska aktorka oraz modelka.
Filmografia.
Seriale.
Deka Kurokawa Suzuki (NTV 2012)

</doc>
<doc id="4230993" url="https://pl.wikipedia.org/wiki?curid=4230993" title="Livyatan">
Livyatan

Livyatan – wymarły rodzaj walenia z grupy Physeteroidea, obejmujący pojedynczy gatunek "L. melvillei". Jego nazwa rodzajowa inspirowana jest biblijnym potworem morskim Lewiatanem, a gatunkowa – autorem powieści "Moby Dick" (1851) Hermanem Melvillem, który na antagonistę wielorybników w swej książce obrał wielkiego kaszalota. "Livyatan" znaleziony został w peruwiańskiej formacji Pisco i żył w tortonie, około 9,9–8,9 miliona lat temu, chociaż wielki ząb z Australii wskazuje, że jego bliski krewny mógł żyć jeszcze w pliocenie, jakieś 5 milionów lat temu. Zwierzę należało do absolutnych drapieżników, żywiących się dużą zwierzyną i zajmowało zapewne miejsce szczytowego drapieżnika polującego na walenie, płetwonogie itd. Co charakterystyczne dla tej grupy, "Livyatan" miał funkcjonalne, pokryte szkliwem zęby w szczęce i żuchwie, jak też inne adaptacje do polowań na grubą zdobycz.
Całkowitą długość zwierzęcia szacuje się na 13,5–17,5 m, podobnie jak w przypadku współczesnego kaszalota spermacetowego, co czyni go jednym z największych drapieżników, jakie kiedykolwiek istniały. Najdłuższy ząb mierzy 36,2 cm. Jest to największy ząb jakiegokolwiek zwierzęcia, nie licząc ciosów. Od innych drapieżnych kaszalotów wyróżnia się zagłębieniem w czaszce, zajmującym całą długość pyska. Znajduje się w nim narząd spermacetowy, używany jako sonar oraz do komunikacji, bądź też do taranowania zdobyczy i innych kaszalotów. Wieloryby te mogły konkurować z olbrzymim wymarłym rekinem megalodonem o podobne źródła pokarmu. Wymarcie spowodowane zostało prawdopodobnie przez ochłodzenie pod koniec miocenu, które zredukowało populacje ryb. Formacje, w których zachowały się szczątki tych waleni, prezentowały również bogate zbiorowiska życia morskiego, w tym rekinów i morskich ssaków.
Taksonomia.
Historia.
W listopadzie 2008 odkryto częściowo zachowaną czaszkę z zębami i żuchwą, zaliczone później do "L. melvillei", jako holotyp MUSM 1676. Znaleziono je na przybrzeżnej pustyni w Peru pośród osadów formacji Pisco, 35 km na południowy zachód od miasta Ica. Klaas Post, badacz z holenderskiego Natuurhistorisch Museum Rotterdam, potknął się o nie ostatniego dnia wyprawy terenowej. Preparatykę skamieniałości przeprowadzono w Limie. Obecnie wchodzą w skład kolekcji Muzeum Historii Naturalnej w tym mieście.
Nazwę nadano odkrytemu zwierzęciu w lipcu 2010, wykorzystując anglojęzyczną nazwę biblijnego potwora, Lewiatan, tworząc miano "Leviathan melvillei". Jednak nazwę rodzajową "Leviathan" wykorzystano już wcześniej jako młodszy synonim mastodonta z rodzaju "Mammut", wobec czego w sierpniu 2010 autorzy wprowadzili korektę, tworząc nową nazwę rodzajową "Livyatan", oryginalną hebrajską nazwę potwora. Epitet gatunkowy "melvillei" upamiętnia Hermana Melville’a, autora książki "Moby Dick", opowiadającej o olbrzymim kaszalocie jako głównym antagoniście. Pierwsze szczątki "Livyatan" z Peru datowano na 13–12 milionów lat temu (serrawal, miocen), jednak później zrewidowano te wartości do 9,9–8,9 miliona lat temu (torton, miocen).
W 2016 w Beaumaris Bay w Australii odkryto wielki kaszaloci ząb o długości 30 cm, NMV P16205, spoczywający w plioceńskich warstwach. Odkrycia dokonał miejscowy Murray Orr. Znalezisko okrzyknięto kaszalotem z Beaumaris bądź olbrzymim kaszalotem. Ząb przekazano Museums Victoria w Melbourne. Nie przypisano go do konkretnego rodzaju, jednak przypomina on zęby "Livyatan", wskazując na ich bliskie pokrewieństwo. Ząb datowano na 5 milionów lat, co czyni go młodszym od peruwiańskiego okazu "L. melvillei" o około 4 miliony lat.
Filogeneza.
"Livyatan" zaliczał się do bazalnych absolutnie drapieżnych Physeteroidea, wraz z takimi wymarłymi rodzajami, jak "Brygmophyseter", "Acrophyseter" i "Zygophyseter". Grupa ta znana jest z wielkich, funkcjonalnych zębów w szczęce i żuchwie, używanych do łapania wielkiej zdobyczy, pokrytych szkliwem. W przeciwieństwie do nich współczesny kaszalot spermacetowy nie ma szkliwa, a w szczęce zębów w ogóle, a te, które ma, i tak nie mogą służyć złapaniu zdobyczy. "Livyatan" należy do innej linii drapieżnych Physeteroidea. Zwiększenie rozmiarów i rozwój narządu spermacetowego, charakterystycznego dla tej grupy waleni, wyewoluowały wedle współczesnych poglądów niezależnie u różnych grup drapieżnych kaszalotów. Wielkie zęby tych zwierząt powstały raz w grupie wywodzącej się z przodka przypominającego bazylozaury bądź też "Livyatan" wykształcił je niezależnie. Duży dół skroniowy w czaszce uznaje się za plezjomorfię. Zęby płodu kaszalota spermacetowego mają szkliwo, nim pokryją się cementem, co wskazuje na bazalność szkliwa. Pojawienie się drapieżnych kaszalotów w zapisie kopalnym współzachodzi z różnicowaniem się fiszbinowców w miocenie, co wskazuje na ewolucję umożliwiającą eksploatację fiszbinowców. Zasugerowano też umieszczenie drapieżnych kaszalotów w podrodzinie Hoplocetinae, wraz z rodzajami "Diaphorocetus", "Idiorophus", "Scaldicetus" i "Hoplocetus", znanymi z miocenu i wczesnego pliocenu. Przedstawiciele tej podrodziny cechują się silnie zbudowanymi i pokrytymi szkliwem zębami.
Kladogram przedstawiający "Livyatan" i inne drapieżne kaszaloty:
Budowa.
Znana jest jedynie czaszka "Livyatan", a przy braku wiedzy o stosunku wielkości czaszki do reszty ciała, całkowita długość zwierzęcia pozostaje niejasna. Szacuje się ją na ok. 13,5 m, skalując na podstawie współczesnego kaszalota, a 16,2–17,5 m przy użyciu do tego celu "Zygophyseter" (zakładając podobny stosunek długości głowy do ciała). Dla porównania dzisiejszy kaszalot spermacetowy osiąga od 11 do 16 m. Z kolei kaszalot z Beaumaris oszacowany został na 18 m i 40 ton. Wielkie rozmiary stanowić mogą adaptację chroniącą przed drapieżnikami i pozwalającą zarazem zjadać wielką zdobycz. "Livyatan" to największy odkryty dotychczas kopalny kaszalot i także jeden z największych znanych drapieżników, dysponujący jednym z największych ugryzień wśród czworonogów i być może w ogóle kręgowców.
Czaszka.
Holotypowa czaszka "Livyatan" ma 3 m długości. Jak inne drapieżne kaszaloty, "Livyatan" miał szeroką przerwę między dołami skroniowymi po bokach czaszki i wyrostkiem jarzmowym kości skroniowej na przedzie czaszki, co wskazuje na dużą przestrzeń, którą za życia wypełniał silny mięsień skroniowy, najsilniejszy z mięśni między czaszką a żuchwą. Pysk był dobrze zbudowany, gruby, względnie mały, co pozwalało na zamknięcie i lepsze uchwycenie szamocącej się zdobyczy. Prawa i lewa kość przedszczękowa prawdopodobnie nie krzyżowały się na szczycie pyska, chociaż kości te budują większą część przedniego końca pyska. W przeciwieństwie do dzisiejszego kaszalota kości przedszczękowe sięgały boków pyska. Szczęka była gruba, szczególnie w połowie drogi od pyska. Pysk opisywano jako asymetryczny, z prawą kością szczękową nieznacznie wypukłą i lewą lekko wklęsłą ku tyłowi. Lemiesz osiągał koniuszek pyska, był nieco wklęsły, coraz cieńszy z tyłu ku przodowi. Nagłe pogrubienie w środkowej lewej części lemiesza może wskazywać na położenie mięśni nosowych. Każda kość zębowa żuchwy była wyższa, niż szersza, a dzieliła je luka większa niż u kaszalota spermacetowego. Spojenie żuchwy łączące obie jej połówki pośrodku żuchwy nie zrosło się. Wyrostek kłykciowy, łączący żuchwę z czaszką, leżał w okolicy dna żuchwy jak u innych kaszalotów.
Zęby.
W przeciwieństwie do współczesnego kaszalota spermacetowego "Livyatan" miał funkcjonalne zęby w szczęce i w żuchwie. Zużycie zębów wskazuje, że podczas gryzienia w dół zęby strzygły jeden po drugim, umożliwiając zwierzęciu odgryzienie za jednym razem dużej porcji mięsa zdobyczy. Głębokie osadzenie w dziąsłach i możliwość blokowania się stanowiły adaptacje do utrzymywania szamocącej się zdobyczy. Żaden z zębów holotypu nie zachował się w całości, a żaden z tylnych zębów nie zachował się dobrze. Żuchwa nosiła 22 zęby, a szczęka 18. W przeciwieństwie do innych kaszalotów z funkcjonalnymi zębami, żaden z korzeni zębów nie był w całości obecny w przedszczękowej części pyska, przynajmniej częściowo leżąc w kości szczękowej. W efekcie liczba zębów ustępowała tamtym waleniom i, obok kogii płaskonosej i kogii krótkogłowej, "Livyatan" dysponował najmniejszą liczbą zębów w żuchwie ze wszystkich kaszalotów.
Najmasywniejsze były czwarty, piąty i szósty ząb po obu stronach. Wszystkie dobrze zachowane zęby przekraczały 31 cm długości. Największe zęby holotypu to drugi i trzeci lewej kości zębowej, których wysokość obliczono na około 36,2 cm. Pierwszy ząb po prawej był najmniejszy, mierząc 31,5 cm. Kaszalot z Beaumaris miał zęby okołotrzydziestocentymetrowej długości i jest to największy skamieniały ząb znaleziony w Australii. Zęby te należą do największych należących do jakiegokolwiek zwierzęcia z wyjątkiem ciosów. Dla porównania największy ząb tyranozaura mierzył 30,5 cm, a zęby olbrzymiego wymarłego rekina megalodona mierzyły około 18 cm. Na części zębów żuchwowych znaleziono fasetki, które przy zamkniętej paszczy zapewniały dokładne pasowanie do siebie zębów. W przednich zębach średnica zmniejszała się, w tylnych działo się przeciwnie. Największa średnica wynosiła około 11,1 cm w żuchwie. Wszystkie zęby wykazywały szybkie zmniejszanie się średnicy ku wierzchołkowi. Wynikało to prawdopodobnie po części ze zużywania się w czasie życia zwierzęcia. Zakrzywienie zębów malało z przodu ku tyłowi, przy czym zęby żuchwy zakrzywiały się bardziej, niż zęby górne. Przednie zęby tworzyły ku przodowi kąt 45°, i, jak u innych kaszalotów, cement był prawdopodobnie w sposób ciągły tworzony na zębach przez całe życie.
Wszystkie zębodoły były cylindryczne, obejmowały po jednym korzeniu. Ich wielkość rosła od pierwszego do czwartego, by potem maleć, co czyniło czwarty największym o rozmiarze 197 mm średnicy, co stanowi największą wartość u jakiegokolwiek walenia. Zębodoły żuchwy ustępowały wielkością szczękowym, były okrągłe poza bardziej jajowatymi przednimi.
Basen.
Skamieniała czaszka "Livyatan" ma zakrzywioną niszę zwaną "supracranial basin" („basenem nadczaszkowym”), szeroką i głęboką. W przeciwieństwie do innych drapieżnych kaszalotów, ale podobnie do kaszalota spermacetowego nisza ta rozciągała się na całą długość pyska, powodując przez to wklęsłość całej czaszki na górnej powierzchni zamiast pyska obserwowanego u "Zygophyseter" czy "Acrophyseter". Basen był najgłębszy i najszerszy nad puszką mózgową i, w przeciwieństwie do innych drapieżnych kaszalotów, nie nawisał nad oczodołem. Na bokach ograniczały go wysokie ściany kostne. Karby przedoczodołowe, zazwyczaj szparowate po bokach czaszki zaraz za pyskiem, tutaj leżały w obrębie basenu. Opadający grzebień w dole skroniowym kierował się ku tyłowi czaszki i oddzielał pysk od reszty czaszki – bruzda zaczynała się na wyrostku przedoczodołowym kości policzkowej. Na przedzie basen miał dwa otwory, czym różnił się od typowego dla kaszalota spermacetowego z pojedynczym otworem kości szczękowej oraz od kogii krótkogłowej i kogii płaskonosej, które mają po kilka otworów. Szew pomiędzy kośćmi szczękową i czołową był zazębiający.
Paleobiologia.
Polowanie.
"Livyatan" był drapieżnikiem szczytowym i prawdopodobnie wywierał znaczący wpływ na strukturę mioceńskich zbiorowości morskich. Używał swych wielkich i głęboko osadzonych zębów prawdopodobnie do polowań na wielką zdobycz blisko powierzchni. Jego dieta prawdopodobnie składała się głównie ze średniej wielkości fiszbinowców osiągających od 7 do 10 m długości. Polował prawdopodobnie także na rekiny, płetwonogie, delfinowate i inne duże ssaki morskie, zajmując niszę ekologiczną podobną do zajmowanej współcześnie przez orkę oceaniczną. Współcześnie doń zajmował te same tereny megalodon, prawdopodobnie także szczytowy drapieżnik, co wskazuje na konkurencję międzygatunkową o podobne źródło pokarmu. Przyjmuje się, że taktyka polowań "Livyatan" na wieloryby przypominała stosowaną przez współczesne orki: pościg za zwierzyną celem zmęczenia jej i następnie utopienie. Dzisiaj orki polują grupowo, izolując i zabijając wieloryby, ale, biorąc pod uwagę jego rozmiary, "Livyatan" dawałby sobie radę polując samotnie.
Narząd spermacetowy.
Opisywany wyżej basen sugeruje istnienie dużego narządu spermacetowego, tworzonego przez serię zbiorników tłuszczu i spermacetu rozdzielonych tkanką łączną. Nie wiadomo, do czego "Livyatan" używał tego narządu. Najprawdopodobniej jak u dzisiejszego kaszalota służył mu on jako biosonar tworzący dźwięki lokalizujące zdobycz. Możliwe też, że służył popisom akustycznym, dzięki którym zwierzęta komunikowały się ze sobą. Mógł służyć ogłuszaniu falą dźwiękową.
Inna teoria widzi w powiększonym obecnością narządu spermacetowego czole wszystkich kaszalotów narzędzie walk między samcami o samice podczas sezonu godowego, toczonych poprzez ścieranie się czołem. Mogło ono służyć w takim przypadku też taranowaniu zdobyczy. Pogląd taki wspierają dwa doniesienia o współczesnych kaszalotach spermacetowych atakujących i taranujących statki wielorybnicze, przy czym narząd jest nieproporcjonalnie większy u samców kaszalotów spermacetowych.
Alternatywna teoria głosi, że kaszaloty, w tym "Livyatan", mogą zmieniać temperaturę spermacetu w tym narządzie celem wspierania wyporności. Obniżenie temperatury zwiększa gęstość, co ma znaczenie w nurkowaniu w głębinach, natomiast podniesienie temperatury redukuje gęstość, ciągnąc wieloryba ku powierzchni.
Paleoekologia.
"Livyatan" znany jest z tortonu w miocenie późnym sprzed 9,9–8,9 miliona lat z formacji Pisco w Peru, znanej z dobrze zachowanego zespołu kręgowców morskich. Wśród znalezionych tam wielorybów najpowszechniejszy był nieopisany jeszcze gatunek z rodziny Cetotheriidae mierzący od 5 do 8 m długości. Większość innych wielorybów znalezionych w tym miejscu osiągała podobne rozmiary. Do odkrytych zębowców zaliczają się zyfiowate jak "Messapicetus gregarius", Pontoporiidae (np. "Brachydelphis mazeasi"), delfinowate i drapieżne kaszaloty, np. "Acrophyseter". Wszystkie szczątki płetwonogich należą do fokowatych. Znaleziono także wielkiego żółwia morskiego "Pacifichelys urbinai", którego obecność wskazuje na obecność traw morskich na tym obszarze. Znaleziono też fragmentaryczne kości krokodyli. Wśród ptaków morskich odkryto fragmentaryczne kości kormoranów i burzykowatych, oraz dwa gatunki z rodzaju "Sula". Pozostałości wielu ryb chrzęstnych również odkryto w tej formacji, w tym ponad 3500 rekinich zębów. Mogły należeć do żarłaczokształtnych, jak żarłaczowate czy młotowate. W mniejszej liczbie znaleziono lamnokształtne, jak lamnowate, tawroszowate i Otodontidae. Wiele zębów wiązało się ze szczątkami "Cosmopolitodus hastalis" i megalodona, a zęby tychże dwóch rekinów znaleziono blisko pozostałości walenia i płetwonogiego. Z ryb chrzęstnych występują też orleniowate, piłokształtne i "Squatina". Większość ryb kostnych należy do tuńczyków lub kulbinowatych. "Livyatan" i megalodon były prawdopodobnie szczytowymi drapieżnikami w tym ekosystemie.
Kaszlot z Beaumaris pochodzi z Beaumaris Bay formacji Black Rock Sandstone w Australii w okolicy Melbourne. Datuje się na 5 milionów lat, co oznacza pliocen. Beaumaris Bay należy do najzasobniejszych w skamieniałości morskiej megafauny miejsc w Australii. Zęby rekinów tam znalezione reprezentują 20 różnych gatunków, jak rekin wielorybi, "Heterodontus portusjacksoni", "Cosmopolitodus hastalis" i megalodon. Przykłady waleni stanowią Długopłetwiec oceaniczny "Megaptera miocaena", delfin "Steno cudmorei" i kaszalot "Physetodon baileyi". Inne duże morskie ssaki reprezentują dawne mirungi, diugonie, towarzyszą im żółwie morskie, pingwiny takie jak "Pseudaptenodytes", albatrosy "Diomedea thyridata" i Pelagornithidae z rodzaju "Pelagornis".
Wymarcie "Livyatan" mogło być spowodowane ochłodzeniem pod koniec miocenu. Wywołało ono wzrost rozmiarów waleni i spadek ich różnorodności. Wymarły małe fiszbinowce, którymi się żywił, i "Livyatan" wyginął wraz z nimi. Mniej prawdopodobna hipoteza głosi, że zwierzę stało się zbyt wielkie, by efektywnie polować na mniejsze stworzenia.

</doc>
<doc id="4230995" url="https://pl.wikipedia.org/wiki?curid=4230995" title="Emakumeen Euskal Bira">
Emakumeen Euskal Bira

Emakumeen Euskal Bira – etapowy wyścig kolarski kobiet, organizowany od 1988 roku w Kraju Basków, w Hiszpanii. Od 2018 roku wyścig należy do cyklu najważniejszych zawodów kobiecych – UCI Women’s World Tour, wcześniej otrzymując kategorię 2.1.
Na początku rozgrywano jako dwuetapowy wyścig, następnie poszerzany o kolejne etapy aż do 2007 roku, od którego zawody składają się z pięciu etapów.
W latach 1988-2007 wyścig odbywał się pod nazwą Emakumeen Bira, zaś pomiędzy 2008, a 2011 rokiem - Iurreta-Emakumeen Bira.

</doc>
<doc id="4231001" url="https://pl.wikipedia.org/wiki?curid=4231001" title="Obozy niemieckie 1933–1945">
Obozy niemieckie 1933–1945



</doc>
<doc id="4231006" url="https://pl.wikipedia.org/wiki?curid=4231006" title="Bolesław Szyszkowski">
Bolesław Szyszkowski

Bolesław Szyszkowski (ur. 17 września 1891, zm. 16 listopada 1951) – polski działacz robotniczy.
Życiorys.
Był działaczem robotniczym, był zaangażowany w zakresie przejmowania kontyngentów zbożowych od rolników na obszarze powiatu nowotomyskiego oraz gminy Grodzisk. Został zamordowany 16 listopada 1951 na drodze wiodącej ze Słocina do Grodziska.
Został pochowany na cmentarzu Bohaterów Polskich w Poznaniu. Na nagrobku zachowanym do XXI wieku umieszczono inskrypcję: "zamordowany przez bandytów faszystowskich".
Wkrótce okazało się, że zabójstwo to nie było mordem politycznym, lecz Szyszkowski był przypadkową ofiarą dezertera z Ludowego Wojska Polskiego. Na wspólnej sesji Gminnej i Miejskiej Rady Narodowej w Grodzisku Wielkopolskim w dniu 28 listopada 1951 uchwalono, że zamordowany zostanie patronem ulicy, przy której zginął. W 1990 ulicę przemianowano na Stanisława Mikołajczyka.
Postanowieniem prezydenta Bolesława Bieruta z 19 listopada 1951 został pośmiertnie odznaczony Krzyżem Oficerskim Orderu Odrodzenia Polski "za ofiarną i pełną poświęcenia pracę społeczną".

</doc>
<doc id="4231008" url="https://pl.wikipedia.org/wiki?curid=4231008" title="Studia nad nauką i techniką">
Studia nad nauką i techniką

Studia nad nauką i techniką (pod wpływem języka angielskiego: studia nad nauką i technologią), także społeczne studia nad nauką i techniką (lub społeczne studia nad nauką i technologią), STS (od albo ) – nurt badań interdyscyplinarnych badający relacje między nauką, techniką a społeczeństwem, korzystający z metod badawczych socjologii, antropologii, filozofii i innych dziedzin.
Istotne organizacje międzynarodowe promujące ten nurt badań to EASST (European Association for the Study of Science and Technology) oraz 4S (Society for Social Studies of Science). Jedną z najważniejszych nagród w tym nurcie jest Nagroda Ludwika Flecka, przyznawana przez 4S. Ludwik Fleck jest uznawany za pioniera i patrona studiów nad nauką i techniką.
Przykładowe czasopisma naukowe publikujące artykuły w tym nurcie to „Social Studies of Science”, „Science Technology and Human Values” (oba po angielsku) lub „Avant” (po polsku). 
Socjologia nauki proponowana przez Roberta Mertona stawiała sobie cele zbliżone do STS, jednak nie analizowała wpływu czynników społecznych na treść twierdzeń naukowych. W ramach STS, między innymi pod wpływem prac Thomasa Kuhna oraz programu socjologii wiedzy rozwijanego przez szkołę edynburską, nie przyjęto tego rozgraniczenia. Przykładami prac z zakresu nauk społecznych, niespełniających kryterium Mertona, są etnografie laboratorium, czyli uczestniczące badania jakościowe, realizowane przez Bruno Latoura i Steve'a Woolgara, Karin Knorr-Cetinę, Michaela Lyncha. W tych badaniach opisywane były nie tylko realia codziennej pracy w laboratoriach, ale również ich wpływ na wiedzę naukową. 
STS bywa łączone z konstruktywizmem społecznym, przez co niektóre z powyższych badań były krytykowane w trakcie sprawy Sokala.
Teoria aktora-sieci ma źródła we wspomnianych badaniach z zakresu STS; nadal bywa też często używana przez przedstawicieli tego nurtu. 
Mimo różnic w założeniach teoretycznych badacze STS często współpracują z przedstawicielami nauki ścisłych. Praktyczne zastosowania STS obejmują elementy nauki obywatelskiej (np. "science shops"), analizy społecznej percepcji ryzyka ekologicznego, analizy efektywności instytucji publicznych związanych z nauką. Helga Nowotny, badaczka STS z ETH, była jedną z założycielek Europejskiej Rady ds. Badań Naukowych.

</doc>
<doc id="4231011" url="https://pl.wikipedia.org/wiki?curid=4231011" title="Halowe Mistrzostwa Świata w Lekkoatletyce 2018 - skok o tyczce kobiet">
Halowe Mistrzostwa Świata w Lekkoatletyce 2018 - skok o tyczce kobiet



</doc>
<doc id="4231013" url="https://pl.wikipedia.org/wiki?curid=4231013" title="Bogumiła Zbirożanka Malec">
Bogumiła Zbirożanka Malec

Bogumiła Zbirożanka Malec (ur. 28 maja 1913 w Częstochowie, zm. 24 stycznia 1987 w Częstochowie) – polska awangardzistka, malarka i autorka wierszy.
Życie i twórczość.
Studiowała w okresie międzywojennym najpierw w latach 1934–1937 na Akademii Sztuk Pięknych w Krakowie w pracowni w pracowni profesora Władysława Jarockiego, gdzie poznała, m.in. Tadeusza Kantora i Ernę Rosenstein, a następnie przeniosła się do Warszawy. Po ukończeniu ASP w Warszawie wróciła do Częstochowy, gdzie po II wojnie światowej uczestniczyła w życiu środowiska artystycznego, m.in. współtworząc Związek Zawodowy Polskich Artystów Plastyków i Szkołę Sztuk Pięknych, która funkcjonuje, jako Zespół Szkół Plastycznych im. Jacka Malczewskiego.
W latach 30. XX w. była związana z ruchem KPP, później w PZPR, z której wystąpiła. Brała udział w powstaniu warszawskim. Z końcem 1944 r. w Częstochowie pomogła ukryć się Ernie Rosenstein, malarce żydowskiego pochodzenia. Uhonorowana tytułem "Sprawiedliwy wśród narodów świata""."
Jej malarstwo bywa określane sztuką „bezprzedmiotową”, będącą zaprzeczeniem realizmu na rzecz abstrakcji i surrealizmu. W latach 50. XX w. organizowała „kino-formy”, czyli pokazy obrazów łączone z własną poezją czytaną w trakcie spotkań autorskich. Założyła teatr kukiełkowy, który działał krótko w latach 60. w Domu Kultury w Częstochowie. Wieczory teatralne odbyły się w Mielnie, Rabce, Polanicy-Zdroju, Żegiestowie oraz w Częstochowie. Brała udział w wystawach miejskich i regionalnych ZPAP.

</doc>
<doc id="4231015" url="https://pl.wikipedia.org/wiki?curid=4231015" title="Troed-y-rhiw (stacja kolejowa)">
Troed-y-rhiw (stacja kolejowa)

Troed-y-rhiw (ang. "Troed-y-rhiw railway station", walijski: "Gorsaf reilffordd Troed-y-rhiw") – stacja kolejowa w Troed-y-rhiw w hrabstwie Merthyr Tydfil, w Walii. Znajduje się na Merthyr Line. Jest obsługiwana przez pociągi Arriva Trains Wales. 
Połączenia.
Pociągi kursują co pół godziny w każdą stronę, na północ do Merthyr Tydfil i na południe do Pontypridd i Cardiff Central. Pociągi w kierunku południowym kursują naprzemiennie do Barry Island i Bridgend przez Vale of Glamorgan Line. W niedziele pociągu kursują co dwie godziny do Merthyr &amp; Bridgend. 

</doc>
<doc id="4231017" url="https://pl.wikipedia.org/wiki?curid=4231017" title="Józef Szofman">
Józef Szofman



</doc>
<doc id="4231018" url="https://pl.wikipedia.org/wiki?curid=4231018" title="Eugeniusz Ratajczyk">
Eugeniusz Ratajczyk

Eugeniusz Ratajczyk (ur. 9 sierpnia 1933 w Piotrkowie Kujawskim) – profesor nauk technicznych inżynier, profesor zwyczajny Politechniki Warszawskiej i Wyższej Szkoły Ekologii i Zarządzania w Warszawie, specjalista w zakresie metrologii technicznej.
Życiorys.
W 1957 ukończył studia na Politechnice Warszawskiej. W 1965 uzyskał stopień naukowy doktora, w 1970 został mianowany docentem. W 1986 otrzymał tytuł naukowy profesora nauk technicznych. Został profesorem zwyczajnym na macierzystej uczelni. Objął również stanowisko profesora zwyczajnego
Wyższej Szkoły Ekologii i Zarządzania w Warszawie (Wydział Inżynierii i Zarządzania).
W latach 1973–1975 oraz 1996–2002 pełnił funkcję dziekana Wydziału Mechatroniki Politechniki Warszawskiej (w latach 70. i 80. jednostka ta nosiła nazwę Wydział Mechaniki Precyzyjnej). Był przewodniczącym i został honorowym przewodniczącym Komitetu Metrologii i Aparatury Naukowej Polskiej Akademii Nauk.
Był odznaczony Srebrnym (1972) i Złotym (1978) Krzyżem Zasługi, Krzyżem Kawalerskim Orderu Odrodzenia Polski (1985). W 2001 został odznaczony Krzyżem Oficerskim Orderu Odrodzenia Polski (M.P. z 2001, nr 43, poz. 688).
20 czerwca 2008 na Wydziale Mechatroniki Politechniki Warszawskiej odbyły się uroczystości jubileuszu 50 lat jego pracy i 75. rocznicy urodzin.

</doc>
<doc id="4231019" url="https://pl.wikipedia.org/wiki?curid=4231019" title="Gare de Herrlisheim">
Gare de Herrlisheim

Gare de Herrlisheim – stacja kolejowa w miejscowości Herrlisheim, w departamencie Dolny Ren, w regionie Grand Est, we Francji. Jest zarządzana przez SNCF i obsługiwana przez pociągi TER Grand Est. 
Położenie.
Znajduje się na linii Strasbourg – Lauterbourg, na km 21,528 między stacjami Gambsheim i Drusenheim, na wysokości 127 m n.p.m. 
Historia.
Linia między Strasburgiem a Lauterbourgiem zbudowana została przez Direction générale impériale des chemins de fer d'Alsace-Lorraine i została otwarta 25 lipca 1876.

</doc>
<doc id="4231025" url="https://pl.wikipedia.org/wiki?curid=4231025" title="Kategoria Superiore (2014/2015)">
Kategoria Superiore (2014/2015)

Kategoria Superiore (2014/2015) był 76. oficjalnym sezonem najwyższej klasy rozgrywkowej w Albanii. 
Brało w niej udział 10 drużyn, które w okresie od 23 sierpnia 2014 do 22 maja 2015 rozegrały 36 kolejek. Tytuł obroniła drużyna Skënderbeu Korcza. W tym roku bezpośrednio spadły dwie ostatnie drużyny.
Tabela.
&lt;onlyinclude&gt;&lt;/onlyinclude&gt;

</doc>
<doc id="4231026" url="https://pl.wikipedia.org/wiki?curid=4231026" title="ANPRS">
ANPRS



</doc>
<doc id="4231027" url="https://pl.wikipedia.org/wiki?curid=4231027" title="Valledolmo (stacja kolejowa)">
Valledolmo (stacja kolejowa)

Valledolmo (wł. "Stazione di Valledolmo") – stacja kolejowa w Valledolmo, w prowincji Palermo, w regionie Sycylia, we Włoszech. Stacja znajduje się na linii Palermo – Katania.
Według klasyfikacji RFI ma kategorię "brązową".

</doc>
<doc id="4231031" url="https://pl.wikipedia.org/wiki?curid=4231031" title="Frozen (film 2013)">
Frozen (film 2013)



</doc>
<doc id="4231033" url="https://pl.wikipedia.org/wiki?curid=4231033" title="III Liceum Ogólnokształcące">
III Liceum Ogólnokształcące



</doc>
<doc id="4231034" url="https://pl.wikipedia.org/wiki?curid=4231034" title="Rinteln (stacja kolejowa)">
Rinteln (stacja kolejowa)

Rinteln () – stacja kolejowa w Rinteln, w kraju związkowym Dolna Saksonia, w Niemczech. Według DB Station&amp;Service ma kategorię 6.

</doc>
<doc id="4231037" url="https://pl.wikipedia.org/wiki?curid=4231037" title="Ginglymostoma">
Ginglymostoma

Ginglymostoma – rodzaj ryby chrzęstnoszkieletowej z rodziny Ginglymostomatidae.
Zasięg występowania.
Rodzaj obejmuje gatunki występujące w tropikalnych i subtropikalnych regionach wschodniego i zachodniego Oceanie Atlantyckim oraz we wschodnim Oceanie Spokojnym.
Systematyka.
Etymologia.
"Ginglymostoma": "gínglumos" – zawias; στομα "stoma", στοματος "stomatos" – usta
Podział systematyczny.
Do rodzaju należą następujące gatunki:

</doc>
<doc id="4231038" url="https://pl.wikipedia.org/wiki?curid=4231038" title="Kategoria Superiore (2016/2017)">
Kategoria Superiore (2016/2017)

Kategoria Superiore 2016/2017 – 78. edycja rozgrywek ligowych najwyższego poziomu piłki nożnej mężczyzn w Albanii. Brało w niej udział 10 drużyn, które w okresie od 7 września 2016 do 27 maja 2017 rozegrały 36 kolejek meczów. Obrońcą tytułu był Skënderbeu. Mistrzostwo po raz pierwszy w swej historii zdobył Kukësi. W tym roku bezpośrednio spadły dwie ostatnie drużyny.
Tabela.
&lt;onlyinclude&gt;&lt;/onlyinclude&gt;

</doc>
<doc id="4231039" url="https://pl.wikipedia.org/wiki?curid=4231039" title="II Liceum Ogólnokształcące">
II Liceum Ogólnokształcące



</doc>
<doc id="4231041" url="https://pl.wikipedia.org/wiki?curid=4231041" title="Aleksandr Misurkin">
Aleksandr Misurkin

Aleksandr Aleksandrowicz Misurkin (ros. Aлександр Aлександрович Мисуркин, ur. 23 września 1977 we wsi Jerszycze w obwodzie smoleńskim) – rosyjski lotnik i kosmonauta, Bohater Federacji Rosyjskiej (2016).
Życiorys.
Urodził się w rodzinie robotników rolnych. Od 1983 mieszkał z matką w obwodzie orłowskim, w 1994 skończył szkołę w Orle, po czym wstąpił do rosyjskich sił zbrojnych. Uczył się w Kaczyńskiej Wyższej Wojskowej Szkole Lotniczej dla Pilotów, w 1998 ukończył ze złotym medalem Wojskowy Instytut Lotniczy w Armawirze, później pracował w Wojskowym Instytucie Lotniczym w Tichoriecku jako lotnik, starszy lotnik i dowódca klucza. Od października 2009 do października 2006 był instruktorem lotniczym. 
Kariera astronauty.
11 października 2006 został wyselekcjonowany jako kandydat na kosmonautę, od lutego 2007 do czerwca 2009 przechodził podstawowe przysposobienie w Centrum Wyszkolenia Kosmonautów im. J. Gagarina w Gwiezdnym Miasteczku i w sierpniu 2009 został mianowany kosmonautą-badaczem. Od sierpnia 2009 do lutego 2011 przechodził zaawansowane szkolenie specjalizacji Międzynarodowego Programu Kosmicznego. W lipcu 2012 w związku z przekształceniem Centrum Wyszkolenia Kosmonautów w strukturę cywilną został przeniesiony do rezerwy w stopniu podpułkownika. Od 28 marca do 11 września 2013 jako inżynier pokładowy uczestniczył w misji Sojuz TMA-08M/ISS-35/ISS-36 na Międzynarodową Stację Kosmiczną. Spędził wówczas w kosmosie 166 dni, 6 godzin i 15 minut. Odbył trzy spacery kosmiczne. W październiku 2013 wyznaczono go kierownikiem grupy instruktorów-kosmonautów w Centrum Wyszkolenia Kosmonautów im. Gagarina. Dwukrotnie (w 2012 i 2016) był w składzie zapasowych załóg. 26 sierpnia 2016 otrzymał tytuł „Lotnik-Kosmonauta Federacji Rosyjskiej” oraz „Bohater Federacji Rosyjskiej„, a 28 grudnia 2013 honorowe obywatelstwo Orła.
Od 12 września 2017 do 28 lutego 2018 jako dowódca brał udział w misji Sojuz MS-06/ISS-53/ISS-54, trwającej 168 dni, 5 godzin i 14 minut. W jej trakcie raz wychodził w otwartą przestrzeń kosmiczną.
Łącznie spędził w kosmosie 334 dni, 11 godzin i 29 minut.

</doc>
<doc id="4231042" url="https://pl.wikipedia.org/wiki?curid=4231042" title="Wien Erzherzog-Karl-Straße">
Wien Erzherzog-Karl-Straße

Wien Erzherzog-Karl-Straße (niem: "Haltestelle Wien Erzherzog-Karl-Straße") – przystanek kolejowy w Wiedniu, w Austrii. Znajduje się w dzielnicy Donaustadt. Położony jest na rozwidleniu dwóch linii kolejowych Marchegger Ostbahn i Laaer Ostbahn. Zatrzymują się tutaj pociągi S-Bahn linii S80.

</doc>
<doc id="4231044" url="https://pl.wikipedia.org/wiki?curid=4231044" title="Gare de Saint-Étienne-Bellevue">
Gare de Saint-Étienne-Bellevue

Gare de Saint-Étienne-Bellevue – stacja kolejowa w Saint-Étienne, w departamencie Loara, w regionie Owernia-Rodan-Alpy, we Francji.
Jest przysstacją tankiem Société nationale des chemins de fer français (SNCF), obsługiwaną przez pociągi TER Rhône-Alpes.
Położenie.
Znajduje się na wysokości 564 m n.p.m., na km 134,054 linii Saint-Georges-d’Aurac – Saint-Étienne, pomiędzy przystankami La Ricamarie i Saint-Étienne-Le Clapier.

</doc>
<doc id="4231049" url="https://pl.wikipedia.org/wiki?curid=4231049" title="Manami Konishi">
Manami Konishi

 – japońska aktorka, piosenkarka i modelka.
Manami pojawiła się w filmie "Kara" (2006) Kiyoshiego Kurosawy, który został zaprezentowany na 63. MFF w Wenecji.
Filmografia.
Seriale.
Seikei Bijin (Fuji TV 2002)

</doc>
<doc id="4231053" url="https://pl.wikipedia.org/wiki?curid=4231053" title="Sony Computer Entertainment Worldwide Studios">
Sony Computer Entertainment Worldwide Studios



</doc>
<doc id="4231055" url="https://pl.wikipedia.org/wiki?curid=4231055" title="Sandor Liu Shaolin">
Sandor Liu Shaolin



</doc>
<doc id="4231056" url="https://pl.wikipedia.org/wiki?curid=4231056" title="I Liceum Ogólnokształcące">
I Liceum Ogólnokształcące



</doc>
<doc id="4231057" url="https://pl.wikipedia.org/wiki?curid=4231057" title="Sandra Nowicka">
Sandra Nowicka

Sandra Nowicka (ur. 15 lutego 1992) – polska koszykarka występująca na pozycji rzucającej, obecnie zawodniczka TS Ostrovii Ostrów Wielkopolski.

</doc>
<doc id="4231059" url="https://pl.wikipedia.org/wiki?curid=4231059" title="Casto Espinosa Barriga">
Casto Espinosa Barriga



</doc>
<doc id="4231060" url="https://pl.wikipedia.org/wiki?curid=4231060" title="César Arzo Amposta">
César Arzo Amposta



</doc>
<doc id="4231064" url="https://pl.wikipedia.org/wiki?curid=4231064" title="Puccinia porri">
Puccinia porri

Puccinia porri (Sowerby) G. Winter – gatunek grzybów z rodziny rdzowatych ("Pucciniaceae"). Grzyb mikroskopijny, pasożytujący na różnych gatunkach z rodzaju "Allium" (cebula, czosnek, por). Wywołuje u nich chorobę zwaną rdzą pora.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Po raz pierwszy zdiagnozował go w 1810 r. J. Sowerby nadając mu nazwę "Uredo porri". Obecną, uznaną przez Index Fungorum nazwę nadał mu J.H.G. Winter w 1881 r.
Synonimy:
Morfologia i rozwój.
Jest pasożytem jednodomowym, tzn. cały jego cykl rozwojowy odbywa się na jednym żywicielu. Jest rdzą niepełnocyklową, wytwarzającą 3 rodzaje zarodników: ecjospory, urediniospory i teliospory.
Nitkowate strzępki grzybni rosną między komórkami miękiszu spichrzowego pora, do wnętrza komórek zapuszczając ssawki. Miseczkowate ecja powstają w pierścieniach na powierzchni liści. Tworzą się w nich hialinowe i brodawkowate ecjospory o kształcie od kulistego do jajowatego i rozmiarach 22–32 × 21–24 μm. Uredinia o nieregularnym kształcie. Powstają w nich brązowe, przeważnie elipsoidalne i brodawkowate urediniospory o rozmiarach 28–32 × 21–28 μm. Telia o kształcie kulistym lub wydłużonym. Teliospory jedno–, rzadko dwukomórkowe o zmiennym kształcie i rozmiarach 17–63 × 17–24 μm. Osadzone są na krótkim, hialinowym trzonku.
Występowanie.
Występuje na całej półkuli północnej.
Pasożytuje na szczypiorku ("Allium schoenoprasum"), porze ("Allium ampeloprasum"), cebuli ("Allium cepa"), czosnku modrym ("Allium cyaneum"), czosnku dętym ("Allium fistulosum"), czosnku pospolitym ("Allium sativum"), czosnku wężowym ("Allium scorodoprasum"), czosnku wężowym ("Allium scorodoprassum") i czosnku winnicowym ("Allium scorodoprasum").
Gatunki podobne.
Przez niektóre źródła wymieniany jest gatunek "Puccinia allii" (DC.) F. Rudolphi. Według Index Fungorum jest on synonimem "P. porri". Na cebuli podawane są także inne gatunki rodzaju "Puccinia"; "P. allii-cepulae" Mundk. &amp; Thirum., "P. allii-japonici" Dietel i "P. sessilis" J. Schröt.

</doc>
<doc id="4231065" url="https://pl.wikipedia.org/wiki?curid=4231065" title="Puccinia allii">
Puccinia allii



</doc>
<doc id="4231068" url="https://pl.wikipedia.org/wiki?curid=4231068" title="José Raúl Baena Urdiales">
José Raúl Baena Urdiales



</doc>
<doc id="4231070" url="https://pl.wikipedia.org/wiki?curid=4231070" title="Tomatyna">
Tomatyna

Tomatyna – organiczny związek chemiczny, steroidowy alkaloid o właściwościach przeciwgrzybiczych i przeciwbakteryjnych, występujący w ekstrakcie liści dzikich roślin pomidora.
Jest toksyczna dla pasożytów i szkodników pomidorów. Ma właściwości przeciwdrobnoustrojowe i pestycydowe. W temperaturze pokojowej jest to białe krystaliczne ciało stałe.

</doc>
<doc id="4231072" url="https://pl.wikipedia.org/wiki?curid=4231072" title="Jonathan Pereira">
Jonathan Pereira



</doc>
<doc id="4231073" url="https://pl.wikipedia.org/wiki?curid=4231073" title="Jonathan Pereira Rodríguez">
Jonathan Pereira Rodríguez



</doc>
<doc id="4231075" url="https://pl.wikipedia.org/wiki?curid=4231075" title="Carter Hutton">
Carter Hutton

Carter John Hutton (ur. 19 grudnia 1985 w Thunder Bay, Kanada) – kanadyjski hokeista, gracz NHL.

</doc>
<doc id="4231076" url="https://pl.wikipedia.org/wiki?curid=4231076" title="Uredium">
Uredium



</doc>
<doc id="4231085" url="https://pl.wikipedia.org/wiki?curid=4231085" title="Siergiej Riewin">
Siergiej Riewin

Siergiej Nikołajewicz Riewin (ros. Сергей Николаевич Ревин, ur. 12 stycznia 1966 w Moskwie) – rosyjski kosmonauta, Bohater Federacji Rosyjskiej (2014).
Życiorys.
W 1983 skończył szkołę średnią w Moskwie, a w 1989 Moskiewski Instytut Techniki Elektronicznej i został inżynierem fizykiem, pracował jako inżynier. W kwietniu 1996 został kandydatem na kosmonautę-badacza, w czerwcu 1998 ukończył ogólne przysposobienie, później był szkolony w grupie specjalizacji programu Międzynarodowej Stacji Kosmicznej. W listopadzie 2011 był dublerem inżyniera pokładowego podczas startu statku kosmicznego Sojuz TMA. Od 15 maja do 17 września 2012 jako inżynier pokładowy uczestniczył w misji Sojuz TMA-04M/ISS-31/ISS-32 na Międzynarodową Stację Kosmiczną trwającej 124 dni, 23 godziny, 51 minut i 30 sekund. 28 maja 2014 otrzymał tytuł Bohatera Federacji Rosyjskiej i lotnika-kosmonauty Federacji Rosyjskiej.21 kwietnia 2017 odszedł z astronautyki.

</doc>
<doc id="4231086" url="https://pl.wikipedia.org/wiki?curid=4231086" title="XXII Liceum Ogólnokształcące">
XXII Liceum Ogólnokształcące



</doc>
<doc id="4231088" url="https://pl.wikipedia.org/wiki?curid=4231088" title="XXIII Liceum Ogólnokształcące">
XXIII Liceum Ogólnokształcące



</doc>
<doc id="4231090" url="https://pl.wikipedia.org/wiki?curid=4231090" title="XXIV Liceum Ogólnokształcące">
XXIV Liceum Ogólnokształcące



</doc>
<doc id="4231091" url="https://pl.wikipedia.org/wiki?curid=4231091" title="3mai">
3mai

3mai () – trzeci album studyjny południowokoreańskiego rapera PSY. Został wydany 18 września 2002 roku przez iTunes i 19 września w Korei Południowej. Głównym utworem z płyty jest „Champion” (kor. 챔피언). Sprzedał się w nakładzie egzemplarzy w Korei Południowej (stan na luty 2003 rok).

</doc>
<doc id="4231095" url="https://pl.wikipedia.org/wiki?curid=4231095" title="Michael Dixon Bhasera">
Michael Dixon Bhasera

Michael Dixon Bhasera (ur. 11 listopada 1949 w Gutu) – zimbabwejski duchowny rzymskokatolicki, w latach 1999–2022 biskup Masvingo.

</doc>
<doc id="4231097" url="https://pl.wikipedia.org/wiki?curid=4231097" title="XXV Liceum Ogólnokształcące">
XXV Liceum Ogólnokształcące



</doc>
<doc id="4231099" url="https://pl.wikipedia.org/wiki?curid=4231099" title="Siergiej Nikołajewicz Rewin">
Siergiej Nikołajewicz Rewin



</doc>
<doc id="4231100" url="https://pl.wikipedia.org/wiki?curid=4231100" title="Aleksiej Owczinin">
Aleksiej Owczinin

Aleksiej Nikołajewicz Owczinin (ros. Алексей Николаевич Овчинин, ur. 28 września 1971 w Rybińsku) – rosyjski kosmonauta, Bohater Federacji Rosyjskiej (2017).
Życiorys.
W 1988 skończył szkołę średnią w Rybińsku, gdzie również uczył się w aeroklubie i szkole muzycznej, od 1988 służył w armii i uczył się (do 1992) w szkole lotniczej. Był lotnikiem-instruktorem i dowódcą klucza, pracował w Krasnodarskim Wojskowym Instytucie Lotniczym. W grudniu 2006 został kandydatem do oddziału kosmonautów Centrum Wyszkolenia Kosmonautów im. J. Gagarina, gdzie w czerwcu 2009 ukończył przysposobienie. W 2012 w stopniu podpułkownika został przeniesiony do rezerwy. Od 18 marca do 7 września 2016 jako dowódca uczestniczył w misji Sojuz TMA-20M/ISS-47/ISS-48, trwającej 172 dni, 3 godziny i 47 minut. 10 września 2017 otrzymał tytuł Bohatera Federacji Rosyjskiej i lotnika-kosmonauty Federacji Rosyjskiej.
11 października 2018 wziął udział w przerwanej z powodu awarii misji Sojuz MS-10. W wyniku awarii jednego z silników rakiety, kapsuła z astronautami wróciła na Ziemię po trajektorii balistycznej, przez co był narażony na większe niż zwykle przeciążenie.

</doc>
<doc id="4231103" url="https://pl.wikipedia.org/wiki?curid=4231103" title="Paul Horan">
Paul Horan

Paul Horan O.Carm. (ur. 17 października 1962 w Drangan) – irlandzki duchowny rzymskokatolicki posługujący w Zimbabwe, od 2016 biskup Mutare.
Życiorys.
Święcenia kapłańskie przyjął 7 czerwca 1997 w zakonie karmelitów. Po czterech latach pracy w rodzinnym kraju został skierowany do Zimbabwe, gdzie kierował zakonnym postulatem i nowicjatem. W latach 2008–2016 był dyrektorem katolickiej szkoły w Rusape.
28 maja 2016 został prekonizowany biskupem Mutare. Sakry biskupiej udzielił mu 27 sierpnia 2016 abp Robert Ndlovu.

</doc>
<doc id="4231113" url="https://pl.wikipedia.org/wiki?curid=4231113" title="Hanna Ruljowa">
Hanna Ruljowa

Hanna Ruljowa Zarycka (ur. 8 czerwca 1986 w Zaporożu) – ukraińska koszykarka występująca na pozycji silnej skrzydłowej, reprezentantka kraju.

</doc>
<doc id="4231120" url="https://pl.wikipedia.org/wiki?curid=4231120" title="Günther Krause">
Günther Krause

Günther Krause (ur. 13 września 1953 w Halle/Saale) – niemiecki polityk, inżynier i przedsiębiorca, działacz Unii Chrześcijańsko-Demokratycznej (CDU), parlamentarzysta, w latach 1990–1993 minister.
Życiorys.
Po odbyciu służby wojskowej studiował inżynierię lądową i informatykę w Hochschule für Architektur und Bauwesen w Weimarze. Doktoryzował się w 1984, a w 1987 uzyskał habilitację z nauk technicznych w TH Wismar. W latach 1978–1982 pracował w przedsiębiorstwie Wohnungsbaukombinat Rostock, następnie był nauczycielem akademickim w Wismarze.
W 1975 dołączył do koncesjonowanej Unii Chrześcijańsko-Demokratycznej w NRD, od 1987 kierował jej powiatowymi strukturami. Po zjednoczeniu Niemiec wraz z tym ugrupowaniem przystąpił do CDU. W latach 1990–1993 przewodniczył partii w Meklemburgii-Pomorzu Przednim. Wcześniej w 1990 w demokratycznych wyborach uzyskał mandat posła do Izby Ludowej NRD ("Volkskammer"), po czym został parlamentarnym sekretarzem stanu przy premierze Lotharze de Maizière. W tym samym roku został posłem do Bundestagu, w którym zasiadał do 1994. W 1990 dołączył do trzeciego rządu Helmuta Kohla jako minister do zadań specjalnych. W 1991 w jego czwartym gabinecie objął stanowisko ministra transportu, zajmując je do 1993.
Z funkcji rządowej i partyjnej ustąpił w 1993, gdy pojawiły się wobec niego zarzuty nadużywania funduszy publicznych. Günther Krause przeszedł do sektora prywatnego, założył przedsiębiorstwo działające w branży nieruchomości, które zbankrutowało. Następnie zajął się działalnością w branży doradczej. Po kilkuletnim procesie w 2007 został skazany za przestępstwa gospodarcze na karę pozbawienia wolności z warunkowym zawieszeniem jej wykonania.

</doc>
<doc id="4231121" url="https://pl.wikipedia.org/wiki?curid=4231121" title="Christopher Glancy">
Christopher Glancy

Christopher Glancy CSV (ur. 10 kwietnia 1960 w Moline) – amerykański duchowny rzymskokatolicki posługujący w Belize, od 2012 biskup pomocniczy Belize City-Belmopan.
Życiorys.
Święcenia kapłańskie przyjął 17 kwietnia 1993 w zgromadzeniu Kleryków św. Wiatora. Pracował głównie jako duszpasterz parafialny, był także m.in. promotorem powołań zakonnych.
18 lutego 2012 został mianowany biskupem pomocniczym Belize City-Belmopan ze stolicą tytularną "Absa Salla". Sakry biskupiej udzielił mu 5 maja 2012 abp Luigi Pezzuto.

</doc>
<doc id="4231122" url="https://pl.wikipedia.org/wiki?curid=4231122" title="Anton Szkaplerow">
Anton Szkaplerow

Anton Nikołajewicz Szkaplerow (ros. Антон Николаевич Шкаплеров, ur. 20 lutego 1972 w Sewastopolu) – rosyjski kosmonauta, Bohater Federacji Rosyjskiej (2013).
Życiorys.
W latach 1989–1992 uczył się w wyższej wojskowej szkole lotniczej dla pilotów w Czernihowie, w 1994 ukończył z wyróżnieniem Kaczyńską Wojskową Szkołę Lotniczą dla Pilotów, w 1997 Wojskowo-Powietrzną Akademię Inżynieryjną im. Żukowskiego, a w 2010 Rosyjską Akademię Służby Państwowej przy Prezydencie Federacji Rosyjskiej. Służył w rosyjskich siłach powietrznych do 2012, gdy został zwolniony do rezerwy.
W 1995 po raz pierwszy brał udział jako kandydat do naboru do Centrum Wyszkolenia Kosmonautów im. J. Gagarina, 29 maja 2003 został włączony do oddziału kosmonautów i od 16 czerwca 2003 do 28 czerwca 2005 przechodził ogólne przysposobienie zakończone egzaminem, który zdał z wyróżnieniem. W lipcu 2008 został wyznaczony do dublującej (rezerwowej) załogi Ekspedycji 22 na Międzynarodową Stację Kosmiczną, a w lipcu 2009 załogi dublującej Ekspedycji 27 na MKS. 19 listopada 2009 został wyznaczony do odbycia lotu kosmicznego i 19 grudnia 2009 mianowany dowódcą załogi dublującej statku Sojuz TMA-17, podczas startu którego 20 grudnia 2009 był dublerem dowódcy statku. Wiosną 2011 był dublerem dowódcy statku Sojuz TMA-21.
Od 14 listopada 2011 do 27 kwietnia 2012 jako dowódca uczestniczył w misji Sojuz TMA-22/Ekspedycja 29/Ekspedycja 30 na Międzynarodową Stację Kosmiczną, trwającej 165 dni, 7 godzin, 31 minut i 34 sekundy. Wykonał wówczas jeden kosmiczny spacer trwający 6 godzin i 15 minut. 11 września 2012 otrzymał honorowe obywatelstwo Sewastopola, a w 2013 miasta Gagarin. 2 listopada 2013 otrzymał tytuł Bohatera Federacji Rosyjskiej.
Od 23 listopada 2014 do 11 czerwca 2015 jako dowódca brał udział w misji Sojuz TMA-15M/Ekspedycja 42/Ekspedycja 43 na Międzynarodową Stację Kosmiczną, trwającej 199 dni, 16 godzin i 42 minuty.
Od 17 grudnia 2017 do 3 czerwca 2018 brał udział w misji Sojuz MS-07 (dowódca)/Ekspedycja 54 (inżynier)/Ekspedycja 55 (dowódca) na Międzynarodową Stację Kosmiczną. W trakcie Ekspedycji 54 odbył swój drugi spacer kosmiczny, trwał on 8 h i 13 min.

</doc>
<doc id="4231123" url="https://pl.wikipedia.org/wiki?curid=4231123" title="Ganna Zarytska">
Ganna Zarytska



</doc>
<doc id="4231124" url="https://pl.wikipedia.org/wiki?curid=4231124" title="Gianna Rulyova">
Gianna Rulyova



</doc>
<doc id="4231126" url="https://pl.wikipedia.org/wiki?curid=4231126" title="Rupert Scholz">
Rupert Scholz

Rupert Scholz (ur. 23 maja 1937 w Berlinie) – niemiecki polityk, prawnik i nauczyciel akademicki, działacz Unii Chrześcijańsko-Demokratycznej (CDU), deputowany do Bundestagu, w latach 1988–1989 minister obrony.
Życiorys.
W 1957 uzyskał maturę, następnie do 1961 studiował prawo oraz ekonomię głównie na Wolnym Uniwersytecie Berlińskim. W 1961 i 1967 zdał państwowe egzaminy prawnicze I oraz II stopnia. W 1966 uzyskał doktorat, a pięć lat później habilitację na Uniwersytecie Ludwika i Maksymiliana w Monachium. Pracował jako nauczyciel akademicki, był profesorem na uniwersytetach w Berlinie (1972–1978) i Monachium (1978–2005), specjalizował się w zagadnieniach z zakresu prawa publicznego.
W latach 1981–1988 był członkiem Senatu Berlina Zachodniego, odpowiadał za sprawiedliwość i sprawy federalnej. W 1983 wstąpił do Unii Chrześcijańsko-Demokratycznej, od 1985 do 1988 sprawował mandat posła do berlińskiej Izby Deputowanych. W maju 1988 dołączył do trzeciego gabinetu Helmuta Kohla jako minister obrony. Zastąpił na tej funkcji Manfreda Wörnera. W okresie jego urzędowanie doszło do kilku katastrof i wypadków z udziałem samolotów wojskowych (w tym do katastrofy lotniczej w Ramstein), a następnie do konfliktu z sekretarzem stanu w resorcie Peterem Kurtem Würzbachem, który zakończył się rezygnacją wiceministra. Rupert Scholz odszedł z rządu podczas rekonstrukcji z kwietnia 1989.
Był następnie doradcą niemieckiego kanclerza, a w latach 1990–2002 przez trzy kadencje deputowanym do Bundestagu. W kadencji 1994–1998 pełnił funkcję wiceprzewodniczącego frakcji CDU/CSU, a od 1998 do 2001 zajmował stanowisko wiceprzewodniczącego berlińskich struktur CDU. W 2000 powołany w skład kuratorium Fundacji Konrada Adenauera. W latach 1996–2006 był członkiem rady nadzorczej klubu piłkarskiego Hertha BSC.

</doc>
<doc id="4231127" url="https://pl.wikipedia.org/wiki?curid=4231127" title="Barbara Krzywda">
Barbara Krzywda

Barbara Krzywda (ur. 23 sierpnia 1979) – polska judoczka. 
Zawodniczka klubów: UMKS Żak Kielce (1992-2001) i KU AZS PŚ Kielce (2001-2005). Dwukrotna medalistka zawodów pucharu świata (Warszawa 2001 - złoto w kat. do 52 kg, Warszawa 1997 - brąz w kat do 48 kg). Dziewięciokrotna medalistka mistrzostw Polski seniorek: dwukrotna złota w kat. do 52 kg (1999, 2000), dwukrotna srebrna (1997 - w kat. do 48 kg, 1999 - mistrzostwa Polski open, kat. do 60 kg) oraz pięciokrotna brązowa (w kat do 48 kg: 1995, 1996; w kat do 52 kg: 1998, 2001, 2005).

</doc>
<doc id="4231131" url="https://pl.wikipedia.org/wiki?curid=4231131" title="Oscar Schneider">
Oscar Schneider

Oscar Schneider (ur. 3 czerwca 1927 w Altenheidecku) – niemiecki polityk i prawnik, działacz Unii Chrześcijańsko-Społecznej (CSU), deputowany do Bundestagu, w latach 1982–1989 minister.
Życiorys.
Od 1944 był członkiem NSDAP. Służył w Reichsarbeitsdienst i Luftwaffe, przez krótki czas przebywał w niewoli amerykańskiej. Po maturze studiował prawo i nauki polityczne na uniwersytetach w Erlangen i Würzburgu. Zdał państwowe egzaminy prawnicze I oraz II stopnia, uzyskał doktorat w zakresie prawa na podstawie pracy pt. "Die Ministerverantwortlichkeit in der Bundesrepublik Deutschland". Po studiach pracował jako asesor sądowy, następnie jako urzędnik w administracji Bawarii. Doszedł do stanowiska dyrektora w administracji finansowej.
W 1953 wstąpił do Unii Chrześcijańsko-Społecznej. W latach 1956–1969 był radnym Norymbergi, od 1966 do 1970 zasiadał w radzie Środkowej Frankonii. W 1969 po raz pierwszy uzyskał mandat posła do Bundestagu. Z powodzeniem ubiegał się o reelekcję w kolejnych wyborach, wchodząc w skład niższej izby niemieckiego parlamentu do 1994. W 1972 objął przewodnictwo komisji do spraw zagospodarowania przestrzennego, budownictwa i rozwoju miast, kierował nią przez dziesięć lat. W 1982 stanął na czele ministerstwa do spraw zagospodarowania przestrzennego, budownictwa i rozwoju miast. Urząd ten sprawował w trzech gabinetach Helmuta Kohla, odchodząc w trakcie rekonstrukcji rządu z 1989.

</doc>
<doc id="4231132" url="https://pl.wikipedia.org/wiki?curid=4231132" title="Eusebio Ramos Morales">
Eusebio Ramos Morales

Eusebio Ramos Morales (ur. 15 grudnia 1952 w Maunabo) – portorykański duchowny rzymskokatolicki, od 2017 biskup Caguas.
Życiorys.
Święcenia prezbiteratu przyjął 3 czerwca 1983 i został inkardynowany do diecezji Caguas. Pracował głównie jako duszpasterz parafialny oraz jako wykładowca i rektor diecezjalnego seminarium.
11 marca 2008 papież Benedykt XVI mianował go biskupem nowo powstałej diecezji Fajardo–Humacao. Sakry biskupiej udzielił mu 31 maja 2008 abp Roberto Octavio González Nieves.
2 lutego 2017 został mianowany biskupem Caguas, zaś 26 lutego tegoż roku kanonicznie objął urząd.
Bibliografia.
 

</doc>
<doc id="4231136" url="https://pl.wikipedia.org/wiki?curid=4231136" title="Osiedle Partyzantów (Siedlce)">
Osiedle Partyzantów (Siedlce)

Os. Partyzantów – osiedle mieszkaniowe w Siedlcach, leży w południowej części miasta (przy ul. Partyzantów). Budowę osiedla rozpoczęto na początku 2011, a zakończenie budowy nastąpiło w 2016 rok. Osiedle zajmuje obszar ok. 2 ha i w całości zabudowane jest blokami (4-piętrowymi).
Położenie.
Osiedle znajduje się pomiędzy ulicami:
Osiedle graniczy z:
Komunikacja.
Ulicą Partyzantów kursują autobusy nr: 2, 3, 5, 8, 10, 16, 17, 22, 31, 34, 35, 42.

</doc>
<doc id="4231138" url="https://pl.wikipedia.org/wiki?curid=4231138" title="Kyōko Hasegawa">
Kyōko Hasegawa

 – japońska aktorka i modelka.
Życiorys.
Jest żoną Haruichi Shindō, gitarzysty japońskiego zespołu rockowego Porno Graffitti.
Ma dwoje dzieci. 30 maja 2009 r. Urodziła chłopca, a 25 stycznia 2012 r. Urodziła dziewczynkę .

</doc>
<doc id="4231139" url="https://pl.wikipedia.org/wiki?curid=4231139" title="XXVI Liceum Ogólnokształcące">
XXVI Liceum Ogólnokształcące



</doc>
<doc id="4231142" url="https://pl.wikipedia.org/wiki?curid=4231142" title="XXVII Liceum Ogólnokształcące">
XXVII Liceum Ogólnokształcące



</doc>
<doc id="4231143" url="https://pl.wikipedia.org/wiki?curid=4231143" title="Reforma liturgiczna soboru watykańskiego II">
Reforma liturgiczna soboru watykańskiego II

Reforma liturgiczna soboru watykańskiego II – mająca miejsce w drugiej połowie XX w., zakrojona na szeroką skalę reforma liturgii rytu łacińskiego dokonana przez ogólnoświatowe zgromadzenie biskupów Kościoła katolickiego razem z papieżem, pełniącym posługę prymatu Piotrowego. Papież Paweł VI zainicjował ją 4 grudnia 1963 r., ogłaszając przygotowaną przez sobór Konstytucję o liturgii "Sacrosanctum Concilium". Reforma została zrealizowana w dużej mierze za pontyfikatu Pawła VI i kontynuowana za pontyfikatu Jana Pawła II. W jej wyniku stworzono i wprowadzono "Novus Ordo Missae".
Reformy przed II soborem watykańskim.
Według Annibale Bugniniego, potrzebę reformy liturgicznej widział już papież Pius XII w czasach powojennych. W 1946 r. poprosił "Sekcję Historyczną Kongregacji Obrzędów" o przygotowanie projektu reformy liturgicznej. W odpowiedzi, austriacki redemptorysta Joseph Löw przygotował memoriał, który ostatecznie został wykorzystany w czasie Soboru. 28 maja 1948 r. papież oficjalnie powołał "Komisję dla reformy liturgicznej". Jako sekretarza komisji mianował misjonarza a Paolo Annibale Bugniniego. Arcybiskup Bugnini opisał udział w jej działaniach na kilkunastu stronach swej obszernej i źródłowej książki o soborowej reformie liturgicznej. Wynikiem działalności "Komisji" było opracowanie w 1951 r. reformy liturgii Wigilii Paschalnej. Cztery lata później, w 1955 r. zreformowano liturgię całego Wielkiego Tygodnia. Komisja stała za przygotowaniem Instrukcji "De musica sacra" (1958 r.), obrzędów chrztu dorosłych, odbywanych etapami (1962 r.). Staraniem "Komisji" w latach 1956–1957 zasięgnięto opinii episkopatów na całym świecie na temat reformy Brewiarza. Również dekrety dotyczące uproszczenia rubryk liturgicznych wydane przez Kongregację Obrzędów w latach 1955 i 1960 r. były przygotowane przy jej współpracy. Komisja jednak kontynuowała swoje prace do 1962 r. przygotowując nowe obrzędy poświęcenia świątyni (1961 r.). Kompetencje komisji zostały stopniowo przejęte przez utworzoną w dniu Pięćdziesiątnicy 1960 r. "Komisję Liturgiczną przygotowującą Sobór". Ostatecznie komisja zakończyła swą działalność wraz z ogłoszeniem soboru, któremu Jan XXIII powierzył określenie podstawowych zasad reformy liturgicznej.
Zasady i kierunek reformy wyznaczone przez sobór.
Odnowa "celebracji liturgii eucharystycznej" stała w centrum podjętej przez II sobór watykański (1962-1965 r.) reformy liturgicznej. Uchwalona rok po rozpoczęciu soboru, Konstytucja o liturgii "Sacrosanctum Concilium" (SC) podała zasady zmiany obrzędów liturgicznych. W numerze 33 Sobór stwierdził, że wierni powinni rozumieć teksty i obrzędy mszy świętej. Ogłoszono też, że winna cechować je „szlachetna prostota” i mają być „wolne od niepotrzebnych powtórzeń i dostosowane do pojętności wiernych, tak aby na ogół nie wymagały wielu objaśnień”. Ponadto, według Konstytucji, trzeba było podjąć się opracowania tekstów mszalnych w taki sposób, „aby wyraźniej uwidocznić właściwe znaczenie i wzajemny związek poszczególnych części... zachowując wiernie istotę obrzędów, należy je uprościć i opuścić to, co z biegiem czasu dodano jako powtórzenie lub co stało się zbędnym dodatkiem. Natomiast pewne elementy niesłusznie zatracone w ciągu wieków należy przywrócić, stosownie do pierwotnej tradycji Ojców Kościoła, o ile okaże się to pożyteczne lub konieczne” (SC 50). Poza tym, według soboru, nie powinno się unikać tworzenia nowych form, gdy zostanie to udowodnione potrzebą, choć należy pamiętać, że wszelkie nowe formy muszą „organicznie wyrastać z form już istniejących” (SC 23).
Rada dla wykonania Konstytucji o świętej liturgii (1964-1970 r.).
Dla konkretnej realizacji zmian Paweł VI, tuż po ogłoszeniu Konstytucji "Sacrosanctum Concilium" (4 grudnia 1963 r.), powołał "Radę dla wykonania Konstytucji o świętej Liturgii" ("Consilium ad exsequendam Constitutionem de sacra liturgia"). Jej sekretarzem w styczniu 1964 r. mianował Annibale Bugniniego CM. Radzie tej przewodniczył do 1967 r. włoski kardynał Giacomo Lercaro, następnie prefekt Kongregacji Obrzędów kard. Arcadio María Larraona CMF. Jego podpis widnieje pod instrukcją "Eucharisticum misterium" (1967 r.), ukazującą najważniejsze elementy soborowej reformy liturgii Eucharystii. Była to pomoc dla katechezy wiernych na temat zmian posoborowych. A po jego rezygnacji, przez rok do swej śmierci w 1969 r., szwajcarski kard. Benno Walter Gut OSB. Relacje między Radą a Kongregacją wydawały się być nieraz bardzo napięte. Konflikty miały dotyczyć najczęściej dublowania się kompetencji. W skład Rady wchodziło 42 biskupów z całego świata – w tym jeden biskup z Polski Franciszek Jop, wówczas biskup "rezydencjalny" w Opolu – oraz 150 konsultorów, z którymi współpracowali liczni doradcy. Sesje rady odbywały się dwa razy do roku i trwały piętnaście dni. W sumie, w ciągu sześciu lat istnienia Rady odbyło się trzynaście sesji plenarnych.
Jako zasadę przyjęto, że ze składu Rady wyłączeni zostaną pracownicy kurii watykańskiej. Wprowadziło to do prac Rady biskupów z całego świata, którzy nadali jej bardziej żywy i powszechny charakter. Swą skuteczność posiadała przez sprawną organizację, którą zapewniał jej sekretarz, Annibale Bugnini CM. Wszyscy zaangażowani w prace zostali podzieleni na 26 grup roboczych. Dziewięć grup pracowało nad rewizją "oficjum", dziesięć nad nowym wydaniem mszału, pozostałe nad pontyfikałem oraz nad obrzędami. W ciągu sześciu lat działania Rady – od marca 1964 r. do kwietnia 1970 r. – Rada wykonała ogromną pracę nad konkretną realizacją reformy liturgicznej, której wynikiem były liczne dokumenty, księgi liturgiczne i rytuały obrzędowe. Wszystkie opublikowane dokumenty były przygotowywane zgodnie z wypracowanym w toku prac "itinerarium". Najpierw jedna lub więcej grup "konsultorów" redagowały schematy, które oceniało zgromadzenie relatorów ("Coetus relatorum"), wprowadzając swoje korekty. Następnie schematy przedstawiano zgromadzeniu plenarnemu "Consilium". Tam, po dyskusji i ewentualnych nowych korektach, zadawano precyzyjne pytania biskupom, którzy odpowiadali na każde z nich osobnym głosowaniem. Proces ten miał nie zawsze przebiegać spokojnie i bez przeszkód, wobec czasem sprzecznych opinii. Przy opracowywaniu obrzędów, zanim jakiś rytuał został zaakceptowany, musiał wcześniej być przetestowany w celebracjach liturgicznych w wybranych miejscach.
&lt;poem&gt;
→ Rok 1964
→ Rok 1965
W marcu wydano "Obrzęd koncelebracji i komunii pod dwiema postaciami". Jak zauważył Aime-Goeroges Martimort, był to oczekiwany od dawna przez wielu duchownych i wiernych powrót do tradycji, który przyczynił się, podobnie jak dopuszczenie w liturgii języka narodowego, do przywrócenia duchowej jakości celebracji.
→ Rok 1966
W kwietniu wydano orientacje duszpasterskie dla przywrócenia we mszy modlitwy powszechnej.
→ Rok 1967
Wydano trzy instrukcje:
→ Rok 1968
→ Rok 1969
→ Rok 1970
Wkrótce po wydaniu nowego mszału, Rada spotkała się po raz ostatni, ustępując miejsca Kongregacji Kultu Bożego, ustanowionej rok wcześniej, 8 maja 1969 r. Tymczasem, kontynuowano publikację ksiąg już gotowych, co wymagało znacznego wysiłku ze strony "Typografii watykańskiej".
→ Rok 1971
&lt;/poem&gt;
Realizacja celów reformy wyznaczonych przez sobór.
Podstawową zasadą reformy sformułowaną przez Konstytucję soborową było świadome, aktywne i pełne uczestnictwo wiernych ("actuosa et facilis participatio fidelium") w liturgii Kościoła (SC 79). Nie chodziło więc o zwykłe uproszczenie niektórych obrzędów, ale o całościową „reformę ogólną” (por. SC 3 i 21), prowadzoną w duchu Tradycji. Reformę należało przeprowadzić z rozwagą, wprowadzając innowacje jedynie tam, gdzie wymagała tego rzeczywista korzyść wiernych (por. SC 23), aby obrzędy zyskały nową żywotność i mogły wyrazić w jaśniejszy i bardziej wierny sposób te rzeczywistości, które są przez nie oznaczane i uobecniane (SC 21). W konsekwencji, odczytując te wskazania magisterium soborowego, "Consilium" do realizacji reformy posoborowej uznało za właściwe marginalizację – a właściwie całkowite wyeliminowanie – łaciny z liturgii na rzecz języków nowożytnych, używanych przez wiernych. Mimo iż Konstytucja "Sacrosanctum Concilium" mówiła o zachowaniu używania języka łacińskiego, w odniesieniu do języków narodowych mówiąc jedynie o pewnych szczególnych uprawnionych sytuacjach (por. SC 36 i 54). Pierwsze kroki realizacji reformy przez Radę pobudziły dynamikę zmian i eksperymentów prowadzonych tak przez duchowieństwo, jak i wiernych. Zaraz po soborze, na przykład w Holandii i Belgii, z własnej inicjatywy opracowano kilka nowych modlitw eucharystycznych. Kuria rzymska czuła się w obowiązku podjąć szybką interwencję.
Kalendarz liturgiczny.
Sobór przewidział rewizję kalendarza liturgicznego i roku liturgicznego, tak by dostosować tradycyjne zwyczaje i praktyki związane z okresami liturgicznymi do współczesności. Chodziło o odzyskanie ich pierwotnego charakteru, jaki miały w pierwszych wiekach Kościoła, „celem należytego podtrzymywania pobożności wiernych przez celebrację misteriów chrześcijańskiego odkupienia, a zwłaszcza misterium paschalnego” (por. SC 107). Projekt grupy roboczej – liczyła ośmiu konsultorów, jej relatorem był A. Buginini, a sekretarzem A. Dirks – zakładał usunięcie z kalendarza liturgicznego okresu Siedemdziesiątnicy "(łac. Septuagesima)", czyli dodatkowych dwu i pół tygodni poprzedzających i będących przygotowaniem do Wielkiego Postu – pokrywających się z tzw. karnawałem. Zrezygnowano także z oktawy Zesłania Ducha Świętego. Postanowiono także przerzedzić liturgiczne wspomnienia świętych, „wyrzucając – według wyrażenia Louisa Bouyera bardzo krytycznie nastawionego do tego projektu – trzy-czwarte świętych nie wiadomo gdzie”. W relacji Louisa Bouyera, projekt miał charakter autorski i jego integralność była bardzo mocno broniona przez tych, którzy go opracowali. Ostatecznie, Paweł VI projekt zaakceptował, gdyż „chciał zakończyć sprawę szybko, aby nie dopuścić do rozszerzenia się chaosu”.
Liturgia Eucharystii.
Odnowa celebracji eucharystycznej w Kościele łacińskim była pierwszym celem, jaki postawił sobie II sobór watykański. Miała się dokonać „stosownie do pierwotnej tradycji Ojców Kościoła” (SC 50). Według wyjaśnień zawartych w oficjalnym, watykańskim "Ogólnym wprowadzeniu do Mszału Rzymskiego" (OWMR) 7, reforma zapoczątkowana przez Konstytucję "Sacrosanctum Concilium" miała ten sam cel, co dokonana 400 lat wcześniej reforma trydencka. Jednak, podczas gdy reforma czasu kontrreformacji ograniczyła się do działań na rzecz ochrony depozytu liturgii średniowiecznej, ukształtowanej przez teologię scholastyczną – wobec trendów zagrażających jej integralności. W XX-wiecznej odnowie liturgii chodziło o jej ożywienie i uczynienie bardziej dostępną dla wiernych, przy równoczesnym sięgnięciu do pierwotnej, starożytnej tradycji liturgicznej Kościoła pierwszych wieków. „Św. Piusowi V (1504-1572) zależało przede wszystkim na tym, by zachować nowszą tradycję, niesłusznie zwalczaną” przez reformację. Chodziło zwłaszcza o uchronienie katolickiej nauki o mszy św. jako ofierze, o kapłańskim charakterze posługi duchownych oraz o rzeczywistej i stałej obecności Chrystusa pod postaciami eucharystycznymi. Według "Ogólnego wprowadzenia do mszału" trydencka odnowa obrzędów mszalnych dokonywała się w świetle ówczesnej wiedzy o liturgii. Stan badań nad historią liturgii nie był wówczas wystarczająco rozwinięty. Nie pozwolił m.in. na to, by w czerpaniu ze “«starych i uznanych autorów» cofnięto się dalej niż do średniowiecznych komentarzy liturgicznych”. Dlatego mszał Piusa V z roku 1570 wprowadził tylko niewielkie korekty w porównaniu z pierwszym wydanym drukiem mszałem z roku 1474. Ten zaś był odtworzeniem mszału z czasów papieża Innocentego III i odnowy podjętej przez sobór laterański IV (cf. OWMR 7).
Od przełomu X i XI wieku, przez ponad tysiąc lat "Kanon rzymski", który był jedyną modlitwą eucharystyczną znaną w chrześcijaństwie rzymskim, był celebrowany szeptem – tak, że nie był słyszany przez wiernych. Przez 400 lat, od czasu reformy liturgicznej soboru trydenckiego nie dopuszczano do jakiejkolwiek zmiany w liturgii, która nabierała coraz bardziej charakteru spetryfikowanego i niezrozumiałego dla ogółu wiernych.
Pod wpływem ruchu liturgicznego ojcowie II soboru watykańskiego uświadomili sobie potrzebę tego, by teksty i obrzędy karmiły wiarę świeckich obecnych w czasie liturgii, zachęcając ich do pełnego, aktywnego uczestnictwa. Według Konstytucji o liturgii "Sacrosanctum Concilium" 33, wierni powinni rozumieć teksty i obrzędy mszy świętej (łac. "actuosa participatio"). Ponadto rozwój badań nad historią liturgii, począwszy od wydania krytycznego "Sakramentarza gregoriańskiego" w roku 1571, a po nim starych sakramentarzy rzymskich, ambrozjańskich, hiszpańskich i gallikańskich wyniósł na światło dzienne liczne, nieznane dotąd modlitwy eucharystyczne. Odnaleziono także wiele dokumentów liturgicznych z pierwszych wieków, poprzedzających ustanowienie obrządków liturgicznych tak wschodnich, jak i zachodnich. Studia patrystyczne pozwoliły odkryć na nowo teologię Eucharystii takich wczesnych autorów, jak Ireneusz z Lyonu (140-202) czy też tworzących później, w IV wieku, jak Ambroży z Mediolanu, Cyryl Jerozolimski, Jan Chryzostom. Stąd reforma soboru watykańskiego zdecydowała się nie tylko zachować „to, co przekazali nasi najbliżsi przodkowie”, ale także sięgnąć do form liturgicznych z regionów semickich, greckich i łacińskich, by dostrzec „jak Duch Święty użycza Bożemu ludowi podziwu godnej wierności w zachowywaniu niezmiennego depozytu wiary, mimo bardzo wielkiej różnorodności modlitw i obrzędów” (OWMR 8-9).
Reforma Mszału rzymskiego, włącznie z przygotowaniem nowych modlitw eucharystycznych, dokonywała się we względnym pośpiechu, wynikającym z momentu historycznego, w jakim się znalazł Kościół katolicki. Skutkiem, według niektórych uczestników pracujących nad reformą, jak Louis Bouyer, był brak oczekiwanej wartości tekstów. Według tego teologa, nie można było „w kilka miesięcy przerobić całej liturgii w sposób uwzględniający wszystkie aspekty, podczas gdy rozwijała się ona stopniowo przez dwadzieścia wieków”. O. Bouyer w swych pamiętnikach opisał tempo narzucone przez przewodniczących grupy roboczej pracującej nad tekstami nowych modlitw eucharystycznych:
Wbrew początkowym zamiarom niektórych konsultorów – według Bouyera byli to m.in. dom Cipriano Vagaggini z opactwa w św. Andrzeja w Brugii oraz prałat Wagner z Trewiru – został uchroniony przed usunięciem "Kanon rzymski". Nowo stworzone trzy "modlitwy eucharystyczne", mimo swej niedoskonałości, wraz ze skarbem prefacji przywróciły liturgii fragmenty „o wielkiej starodawności, cechujące się niezrównanym teologicznym i euchologicznym bogactwem”.
Liturgia Godzin.
Sobór udzielił mandatu, by uprościć strukturę godzin kanonicznych liturgii godzin (SC 89-91), biorąc pod uwagę łacinę, śpiew i tradycję Kościoła łacińskiego i rozmieszczenie psalmów w przestrzeni dłuższej niż tydzień. Psalmy zostały ułożone w cyklu czterotygodniowym. Zredukowano liczbę psalmów w "oficjum" laudesów i nieszporów z pięciu do dwóch, i związano je na stałe z konkretnymi godzinami. Nowością było wprowadzenie recytacji kantyków zaczerpniętych z Nowego Testamentu w modlitwie nieszporów zamiast trzeciego psalmu. Zmniejszenie się liczby psalmów zostało zrekompensowane wprowadzeniem niektórych inwokacji, skomponowanych przez liturgistów zupełnie na nowo.
Dokonano też „czyszczenia” – według wyrażenia Louisa Bouyera – samych psalmów ze słów i zdań, które mogły być rażące dla współczesnych. Promotorem tego zabiegu był Annibale Bugnini, który ostatecznie przeforsował go wbrew jednomyślnemu sprzeciwowi Rady – powołując się, bezpodstawnie, według opinii Bouyera, na wolę papieża Pawła VI.
Krytyka.
Ze strony tradycjonalistycznej reforma spotkała się z szeroką krytyką, tak ze względu na treść jej założeń jak i samo jej wykonanie. W roku 2007 Benedykt XVI wydając motu proprio "Summorum Pontificum" dał prawo każdemu kapłanowi do odprawiania mszy świętej według porządku niezreformowanego. Opublikowanym w tej samej formie dokumentem "Traditionis custodes" w 2021 r. odebrał je jednak Franciszek, który w ograniczonym stopniu zezwalanie na celebracje według starego rytu pozostawił w kompetencji biskupów diecezjalnych. Na świecie działają różne wspólnoty używające mszału przedsoborowego, między innymi dla opieki nad częścią z nich Jan Paweł II powołał w 1988 r. Papieską Komisję Ecclesia Dei. 

</doc>
<doc id="4231145" url="https://pl.wikipedia.org/wiki?curid=4231145" title="XXVIII Liceum Ogólnokształcące">
XXVIII Liceum Ogólnokształcące



</doc>
<doc id="4231149" url="https://pl.wikipedia.org/wiki?curid=4231149" title="Kościół Matki Bożej Anielskiej w Zakliczynie">
Kościół Matki Bożej Anielskiej w Zakliczynie

Kościół Matki Bożej Anielskiej – rzymskokatolicki kościół parafialny należący do dekanatu Zakliczyn diecezji tarnowskiej.
Obecna świątynia została wzniesiona w latach 1641−1651 i ufundowana przez Zygmunta Aleksandra Tarłę dla zakonu Franciszkanów Reformatów. W 1815 roku została uszkodzona przez pożar a później została odnowiona. 
Jest to budowla reprezentująca styl barokowy, murowana, wybudowana z kamienia i wytynkowana. Świątynia jest jednonawowa i posiada prezbiterium dwuprzęsłowe, zamknięte ścianą prostą. Nawa jest dwuprzęsłowa, a przy niej od strony zachodniej znajduje się przedsionek. Od strony południowej do świątyni jest dobudowany budynek klasztorny i w jego obrębie znajduje się zakrystia. We wnętrzu ściany są rozczłonkowane pilastrami podtrzymującymi przełamujące się belkowanie, w ścianach bocznych nawy znajdują się wnęki na pomieszczenie ołtarzy, zamknięte półkoliście. Prezbiterium jest nakryte sklepieniami krzyżowymi, natomiast nawa kolebkowymi z lunetami. W szczytach wschodnim i zachodnim, w płycinach znajdują się nowsze malowidła z Matką Boską i Okiem Opatrzności. Okna w nawie są zamknięte półkoliście. Przy wejściu do nawy znajduje się portal w stylu barokowym, kamienny, umieszczony w uszatych obramieniach. Budowla nakryta jest dachami dwuspadowymi, nad nawą znajduje się wieżyczka na sygnaturkę w stylu barokowym. Polichromia o charakterze figuralnym i ornamentalnym pochodzi z 2. połowy XIX wieku i według tradycji została namalowana przy współudziale Jacka Malczewskiego.

</doc>
<doc id="4231153" url="https://pl.wikipedia.org/wiki?curid=4231153" title="Cierpienie w cyrku">
Cierpienie w cyrku

Cierpienie w cyrku (ang. "Circus Suffering") – brytyjski krótkometrażowy film dokumentalny z 2002, wyprodukowany przez organizację walczącą o prawa zwierząt Captive Animals′ Protection Society (CAPS). Narratorem filmu jest angielska dziennikarka i obrończyni praw zwierząt Wendy Turner-Webster. Stowarzyszenie Empatia opracowało polską wersję filmu z lektorką.
Fabuła.
12-minutowy dokument pokazuje problemy związane z wykorzystywaniem zwierząt w cyrkach. Na filmie widać słonie w namiocie przykute łańcuchami za przednią i tylną nogę co powoduje że nie mogą się poruszać i w efekcie wykonują powtarzalne kiwanie się (stereotypia), osowiałe lwy i tygrysy w klatkach wyściełanych słomą, pawiany w małych klatkach, które wyciągane są z nich tylko na czas pokazów, gdy przywiązuje się je do siodeł na kucach i koniach. Oprócz nich widzimy także żyrafy, wielbłądy, zebry, hipopotamy, nosorożce a nawet psy, ptaki i dziki. Wszystkie z nich poza pokazami są w klatkach wozów cyrkowych bądź zbyt małych wybiegach nie tylko w trakcie trwania sezonu cyrkowego, ale także poza nim, cierpiąc z powodu przebywania w nienaturalnych dla siebie warunkach i tresury przyzwyczajającej zwierzęta do nienaturalnych zachowań.

</doc>
<doc id="4231160" url="https://pl.wikipedia.org/wiki?curid=4231160" title="William Strutt (wynalazca)">
William Strutt (wynalazca)

William Strutt (ur. 20 lipca 1756, zm. 30 grudnia 1830) – brytyjski inżynier, architekt i wynalazca. Jego rodzicami byli Jedediah Strutt i jego żona Elizabeth Woollat. Szkołę ukończył w wieku 14 lat. W 1793 ożenił się z Barbarą Evans, córką Thomasa Evansa. Miał z nią czworo dzieci, syna Edwarda, późniejszego pierwszego barona Belper, i córki Elizabeth, Anne i Frances. Zaprojektował między innymi szpital i kilka mostów w Derby.

</doc>
<doc id="4231162" url="https://pl.wikipedia.org/wiki?curid=4231162" title="Lee Bo-young">
Lee Bo-young

Lee Bo-young (hangul: 이보영; ur. 12 stycznia 1979 w Seulu) – południowokoreańska aktorka oraz modelka. Zagrała m.in. w serialach "Nae ttal Seo-yeong-i" (2012), "Neoui moksoriga deulryeo" (2013) oraz "Gwis-sokmal" (2017).

</doc>
<doc id="4231164" url="https://pl.wikipedia.org/wiki?curid=4231164" title="Ajdyn Aimbetow">
Ajdyn Aimbetow

Ajdyn Akanuły Aimbetow (kaz. Айдын Ақанұлы Айымбетов, ur. 27 lipca 1972 w kołchozie „Zaria Kommunisma” w obwodzie tałdykurgańskim) – kazachski lotnik i kosmonauta.
Życiorys.
Służył w siłach powietrznych Kazachstanu, w 1993 ukończył Wyższą Wojskową Szkołę Lotniczą im. Kutachowa w Armawirze, dowodził eskadrą lotniczą w Tałdykorganie. 9 listopada 2002 został wyselekcjonowany jako kandydat do odbycia lotu kosmicznego, później przeszedł kursy i szkolenia. Od 2 do 12 września 2015 jako inżynier pokładowy uczestniczył w misji Sojuz TMA-18M/Sojuz TMA-16M, trwającej 9 dni, 20 godzin i 14 minut. Po powrocie, 14 października 2015 otrzymał tytuł Bohatera Narodowego Kazachstanu oraz Order Otan.

</doc>
<doc id="4231166" url="https://pl.wikipedia.org/wiki?curid=4231166" title="Centrum Nowych Technologii Uniwersytetu Warszawskiego">
Centrum Nowych Technologii Uniwersytetu Warszawskiego

Centrum Nowych Technologii Uniwersytetu Warszawskiego (CeNT) – interdyscyplinarny instytut naukowo-badawczy, utworzony przez Uniwersytet Warszawski. Jednostka została powołana w celu stworzenia środowiska otwartego na nowe pomysły i idee umożliwiającego rozwój i kształcenie liderów nauki i gospodarki.
Projekty badawcze.
Laboratoria wchodzące w skład CeNT prowadzą badania naukowe z zakresu biologii, chemii, fizyki i technologii informacyjnych oraz badania interdyscyplinarne z pogranicza tych dziedzin. W Centrum Nowych Technologii UW prowadzi się również działalność dydaktyczną w formie seminariów oraz realizacji prac dyplomowych i doktorskich.
Główne dziedziny w ramach których działają laboratoria w CeNT, oraz z w ramach których realizowane są projekty finansowane między innymi przez Fundację na rzecz Nauki Polskiej czy Narodowe Centrum Nauki to: biologia molekularna, badania strukturalne, synteza i tworzenie nowych materiałów, ekologia i ewolucja, fizyka, w szczególności technologie kwantowe i nauki obliczeniowe.
Rada Naukowa.
Aktualna Rada Naukowa:
Poprzedni skład Rady Naukowej CeNT UW – kadencja 2016-2020
Laboratoria.
W CeNT działa również Centrum Optycznych Technologii Kwantowych (QOT) stworzone w ramach programu Międzynarodowych Agend Badawczych Fundacji na rzecz Nauki Polskiej. Centrum składa się z laboratoriów:

</doc>
<doc id="4231167" url="https://pl.wikipedia.org/wiki?curid=4231167" title="Dookoła Mazowsza 2017">
Dookoła Mazowsza 2017

60. edycja kolarskiego wyścigu Dookoła Mazowsza odbywała się od 25 do 29 lipca 2017 roku. Wyścig liczył 4 etapy oraz prolog, o łącznym dystansie 673,5 km. Wyścig figurował w kalendarzu cyklu UCI Europe Tour, posiadając kategorię UCI 2.2.
Uczestnicy.
Lista drużyn uczestniczących w wyścigu:

</doc>
<doc id="4231169" url="https://pl.wikipedia.org/wiki?curid=4231169" title="Tapio Luoma">
Tapio Luoma

Tapio Luoma (ur. 1962) – fiński duchowny luterański, zwierzchnik Ewangelicko-Luterańskiego Kościoła Finlandii i arcybiskup Turku od 1 marca 2018. 
Życiorys.
W 1987 został ordynowany na duchownego i w 2000 wyróżniony tytułem duszpasterza roku. W 2012 został konsekrowany na biskupa diecezji Espoo, a 1 marca 2018 został wybrany podczas Synodu Kościoła nowym arcybiskupem Turku i zwierzchnikiem Ewangelicko-Luterańskiego Kościoła Finlandii, zastępując dotychczasowego arcybiskupa Kari Mäkinena. 

</doc>
<doc id="4231170" url="https://pl.wikipedia.org/wiki?curid=4231170" title="Doug Rollerson">
Doug Rollerson

Doug Rollerson (ur. 14 maja 1953 w Auckland, zm. 3 maja 2017 tamże) – nowozelandzki rugbysta grający w formacji ataku, reprezentant kraju, działacz sportowy.
Życiorys.
W rugby zaczął grać w wieku czterech lat w Ardmore Club, następnie zmienił dyscyplinę na piłkę nożną, gdzie został kapitanem drużyny U-12 Wyspy Północnej. Uczęszczał do Cosgrove Primary i Papakura Intermediate, zaś podczas nauki w Wesley College był wybierany do zespołów reprezentujących region w rugby union, krykiecie, tenisie i lekkoatletyce. Studiował następnie na Massey University w Palmerston North oraz grał w Massey University RFC.
W barwach regionalnej drużyny Manawatu rozegrał, także jako kapitan, dziewięćdziesiąt jeden spotkań, walnie przyczyniając się do zdobycia Ranfurly Shield po raz pierwszy w historii oraz triumfu w National Provincial Championship 1980.
Od roku 1975 uczestniczył w sprawdzianach nowozelandzkiej reprezentacji, a w latach 1976–1981 rozegrał w niej dwadzieścia cztery spotkania, w tym osiem testmeczów. Zaliczył także dziewięć meczów w barwach New Zealand Universities, w tym zwycięstwo nad British and Irish Lions podczas "tournée" w 1977 oraz dwanaście dla "NZ Juniors". 
Jego grę charakteryzowała pewna gra ręką, dokładność taktycznych kopów, był także szybkim i zwinnym atakującym oraz solidnym obrońcą.
W latach 1979–1980 grał kolejno w USA (Los Angeles Rugby Club i Vail RC) oraz w Wielkiej Brytanii (London New Zealand i Middlesex) przeważnie jako obrońca. Po przejściu do zawodowego rugby league spędził dwa lata w klubie North Sydney Bears.
Był również działaczem sportowym, od 1997 roku przez sześć lat zarządzał North Harbour Rugby Union. W czasie jego kadencji związek otrzymał 1,9 miliona NZD z maszyn hazardowych, a z tej kwoty około jednego miliona NZD trafiło w postaci faktur za usługi consultingowe, szkoleniowe, budowlane itp. do właścicieli sieci barów, w których one się znajdowały. W lutym 2009 roku został uznany winnym świadomego akceptowania fałszywych faktur, uniknął jednak dalszej kary, gdyż prowadzący sprawę sędzia – podkreślając jego zaangażowanie w sprawy społeczności lokalnej i fakt nie odniesienia korzyści majątkowej – uznał za taką koszt emocjonalny i finansowy związany z oszustwem. Prócz stu tysięcy NZD wydanych na obrońców, w tym samym czasie nieudane inwestycje dodatkowo kosztowały go bowiem dwa domy, łódź, udziały oraz spadek po rodzicach.
Na początku 2010 roku został zdiagnozowany u niego rak prostaty, który następnie okazał się nieoperacyjny. Pierwotna diagnoza dawała mu trzy miesiące życia, zmarł po siedmioletniej walce z nowotworem.
Żonaty z Janine, trójka dzieci – Ian, Mark i Kate.

</doc>
<doc id="4231171" url="https://pl.wikipedia.org/wiki?curid=4231171" title="Barclaycard Arena (Birmingham)">
Barclaycard Arena (Birmingham)



</doc>
<doc id="4231173" url="https://pl.wikipedia.org/wiki?curid=4231173" title="Richard Hieb">
Richard Hieb

Richard Hieb (ur. 21 września 1955 w Jamestown) – amerykański astronauta.
Życiorys.
W 1973 ukończył szkołę średnią w Jamestown, a w 1977 studia matematyczne i fizyczne w Northwest Nazarene College. W 1979 uzyskał dyplom z inżynierii kosmicznej na University of Colorado. 4 czerwca 1985 został wyselekcjonowany przez NASA jako kandydat na astronautę, a w lipcu 1986 ukończył wstępne przygotowania. Od 28 kwietnia do 6 maja 1991 jako specjalista misji uczestniczył w misji STS-39 trwającej 8 dni, 7 godzin i 22 minuty; start i lądowanie nastąpiły w Centrum Kosmicznym im. J.F. Kennedy'ego.Od 8 do 16 maja 1992 brał udział w misji STS-49, spędzając w kosmosie 8 dni, 21 godzin i 17 minut. Start nastąpił z Centrum Kosmicznego im. Kennedy'ego, a lądowanie w Edwards Air Force Base. Podczas tej misji wykonał spacer kosmiczny trwający 8 godzin i 29 minut - najdłuższy spacer kosmiczny w historii (wraz z Thomasem Akersem). Łącznie wykonał trzy spacery kosmiczne (wraz z Pierre Thuotem). Od 8 do 23 lipca 1994 odbywał lot kosmiczny w ramach misji STS-65 trwającej 14 dni, 17 godzin i 55 minut.Został wyłączony z ekip astronautycznych 3 kwietnia 1995.

</doc>
<doc id="4231174" url="https://pl.wikipedia.org/wiki?curid=4231174" title="Mistrzostwa Europy Juniorów w Saneczkarstwie 1976">
Mistrzostwa Europy Juniorów w Saneczkarstwie 1976

22. Mistrzostwa Europy juniorów w saneczkarstwie 1976 odbyły się 24 stycznia w Imst, w Austrii. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli reprezentanci Niemieckiej Republiki Demokratycznej. Polacy wywalczyli jeden medal - wicemistrzynią Europy w jedynkach została Teresa Maziarz. 

</doc>
<doc id="4231175" url="https://pl.wikipedia.org/wiki?curid=4231175" title="Mistrzostwa Europy Juniorów w Saneczkarstwie 1977">
Mistrzostwa Europy Juniorów w Saneczkarstwie 1977

23. Mistrzostwa Europy juniorów w saneczkarstwie 1977 odbyły się 10 lutego w Igls, w Austrii. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli reprezentanci Niemiec Zachodnich.

</doc>
<doc id="4231177" url="https://pl.wikipedia.org/wiki?curid=4231177" title="Thomas Akers">
Thomas Akers

Thomas Akers (ur. 20 maja 1951 w Saint Louis) – amerykański astronauta, matematyk i pilot.
Życiorys.
W 1969 ukończył szkołę średnią w Eminence, a w 1973 matematykę stosowaną na University of Missouri-Rolla. Od 1979 służył w siłach powietrznych USA, w 1983 został pilotem doświadczalnym. Posiada nalot ponad 2500 godzin. 5 czerwca 1987 został wyselekcjonowany przez NASA do udziału w programie kosmicznym. Od 6 do 10 października 1990 jako specjalista misji uczestniczył w misji STS-41 trwającej 4 dni, 2 godziny i 10 minut. Od 8 do 16 maja 1992 odbywał swój drugi lot kosmiczny w ramach misji STS-49, trwającej 8 dni, 21 godzin i 17 minut. Od 2 do 13 grudnia 1993 był specjalistą misji STS-61 trwającej 10 dni, 19 godzin i 48 minut. Jego czwartą i ostatnią misją była STS-79 od 16 do 26 września 1996, trwająca 10 dni, 3 godziny i 18 minut. W sierpniu 1997 opuścił NASA. Po zakończeniu w październiku 1999 służby w siłach powietrznych został wykładowcą matematyki na University of Missouri-Rolla.

</doc>
<doc id="4231178" url="https://pl.wikipedia.org/wiki?curid=4231178" title="Edykt tesaloński">
Edykt tesaloński

Edykt tesaloński – edykt cesarzy Gracjana, Walentyniana II i Teodozjusza I wydany 28 lutego 380 roku w Thessalonikach, zwany od pierwszych słów "Cunctos populos" (z ), ustanawiający chrześcijaństwo trynitarne religią państwową Cesarstwa Rzymskiego.
Tekst edyktu.
Treść w przekładzie:

</doc>
<doc id="4231180" url="https://pl.wikipedia.org/wiki?curid=4231180" title="Circus Suffering">
Circus Suffering



</doc>
<doc id="4231181" url="https://pl.wikipedia.org/wiki?curid=4231181" title="Mistrzostwa Europy Juniorów w Saneczkarstwie 1978">
Mistrzostwa Europy Juniorów w Saneczkarstwie 1978

24. Mistrzostwa Europy juniorów w saneczkarstwie 1978 odbyły się 14 stycznia w Winterbergu, w RFN. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli reprezentanci gospodarzy.

</doc>
<doc id="4231185" url="https://pl.wikipedia.org/wiki?curid=4231185" title="Jerzy Łakomiak">
Jerzy Łakomiak

Jerzy Łakomiak (ur. 13 marca 1926 w Cisowej, zm. 31 stycznia 2018 w Martin Coronado) – polski bernardyn, misjonarz, kawaler Złotego Krzyża Zasługi.
Po zakończeniu II wojny światowej w 1945 r. został powołany do służby wojskowej, którą ukończył po dwóch latach. W wojsku zrodziło się u niego powołanie do zakonu. Po wyjściu z wojska podjął decyzję o wstąpieniu do Zakonu Franciszkanów - OO. Bernardynów. Śluby wieczyste złożył w Warszawie 3 maja 1953 r.
W Polsce pracował w klasztorach w Warszawie i w Radecznicy. 2 grudnia 1966 roku wyjechał jako misjonarz do Argentny. W Martin Coronado był zakrystianem, ogrodnikiem, elektrykiem, mechanikiem. Wszystko potrafił naprawić i zrobić. Przez wiele lat był kierowcą klasztornym. Uczył wiele lat śpiewu dzieci i młodzieży w Polskiej Szkole Sobotniej im. Tysiąclecia Chrztu Polski w Martin Coronado.
Za jego pracę wśród Polonii w Argentynie Prezydent Rzeczypospolitej Polskiej odznaczył go Złotym Krzyżem Zasługi, a Prymas Polski Kardynał Józef Glemp - Medalem za wieloletnią służbę dla Kościoła i Ludu Bożego. Ponadto, w 2016 r. otrzymał nadany przez ministra spraw zagranicznych medal Bene Mertito za 50 lat posługi duszpasterskiej wśród Polonii.

</doc>
<doc id="4231187" url="https://pl.wikipedia.org/wiki?curid=4231187" title="Mistrzostwa Europy Juniorów w Saneczkarstwie 1979">
Mistrzostwa Europy Juniorów w Saneczkarstwie 1979

25. Mistrzostwa Europy juniorów w saneczkarstwie 1979 odbyły się 10 stycznia w Krynicy. Były to drugie mistrzostwa organizowane w Polsce (w 1965 gospodarzem był Karpacz). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli reprezentanci Niemieckiej Republiki Demokratycznej. Polacy wywalczyli 3 medale. Mistrzami Europy zostali Jan Lindert i Wojciech Kania w dwójkach. Lindert wywalczył także brąz w jedynkach mężczyzn. Na trzecim miejscu podium w dwójkach stanęli Jerzy Jabłoński i Stanisław Socha.

</doc>
<doc id="4231191" url="https://pl.wikipedia.org/wiki?curid=4231191" title="Mohamed Wali Akeik">
Mohamed Wali Akeik

Mohamed Wali Akeik (ar. محمد والي أكيك; ur. w 1950 w Al-Ujun) – saharyjski polityk, premier Saharyjskiej Arabskiej Republiki Demokratycznej od 4 lutego 2018. 

</doc>
<doc id="4231193" url="https://pl.wikipedia.org/wiki?curid=4231193" title="Marc Garneau">
Marc Garneau

Marc Garneau (ur. 23 lutego 1949 w Quebecu) – kanadyjski astronauta, fizyk i polityk.
Życiorys.
W 1979 ukończył fizykę inżynieryjną na Royal Military College of Kingston w Ontario, w 1973 doktoryzował się na Imperial College of Science and Technology w Londynie, 1974-1989 służył jako oficer marynarki kanadyjskiej i inżynier wojskowy, w 1982 otrzymał stopień komandora. W 1983 został przeniesiony służbowo do Ottawy jako specjalista od komunikacji morskiej i wojskowego wyposażenia i systemów elektronicznych. 5 grudnia 1983 został wyselekcjonowany jako kandydat na astronautę, przeszedł kursy i szkolenia i od 5 do 13 października 1984 jako specjalista ładunku uczestniczył w misji STS-41-G trwającej 8 dni, 5 godzin i 23 minuty. W 1992 został specjalistą misji NASA w USA, od 19 do 29 maja 1996 brał udział w misji STS-77 trwającej 10 dni i 39 minut. Od 1 do 11 grudnia 2000 odbywał swój trzeci lot kosmiczny w ramach misji STS-97 trwającej 10 dni, 19 godzin i 59 minut. Łącznie spędził w kosmosie 29 dni, 1 godzinę i 59 minut.&lt;br &gt;Opuścił NASA 31 stycznia 2001. Od 22 listopada 2001 do 28 listopada 2005 był dyrektorem Kanadyjskiej Agencji Kosmicznej. W październiku 2008 został wybrany do kanadyjskiego parlamentu z ramienia Partii Liberalnej z listy z Montrealu. W 2015 został ministrem transportu w rządzie Justina Trudeau.
Odznaczenia.
I inne.

</doc>
<doc id="4231194" url="https://pl.wikipedia.org/wiki?curid=4231194" title="Lophius">
Lophius

Lophius – rodzaj ryb żabnicokształtnych z rodziny żabnicowatych (Lophiidae).
Klasyfikacja.
Gatunki zaliczane do tego rodzaju:
oraz wymarły

</doc>
<doc id="4231195" url="https://pl.wikipedia.org/wiki?curid=4231195" title="Linia kolejowa Herzberg – Siebertal">
Linia kolejowa Herzberg – Siebertal

Linia kolejowa Herzberg – Siebertal – dawna niezelektryfikowana, jednotorowa linia kolejowa w kraju związkowym Dolna Saksonia, w Niemczech. Łączyła Herzberg am Harz z doliną Siebertal. 

</doc>
<doc id="4231196" url="https://pl.wikipedia.org/wiki?curid=4231196" title="Mistrzostwa Europy Juniorów w Saneczkarstwie 1980">
Mistrzostwa Europy Juniorów w Saneczkarstwie 1980

26. Mistrzostwa Europy juniorów w saneczkarstwie 1980 odbyły się w styczniu w Hammarstrand, w Szwecji. Były to drugie mistrzostwa rozgrywane w tym mieście (poprzednio w 1969). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli reprezentanci Niemieckiej Republiki Demokratycznej.

</doc>
<doc id="4231200" url="https://pl.wikipedia.org/wiki?curid=4231200" title="Rdza pora">
Rdza pora

Rdza pora (ang. "rust of leek") – grzybowa choroba roślin wywołana przez "Puccinia porri". Należy do grupy chorób zwanych rdzami.
Występowanie i szkodliwość.
Choroba występuje na wielu gatunkach roślin należących do rodzaju czosnek ("Allium"), zarówno uprawianych, jak i dziko rosnących. W Polsce występuje głównie na szczypiorku, cebuli siedmiolatce i porze, szczególnie na jego wczesnych odmianach charakteryzujących się wydłużonymi, jasnozielonymi liśćmi. Rzadziej atakuje czosnek główkowaty, a tylko sporadycznie cebulę. Podobnie, jak w przypadku innych chorób grzybowych jej rozwojowi sprzyja wilgotna i ciepła pogoda.
Objawy i rozwój choroby.
Źródłem zakażenia są pozostałe w ziemi resztki roślin z poprzedniego roku, lub zakażone sadzonki. Znajdujące się w nich zarodniki zwane teliosporami dokonują infekcji pierwotnej. Pierwsze objawy choroby pojawiają się w maju lub czerwcu. Mają postać żółtych lub pomarańczowych, okrągłych lub wydłużonych plamek, tzw. ogników. Są to ecja, w których wytwarzane są zarodniki zwane ecjosporami. Podczas deszczowej pogody rozsiewają się one i rozprzestrzeniają chorobę dokonując infekcji wtórnych. Czas ich kiełkowania łącznie z wniknięciem strzępki infekcyjnej do rośliny wynosi zaledwie kilka godzin. Rozwija się z niej grzybnia, która po kilku tygodniach wytwarza pod skórką rośliny rdzawobrunatne uredinia, a w nich nowy typ zarodników – urediniospory. Wydostają się na zewnątrz przez pęknięcia skórki i nadal rozprzestrzeniają chorobę. Pod koniec sezonu wegetacyjnego pod skórką rośliny powstają czarne zarodniki przetrwalnikowe zwane teliosporami.
Początkowo choroba występuje w niewielkim nasileniu na zewnętrznych liściach pora. W wyniku infekcji wtórnych szybko jednak rozprzestrzenia się. Czasami porażenie może być tak silne, że skupiska zarodników zlewają się z sobą. Silnie porażone liście brunatnieją i obumierają.
Ochrona.
Zapobiega się chorobie poprzez prawidłowe zabiegi agrotechniczne:
Ponadto od końca maja do początku lipca powinno się prowadzić ochronę chemiczną: 2 lub 3-krotne opryskiwania fungicydami w odstępach 10–14-dniowych przy użyciu środków Amistar 250 SC (0,8 L/ha), Dithane 75 WG lub Dithane M-45 80 WP (2–3 kg/ha), Penncozeb 80 WP lub Vondozeb 75 WG (2–3 kg/ha).

</doc>
<doc id="4231201" url="https://pl.wikipedia.org/wiki?curid=4231201" title="Sojusz Rewizjonistycznych Syjonistów">
Sojusz Rewizjonistycznych Syjonistów



</doc>
<doc id="4231206" url="https://pl.wikipedia.org/wiki?curid=4231206" title="Jean-Jacques Favier">
Jean-Jacques Favier

Jean-Jacques Favier (ur. 13 kwietnia 1949 w Kehl, zm. 19 marca 2023) – francuski astronauta.
Życiorys.
Ukończył szkołę w Strasburgu i w 1971 studia inżynieryjne w Narodowym Instytucie Politechnicznym w Grenoble, gdzie w 1977 uzyskał dyplom z zakresu fizyki i metalurgii. Został doradcą dyrektora Centrum Badań Fizyki Materiałowej Francuskiej Komisji Energii Atomowej. 9 września 1985 został wyselekcjonowany jako kandydat na astronautę, później przechodził przysposobienie astronautyczne. Od 20 czerwca do 7 lipca 1996 jako specjalista ładunku odbywał lot kosmiczny w ramach misji STS-78 trwającej 16 dni, 21 godzin i 47 minut. Następnie opuścił NASA.

</doc>
<doc id="4231208" url="https://pl.wikipedia.org/wiki?curid=4231208" title="Yosef Shofmann">
Yosef Shofmann



</doc>
<doc id="4231210" url="https://pl.wikipedia.org/wiki?curid=4231210" title="Ján Kuciak">
Ján Kuciak

Ján Kuciak (ur. 15 maja 1990 w Štiavniku, zm. 21 lutego 2018 w Velkiej Macy) – słowacki dziennikarz śledczy portalu Aktuality.sk, zamordowany wraz ze swoją narzeczoną Martiną Kušnirovą. Śmierć Kuciaka wywołała masowe demonstracje, w proteście do dymisji podał się minister kultury Marek Maďarič, a kilka dni później premier Robert Fico. 
Życiorys.
Ukończył studia dziennikarskie na Uniwersytecie Konstantyna Filozofa w Nitrze. Jako dziennikarz początkowo pracował w piśmie „Hospodárske noviny”, a następnie w portalu aktuality.sk. 
Zajmował się dziennikarstwem śledczym. Pisał na temat oszustw podatkowych. We wrześniu 2017 złożył pozew przeciwko biznesmenowi Marianowi Kočnerowi za groźby. Kočner był bohaterem jednego z tekstów Kuciaka na temat oszustw podatkowych związanych z inwestycją budowlaną pod nazwą "Five Star Residence". Dziennikarz pisał również na temat podejrzanych interesów słowackich biznesmenów Miroslava Bödöra i Ladislava Bašternáka, którzy byli zaprzyjaźnieni z politykami partii SMER. Kuciak zajmował się również powiązaniami pomiędzy asystentką premiera Roberta Fico Márią Troškovą a włoską mafią.
W 2019 roku został pośmiertnie odznaczony Orderem Ľudovíta Štúra I klasy.
Proces o zabójstwo Kuciaka.
We wrześniu 2018 r. zatrzymano 8 osób podejrzanych o udział w morderstwie, a w marcu następnego roku zarzut zlecenia zabójstwa postawiono biznesmenowi Marianowi Kočnerowi, wobec którego Kuciak prowadził dziennikarskie dochodzenie. 
13 stycznia 2020 były żołnierz Miroslav Marcek przyznał się do zabójstwa Kuciaka. Stwierdził, że otrzymał zlecenie na zabójstwo Kuciaka od swojego kuzyna Tomáša Szabó. Kočner zaprzeczył, że zlecał morderstwo. 
Podczas procesu dziennikarz Peter Toth zeznał, że na zlecenie Kočnera śledził Kuciaka i 27 innych dziennikarzy słowackich mediów w celu znalezienia i opublikowania informacji, które ich dyskredytują. Toth stwierdził, że w jego opinii akcja inwigilacji dziennikarzy miała służyć przygotowaniu morderstwa na Kuciaku. Według Totha akcje inwigilacji dziennikarzy wspierał finansowo Norbert Bödör – syn słowackiego oligarchy Miroslava Bödöra. Dziennikarz zeznał również, że Kočner utrzymywał bliskie związki osobiste z Robertem Fico i próbował skontaktować się z nim po swoim aresztowaniu.
3 września 2020 roku Specjalny sąd karny w Pezinoku skazał Tomáša Szabó na 25 lat więzienia, a pozostałych dwoje oskarżonych, którym zarzucano zlecenie zabójstwa – Marian Kočner i Alena Zsuzsová – zostało uniewinnionych.
15 czerwca 2021 roku Sąd Najwyższy Republiki Słowackiej uchylił wyroki uniewinniające Mariana Kočnera i Alenę Zsuzsovą i skierował sprawę do ponownego rozpatrzenia przez Specjalny sąd karny w Pezinoku.

</doc>
<doc id="4231215" url="https://pl.wikipedia.org/wiki?curid=4231215" title="Elżbieta Paździerska">
Elżbieta Paździerska

Elżbieta Paździerska (ur. 5 listopada 1988 w Zgorzelcu) – polska koszykarka występująca na pozycjach rozgrywającej lub rzucającej.

</doc>
<doc id="4231219" url="https://pl.wikipedia.org/wiki?curid=4231219" title="A.P. Bio">
A.P. Bio



</doc>
<doc id="4231220" url="https://pl.wikipedia.org/wiki?curid=4231220" title="Tobias Hans">
Tobias Hans

Tobias Hans (ur. 1 lutego 1978 w Neunkirchen) – niemiecki polityk, działacz Unii Chrześcijańsko-Demokratycznej (CDU), od 2018 do 2022 premier Saary.
Życiorys.
W 1997 uzyskał maturę w Homburgu. Rok później podjął nieukończone studia z zakresu informatyki i anglistyki na Uniwersytecie Kraju Saary. W latach 1998–2005 pracował w klinice psychosomatycznej w Münchwies.
W 1992 wstąpił do chadeckiej młodzieżówki Junge Union, a w 1994 został członkiem CDU. Od 2004 był wybierany do rady miejskiej w Neunkirchen. W 2006 został pracownikiem frakcji CDU w landtagu, w latach 2007–2008 był asystentem ministra sprawiedliwości w rządzie Saary.
W 2009 uzyskał mandat posła do landtagu, który odnawiał w kolejnych wyborach (do 2022 włącznie). W 2015 stanął na czele frakcji deputowanych swojego ugrupowania. 1 marca 2018 został wybrany na nowego premiera Saary, zastępując na tej funkcji Annegret Kramp-Karrenbauer. Kierowana przez niego krajowa CDU zdecydowanie przegrała kolejne wybory do landtagu w marcu 2022. 25 kwietnia 2022 Tobias Hans zakończył pełnienie funkcji premiera landu.

</doc>
<doc id="4231227" url="https://pl.wikipedia.org/wiki?curid=4231227" title="Kinetic Design">
Kinetic Design

Kinetic Design – nazwa designu, który Ford stosował w swoich samochodach osobowych na początku XXI wieku. Po raz pierwszy zastosował go Martin Smith w 2004 roku przy projektowaniu samochodu koncepcyjnego Ford SAV, będącego pierwotną wersją Ford S-Max-a.
Projektując samochody w stylu "Kinetic Design", Ford chciał podkreślić dynamikę w sylwetce samochodu. Na greckiej stronie Forda napisane jest, że "patrząc na samochód wydaje się, że cały czas jest w ruchu, nawet wtedy, gdy jest nieruchomy".

</doc>
<doc id="4231233" url="https://pl.wikipedia.org/wiki?curid=4231233" title="Yukie Nakama">
Yukie Nakama

 – japońska aktorka i piosenkarka.

</doc>
<doc id="4231234" url="https://pl.wikipedia.org/wiki?curid=4231234" title="1775 w muzyce">
1775 w muzyce



</doc>
<doc id="4231235" url="https://pl.wikipedia.org/wiki?curid=4231235" title="Loyola">
Loyola



</doc>
<doc id="4231236" url="https://pl.wikipedia.org/wiki?curid=4231236" title="Puchar Świata kobiet w skokach narciarskich 2017/2018 – Oslo">
Puchar Świata kobiet w skokach narciarskich 2017/2018 – Oslo

Przedostatnie zawody wchodzące w skład Pucharu Świata kobiet w skokach narciarskich 2017/2018 zostały rozegrane dnia 11 marca 2018 roku w stolicy Norwegii Oslo.
Jedyny konkurs indywidualny został rozegrany w niedzielę z udziałem dwudziestu siedmiu skoczkiń. Najlepszą okazała się być Maren Lundby, która wygrała z przewagą ponad trzydziestu punktów. Na drugim miejscu uplasowała się Daniela Iraschko-Stolz. Trzecie miejsce na podium zajęła Japonka Yūki Itō. Całe zawody przeprowadzone zostały z dwudziestej trzeciej belki startowej.
Jury.
Dyrektorem konkursów podczas zawodów Pucharu Świata kobiet w Oslo był Svein Granerud, oraz z ramienia Międzynarodowej Federacji Narciarskiej, dyrektorka zawodów Pucharu Świata Chika Yoshida wraz z asystentem, którym jest Miran Tepeš. Kontrolą sprzętu zajmowała się Agnieszka Baczkowska.

</doc>
<doc id="4231237" url="https://pl.wikipedia.org/wiki?curid=4231237" title="Władysław Reda">
Władysław Reda

Władysław Reda "ps. Jeleń" (ur. 1904, zm. 1 czerwca 1979) – major Wojska Polskiego, oficer Armii Krajowej.
Przebieg służby.
Uczestnik kampanii wrześniowej jako oficer operacyjny Armii Krajowej SPP w Ostrowi Mazowieckiej w stopniu kapitana był dowódcą kompanii przeciwpancernej 114 pułku piechoty, od 1942 dowódca szkoły podchorążych w Mińsku Mazowieckim, a następnie I oficer sztabu 8. Dywizji Piechoty AK im. Romualda Traugutta i Mazowieckiej Brygady Kawalerii, od lipca 1940 do lipca 1944 był dowódcą komórki wywiadu odwodu mińskiego kryptonim „Mewa”. W tym okresie posługiwał się pseudonimami „Władysław Świderski”, „Jarosz”, „Jeleń”.
Pochowany na cmentarzu Bródnowskim (kw. 20K, rząd 1).

</doc>
<doc id="4231238" url="https://pl.wikipedia.org/wiki?curid=4231238" title="John Michael Botean">
John Michael Botean

John Michael Botean (ur. 9 lipca 1955 w Canton) – amerykański duchowny katolicki obrządku rumuńskiego, od 1996 biskup Canton.

</doc>
<doc id="4231239" url="https://pl.wikipedia.org/wiki?curid=4231239" title="Duńska Królewska Akademia Muzyczna">
Duńska Królewska Akademia Muzyczna



</doc>
<doc id="4231242" url="https://pl.wikipedia.org/wiki?curid=4231242" title="Mistrzostwa Polski w narciarstwie alpejskim 2018">
Mistrzostwa Polski w narciarstwie alpejskim 2018



</doc>
<doc id="4231244" url="https://pl.wikipedia.org/wiki?curid=4231244" title="Ignacy Loyola (film)">
Ignacy Loyola (film)

Ignacy Loyola albo Loyola (org. "Ignacio de Loyola") – hiszpańsko-filipiński film biograficzny z 2016 roku. Opowiada historię życia świętego Ignacego Loyoli, założyciela zakonu jezuitów i jest oparty na jego autobiografii.

</doc>
<doc id="4231253" url="https://pl.wikipedia.org/wiki?curid=4231253" title="Loyola (film)">
Loyola (film)



</doc>
<doc id="4231260" url="https://pl.wikipedia.org/wiki?curid=4231260" title="Niecka Lwówecka">
Niecka Lwówecka

 
Niecka Lwówecka (332.269) – mikroregion w południowo-zachodniej Polsce, w Sudetach Zachodnich, w południowo-zachodniej części województwa dolnośląskiego. Według podziału fizycznogeograficznego Jerzego Kondrackiego mikroregion leżący w południowo-wschodniej części mezoregionu Pogórza Izerskiego.
Opis.
Niecka Lwówecka, tektoniczna zaklęsłość o płaskiej powierzchni, której średnie wysokości wynoszą od 200 do 300 m n.p.m., położona w dorzeczu Kwisy i Bobru w północno-wschodniej części Pogórza Izerskiegoj. Niecka podzielone jest na kilka części dolinami potoków. Od północy graniczy z Borami Dolnośląskimi, od wschodu z Doliną Bobru, która oddziela Nieckę od Pogórza Kaczawskiego, od zachodu z Wzniesieniami Gradowskimi a od południa nieckę zamyka Rów Wlenia. Nieckę Lwówecką tworzy ciąg łagodnych, falistych powierzchni o różnorodnej morfologii. Obszar Niecki jest atrakcyjny krajobrazowo, urozmaicony dolinami potoków, a jego walory estetyczne podnoszą kompleksy leśne.
Hydrologia.
Obszar należy do zlewni rzeki Bóbr. Bezpośrednie sąsiedztwo z rzeką Srebrna i Słotwina zaszeregowuje go do zlewni niższych rzędów. Wszystkie wody płynące w obszarze Niecki mają charakter podgórski i charakteryzują się dużymi wahaniami stanów wody. Najwyższe stany i wezbrania powodziowe odnotowuje się w miesiącach letnich czerwcu i lipcu. W obrębie obszaru Niecki nie są zlokalizowane naturalne zbiorniki wodne. Główną rzeką odwadniającą Nieckę jest Bóbr, której dopływy zbierają wody z obszaru obniżenia. Ponadto sieć rzeczną tworzą potoki: Srebrna, Słotwina, Płóczka, Kwilica i Wilczyca.
Budowa geologiczna.
Niecka Lwówecka płaskie obniżenie tektoniczne obniżone względem jej obramowań: południowo-zachodniego zbudowanego z łupków metamorficznych jednostki Pilchowic i północno-zachodniego, utworzonego ze skał osadowych siodła płakowickiego i niecki jerzmanickiej, natomiast jest wyniesiona względem rowu Wlenia. Niecka Lwówecka jest rowem tektonicznym ograniczonym od północnego wschodu uskokiem lwówecko-świerzawskim, od północnego zachodu północnym uskokiem plawniańskim i od południowego wschodu uskokiem Marczowa. Położona jest w zasięgu bloku sudeckiego, w jednostce tektonicznej Niecka północnosudecka, rozciągającej się w między Kwisą i Bobrem. Średnie wysokości Niecki Lwóweckiej wynoszą od 200 do 300 m n.p.m. Jej podłoże budują piaskowce triasowe i kredowe, przykryte utworami czwartorzędowymi. Od strony zachodniej obszar graniczy z Wzniesieniami Gradowskimi, zbudowanymi z łupków sylurskich i czerwonych zlepieńców permskich. Obszar obejmuje ciąg skał piaskowcowych pochodzących z turonu, wyniesionych ok. 50 m ponad dno doliny Bobru.
Gleby.
Na obszarze Niecki dominują gleby płowe, wykształcone z piasków gliniastych i glin oraz typowe dla dolin rzecznych mady (wg opracowania ekofizjograficznego dla województwa dolnośląskiego).
Klimat.
Obszar Niecki według rejonizacji pluwiotermicznej Polski położony jest w obrębie regionu klimatycznego podgórskiego, natomiast według podziału na dzielnice rolniczo-klimatyczne należy on do dzielnicy podsudeckiej. Klimat kształtowany jest przez masy powietrza polarno-morskiego napływające znad Atlantyku, oraz w mniejszym stopniu masy powietrza polarno-kontynentalnego napływające znad północno-wschodniej Europy charakteryzującego się zwiększoną ilością opadów atmosferycznych oraz stosunkowo niskimi średnimi rocznymi temperaturami. Obszar charakteryzują podgórskie warunki klimatyczne, znacznie łagodniejsze od panujących w Sudetach, a surowsze od warunków Niziny Śląskiej. Miesiącem najcieplejszym jest lipiec o średniej temperaturze około 17 °C, a najchłodniejszym styczeń o średniej temperaturze od –2 do –3 °C. Średnia roczna temperatura powietrza waha się w granicach od 6 do 8 °C. Średnie roczne sumy opadów atmosferycznych utrzymują się w granicach 600–900 mm. Największe opady notowane są w lipcu i sierpniu a najmniejsze w lutym, marcu i listopadzie. Lato i zima trwają po około 12 tygodni. Pierwszy opad śniegu występuje zazwyczaj w okolicach pierwszej dekady listopada, natomiast ostatni opad ma miejsce w kwietniu. Okres wegetacyjny trwa od 180 do 200 dni w roku.
Krajobraz.
Krajobraz wyżynny silnie rozciętych przez potoki i ich dopływy. Obszar Niecki Lwóweckiej obniża się w kierunku północno-wschodnim. Na przeważającym obszarze dominują grunty orne, łąki i pastwiska, jedynie południową część Niecki porastają lasy. W przeważającej części krajobraz kształtują działania z zakresu gospodarki rolnej. Obszar w zdecydowanej większości zajmują tereny rolnicze i zabudowania. Krajobraz w większości przeobrażony, pierwotny charakter krajobrazu w znikomym stopniu został zachowany.
Zwierzęta i rośliny.
Roślinność obszaru należy do piętra pogórza. Ze względu na położenie geograficzne,warunki klimatyczne, dużo małych cieków wodnych, średni stopień zalesienia, znaczna ilość pól uprawnych, pastwisk i łąk o znacznym zróżnicowaniu gatunkowym, flora i fauna jest stosunkowo bogata. Na obszarze niecki występują: lisy, jastrzębie, sarny, zające, gronostaje, dziki, piżmaki, przejściowo jelenie, jeże, kaczki krzyżówki, łabędzie, kuropatwy, wróble, jaskółki, sroki, bażanty, czaple, sikorki, gile, gołębie, grzywacze, borsuki, jenoty, kuny, tchórze. 
Rozmieszczenie terenów leśnych jest nierównomierne, przeszłości obszar został w większości wylesiony i zagospodarowany na użytki rolne (grunty orne, łąki, pastwiska). W strukturze gatunkowej dominują: świerk, sosna, dąb i brzoza. W regionie można spotkać takie rośliny jak: czarny bez, czerwona jarzębina, szakłak pospolity, barwinek pospolity, macierzanka piaskowa, brzoza ojcowska, buk zwyczajny, cis pospolity, dąb, jodła, kasztanowiec zwyczajny, lipa, topola, sosna, leszczyna.
Ochrona.
Na obszarze Niecki wyznaczona została strefa dla ochrony krajobrazu kulturowego miejscowości: Kotliska, Niwnice, Płóczki Dolne. Obejmuje ona obszar krajobrazu związanego integralnie z zespołami zabytkowymi oraz obszary o charakterystycznym wyglądzie, ukształtowane w wyniku działalności człowieka. Działania konserwatorskie w strefie obejmują restauracje zabytkowych elementów krajobrazu urządzonego, ochronę krajobrazu naturalnego przestrzennie związanego z historycznym założeniem, ochronę form i sposobu użytkowania terenów takich jak: rozłogi pól, układ dróg, miedz, zadrzewień śródpolnych, alei, szpalerów, grobli, stawów, przebiegu cieków wodnych z zaleceniem utrzymania wykształconego sposobu parcelacji gruntów i formy użytkowania.
Miejscowości.
Dębowy Gaj, Kotliska, Mojesz, Niwnice, Płóczki Dolne, Radłówka, Rakowice Małe, Rakowice Wielkie
Turystyka.
Walory środowiska przyrodniczego i kulturowego urozmaicona rzeźba terenu z licznie występującymi kompleksami leśnymi, miejscami widokowymi ukazującymi panoramę oraz różnorodność budowy geologicznej sprawia, że obszar odznacza się wysokimi walorami krajobrazowymi.
Na obszarze niecki m.in. znajdują się: Panieńskie Skały, Szwajcaria Lwówecka, pola agatowe, zespół jaskiń krasowych: "Czerwona, Lisia i Górna" koło miejscowości Płóczki Dolne.
Przez obszar niecki prowadzą szlaki turystyczne:

</doc>
<doc id="4231264" url="https://pl.wikipedia.org/wiki?curid=4231264" title="Entosphenus folletti">
Entosphenus folletti

Entosphenus folletti – gatunek bezżuchwowca z rodziny minogowatych (Petromyzontidae). 
Zasięg występowania.
Gatunek znany jest jedynie z okazów złowionych w górnej części dorzecza rzeki Klamath w Kalifornii.
Budowa ciała.
Osiąga średnio 17-23 cm długości całkowitej (maksymalnie do 30 cm). Procentowe proporcje długości poszczególnych części ciała są następujące: odcinek przedskrzelowy 12,3 -14,5%, odcinek skrzelowy 9,2 - 10,6%, tułów 42,7 - 48,6%, ogon 28,4 - 32,7%, oko 1,7-2,3%, przyssawka 6,6 - 7,8%. Wzdłuż tułowia 61-65 miomerów. Płetwa ogonowa ma kształt łopatkowaty.
Ubarwienie ciała ciemnobrązowe, linia boczna jest ciemno zabarwiona.
Biologia i ekologia.
Jest gatunkiem słodkowodnym, osiadłym. Żyje w czystych, szybko płynących rzekach i strumieniach. Ślepice żyją w mule przez okres co najmniej 4 lat przed przeobrażeniem. Osobniki dorosłe nie pobierają pokarmu i wkrótce po przeobrażeniu odbywają tarło po czym giną.

</doc>
<doc id="4231266" url="https://pl.wikipedia.org/wiki?curid=4231266" title="De Hûnekop">
De Hûnekop

De Hûnekop – holenderski (fryzyjski) zespół muzyczny. 
Historia.
Czteroosobowy zespół został utworzony w 2009 roku. W 2010 wygrał "Fryslân Pop Talent Award". Utwory wykonywane są w języku zachodniofryzyjskim.

</doc>
<doc id="4231267" url="https://pl.wikipedia.org/wiki?curid=4231267" title="155 Polna Dywizja Szkoleniowa">
155 Polna Dywizja Szkoleniowa



</doc>
<doc id="4231268" url="https://pl.wikipedia.org/wiki?curid=4231268" title="Angelo Antolini">
Angelo Antolini

Angelo Antolini OFMCap. (ur. 24 maja 1953 w Santa Vittoria in Matenano) – włoski prezbiter rzymskokatolicki posługujący w Etiopii, od 2012 prefekt Robe.
Życiorys.
Święcenia kapłańskie otrzymał 17 września 1977 w zakonie kapucynów. Po święceniach przez kilka lat pracował w seminarium kapucyńskim w Fermo. W 1981 wyjechał do Etiopii i podjął pracę duszpasterską na jej terenie. Pełnił też funkcje m.in. krajowego koordynatora neokatechumenatu, wikariusza wiceprowincji etiopskiej zakonu oraz krajowego dyrektora Papieskich Dzieł Misyjnych.
11 lutego 2012 papież Benedykt XVI mianował go zwierzchnikiem nowo powstałej prefektury apostolskiej Robe.

</doc>
<doc id="4231276" url="https://pl.wikipedia.org/wiki?curid=4231276" title="Maykel D. Massó">
Maykel D. Massó



</doc>
<doc id="4231278" url="https://pl.wikipedia.org/wiki?curid=4231278" title="Hugh Allan">
Hugh Allan

Hugh Allan OPraem (ur. 3 sierpnia 1976 w Hatfield) – angielski prezbiter rzymskokatolicki posługujący na Falklandach, norbertanin, od 2016 administrator apostolski Falklandów oraz superior wysp św. Heleny, Wniebowstąpienia i Tristan da Cunha.
Bibliografia.
 

</doc>
<doc id="4231279" url="https://pl.wikipedia.org/wiki?curid=4231279" title="Jan Niewiadomski (1922–1989)">
Jan Niewiadomski (1922–1989)

Jan Niewiadomski ps. „Jurko” (ur. w 1922, w Masłomęczu, w powiecie Hrubieszów, zm. w 1989) – dowódca bojówek SB OUN Nadrejonu „Łyman” III Okręgu OUN, dowódca ostatniej grupy zbrojnej podziemia ukraińskiego w powiecie hrubieszowskim (1947-1949). 
Życiorys.
Prawdopodobnie był członkiem OUN jeszcze przed wojną. W 1941 służył w Schutzpolizei, w stopniu rotenführera. Ranny leczył się w niemieckim szpitalu wojskowym, niedaleko francuskiej granicy. W 1943 powrócił do rodzinnej wsi, gdzie organizował podziemie. Początkowo referent gospodarczy 4. rejonu Nadrejonu „Łyman” III Okręgu OUN, a następnie strzelec w sotni Eugeniusza Jaszczuka „Dudy”. Później został dowódcą bojówek SB Nadrejonu „Łyman” III Okręgu OUN w rejonie Tomaszowa Lubelskiego, gdzie OUN prowadziło akcję przeciw polskiej ludności cywilnej. W walce z Polską Ludową współdziałał z podziemiem antykomunistycznym, z oddziałem Jana Leonowicza ps. "Burta".
Jesienią 1947 zorganizował w lesie grabowieckim jedną z ostatnich grup zbrojnych ukraińskiego podziemia na Lubelszczyźnie, a ostatnią w powiecie hrubieszowskim. Grupa ta liczyła ok. 10 osób, przeprowadziła tylko jedną akcję zbrojną - 14 maja 1948 rozbroiła i pobiła milicjantów i ormowców w Stefankowicach, dokonywała także napadów rabunkowych w celu zdobycia żywności i odzieży. Na przełomie 1948 i 1949 członkowie grupy zostali wysłani przez Leona Łapińskiego na Ziemie Zachodnie, gdzie następnie zostali aresztowani. Łapiński, dawny referent SB III Okręgu OUN, odpowiedzialny za demobilizację oddziałów podziemia ukraińskiego był równocześnie tajnym współpracownikiem MBP.
Władze PRL planowały początkowo wykorzystać Niewiadomskiego w budowie fikcyjnej struktury OUN kontrolowanej przez MBP. Ostatecznie został jednak aresztowany 22 grudnia 1950 i po kilku miesiącach śledztwa przekazany do ZSRR, chociaż nie był obywatelem sowieckim. Tam został skazany na karę 25 lat pozbawienia wolności. We wrześniu 1955 został ponownie przekazany władzom polskim i skazany w kwietniu 1956 na karę dożywotniego pozbawienia wolności. Wyrok ten został w 1958 uchylony przez Sąd Najwyższy, który 
wymierzył mu karę 15 lat pozbawienia wolności, ale złagodził ją do lat 10. Niewiadomski opuścił zakład karny 25 października 1959.
Bibliografia.
 

</doc>
<doc id="4231280" url="https://pl.wikipedia.org/wiki?curid=4231280" title="Małgorzata Hołub">
Małgorzata Hołub



</doc>
<doc id="4231285" url="https://pl.wikipedia.org/wiki?curid=4231285" title="Brama Hadriana">
Brama Hadriana

Brama Hadriana (tur. "Hadrian Kapısı" albo "Üçkapılar" – „trzy bramy”) – łuk triumfalny zbudowany w Antalyi na cześć rzymskiego cesarza Hadriana, który odwiedził to miasto w 130 r. n.e. Budowla składa się z trzech łuków, pod którymi według legendy przeszła królowa Saby, aby odpocząć w pałacu Aspendos podczas drogi do króla Salomona.
Jest uważana za najpiękniejszą bramę Pamfilii. Nie zachowało się drugie piętro bramy. Całkowite odsłonięcie i renowacja bramy miały miejsce w latach 50. XX wieku. Z wyjątkiem kolumn, brama jest zbudowana w całości z białego marmuru.

</doc>
<doc id="4231287" url="https://pl.wikipedia.org/wiki?curid=4231287" title="Dionizy Biało">
Dionizy Biało

Dionizy Jan Biało (ur. 7 lutego 1940 w Skarżysku Książęcym, zm. 22 lutego 2022 w Warszawie) – doktor habilitowany nauk technicznych inżynier, profesor nadzwyczajny Politechniki Warszawskiej i Wyższej Szkoły Ekologii i Zarządzania w Warszawie, specjalista w zakresie metalurgii proszków, technologii sprzętu precyzyjnego i elektronicznego i trybologii.
Życiorys.
W 2002 na podstawie dorobku naukowego oraz rozprawy pt. "Zużycie tribologiczne kompozytów na osnowie stopów aluminium otrzymanych z proszków" uzyskał na Wydziale Mechatroniki Politechniki Warszawskiej stopień doktora habilitowanego nauk technicznych dyscyplina budowa i eksploatacja maszyn specjalność budowa i eksploatacja maszyn. Został profesorem nadzwyczajnym w Wydziale Mechatroniki PW i w Wyższej Szkole Ekologii i Zarządzania w Warszawie (Wydział Inżynierii i Zarządzania).

</doc>
<doc id="4231289" url="https://pl.wikipedia.org/wiki?curid=4231289" title="Kościół św. Jana Sarkandra w Częstochowie">
Kościół św. Jana Sarkandra w Częstochowie

Kościół św. Jana Sarkandra w Częstochowie – kościół parafialny pod wezwaniem Jana Sarkandra w Częstochowie w dzielnicy Gnaszyn-Kawodrza, w części Kawodrza Dolna. Kościół jest świątynią parafialną rzymskokatolickiej parafii pod tym samym wezwaniem.
Historia.
19 października 1997 r. ks. abp Stanisław Nowak poświęcił tymczasową kaplicę oraz przyszły plac budowy świątyni. Kościół według projektu mgr inż. Ziemowita Domagały wybudowano w latach 2002-2007. 30 maja 2004 ks. abp Stanisław Nowak odprawił pierwszą Mszę św. w wybudowanej w stanie surowym świątyni. On też dokonał konsekracji świątyni 1 maja 2007 r. W 2011 r. zakończono prace przy elewacji zewnętrznej kościoła wykonanej z cegły klinkierowej.
Wnętrze kościoła.
Kościół wybudowano w układzie jednonawowym w stylu współczesnym. W głównej nawie kościoła tuż nad tabernakulum umieszczono polichromię składającą się na wizerunek Jezusa Miłosiernego umieszczonego w centralnym punkcie dzieła, nieco z prawej znajduje się wizerunek św. Jana Sarkandra, patrona parafii, natomiast z lewej wizerunek św. Jana Pawła II.
Na ścianach bocznych kościoła umieszczono polichromie ze stacjami drogi krzyżowej. Charakterystyczną cechą tych zdobień jest dosyć ostra kreska wprowadzająca u odbiorcy wrażenie dynamizmu postaci

</doc>
<doc id="4231294" url="https://pl.wikipedia.org/wiki?curid=4231294" title="Rajd Włoch 1986">
Rajd Włoch 1986

Rajd San Remo 1986 - Rajd Włoch ("28. Rallye Sanremo") – 28 Rajd San Remo rozgrywany we Włoszech w dniach 13-17 października. Była to jedenasta runda Rajdowych Mistrzostw Świata w roku 1986. Rajd został rozegrany na nawierzchni asfaltowej i szutrowej. Bazą rajdu było miasto San Remo.
Zespół Peugeota został zdyskwalifikowany z rajdu za nielegalne elementy aerodynamiczne w swoich Peugeotach 205 GTI, po odwołaniu, FISA postanowiło wykreślić imprezę i jej wyniki z kalendarza WRC w roku 1986.
Klasyfikacja po 11 rundach.
Tabele przedstawiają tylko pięć pierwszych miejsc.

</doc>
<doc id="4231295" url="https://pl.wikipedia.org/wiki?curid=4231295" title="Rajd San Remo 1986">
Rajd San Remo 1986



</doc>
<doc id="4231298" url="https://pl.wikipedia.org/wiki?curid=4231298" title="Kwai Fong (stacja MTR)">
Kwai Fong (stacja MTR)

Kwai Fong (chiński: 葵芳) – jedna ze stacji MTR, systemu szybkiej kolei w Hongkongu, na Tsuen Wan Line i Tung Chung Line. Została otwarta 10 maja 1982. 
Znajduje się w obszarze Kwai Chung, w dzielnicy Kwai Tsing.

</doc>
<doc id="4231300" url="https://pl.wikipedia.org/wiki?curid=4231300" title="Kwai Hing (stacja MTR)">
Kwai Hing (stacja MTR)

Kwai Hing (chiński: 葵興) – jedna ze stacji MTR, systemu szybkiej kolei w Hongkongu, na Tsuen Wan Line i Tung Chung Line. Została otwarta 10 maja 1982. 
Znajduje się w obszarze Kwai Chung, w dzielnicy Kwai Tsing.

</doc>
<doc id="4231302" url="https://pl.wikipedia.org/wiki?curid=4231302" title="Tai Wo Hau (stacja MTR)">
Tai Wo Hau (stacja MTR)

Tai Wo Hau (chiński: 大窩口) – jedna ze stacji MTR, systemu szybkiej kolei w Hongkongu, na Tsuen Wan Line i Tung Chung Line. Została otwarta 10 maja 1982. 
Obsługuje obszar Tai Wo Hau, w dzielnicy Tsuen Wan.

</doc>
<doc id="4231304" url="https://pl.wikipedia.org/wiki?curid=4231304" title="Tsuen Wan (stacja MTR)">
Tsuen Wan (stacja MTR)

Tsuen Wan (chiński: 荃灣) – jedna ze stacji MTR, systemu szybkiej kolei w Hongkongu, na Tsuen Wan Line i Tung Chung Line. Została otwarta 10 maja 1982. 
Obsługuje obszar Tsuen Wan New Town, w dzielnicy Tsuen Wan.

</doc>
<doc id="4231310" url="https://pl.wikipedia.org/wiki?curid=4231310" title="Royal Academy of Music">
Royal Academy of Music



</doc>
<doc id="4231312" url="https://pl.wikipedia.org/wiki?curid=4231312" title="Antoni Sidorowicz">
Antoni Sidorowicz

Antoni Sidorowicz (ur. 5 listopada 1902 w Orłówce, zm. 2 maja 1972 w Warszawie) – polski optyk, wykładowca Politechniki Warszawskiej.
Życiorys.
Ukończył studia na Wydziale Mechanicznym Politechniki Warszawskiej, od 1933 pracował w Polskich Zakładach Optycznych. Rok później został kierownikiem warsztatu optycznego w Zbrojowni nr. 2, wprowadził technologię grawerowania płytek ogniskowych. W latach 1936-1937 uzupełniał wiedzę w Instytucie Optycznym w Paryżu, gdzie uzyskał tytuł inżyniera optyka. Po zakończeniu działań wojennych powrócił do pracy w PZO, równocześnie zasiadał w Komitecie Odbudowy Przemysłu m.st. Warszawy. W 1951 został powołany na stanowisko kierownika działu w Centralnym Zarządzie Urządzeń Mechanicznych w Ministerstwie Przemysłu Maszynowego, równocześnie nauczał w Technikum Optycznym. Po utworzeniu Oddziału Mechaniki Precyzyjnej na Politechnice Warszawskiej Antoni Sidorowicz rozpoczął pracę organizacyjną, a następnie dydaktyczną w Katedrze Optyki w zakresie optyki fizjologicznej, technicznej i technologii elementów optycznych. Zainicjował i pracował nad rozwojem laboratorium i warsztatu doświadczalnego, współtworzył unikalne urządzenia pomiarowe dla placówek badawczych i zakładów przemysłowych. W latach 1957-1960 przewodniczył Sekcji Optyki SIMP, był członkiem rady naukowej ZANP Polskiej Akademii Nauk. Od lat 60. wykładał optykę techniczną na Wojskowej Akademii Technicznej. Antoni Sidorowicz był współautorem książki "Oko i okulary". Pochowany na cmentarzu Bródnowskim w Warszawie (kwatera 112N-1-27).

</doc>
<doc id="4231317" url="https://pl.wikipedia.org/wiki?curid=4231317" title="Sillyon">
Sillyon

Sillyon (gr. "Σίλλυον", także: Sylleion, Σύλλειον) – starożytna twierdza i miasto 28 km na północny wschód od Antalii, na południowym wybrzeżu obecnej Turcji. Twierdza została zbudowana na wzgórzu na wysokości 210 m n.p.m. Fortyfikacjom nie sprostał sam Aleksander Wielki.
Do dzisiejszych czasów zachowały się jedynie pozostałości Sillyon.
Miasto zostało pierwszy raz wspomniane ok. 500 r. p.n.e.
Zostało znacząco rozbudowane przez Seleucydów, szczególnie jego teatr.
Ruiny Sillyonu są dostępne za darmo dla zwiedzających.
Monety.
Sillyon słynęło z bicia własnej monety.

</doc>
<doc id="4231322" url="https://pl.wikipedia.org/wiki?curid=4231322" title="Rafał Ziembiński">
Rafał Ziembiński

Rafał Ziembiński – polski architekt wnętrz, doktor habilitowany, profesor nadzwyczajny Akademii Sztuk Pięknych im. Jana Matejki w Krakowie i adiunkt Wydziału Architektury Politechniki Białostockiej, specjalista w zakresie architektury wnętrz.
Życiorys.
Uzyskał stopień doktora habilitowanego. Został profesorem nadzwyczajnym Akademii Sztuk Pięknych im. Jana Matejki w Krakowie w Wydziale Architektury Wnętrz w Katedrze Projektowania Architektury Wnętrz. Objął także stanowisko adiunkta w Politechnice Białostockiej w Wydziale Architektury w Katedrze Architektury Wnętrz.
Wcześniej był zatrudniony w Wyższej Szkole Technicznej w Katowicach i w Bielskiej Wyższej Szkole im. Józefa Tyszkiewicza.

</doc>
<doc id="4231323" url="https://pl.wikipedia.org/wiki?curid=4231323" title="Jula De Palma">
Jula De Palma

Jula De Palma (właśc. Jolanda Maria De Palma, ur. 21 kwietnia 1932 w Mediolanie) – włoska piosenkarka i aktorka. Bohaterka skandalu obyczajowego na Festiwalu Piosenki Włoskiej w San Remo w 1959 roku, kiedy to śpiewana przez nią piosenka „Tua” została określona przez część prasy jako „sexy”, wzbudziła oburzenie środowisk katolickich i w konsekwencji została ocenzurowana przez RAI.
Biografia.
Lata 40. i 50..
Jolanda De Palma urodziła się 21 kwietnia 1932 roku Mediolanie. Gdy miała 5 lat, jej ojciec został wysłany do Afryki Wschodniej. Później cała rodzina przeprowadziła się do Addis Abeby. Jolanda już w młodym wieku pasjonowała się jazzem i piosenką amerykańską lat 40. Po wojnie wróciła do Włoch. Uczęszczała do gimnazjum klasycznego w Mediolanie, gdzie uczyła się jednocześnie czterech języków: angielskiego, francuskiego, niemieckiego i hiszpańskiego. Pewnego dnia, kupując płytę w sklepie, poznała jego kierownika, młodego, ale już znanego piosenkarza Teddy’ego Reno. Zaśpiewała mu kilka piosenek z okresu pobytu w Addis Abebie. Piosenkarzowi wykonania te przypadły do gustu, więc zaprosił ją na powtórne przesłuchanie, tym razem w obecności Lelia Lutazziego. W 1949 roku wydała pierwszy singiel: „Douce France”/„Danse avec moi”. Dzięki Lutazziemu w 1950 roku dostała możliwość występów w państwowym radiu, gdzie prezentowała amerykański repertuar. Dzięki Luttazzi została również członkinią zespołu wokalnego państwowej agencji radiowej. W tym samym roku wydany został singiel, „Les feuilles mortes”/„Aimez Toujours”, na którym artystka zaśpiewała (wspólnie z Teddym Reno) drugi z utworów. Z Teddym Reno prowadziła audycję informacyjną "Punto interrogativo", śpiewając po francusku, angielsku, niemiecku i hiszpańsku. Uczestniczyła w licznych programach muzycznych nadawanych przez spółkę Radio Milano. Zaczęła brać udział w trasach koncertowych, kontynuowała występy w telewizji i radiu, zagrała także w kilku filmach: "Napoli piange e ride" i "Vendicata", które zdobyły popularność.
W sezonie 1953/54 Jula De Palma prowadziła w radiu program muzyczny "Nati per la musica", w którym muzyka była przeplatana rozmowami; w programie uczestniczyli zaproszeni goście: Gorni Kramer, kierownik orkiestry instrumentów dętych, Lelio Luttazzi, kierownik orkiestry smyczkowej, Quartetto Cetra, zaś Teddy Reno i ona sama przedstawiali własne interpretacje tego samego utworu. W 1954 roku ten sam program poprowadziła w telewizji. Następnie prowadziła program "I love you, Je t'aime", w którym udział brali Teddy Reno, Vivi Gioi i Franca Luzzi. W 1955 roku prowadziła w radiu program "Strettamente confidenziale".
W 1955 roku Jula De Palma zadebiutowała na Festiwalu Piosenki Włoskiej w San Remo, gdzie przedstawiła 4 piosenki: „L'ombra” (w parze z Marisą Colomber, 6. miejsce), „Cantilena del trainante” (w parze z Antonio Basuro), „Sentiero” i „Che fai tu luna in ciel?” (obie w parze z Brunem Pallesim). Dziennikarz Giorgio Berti z Tv Sorrisi e Canzoni w artykule z 13 lutego 1955 roku określił ją jako wokalistkę, która zna pięć języków, czyta Sartre’a i Camusa, ubiera się w wielkich domach mody, gustuje w jazzie, gardzi popularnymi piosenkami i lekceważy komplementy swoich wielbicieli. 
W 1956 roku Jula De Palma wydała swoje pierwsze płyty długogrające: "Strettamente confidenziale" i "Jula De Palma".
W 1957 ponownie wystąpiła na Festiwalu w San Remo, prezentując również 4 piosenki: „Nel giardino del mio cuore” (w parze z Gino Baldim), „Raggio nella nebbia” (z Fiorellą Bini i Duo Fasano), „Sorrisi e lacrime” (z Fiorellą Bini, 6. miejsce) oraz „Un sogno di cristallo” (z Carlą Boni. Jej nowoczesny i wrażliwy głos nie podbił publiczności, zdobywając jedynie uznanie krytyków. W tym samym roku, w czerwcu Jula De Palma wyszła za mąż za muzyka Carla Lanziego.
W 1959 roku na Festiwalu w San Remo Jula De Palma zaprezentowała 3 piosenki: „Tua” (w parze z Toniną Torrielli), „La vita mi ha dato solo te” (z Mirandą Martino) i „Per tutta la vita” (z Wilmą De Angelis). 29 stycznia artystka w obecności milionami telewidzów, zaśpiewała piosenkę „Tua” („Twoja”); skrzętnie wykorzystując obecność kamer, zbliżyła usta do mikrofonu i szepcząc słowa tekstu ze zmysłowym zaangażowaniem błyskawicznie podbiła publiczność na sali i widzów przy telewizorach. Wykonanie to wywołało skandal z powodu zmysłowej interpretacji. Artystkę oskarżano o aluzje do miłości fizycznej. RAI miała zastrzeżenia do jej długiej i zwiewnej sukni, która wyglądała jak elegancka koszula nocna. Prasa snuła domysły, iż pod suknią artystka nic nie nosiła, a w interpretacji piosenki dopatrywała się „seksu i posiadania”. Gianfranco Manfredi, autor piosenek i pisarz, stwierdził, iż De Palma „uczyniła coś przerażająco seksownego, terroryzując chrześcijańsko-demokratyczną telewizję i ryzykując własną karierę podczas gdy ta sama piosenka w wykonaniu Toniny Torrielli była deklaracją miłości małżeńskiej kobiety uczciwej, skromnej, cnotliwej i wiernej”. Mario Galdieri w dzienniku Paese Sera z 3 lutego 1959 roku zauważył, że „De Palma swoją interpretacją „sexy” utarła nosa niejednemu purytaninowi wywołując wzburzenie niektórych oddziałów Azione Cattolica (Akcji Katolickiej) i kilka ugrupowań spod znaku Figli di Maria (Synów Maryi), którzy wysyłali różne telegramy protestacyjne z prośbą o zakazanie tego utworu”. Utwór został ocenzurowany przez RAI. W konkursie zajął 4. miejsce (wygrała piosenka „Piove”, w interpretacji Domenica Modugna i Johnny’ego Dorellego). Został jednak doceniony przez krytyków i w pierwszym miesiącu po San Remo sprzedał się w liczbie 100 tysięcy egzemplarzy (pomimo ocenzurowania).
Interpretacja piosenki „Tua” w wykonaniu De Palmy odniosła jeszcze jeden skutek; zarówno ona jak i Domenico Modugno nadali nowe znaczenie osobie wykonawcy na Festiwalu w San Remo. Na przestrzeni kilku lat osobisty i konsekwentny związek między piosenką a jej interpretacją stał się absolutną koniecznością, a na początku lat 60. zwycięska piosenka na Festiwalu zaczęła być bardziej kojarzona z osobą piosenkarza niż jej autora, który wkrótce miał pozostać nieznany szerokiej publiczności.
Lata 60..
W 1960 roku Jula De Palma po raz kolejny wystąpiła na Festiwalu w San Remo, tym razem z piosenkami „Noi” (w parze z Tonym Dallarą i „Notte mia” (z Johnnym Dorellim). W roku następnym wystąpiła na Festiwalu zaprezentowała jedną piosenkę, „A.A.A. adorabile cercasi” (w parze z Brunem Martino). Wydała dwie EP-ki: „Quando una ragazza si chiama Jula 1” i „Quando una ragazza si chiama Jula 2”. W 1959 i 1960 roku uczestniczyła w Festiwalu Piosenki Neapolitańskiej, a w 1964 roku w Festiwalu delle Rose (z piosenką „Se qualche volta”), wzięła poza tym udział w kilku edycjach konkursu Canzonissima. Poznała młodego tekściarza, Paola Limitiego, który napisał dla niej kilka piosenek.
W czerwcu 1967 roku wydała album jazzowy, "Whisky e Dixie", nagrany z zespołem Carla Loffreda.
Zakończenie kariery artystycznej.
Jula De Palma powróciła na scenę na początku lat 70. W 1970 roku, jako pierwsza kobieta, dała całkowicie własny recital, "Jula al Sistina", pod dyrekcją Gianniego Ferrio. Muzyków i solistów do programu wybrała osobiście. Jej pożegnalny recital, "Jula presenta", zawierający jej wersje utworów z klasycznego repertuaru amerykańskiego, miał miejsce w 1974 roku w Teatro Sistina w Rzymie i został przed entuzjastycznie przyjęty przez publiczność. Materiał muzyczny został wydany na albumie koncertowym. W tym samym roku miał miejsce ostatni telewizyjny występ Juli De Palma, "Milleluci" (w towarzystwie Miny i Raffaelli Carrà). Również w tym samym roku, w grudniu, artystka dała swój ostatni koncert (w Katanii). Pod koniec występu opuściła scenę, mówiąc: „to jest ostatni raz, kiedy śpiewam we Włoszech”. Po zakończeniu kariery piosenkarskiej i dobrowolnej rezygnacji z aktorstwa opuściła Włochy i wyjechała wraz z mężem do Kanady. Oboje rozpoczęli udaną działalność importowo-eksportową luksusowych artykułów skórzanych. Ich córka, Simonetta, została prawnikiem.
XXI wiek.
W 2001 roku Jula De Palma powróciła do telewizji jako gość jednego z odcinków programu Paola Limitiego, "Ci vediamo in tv", w którym opowiadała o swojej karierze, prezentując swe dawne przeboje. W 2009 roku wydawnictwo Coniglio Editore opublikowało jej autobiografię, "Tua per sempre. Autobiografia della signora del jazz italiano".

</doc>
<doc id="4231325" url="https://pl.wikipedia.org/wiki?curid=4231325" title="Królewska Akademia Muzyczna">
Królewska Akademia Muzyczna



</doc>
<doc id="4231326" url="https://pl.wikipedia.org/wiki?curid=4231326" title="Maciej Dercz">
Maciej Dercz

Maciej Dercz (ur. 16 sierpnia 1963 w Kutnie) – polski prawnik, doktor nauk prawnych, specjalizujący się w zagadnieniach prawa ochrony zdrowia oraz administracji publicznej, radca prawny.
Życiorys.
W 1987 roku ukończył studia prawnicze na Wydziale Prawa i Administracji Uniwersytetu Łódzkiego. W 2004 roku uzyskał stopień doktora nauk prawnych. Uzyskał uprawnienia sędziego (1992) oraz radcy prawnego (1993).
W latach 1990-1994 pełnił funkcję zastępcy prezydenta Kutna oraz wiceprzewodniczącego Sejmiku Samorządowego Województwa Płockiego. W 1991 roku był jednym ze współzałożycieli Społecznej Fundacji Miasta Kutna. W 1993 roku był inicjatorem nadania Jeremiemu Przyborze tytułu Honorowego Starosty Kutnowskiego. W latach 1993-1998 sprawował funkcję przewodniczącego zarządu Związku Gmin Regionu Kutnowskiego. W latach 1998–1999 był koordynatorem zespołu prawnego w Departamencie Reform Ustrojowych Państwa Kancelarii Prezesa Rady Ministrów oraz doradcą Ministra Zdrowia, a ponadto przewodniczącym Zespołu ds. Reform Ustrojowych Państwa Krajowej Rady Radców Prawnych. W 2000 roku był inicjatorem powstania i pierwszym kierownikiem sekcji koszykówki męskiej przy Akademickim Związku Sportowym Wyższej Szkoły Gospodarki Krajowej w Kutnie. W latach 2001–2007 był radcą prawnym Rzecznika Praw Dziecka.
Od 2011 roku był dyrektorem Instytutu Organizacji Ochrony Zdrowia Uczelni Łazarskiego, a po dokonanych przez władze uczelni przekształceniach organizacyjnych, w 2013 roku został mianowany p.o. dyrektora Instytutu Prawa Ochrony Zdrowia Uczelni Łazarskiego. Od 2015 roku pracuje jako adiunkt w Katedrze Prawa Konstytucyjnego Uczelni Łazarskiego w Warszawie, a od 2016 roku jest wykładowcą na Wydziale Prawa i Administracji tej uczelni.
W październiku 2015 roku został członkiem Narodowej Rady Rozwoju powołanej przez prezydenta Andrzeja Dudę.
12 lutego 2021 roku został powołany przez Prezydenta RP Andrzeja Dudę na członka Rady do spraw Ochrony Zdrowia

</doc>
<doc id="4231327" url="https://pl.wikipedia.org/wiki?curid=4231327" title="Andrij Czich">
Andrij Czich

Andrij Andrijowycz Czich, ukr. Андрій Андрійович Чіх (ur. 28 maja 1969 r. we Lwowie) – ukraiński piłkarz, grający na pozycji napastnika lub obrońcy, trener piłkarski.
Kariera klubowa.
W 1987 rozpoczął karierę piłkarską w drużynie rezerw Metalista Charków. W następnym roku bronił barw zespołu amatorskiego Iskra Busk, po czym został powołany do służby wojskowej. Po zwolnieniu z wojska zasilił skład klubu Karpaty Kamionka Bużańska. W 1992 debiutował w mistrzostwach Ukrainy w barwach Hazowyka Komarno. Potem wrócił do Karpat Kamionka Bużańska. W sezonie 1993/94 grał w Cementnyku Mikołajów. Latem 1994 wyjechał do Czech, gdzie przez pół roku bronił barw klubu Tatran Litovel. Następnie występował ponownie w Karpatach Kamionka Bużańska oraz zespołach Hałyczyna Drohobycz, Dnister Sambor i Promiń Sambor. Po zakończeniu sezonu 1998/99 zakończył karierę piłkarską w klubie Dynamo Lwów.
Po wygaśnięciu kontraktu w lipcu 2013 opuścił krymski klub, a już wkrótce 12 lipca podpisał kontrakt z Howerłą Użhorod.
Kariera trenerska.
Po zakończeniu kariery piłkarza rozpoczął pracę szkoleniowca. Najpierw prowadził od lipca 1999 do czerwca 2000 rodzimy klub Dynamo Lwów. W 2002 (do września) stał na czele drużyny Sokił Złoczów. W lipcu 2006 został zaproszony do sztabu szkoleniowego FK Lwów, w którym pracował do 6 kwietnia 2007. Od 15 sierpnia 2007 do czerwca 2008 pomagał trenować Wołyń Łuck. W latach 2009-2010 prowadził zespół Naftusia Schodnica. Od lutego do czerwca 2012 ponownie pracował jako asystent trenera w FK Lwów. 4 czerwca 2012 został zaproszony przez Ołeha Łużnego do Tawrii Symferopol, gdzie pracował do 15 czerwca 2013. W 2014 po raz kolejny wrócił do FK Lwów. W sierpniu 2016 stał na czele FK Lwów. 6 maja 2018 za obopólną zgodą kontrakt został rozwiązany.
Od 2019 pełnił funkcję doradcy w zespole amatorskim Feniks Podmanasterz, a w 2021 awansował na stanowisko głównego trenera klubu, który startował w Pucharze Ukrainy.

</doc>
<doc id="4231329" url="https://pl.wikipedia.org/wiki?curid=4231329" title="Kamienica przy Rynku 60 we Wrocławiu">
Kamienica przy Rynku 60 we Wrocławiu

Kamienica przy Rynku 60 – kamienica na wrocławskim rynku, na północnej pierzei rynku, zwanej "Targiem Łakoci".
Historia kamienicy i jej architektura.
Budynek na posesji przy numerze 60 został wzniesiony w średniowieczu, w XIII wieku a według Chorowskiej pod koniec XIII wieku jako jedna z ostatnich kamienic w tym wieku na wrocławskim Rynku. Pierwotnie była to trzykondygnacyjna kamienica narożnikowa o układzie kalenicowym i pięciu osiach okiennych. W świetle wnętrza na poziomie pierwszej kondygnacji miała 17 metrów długości i 6,2 m szerokości w części wschodniej, w części zachodniej 7,2 m. Od strony Rynku znajdowały się wówczas dwa wejścia przewężone węgarami o szerokości 1,6-1,8 m i wysokości 2,5-2,67 m nakryte łękami odcinkowymi oraz okno przewężone węgarami i dwie wnęki. Parter miał wysokość 3,1 metra. Przed kamienicą znajdowało się przedproże, do którego prowadziły drewniane schody pokryte w późniejszym okresie eratykiem. Przedproże wychodziło przed ścianą frontową kamienicy na długość 4.5 metra .
Między drugą połową XIV wieku a drugą dekadą wieku XV budynek został przebudowany i powstała trójskrzydłowa kamienica. Od strony zachodniej (ulicy Odrzańskiej) powstały piwnice wymurowane z eratyków oraz z cegieł w wątku jednowózkowym. Oba skrzydła miały odpowiednio 9,5 metra długości (od strony zachodniej) i 8,6 metrów od strony wschodniej. Na przedłużeniu skrzydła zachodniego postawiono w tym samym okresie oficynę. Na przełomie wieku XV i XVI kamienica została powiększona o dwa pełne trakty, zabudowując dziedziniec znajdujący się między skrzydłami oraz podzielono trakt frontowy. Piwnica, prócz piwnic frontowych, została nakryta kolebami. Z tego okresu, na parterze kamienicy i w jej skrzydłach zachodnich znajdują się trzy gotyckie portale ostrołuczne. Na jednym z nich znajduje się ozdobny ornament przedstawiający scenę Zmartwychwstania, Orła Śląskiego i Czeskiego Lwa. 
W XVI wieku fasada była zwieńczona trzema renesansowymi schodkowymi szczytami. Około 1700 roku fasad budynku przeszła gruntowną zmianę: dodano wówczas barokowy portal zwieńczony trójkątnym tympanonem oraz pilastrami wielkiego porządku w części pięter; w części dachu umieszczono trzy obudowane lukarny w formie edykuły ujęte w wolutowe spływy. 
W 1791 hrabia Carl Gottieb von Sandretzky, w celu utworzenia nowej rodowego majoratu, dokonał przebudowy budynku: kamienica zyskała czwartą kondygnację pokrytą dachem namiotowym. Na portalu wejściowym, w tympanonie umieszczono herb właściciela. W takim stanie budynek przetrwał do 1897 roku. Wówczas kamienica otrzymała kolejną, piątą kondygnację, na pierwszym piętrze zmieniono kształt okna, z prostokątnych na łukowe a fasada została wykonana w stylu eklektycznym z zachowaniem barokowego portalu. W latach dwudziestych na drugim piętrze mieścił się sklep z tkaninami "Hinke &amp; Co."
Właściciele i postacie związane z kamienicą.
Przed rokiem 1414 kamienica należała do Alexiusa Sachse a następnie do jego spadkobierców: żony Eliabeth i dzieci Anny, Hansa (Hannusa) i Marty. W 1428 roku Hans wykupił udziały sióstr i jako samodzielny właściciel zarządzał dobrami niemal do swojej śmierci w 1446 roku. Dwa lata wcześniej właścicielem kamienicy został jego szwagier Peter Falkenhaen, mąż Marty a po jej śmierci Hedwig. Pochodził on z rodu szlacheckiego, był posiadaczem ziemskim, który w 1442 nabył prawa miejskie. W 1455 roku sprzedał posesję a sam zamieszkał przy ulicy Św. Wojciecha. Nowym właścicielem, został kupiec Niklas von Brige. Był właścicielem kilku nieruchomości, m.in. przy ulicy |Ruskiej, posiadał komorę w sukiennicach oraz renty w całym mieście. Zmarł w 1466 roku a kamienica została sprzedana Niklasowi Grantke (Grancke). W jego rękach posesja pozostawała aż do jego śmierci w 1493 roku; rok później jego żona Judith sprzedała kamienicę Konradowi Sauermannowi, górnoniemieckiemu kupcowi. Sauermann utrzymywał kontakty handlowe od Wenecji po Poznań, w 1490 roku nabył obywatelstwo Wrocławia a od 1492 otrzymał przywilej herbowy. W latach 1499 i 1502 był wybierany na funkcję starszego gildii. Od 1501 był właścicielem komory w sukiennicach a w kolejnych latach osiągał sukcesy w interesach w branży górniczej i mennictwie; był posiadaczem ziemskim oraz właścicielem zamku w Jelczu (od 1508 roku). 
W połowie XVI wieku kamienica należała do Hansa Wolffa zmarłego w 1568 roku.
W latach trzydziestych XVII wieku w kamienicy nr 60 rezydował cesarski pułkownik (nieznane jest jego nazwisko), który podczas tumultu w 1636 roku udzielił schronienia cesarskim werbownikom. W 1671 dom był własnością spadkobierców Christopha Goschkego. W 1726 roku właścicielem kamienicy został Johann von Tschimau a w 1791 hrabia Carl Gottieb von Sandretzky.
Po 1945 roku.
Działania wojenne w 1945 roku nie uszkodziły znacząco kamienicy; została ona szybko odrestaurowana a około 1950 z niewyjaśnionych powodów przebudowana (prace remontowe rozpoczęły się pod koniec 1948 roku. Oknom na pierwszym piętrze nadano prostokątny kształt, a fasadzie bezstylową formę, usuwając również barokowy portal.
W 1946 roku w budynku znajdowała się cukiernia "Szkocka" (w prawej, wschodniej części) oraz "Dom handlowy" (w lewej części). W latach 1949-1950 w budynku znajdowały się Państwowe Zakłady Wydawnictw Szkolnych, a od roku 1950 do 2004 księgarnia im. Stefana Żeromskiego założona przez Dom Książki. W 2008 budynek przeszedł generalny remont; w 2011 jego wartość została oszacowana na 43 346 500 zł.

</doc>
<doc id="4231335" url="https://pl.wikipedia.org/wiki?curid=4231335" title="Charlie McKee">
Charlie McKee



</doc>
<doc id="4231336" url="https://pl.wikipedia.org/wiki?curid=4231336" title="Andrés del Peral (obraz Goi)">
Andrés del Peral (obraz Goi)

Andrés del Peral – obraz olejny hiszpańskiego malarza Francisca Goi. Portret przedstawiający artystę Andrésa del Peral znajduje się w zbiorach National Gallery w Londynie. 
Okoliczności powstania.
Andrés del Peral pracował w królewskich rezydencjach ("Reales Sitios") w latach 1774–1778 jako malarz i złotnik. Zajmował się dekoracją powozów konnych, co było w tamtym okresie dobrze opłacanym rzemiosłem. Miał pokaźną kolekcję sztuki, którą w 1808 sprzedał królowi Karolowi IV. Wiele dzieł sztuki pochodzących z jego zbiorów znajduje się w Prado. Przyjaźnił się z Goyą, miał kilka jego obrazów w swojej kolekcji. W okresie, kiedy powstał ten portret, Goya pracował nad freskami w kościele San Antonio de la Florida w Madrycie. Zmagał się z następstwami poważnej choroby przebytej w 1792 (zwłaszcza głuchotą) i powoli wracał do malowania portretów na zamówienie. Goya wystawił portret Perala w 1798 w Akademii Sztuk Pięknych św. Ferdynanda, a 17 sierpnia tego samego roku czasopismo "Diario de Madrid" opublikowało bardzo pochlebną opinię na temat dzieła.
Opis obrazu.
Goya przedstawił Perala siedzącego, w półpostaci, na ciemnym, neutralnym tle. Z lewej strony widać pionową linię oparcia wiklinowego krzesła, na którym siedzi. Wyraz twarzy jest poważny, usta opadające lekko z jednej strony mogą być następstwem przebytego udaru. Jest ubrany w srebrnoszary kaftan, białą kamizelkę ozdobioną haftowanymi niebieskimi kwiatami i białą chustkę zawiązaną pod szyją. Niektóre elementy portretu, takie jak trudne do malowania ręce, znacznie wpływały na cenę obrazu. Z tego powodu na licznych portretach pędzla Goi ręce modeli są ukryte za plecami, lub jak w przypadku Perala, jedna pod połą kaftana, a druga oparta o biodro.
Technika.
Obraz powstał na topolowej desce, przez co faktura dzieła pozostaje gładka, pomimo szybkich pociągnięć pędzla stosowanych przez Goyę. Kaftan został namalowany szerokimi pociągnięciami pędzla, w różnych odcieniach niebieskawej szarości. Biała kamizelka została oddana w sposób impresjonistyczny, tworzą ją naprzemienne białe i szare linie, a niebieskie kwiaty powstały przez zdecydowane i szybkie nałożenie plam farby. Oszczędność środków i brak wykończenia detali stroju kontrastuje ze sposobem, w jaki Goya oddaje twarz modela. Stosuje tu cienkie i dokładne pociągnięcia pędzlem, zwraca szczególną uwagę na światło. Różowe, jasnobrązowe i czerwone tony nadają twarzy ciepła.
Proweniencja.
Obraz należał do portretowanego. Wnuczka Perala sprzedała obraz markizowi de la Vega-Inclán prawdopodobnie pod koniec XIX wieku. Następnie trafił do kolekcji malarza Gastona Lindena w Paryżu. W 1902 kupił go kolekcjoner sztuki Sir George Donaldson, który najpierw zdeponował, a później podarował obraz National Gallery w Londynie.

</doc>
<doc id="4231337" url="https://pl.wikipedia.org/wiki?curid=4231337" title="Franciszek Szyszka (oficer)">
Franciszek Szyszka (oficer)

Franciszek Szyszka (ur. 30 listopada 1884 w Donatowie, zm. 4 kwietnia 1940 w Częstochowie) – podpułkownik piechoty Wojska Polskiego, kawaler Orderu Virtuti Militari.
Życiorys.
Urodził się 30 listopada 1884 w Donatowie, pow. kościańskim, w rodzinie Stanisława i Zofii ze Stachowiaków. W styczniu 1919 roku był dowódcą pododcinka Boguszyn w składzie Grupy Leszno, która 6 marca została przekształcona w 6 pułk Strzelców Wielkopolskich, późniejszy 60 pułk piechoty wielkopolskiej. 23 maja 1919 roku został formalnie przyjęty do Sił Zbrojnych Polskich w byłym zaborze pruskim z byłej armii niemieckiej i mianowany porucznikiem ze starszeństwem z dniem 1 sierpnia 1917 roku. 3 czerwca 1919 roku nadano mu starszeństwo w stopniu porucznika z dniem 1 października 1915 roku. 6 czerwca 1919 roku został awansowany na kapitana ze starszeństwem z dniem 1 marca 1919 roku. Od 18 do 31 lipca 1920 roku pełnił obowiązki dowódcy pułku w zastępstwie chorego majora Bernarda Śliwińskiego. W czasie walk odwrotowych pułku został ranny. 15 lipca 1920 roku został zatwierdzony z dniem 1 kwietnia 1920 roku w stopniu majora, w piechocie, w grupie oficerów byłej armii niemieckiej.
1 czerwca 1921 roku nadal pełnił służbę w 60 pułku piechoty. 3 maja 1922 roku został zweryfikowany w stopniu majora ze starszeństwem z dniem 1 czerwca 1919 roku i 419. lokatą w korpusie oficerów piechoty, a jego oddziałem macierzystym był wciąż 60 pułk piechoty. 10 lipca 1922 roku został zatwierdzony na stanowisku dowódcy batalionu. W latach 1923–1924 był dowódcą III batalionu, a w 1925 roku kwatermistrzem puku. 5 maja 1927 roku został przeniesiony do 39 pułku piechoty Strzelców Lwowskich w Jarosławiu na stanowisko zastępcy dowódcy pułku. Z dniem 30 listopada 1932 roku został przeniesiony w stan spoczynku.
W 1934 roku pozostawał w ewidencji Powiatowej Komendy Uzupełnień Bydgoszcz Miasto. Posiadał przydział do Oficerskiej Kadry Okręgowej Nr VIII. Był wówczas „przewidziany do użycia w czasie wojny”.
W 1937 roku był ławnikiem w Zarządzie Głównym i I wiceprezesem Zarządu Okręgowego Związku Powstańców Wielkopolskich.

</doc>
<doc id="4231345" url="https://pl.wikipedia.org/wiki?curid=4231345" title="Ross MacDonald">
Ross MacDonald

David Ross MacDonald (ur. 27 stycznia 1965) – kanadyjski żeglarz sportowy. Dwukrotny medalista olimpijski.
Brał udział w pięciu igrzyskach olimpijskich (IO 88, IO 92, IO 96, IO 00, IO 04), na dwóch zdobywał medale w klasie Star. W 1992 zdobył brąz, w 2004 wywalczył srebro. Podczas pierwszego startu partnerował mu Eric Jespersen, osiem lat później Mike Wolfs. W 1994 zdobył złoto mistrzostw świata. W 1999 i 2000 był drugi na tej imprezie, w 1989 trzeci.

</doc>
<doc id="4231350" url="https://pl.wikipedia.org/wiki?curid=4231350" title="Tomasz Pauszek">
Tomasz Pauszek

Tomasz Paweł Pauszek (ur. 7 maja 1978 w Bydgoszczy) – producent, kompozytor, wykonawca muzyki elektronicznej i eksperymentalnej. Znany również ze swoich jednoosobowych projektów Odyssey, RND, a także jako jeden z członków grupy Waxfood.
Edukacja.
Jest absolwentem Akademii Bydgoskiej (obecnie Uniwersytet Kazimierza Wielkiego w Bydgoszczy) na kierunku Edukacja Artystyczna w zakresie sztuki muzycznej ze specjalnością dyrygentura.
Działalność artystyczna.
Zaczynał jako producent muzyczny w 1999 roku. W latach 2000–2004 był współorganizatorem oraz członkiem jury Bydgoskiego Festiwalu Muzyki Elektronicznej „Synth Art Festival”.
W latach 2004–2011 regularnie uczestniczył i grał koncerty w ramach Warsaw Electronic Festival. Tworzy muzykę do programów telewizyjnych, bibliotek muzycznych oraz do gier.
Jest autorem autorskich płyt, oscylujących brzmieniowo wokół szeroko pojętej elektroniki, chilloutu i muzyki filmowej. Przez cały okres kariery aktywnie koncertuje, traktując każdy występ jako osobny, niezależny, osobiście wymyślony i wyreżyserowany projekt, naszpikowany laserami, światłami oraz najnowszymi multimediami.
Współpraca z innymi artystami.
Od początku działalności artystycznej współpracował z wieloma innymi artystami. Wśród polskich artystów znaleźli się m.in. Józef Skrzek, Janusz Grzywacz, Wojciech Konikiewicz, Krzysztof Duda, Przemysław Rudź, Łukasz Pawlak (City Songs), Jakub Kmieć (Polaris, Scamall), Remote Spaces (Krzysztof Horn, Konrad Jakrzewski), Gushito, Pawbeats, Meeting By Chance, Dagiel, Konrad Kucz, Arkadiusz Reikowski, Grzegorz Bojanek czy Władysław Komendarek.
Współpraca nawiązała się również z artystami zagranicznymi, takimi jak Dickson Dee (płyta „8 Rooms”), We Are The Hunters (płyta „Odyssey &amp; We Are The Hunters”), Flat Three, Thibault Cohade, ISAN (Antony Ryan, Robin Saville).

</doc>
<doc id="4231358" url="https://pl.wikipedia.org/wiki?curid=4231358" title="Walter W. Bacon">
Walter W. Bacon

Walter Wolfkiel Bacon (ur. 20 stycznia 1880 w New Castle w stanie Delaware, zm. 18 marca 1962 w Wilmington w stanie Delaware) – amerykański polityk, działacz Partii Republikańskiej.
Od 1935 do 1940 pełnił funkcję burmistrza Wilmington. W latach 1941–1949 był gubernatorem Delaware.
28 listopada 1906 poślubił Mabel H. McDaniel. Małżeństwo nie miało dzieci.

</doc>
<doc id="4231360" url="https://pl.wikipedia.org/wiki?curid=4231360" title="Wiktor Sumiński">
Wiktor Sumiński

Wiktor Sumiński, pseudonim „Kropidło” (ur. 28 lipca 1921, zm. 4 marca 2018 w Gryficach) – polski żołnierz podziemia niepodległościowego w czasie II wojny światowej oraz powojennego podziemia antykomunistycznego, podporucznik WP w stanie spoczynku.
Życiorys.
Był najmłodszym z dziewięciorga dzieci. Przed wybuchem II wojny światowej ukończył czteroklasową szkołę powszechną. W czasie okupacji działał w konspiracji w ramach ZWZ-AK. Był zaangażowany w kolportaż prasy konspiracyjnej, obserwację osób podejmujących współpracę z okupantem oraz zbieranie broni. Od 1945 działał w ramach podziemia antykomunistycznego w oddziale Ruchu Oporu Armii Krajowej w powiecie gostyńskim. Był członkiem grupy „Rybitwa” dowodzonej przez Władysława Dubielaka ps. „Myśliwy”. Został aresztowany w styczniu 1947 i po półrocznym, brutalnym śledztwie skazany na karę śmierci, zamienioną po amnestii na 10 lat więzienia. Sumiński wolność odzyskał w styczniu 1957. Następnie osiadł w Prusimiu koło Reska, gdzie podjął pracę w Stacji Doświadczalnej Odmiany Roślin.
W kwietniu 2016 został awansowany do stopnia podporucznika WP w stanie spoczynku i odznaczony Krzyżem Kawalerskim Orderu Odrodzenia Polski.

</doc>
<doc id="4231365" url="https://pl.wikipedia.org/wiki?curid=4231365" title="Maria Rosaria Carfagna">
Maria Rosaria Carfagna



</doc>
<doc id="4231374" url="https://pl.wikipedia.org/wiki?curid=4231374" title="Samuel Tefera">
Samuel Tefera

Samuel Tefera (ur. 23 października 1999) – etiopski lekkoatleta, specjalizujący się w biegach średniodystansowych.
W 2017 roku wystartował na mistrzostwach świata, na których zajął 31. miejsce w biegu na 1500 metrów z czasem 3:46,22. 27 stycznia 2018 ustanowił wynikiem 3:36,05 halowy rekord świata do lat 20 na tym dystansie. 4 marca 2018 został halowym mistrzem świata z czasem 3:58,19. W lutym 2019 roku czasem 3:31,04 ustanowił halowy rekord świata na 1500 metrów podczas mityngu z cyklu IAAF World Indoor Tour w Birmingham.

</doc>
<doc id="4231383" url="https://pl.wikipedia.org/wiki?curid=4231383" title="Rozdział Kościoła od państwa we Francji w 1905 r.">
Rozdział Kościoła od państwa we Francji w 1905 r.



</doc>
<doc id="4231386" url="https://pl.wikipedia.org/wiki?curid=4231386" title="Barry Philip Jones">
Barry Philip Jones



</doc>
<doc id="4231387" url="https://pl.wikipedia.org/wiki?curid=4231387" title="Herbert Häber">
Herbert Häber

Herbert Häber (ur. 15 listopada 1930 w Zwickau, zm. 10 kwietnia 2020 w Berlinie) – wschodnioniemiecki funkcjonariusz partyjny, m.in. czł. Biura Politycznego i sekretarz KC SED (1984-1985).
Życiorys.
Syn kowala i tkaczki. Haber był robotnikiem w hucie metali ("Metallwerk") w Zwickau (1945). W 1946 wstąpił do FDJ i SED, w 1947 do FDGB. Był członkiem zarządów okręgowych FDJ i SED w Zwickau (1947-1949), a także korespondentem agencji Sowinformbiuro ("Советское информационное бюро") i agencji prasowej ADN ("Allgemeinen Deutschen Nachrichtendienstes"). W 1949 ukończył szkołę partyjną landu ("Landesparteischule"), był red. i zastępcą red. nacz. gazety „Freien Presse” w Zwickau (1949-1950), a następnie instruktorem partyjnym Komisji Zachodniej KC SED (1951) i kierownikiem sektora spraw ogólnoniemieckich w wydziale prasy i radiofonii KC SED (1953-).
Był słuchaczem w Wyższej Szkole Partyjnej KPZR w Moskwie ("Высшая партийная школа КПСС") (1954-1955). Następnie pełnił funkcję kierownika sektora w Biurze Pracy KC SED (1955-1960), szefa Komisji Zachodniej Biura Politycznego KC SED (1960-1965), zastępcą szefa wydziału zachodniego KC SED (1965), i sekretarzem stanu rządu NRD ds. ogólnoniemieckich (1965-1971).
W 1971 otrzymał tytuł profesora, następnie został dyrektorem Instytutu Polityki Międzynarodowej i Ekonomii ("Instituts für Internationale Politik und Wirtschaft" – IPW) (1971-1973), kier. Wydziału Zachodniego KC SED, później przemianowanego na Wydział Polityki i Gospodarki Międzynarodowej KC SED (1973-1985). Był zastępcą członka (1976-1978), i członkiem KC SED (1978-1986), sekretarzem oraz członkiem Biura Politycznego KC SED (1984-1985).
Häber, jako szef wydziału zachodniego KC SED, nawiązał bliskie kontakty z politykami Republiki Federalnej. Polityka dialogu Ericha Honeckera i chęć ściślejszej współpracy NRD z Republiką Federalną sprawiły, że stał się w Politbiuro idealnym zwolennikiem polityki zachodniej Honeckera. Polityka niemiecko-niemiecka Honeckera spotkała się jednakże ze sporym sprzeciwem w ZSRR, a zwłaszcza u Czernienki i Ustinowa w wyniku którego np. Honecker musiał odwołać planowaną podróż do ówczesnej Republiki Federalnej. Häber stał się politycznie odizolowany. Przeszedł załamanie nerwowe i w dniu 18 sierpnia 1985 został przyjęty do szpitala rządowego w Berlinie-Buch ("Regierungskrankenhaus Berlin-Buch"), gdzie 16 września Honecker podyktował mu rezygnację z zajmowanego stanowiska stanowisk "ze względów zdrowotnych". 22 listopada 1985 KC SED odwołał go z Biura Politycznego „Na własną prośbę”. W okresie od 6 stycznia do 18 marca 1986 Häber przebywał w Szpitalu Psychiatrycznym w Bernburg (Saale). Następnie pracował w Instytucie Badań Imperializmu ("Institute für Imperialismusforschung") Akademii Nauk Społecznych KC SED ("Akademie für Gesellschaftswissenschaften beim ZK" – AfG) (1986-1989). Z racji sprawowanych funkcji był „skoszarowany” w partyjno-rządowym osiedlu kierownictwa NRD - Osiedlu Leśnym pod Bernau.
W dniu 11 maja 2004 Häber, jako b. członek Biura Politycznego KC SED, został oskarżony (współodpowiedzialny) za śmierć trzech osób zastrzelonych na dawnej granicy wewnętrznej i niemieckiej został skazany przez Sąd Okręgowy w Berlinie. W ostatnim okresie Häber mieszkał w Berlinie-Köpenick.

</doc>
<doc id="4231388" url="https://pl.wikipedia.org/wiki?curid=4231388" title="Teresa Górska-Żółtowska">
Teresa Górska-Żółtowska

Teresa Górska-Żółtowska (ur. 11 kwietnia 1932 w Warszawie, zm. 27 listopada 2019 tamże) – polska psycholożka i neurofizjolożka, badała ruchowe odruchy warunkowe.
Życiorys.
Maturę zdała w 1949 r. w Liceum Ogólnokształcącym Sióstr Sacré Coeur w Pobiedziskach (koło Poznania). W 1954 r. obroniła pracę magisterską z psychologii na Uniwersytecie Warszawskim, gdzie już 2 lata wcześniej rozpoczęła pracę zawodową w Katedrze Psychologii Ogólnej. Po studiach przez 3 lata (1954-1957) pracowała jako starszy asystent w Pracowni Psychologii i Fizjologii Pracy, a następnie została zatrudniona w Instytucie Biologii Doświadczalnej (IBD) im. Marcelego Nenckiego w Warszawie. Tam pod kierunkiem Jerzego Konorskiego napisała pracę doktorską pt. „Znaczenie czynnościowe drógpiramidowych w ruchowych odruchach warunkowych u psów”, którą obroniła w 1965 r. Prowadziła badania także za granicą, w Queens College of the City University of New York (1967), Laboratorium Neurofizjologii University of Wisconsin-Madison (1967-1969 i 1975), Zakładzie Fizjologii Uniwersytetu w Göteborgu w Szwecji (1982-1983 i 1984-1985). Była kierownikiem Pracowni Ontogenezy Układow Eferentnych w Stacji Badawczej IBD w Łomnej (1973-1974), następnie kierownikiem Pracowni Wrodzonych Form Zachowania w Zakładzie Neurofizjologii IBD (1979-1988) i kierownikiem Pracowni Kontroli Zachowania Ruchowego w tym zakładzie (1988-2002). Tytuł profesora nadzwyczajnego uzyskała w 1983 r., a profesora zwyczajnego, w 1994 r. W 2004 roku została odznaczona Krzyżem Kawalerskim Orderu Odrodzenia Polski za wybitne zasługi dla polskiej nauki. Zmarła 27 listopada 2019 roku. Została pochowana na cmentarzu Powązkowskim w Warszawie (kwatera 159-6-9/10).
Dorobek naukowy.
Jej badania wykazały, że sygnalizacja zwrotna z efektora nie jest koniecznym warunkiem wykonywania prostych reakcji instrumentalnych ani wytworzenia ruchowego odruchu warunkowego. Pozwoliły też na określenie funkcji układu piramidowego w ruchach kończyn przednich, a zwłaszcza w ruchach części odsiebnych u psa, kota i małpy oraz określenie zmian w ruchach tylnych kończyn i koordynacji wszystkich kończyn podczas swobodnego poruszania się kotów i szczurów po uszkodzeniu rdzenia kręgowego.
Wybrane prace.
Wybrane publikacje prof. Teresy Górskiej-Żółtowskiej:

</doc>
<doc id="4231389" url="https://pl.wikipedia.org/wiki?curid=4231389" title="Julio César Camacho">
Julio César Camacho

Julio César Camacho (ur. 9 maja 1978 w Maracas) – wenezuelski saneczkarz, olimpijczyk z Salt Lake City.
W lutym 2001 roku wziął udział w saneczkarskich mistrzostwach świata w Calgary, w jedynkach osiągając 46. miejsce w stawce 54 zawodników.
W lutym 2002 roku wystartował na igrzyskach olimpijskich w Salt Lake City, podczas których wziął udział w rywalizacji jedynek mężczyzn w saneczkarstwie. W zawodach zajął 39. miejsce wśród 48 sklasyfikowanych saneczkarzy. Do zwycięzcy, Armina Zöggelera, stracił ponad 10 sekund.

</doc>
<doc id="4231390" url="https://pl.wikipedia.org/wiki?curid=4231390" title="Julio Cesar Camacho">
Julio Cesar Camacho



</doc>
<doc id="4231404" url="https://pl.wikipedia.org/wiki?curid=4231404" title="Lukas Meijer">
Lukas Meijer

Lukas Meijer (ur. 21 sierpnia 1988 w Ulricehamn) – szwedzki muzyk, gitarzysta, piosenkarz, autor piosenek i fotograf, wokalista rockowego zespołu No Sleep for Lucy. Reprezentant Polski (wraz z Gromee’em) w 63. Konkursie Piosenki Eurowizji (2018).
Życiorys.
Wczesne lata.
Ma o cztery lata starszego brata Sebastiana, który jest zawodowym hokeistą. Dzieciństwo spędził w Ulricehamnie. Ukończył szkołę średnią w Tingsholmie, studiował na Uniwersytecie w Uppsali. W młodości uprawiał hokeja na lodzie.
Kariera.
Od 2013 jest wokalistą zespołu No Sleep for Lucy, grającego muzykę rockową. 9 marca 2018 wydał z zespołem debiutancki album studyjny, zatytułowany "Until the End".
W 2017 nawiązał współpracę z polskim producentem muzycznym Gromee’em, z którym nagrał singiel „Without You”. W 2018 ze wspólnie nagraną piosenką „Light Me Up” zakwalifikowali się do stawki finałowej krajowych eliminacji eurowizyjnych. 3 marca wystąpili w finale selekcji i zajęli pierwsze miejsce, dzięki czemu zostali reprezentantami Polski w 63. Konkursie Piosenki Eurowizji w Lizbonie. 10 maja wystąpili jako jedenaści w kolejności w drugim półfinale konkursu i zajęli czternaste miejsce, przez co nie zakwalifikowali się do finału.
Oprócz kariery muzycznej, pracuje jako nauczyciel w Zespole Szkół w Blackebergu.

</doc>
<doc id="4231411" url="https://pl.wikipedia.org/wiki?curid=4231411" title="Latina sine flexione">
Latina sine flexione



</doc>
<doc id="4231413" url="https://pl.wikipedia.org/wiki?curid=4231413" title="Konstrukcjonizm społeczny">
Konstrukcjonizm społeczny



</doc>
<doc id="4231424" url="https://pl.wikipedia.org/wiki?curid=4231424" title="Puccinia asparagi">
Puccinia asparagi

Puccinia asparagi DC. – gatunek grzybów z rodziny rdzowatych ("Pucciniaceae"). Grzyb mikroskopijny pasożytujący na różnych gatunkach szparagów ("Asparagus"). Wywołuje u nich chorobę zwaną rdzą szparaga.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Synonimy:
Morfologia i rozwój.
Jest pasożytem jednodomowym, tzn. cały jego cykl rozwojowy odbywa się na jednym żywicielu. Jest rdzą pełnocyklową, wytwarzającą 5 rodzajów zarodników: sporydia, pykniospory, ecjospory, urediniospory i teliospory.
Na porażonych szparagach powstają kropkowate, brązowe pyknidia, a nieco później pomiędzy nimi w skupiskach kubkowate lub prawie cylindryczne ecja osadzone na trzonkach. Ecjospory o kształcie od kulistego do owalnego, wymiarach 15–21 × 18–27 μm i niemal hialinowej, drobno i gęsto brodawkowanej ścianie o grubości 1 μm. Uredinia również na trzonkach, kuliste do elipsoidalnych, cynamonowobrązowe, mączyste. Urediniospory kuliste do owalnych, o wymiarach 19–30 × 18–25 μm i złotawej ścianie grubości 2 μm. Telia na trzonkach, brązowoczarne. Dojrzałe teliospory są dwukomórkowe, o wymiarach 3–50 × 19–26 μm, zaokrąglonych końcach i zwężone na przegrodzie. Mają kasztanowobrązową ścianę o grubości do 10 μm na szczycie i trzonek o długości do dwukrotnie większej od długości teliospory. Czasami powstają nietypowe teliospory zwane mezosporami.
Teliospory pełnią funkcję przetrwalnikową. Zimują na starych łodygach szparaga. Wiosną wytwarzają sporydia, które dokonują infekcji sąsiednich, młodych pędów szparaga. Z kiełkujących sporydiów powstają pyknidia i cykl rozwojowy powtarza się.
Występowanie.
Występuje w Ameryce Północnej i Europie.
Żywicielami "Puccinia asparagi" są uprawiany szparag lekarski ("Asparagus officinalis" i kilka innych gatunków szparagów, w tym "Asparagus maritimus". Lekkie infekcje może spowodować także u cebuli zwyczajnej ("Allium cepa").

</doc>
<doc id="4231432" url="https://pl.wikipedia.org/wiki?curid=4231432" title="Julien Simon-Chautemps">
Julien Simon-Chautemps

Julien Simon-Chautemps (ur. 14 maja 1978) – francuski inżynier specjalizujący się w sportach motorowych. Od 2017 roku jest inżynierem wyścigowym zespołu Formuły 1 Sauber.
Życiorys.
Julien Simon-Chautemps jest absolwentem francuskiego instytutu Institut polytechnique des sciences avancées (2002). Studiował inżynierię lotniczą oraz kosmiczną. Simon-Chautemps rozpoczął karierę w Formule 2 jako dyrektor techniczny Prema Powerteam w 2003 roku, gdzie pracował do 2007 roku. W serii GP2 zadebiutował z zespołem Trident Racing.
W 2007 roku został inżynierem wyścigowym włoskiego kierowcy Jarno Trulli w zespole Formuły 1 Toyota, a następnie Lotus. Dołączył do zespołu Renault w 2011 roku i pracował z kierowcą Witalij Pietrow. W latach 2012-2015 pracował z Kimim Räikkönenem, Pastorem Maldonado i Romainem Grosjeanem w zespole Lotus. W 2016 roku został inżynierem Jolyona Palmera w zespole Renault. W 2017 roku dołączył do zespołu Sauber i został inżynierem Marcusa Ericssona.

</doc>
<doc id="4231437" url="https://pl.wikipedia.org/wiki?curid=4231437" title="Pieprzyca gęstokwiatowa">
Pieprzyca gęstokwiatowa

Pieprzyca gęstokwiatowa ("Lepidium densiflorum" Schrad.) – gatunek rośliny należący do rodziny kapustowatych.
Rozmieszczenie geograficzne.
Pieprzyca gęstokwiatowa pochodzi z Ameryki Północnej. Jej zwarty zasięg występowania ciągnie się w Ameryce od Alaski i północnych regionów Kanady po Meksyk. Rozprzestrzeniła się i obecnie występuje także w Argentynie, Europie, niektórych regionach Azji i na Nowej Zelandii. W Europie pojawiła się jako gatunek zawleczony. Po raz pierwszy odnotowano jej występowanie w 1883 roku. Na ziemiach polskich pojawiła się kilka lat później i dość szybko rozprzestrzeniła. Obecnie jest dość pospolita na niżu i w niższych partiach gór. Status gatunku we florze Polski: kenofit, a dokładniej epekofit.

</doc>
<doc id="4231438" url="https://pl.wikipedia.org/wiki?curid=4231438" title="Lepidium densiflorum">
Lepidium densiflorum



</doc>
<doc id="4231441" url="https://pl.wikipedia.org/wiki?curid=4231441" title="Eliot Teltscher">
Eliot Teltscher

Eliot Teltscher (ur. 15 marca 1959 w Palos Verdes Estates) – amerykański tenisista, zwycięzca French Open 1983 w grze mieszanej, zdobywca Pucharu Davisa 1982.
Kariera tenisowa.
Zawodowym tenisistą Teltscher był w latach 1977–1988. W tym czasie wygrał dziesięć turniejów rangi ATP World Tour w grze pojedynczej i osiągnął czternaście finałów. W grze podwójnej triumfował w czterech imprezach ATP World Tour i przegrał dziesięć finałów, w tym finał French Open 1981 wspólnie z Terrym Moorem. Startował również w zawodach mikstowych, triumfując we French Open 1983 razem z Barbarą Jordan.
W latach 1982–1983, 1985 reprezentował Stany Zjednoczone w Pucharze Davisa, notując bilans pięciu zwycięstw i czterech porażek w meczach singlowych. Podczas edycji 1982 Amerykanie sięgnęli po trofeum pokonując w finale Francję 4:1. Teltscher nie zagrał w finale, startował jednak w pierwszej rundzie i ćwierćfinale.
W rankingu gry pojedynczej Teltscher najwyżej był na 6. miejscu (7 maja 1982), a w klasyfikacji gry podwójnej na 38. pozycji (26 sierpnia 1985).

</doc>
<doc id="4231492" url="https://pl.wikipedia.org/wiki?curid=4231492" title="Jordan Peele">
Jordan Peele

Jordan Haworth Peele (ur. 21 lutego 1979 w Nowym Jorku) – amerykański komik, aktor, reżyser oraz scenarzysta filmowy i telewizyjny. Laureat Oscara za najlepszy scenariusz oryginalny do swojego debiutanckiego filmu fabularnego "Uciekaj!" (2017).
Życiorys.
Urodził się 21 lutego 1979 w Nowym Jorku. Jest Mulatem, synem białej Lucindy Williams oraz ciemnoskórego Howarda Peele’a.. Wychowywał się na Upper East Side. Ojciec opuścił rodzinę, gdy Jordan miał siedem lat, nie utrzymywał z synem kontaktu i zmarł w 1999.
Jako nastolatek postanowił zostać komikiem. Po ukończeniu szkoły średniej studiował na Sarah Lawrence College, której absolwentami byli liczni przedstawiciele świata kultury, rozrywki i polityki. Wraz z Żydówką Rebeką Drysdale założyli, występujący głównie w Chicago, duet komediowy „Dwóch białych facetów”. Od 2003, przez pięć lat, występował w programie rozrywkowym MADtv nadawanym w telewizji Fox, często w duecie z Keeganem-Michaelem Keyem.
Występował w serialach "Childrens Hospital" i "Fargo" oraz filmie "Raj na ziemi". Podkładał głos w takich produkcjach jak "" czy seriale "SuperNews!" i "Big Mouth". Pojawił się gościnnie w "Muppetach", "Scenkach z życia" czy piątym sezonie "Współczesnej rodziny".
Popularność przyniósł mu program komediowy „Key &amp; Peele”, który stworzył wraz z Keeganem-Michaelem Keyem. Komicy pojawiali się na antenie Comedy Central w latach 2012–2015, a w 2016 otrzymali Primetime Emmy Award oraz Peabody Award. Peele często parodiował w serialu prezydenta Baracka Obamę, a niektóre z tych skeczy stały się viralami. Obaj wystąpili także w filmie "Keanu", do którego Peele współtworzył scenariusz oraz w 14 odcinku Epic Rap Battles of History jako Mahatma Gandhi (Key) i Martin Luther King.
W 2017 Peele napisał, wyreżyserował i był jednym z producentów swojego debiutanckiego filmu fabularnego "Uciekaj!" – horroru poruszającego kwestie rasowe. Film okazał się sukcesem zarówno finansowym jak i artystycznym, przyniósł Peele’owi liczne nominacje i nagrody. Otrzymał trzy nominacje do Oscara – w najważniejszych kategoriach: najlepszy film, najlepsza reżyseria oraz najlepszy scenariusz oryginalny. Na 90. ceremonii wręczenia Oscarów otrzymał nagrodę w ostatniej z kategorii, jako pierwszy ciemnoskóry w historii W tych samych kategoriach nominowany był także do Independent Spirit Awards – na 33. ceremonii otrzymał nagrody dla najlepszego filmu i najlepszego reżysera. Otrzymał nagrody od Los Angeles Film Critics Association, National Board of Review, Directors Guild of America i Writers Guild of America, zdobył także trzy Gotham Awards oraz Nagrodę Satelita dla najlepszego reżysera. Był nominowany do BAFTY za najlepszy scenariusz oryginalny.
W kwietniu 2018 pojawi się nowy serial, którego jest twórcą – "The Last O.G." z Tracym Morganem w roli głównej.
Po sukcesie "Uciekaj!" zapowiedział stworzenie czterech filmów fabularnych, które poruszać będą kwestie społeczne, a jednocześnie będą dreszczowcami – przystępnymi dla szerszego grona odbiorców. Pierwszy z nich, "To my", pojawił się w kinach w 2019 roku.
Życie prywatne.
Od 2016 żonaty z aktorką i komiczką Chelsea Peretti. W 2017 urodził się im syn Beaumont Gino.

</doc>
<doc id="4231505" url="https://pl.wikipedia.org/wiki?curid=4231505" title="Mocny program socjologii wiedzy">
Mocny program socjologii wiedzy

Mocny program socjologii wiedzy – nurt w socjologii i filozofii związany z badaniami relacji między nauką, wiedzą a czynnikami społecznymi. Inne nazwy to (mocny) program edynburski (od uniwersytetu, na którym pracowali twórcy) oraz SSK (od ang. "sociology of scientific knowledge"). 
Za prekursorów programu uważa się na ogół socjologów Davida Bloora i Barry'ego Barnesa, choć odwoływali się do niego również Donald Mackenzie i Harry Collins. W odróżnieniu do socjologii nauki (Roberta Mertona), mocny program zajmował się związkiem między warunkami społecznymi a treścią wiedzy naukowej, stąd określenie wiedza w nazwie programu. Główne założenia programu to (par. za Bloorem, s. 4 i 5, polski przekład za Szahajem): 
Tak zdefiniowane wymogi miały doprowadzić do rozwiązania aporii związanych z percepcją sfalsyfikowanych twierdzeń naukowych, społecznym postrzeganiem nauki oraz problemami metody socjologicznej. Według niektórych późniejszych komentatorów, założeń tych nigdy nie udało się zrealizować a program pozostał raczej manifestem. Niezależnie od oceny skuteczności badawczej programu, twórcy koncepcji społecznego konstruowania techniki (social construction of technology - SCOT) oraz teorii aktora-sieci odwoływali się do niego i czerpali z debat zainicjowanych przez program. 
Polemiki filozoficzne wokół mocnego programu socjologii wiedzy akcentowały problemy związane z konstruktywizmem społecznym. Dyskusje w ramach socjologii skupiły się na możliwości realizacji postulatów w badaniu empirycznym. Mocny program, wraz z etnografiami laboratoriów jest uznawany za jeden z zalążków studiów nad nauką i techniką.

</doc>
<doc id="4231508" url="https://pl.wikipedia.org/wiki?curid=4231508" title="Virgilijus Noreika">
Virgilijus Noreika

Virgilijus Noreika (ur. 22 września 1935 w Szawlach, zm. 3 marca 2018 w Wilnie) – litewski śpiewak operowy (tenor).
Życiorys.
Noreika urodził się w Szawlach i ukończył z wyróżnieniem Państwowe Konserwatorium Litewskie w 1958 roku. Rok wcześniej, będąc jeszcze studentem, został zaangażowany jako performer w Narodowym Teatrze Opery i Baletu na Litwie. W 1959 roku Noreika zaśpiewał partię Alfreda Germonta w Traviacie Verdiego, jedną z ulubionych i najczęściej wykonywanych ról Noreiki. W 1965 roku kontynuował karierę w La Scali w Mediolanie. Tam opanował sześć nowych ról, a także śpiewał rolę Pinkertona z Madame Butterfly Pucciniego w słynnej Operze.
Twórcza biografia Noreiki obejmuje ponad 40 operowych ról: Cavaradossi z Tosca Pucciniego, Faust z Fausta Gounoda, Rudolfo z La bohème Pucciniego, Otello z Otello Verdiego, i wiele innych. Noreika występował w Moskwie w Teatrze Bolszoj, w Buenos Aires w Teatro Colón, w Paryżu w Opéra National de Paris i wielu innych słynnych operach. Noreika śpiewał w ponad 30 zagranicznych teatrach, uczestniczył w ponad 1000 spektaklach, dając około 600 koncertów solowych, nagrał 20 płyt fonograficznych i płyty CD. W 1997 roku obchodził 40-lecie pracy jako operowy tenor i otrzymał nagrodę Kipras Award. Noreika był profesorem w Litewskiej Akademii Muzyki i Teatru oraz w Estońskiej Akademii Muzyki i Teatru.
W 2015 roku został odznaczony Medalem Puszkina w Rosji.
Zmarł 3 marca 2018 roku w Wilnie.
Aby uhonorować jego osiągnięcia, w 2018 roku odbędzie się Pierwszy Międzynarodowy Konkurs Virgilijusza Noreiki dla Śpiewaków. Konkurs będzie się odbywał co cztery lata w okolicach daty urodzenia Noreiki.

</doc>
<doc id="4231513" url="https://pl.wikipedia.org/wiki?curid=4231513" title="Ignacio Ramón Ferrín Vázquez">
Ignacio Ramón Ferrín Vázquez

Ignacio Ramón Ferrín Vázquez (ur. 30 sierpnia 1943 w Vigo w Hiszpanii) – wenezuelski astronom.
W 1968 otrzymał licencjat z fizyki na Universidad Central de Venezuela, w 1973 tytuł Master of Science na University of New Mexico, a w 1976 stopień doktora (Ph.D.) na University of Colorado Boulder. W 1986 został profesorem tytularnym Uniwersytetu Andyjskiego w Méridzie. Pracuje tam do tej pory na Wydziale Fizycznym. Do przedmiotów jego badań należą: astrofizyka, Układ Słoneczny, komety, fotometria, astrometria, spektroskopia.
W latach 2000–2006 odkrył 12 planetoid (3 samodzielnie oraz 9 wspólnie z Carlosem Lealem).

</doc>
<doc id="4231514" url="https://pl.wikipedia.org/wiki?curid=4231514" title="Wenezuela na Letnich Igrzyskach Paraolimpijskich 1984">
Wenezuela na Letnich Igrzyskach Paraolimpijskich 1984

Wenezuelę na Letnich Igrzyskach Paraolimpijskich w 1984 roku reprezentowało 6 zawodników w 2 dyscyplinach. Nie zdobyli oni żadnego medalu na igrzyskach.
Był to debiut Wenezueli na igrzyskach paraolimpijskich.

</doc>
<doc id="4231522" url="https://pl.wikipedia.org/wiki?curid=4231522" title="Diego de la Vega">
Diego de la Vega



</doc>
<doc id="4231524" url="https://pl.wikipedia.org/wiki?curid=4231524" title="Dirk Frimout">
Dirk Frimout

Dirk Frimout (ur. 21 marca 1941 w Poperinge) – belgijski fizyk i astronauta.
Życiorys.
W 1963 ukończył inżynierię elektrotechniczną na Uniwersytecie w Gandawie, w 1970 uzyskał doktorat z fizyki stosowanej, 1965-1978 pracował w Belgijskim Instytucie Aeronomii Kosmicznej, jednocześnie 1971-1972 na University of Colorado, był również pracownikiem naukowym Europejskiej Organizacji Badań Kosmicznych. W 1977 został kandydatem Europejskiej Agencji Kosmicznej na astronautę, po przejściu szkolenia został wyznaczony zmiennikiem specjalisty ładunku misji STS-61-K, która jednak została odwołana po katastrofie Challengera z 28 stycznia 1986. W październiku 1986 NASA wybrała go jako zapasowego specjalistę ładunku misji STS-45, jednak później został głównym specjalistą ładunku misji, gdy amerykański specjalista Michael Lampton doznał problemów zdrowotnych i musiał zrezygnować z udziału w locie.
Od 24 marca do 2 kwietnia 1992 uczestniczył w misji STS-45 trwającej 8 dni, 22 godziny i 9 minut, stając się pierwszym belgijskim astronautą. Po powrocie do Belgii został Wielkim Oficerem Orderu Leopolda. Pracował w Belgacom - Belgijskiej Kompanii Telekomunikacyjnej jako dyrektor badań naukowych.

</doc>
<doc id="4231529" url="https://pl.wikipedia.org/wiki?curid=4231529" title="Akcja Rodewald">
Akcja Rodewald

Akcja Rodewald – zamach przeprowadzony przez Kedyw Armii Krajowej 26 kwietnia 1944 roku w Warszawie na komendanta Schutzpolizei Oberstleutnanta Wilhelma Rodewalda.
Historia.
Akcję przeprowadził oddział AK Pegaz - "Przeciw-Gestapo", który w początku 1944 roku przyjął taką nazwę zastępując nią poprzednią "Agat" - "Anty-Gestapo". Jednostka miała duże doświadczenie w przeprowadzaniu zamachów na niemiecki aparat terroru w okupowanej Polsce. Wykonała szereg wyroków na niemieckich nazistach w wielu akcjach specjalnych takich jak akcja Bürkl, akcja Kretschmann, akcja Kutschera i innych.
Pegaz przystąpił do akcji 26 kwietnia 1944 roku o godzinie 8:45. Plan został skopiowany z akcji Kutschera i przewidywał zatrzymanie samochodu, którym jechał Rodewald, ostrzelanie go oraz zabicie celu. Zamiar udało się zrealizować. Zamachowcy ostrzelali auto i doprowadzili do kraksy zagradzając ulicę swoim własnym samochodem. Niemiecki szofer oraz pasażer zginęli w strzelaninie. Dopiero po akcji okazało się, że zastrzelonym Niemcem nie był Rodewald lecz Oberstleutnant Schutzpolizei Erwin Gresser - dowódca 17. pułku policji.

</doc>
<doc id="4231530" url="https://pl.wikipedia.org/wiki?curid=4231530" title="Hammuda Sabbagh">
Hammuda Sabbagh

Hammuda Jusuf Sabbagh (, "Ḥammūda Yūsuf Ṣabbāḡ"; ur. 10 lutego 1959 w Al-Hasace) – syryjski polityk, który został wybrany na stanowisko przewodniczącego Zgromadzenia Ludowego w Syrii 28 września 2017 roku. Jest on członkiem Syryjskiego Kościoła Ortodoksyjnego i drugim chrześcijaninem, po Farisie al-Churim, wybranym na to stanowisko. Należy do syryjskiej partii Baas.
W głosowaniu otrzymał 193 z 252 głosów.

</doc>
<doc id="4231537" url="https://pl.wikipedia.org/wiki?curid=4231537" title="Ignacio Ferrin">
Ignacio Ferrin



</doc>
<doc id="4231538" url="https://pl.wikipedia.org/wiki?curid=4231538" title="Alicja Kędzierska-Cieślak">
Alicja Kędzierska-Cieślak

Alicja Kędzierska-Cieślak (ur. 26 grudnia 1929 w Kosowie Huculskim, zm. 20 listopada 2006) – polska prawniczka, profesor Uniwersytetu Gdańskiego, autorka publikacji z zakresu prawa cywilnego.
Życiorys.
Studiowała prawo na Uniwersytecie Jagiellońskim i Wrocławskim. W latach 1957–1973 była zatrudniona w Katedrze Prawa Cywilnego na Wydziale Prawa i Administracji Uniwersytetu Jagiellońskiego. W 1965 obroniła rozprawę doktorską zatytułowaną "Odpowiedzialność uspołecznionego zakładu pracy względem pracownika za szkody związane z pracą", napisaną pod kierunkiem prof. Jana Gwiazdomorskiego.
W 1965 jej mąż, prof. Marian Cieślak został dziekanem Wydziału Prawa i Administracji Uniwersytetu Jagiellońskiego. Po wydarzeniach marcowych w 1968 został zmuszony do rezygnacji z tej funkcji.
W 1973 opublikowała rozprawę "Komis: zagadnienia cywilno-prawne". Po negatywnej ocenie kolokwium habilitacyjnego wraz z mężem podjęła decyzję o rezygnacji z pracy na Uniwersytecie Jagiellońskim i przeniosła się w 1973 na Wydział Prawa i Administracji Uniwersytetu Gdańskiego. W 1975 przeprowadziła kolokwium habilitacyjne w Instytucie Nauk Prawnych Polskiej Akademii Nauk i w efekcie w 1976 na Uniwersytecie Gdańskim ze stanowiska adiunkta awansowała na stanowisko docenta. W 1980 została wybrana na stanowisko prodziekana Wydziału Prawa i Administracji Uniwersytetu Gdańskiego, jednak po wprowadzeniu stanu wojennego została pozbawiona tej funkcji.
W latach 1991–1996 pracowała jako prof. nadzwyczajny Uniwersytetu Gdańskiego. W latach 1974–1981 kierowała Zakładem Prawa Cywilnego, a po jego zamianie na Katedrę – do 1996 kierowała pracami tej Katedry.
Została pochowana na Cmentarzu Witomińskim (kwatera 61-75-11).
Jej synem jest Wojciech Cieślak, karnista.

</doc>
<doc id="4231539" url="https://pl.wikipedia.org/wiki?curid=4231539" title="Ignacio Ferrín">
Ignacio Ferrín



</doc>
<doc id="4231540" url="https://pl.wikipedia.org/wiki?curid=4231540" title="Aragona Caldare">
Aragona Caldare

Aragona Caldare (wł. "Stazione di Aragona Caldare") – stacja kolejowa w Aragonie, w prowincji Agrigento, w regionie Sycylia, we Włoszech. Stacja węzłowa między liniami Caltanissetta Xirbi – Agrigento i Palermo – Porto Empedocle.
Według klasyfikacji RFI ma kategorię "brązową".

</doc>
<doc id="4231542" url="https://pl.wikipedia.org/wiki?curid=4231542" title="Wojciech Kętrzyński (działacz ChSS)">
Wojciech Kętrzyński (działacz ChSS)



</doc>
<doc id="4231543" url="https://pl.wikipedia.org/wiki?curid=4231543" title="Gare de Drusenheim">
Gare de Drusenheim

Gare de Drusenheim – przystanek kolejowy w miejscowości Drusenheim, w departamencie Dolny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est. 
Położenie.
Znajduje się na linii Strasbourg – Lauterbourg, na km 26,631 między stacjami Herrlisheim i Sessenheim, na wysokości 124 m n.p.m. 
Historia.
Linia między Strasburgiem a Lauterbourgiem zbudowana została przez Direction générale impériale des chemins de fer d'Alsace-Lorraine i została otwarta 25 lipca 1876.

</doc>
<doc id="4231546" url="https://pl.wikipedia.org/wiki?curid=4231546" title="Rdza szparaga">
Rdza szparaga

Rdza szparaga (ang. "rust of asparagus") – grzybowa choroba szparagów wywołana przez "Puccinia asparagi". Należy do grupy chorób zwanych rdzami. Jest to najgroźniejsza choroba szparaga w Polsce.
Objawy i rozwój choroby.
Pierwsze objawy choroby pojawiają się na pędach szparagów od końca marca do maja. Są to drobne plamy, początkowo oliwkowe, potem żółte, w końcu pomarańczowe. W ich obrębie powstają zarodniki zwane ecjosporami. Później powstają rdzawe skupiska zarodników letnich, zwanych urediniosporami. Rozprzestrzeniają one chorobę dokonując infekcji wtórnej. Przy sprzyjającej patogenowi pogodzie czas ich wytwarzania wynosi kilkanaście dni, w sezonie wegetacyjnym może więc powstać kilka pokoleń urediniospor. Pod koniec lata wytwarzany jest następny rodzaj zarodników – teliospory będące zarodnikami przetrwalnikowymi. Zimują one w obumarłych resztkach szparagów na polu, a wiosną tworzą przedgrzybnię dającą początek zarodnikom płciowym – (bazydiosporom, zwanym też sporydiami). Dokonują one infekcji pierwotnej na młodych pędach szparagów i cykl się zamyka.
Rdza szparaga powoduje żółknięcie i przedwczesne obumieranie nadziemnych pędów szparagów. Skutkuje to osłabieniem ich wzrostu i spadkiem plonów w następnym roku. Ponadto osłabione łatwiej ulegają porażeniu innymi chorobami, na przykład szarą pleśnią. Wraz z urediniosporami może być z roślin chorych na zdrowe przenoszony wirus powodujący inną chorobę szparagów – latentną wirozę szparaga.
Ochrona.
Zapobiega się chorobie lub ogranicza jej rozwój przez działania profilaktyczne:

</doc>
<doc id="4231551" url="https://pl.wikipedia.org/wiki?curid=4231551" title="Franz Viehböck">
Franz Viehböck

Franz Artur Viehböck (ur. 24 sierpnia 1960 w Perchtoldsdorfie) – austriacki elektrotechnik, inżynier elektroniczny i astronauta, pierwszy Austriak w przestrzeni kosmicznej.
Życiorys.
Ukończył Wiedeński Uniwersytet Technologiczny, uzyskując dyplom z inżynierii elektrycznej i elektronicznej, a później doktorat z inżynierii elektronicznej, pracował jako asystent w Instytucie Pomiarów Elektrycznych i Projektowania Obwodów. 6 października 1989 został wyselekcjonowany do udziału we wspólnej radziecko-austriackiej misji Austromir-91, przechodził dwuletnie szkolenie w Centrum Wyszkolenia Kosmonautów im. J. Gagarina w Gwiezdnym Miasteczku. Od 2 do 10 października 1991 jako badacz-kosmonauta uczestniczył w misji Sojuz TM-13/Sojuz TM-12 na stację kosmiczną Mir wraz z radzieckimi kosmonautami Aleksandrem Wołkowem i Toktarem Äubäkyrowem, prowadząc doświadczenia naukowe i technologiczne, spędzając w kosmosie 7 dni, 22 godziny i 12 minut. Po powrocie podróżował po Austrii i wygłaszał prelekcje na temat swojej misji.
W 1992 był jednym z pięciu austriackich kandydatów Europejskiej Agencji Kosmicznej, jednak nie został wybrany do udziału w misji (sytuacja powtórzyła się w 1998). W 1994 został menedżerem programu rozwojowego w dziale systemów techniki lotniczej i astronautycznej amerykańskiej kompanii Rockwell International, pracując początkowo nad łączonymi programami z kompaniami kosmicznymi umiejscowionymi w Europie i byłym ZSRR, w 1997 kierował międzynarodowym departamentem rozwoju handlowego w dziale systemów kosmicznych amerykańskiej korporacji przemysłu lotniczego i astronautycznego Boeing North American. Później został dyrektorem międzynarodowych programów nowych modułów systemów kosmicznych Boeinga, a w czerwcu 1999 krajowym dyrektorem Boeinga w Austrii i europejskim reprezentantem grupy przestrzeni kosmicznej i komunikacji Boeinga. W marcu 2000 mianowano go doradcą technologicznym gubernatora Dolnej Austrii, 2002-2008 był prezesem austriackiej wytwórni pasów stalowych Berndorf Band GmbH, następnie został członkiem komisji.

</doc>
<doc id="4231552" url="https://pl.wikipedia.org/wiki?curid=4231552" title="Wien Hirschstetten">
Wien Hirschstetten

Wien Hirschstetten (niem: "Haltestelle Wien Hirschstetten") – przystanek kolejowy w Wiedniu, w Austrii. Znajduje się na Marchegger Ostbahn, w dzielnicy Donaustadt, w części zwanej Hirschstetten. Zatrzymują się tutaj pociągi S-Bahn linii S80.

</doc>
<doc id="4231559" url="https://pl.wikipedia.org/wiki?curid=4231559" title="Negaigoto no mochigusare">
Negaigoto no mochigusare

 – czterdziesty ósmy singel japońskiego zespołu AKB48, wydany w Japonii 31 maja 2017 roku przez You! Be Cool.
Singel został wydany w siedmiu edycjach: trzech regularnych i trzech limitowanych (Type A, Type B, Type C) oraz „teatralnej” (CD). Zawierał dodatkowo kartę do głosowania na członkinie mające pojawić się w kolejnym singlu. Osiągnął 1 pozycję w rankingu Oricon i pozostał na liście przez 18 tygodni. Singel zdobył status podwójnej płyty Milion.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4231566" url="https://pl.wikipedia.org/wiki?curid=4231566" title="Magistrat miasta Poznania (1919-1939)">
Magistrat miasta Poznania (1919-1939)



</doc>
<doc id="4231567" url="https://pl.wikipedia.org/wiki?curid=4231567" title="Rada Miasta Poznania (1919-1939)">
Rada Miasta Poznania (1919-1939)



</doc>
<doc id="4231569" url="https://pl.wikipedia.org/wiki?curid=4231569" title="Odznaki Personelu Latającego 1919-1939">
Odznaki Personelu Latającego 1919-1939



</doc>
<doc id="4231571" url="https://pl.wikipedia.org/wiki?curid=4231571" title="Amanda Lee Rogers">
Amanda Lee Rogers



</doc>
<doc id="4231573" url="https://pl.wikipedia.org/wiki?curid=4231573" title="Kościół Matki Boskiej Częstochowskiej w Czarnolesie">
Kościół Matki Boskiej Częstochowskiej w Czarnolesie

Kościół Matki Boskiej Częstochowskiej – rzymskokatolicki kościół filialny w miejscowości Czarnolas (powiat nyski, województwo opolskie). Świątynia należy do parafii św. Jadwigi Śląskiej w Skoroszycach w dekanacie Skoroszyce, diecezji opolskiej.
Historia kościoła.
Pierwsza wzmianka o kościele w Czarnolesie pochodzi z 1335 roku. Wspomniany był w rejestrze dziesięcin jako kościół parafialny w archiprezbiteracie nyskim. Obecna świątynia zbudowana została w 1890 roku.

</doc>
<doc id="4231575" url="https://pl.wikipedia.org/wiki?curid=4231575" title="Portia Lee James DeGeneres">
Portia Lee James DeGeneres



</doc>
<doc id="4231579" url="https://pl.wikipedia.org/wiki?curid=4231579" title="Abony (stacja kolejowa)">
Abony (stacja kolejowa)

Abony (węg. "Abony vasútállomás") – stacja kolejowa w Abony, w komitacie Pest, na Węgrzech. 
Stacja znajduje się na ważnej linii 100 Budapest – Cegléd – Szolnok – Debrecen – Nyíregyháza i obsługuje pociągi każdej kategorii. 

</doc>
<doc id="4231584" url="https://pl.wikipedia.org/wiki?curid=4231584" title="Stuttgart Schwabstraße">
Stuttgart Schwabstraße

Stuttgart Schwabstraße (niem: "Bahnhof Stuttgart Schwabstraße") – przystanek kolejowy w Stuttgarcie w okręgu Stuttgart-West, w kraju związkowym Badenia-Wirtembergia, w Niemczech. Według DB Station&amp;Service ma kategorię 3. Znajduje się na linii Stuttgart Hbf – Stuttgart Österfeld. Jest obsługiwany przez pociągi S-Bahn.

</doc>
<doc id="4231585" url="https://pl.wikipedia.org/wiki?curid=4231585" title="LFA">
LFA



</doc>
<doc id="4231586" url="https://pl.wikipedia.org/wiki?curid=4231586" title="David Stiers">
David Stiers



</doc>
<doc id="4231592" url="https://pl.wikipedia.org/wiki?curid=4231592" title="Ozolnieki (przystanek kolejowy)">
Ozolnieki (przystanek kolejowy)

Ozolnieki (łotewski: "Stacija Ozolnieki") – przystanek kolejowy w Ozolnieki, w gminie Ozolnieki, na Łotwie. Znajduje się na linii Ryga – Jełgawa. Na przystanku zatrzymują się pociągi elektryczne relacji Ryga - Jełgawa.

</doc>
<doc id="4231602" url="https://pl.wikipedia.org/wiki?curid=4231602" title="Antonín Švehla">
Antonín Švehla

Antonín Švehla (ur. 15 kwietnia 1873 w Pradze, zm. 12 grudnia 1933 tamże) – czechosłowacki polityk i mąż stanu, dwukrotny premier Czechosłowacji (1922–1925 i 1926–1929).
Życiorys.
Był właścicielem ziemskim w Hostivaře, od końca lat 90. XIX w. działał w ruchu agrarnym, w latach 1908–1913 był deputowanym czeskiego parlamentu, w 1909 został przewodniczącym Komitetu Wykonawczego Czeskiej Partii Agrarnej. Był zwolennikiem czeskiego historycznego prawa państwowego. Przed I wojną światową walczył o równouprawnienie Czechów i Niemców na ziemiach czeskich, a od początku I wojny światowej dążył do ujednolicenia stanowiska czeskich partii wobec kwestii politycznych i konstytucyjnych, w 1916 brał udział w zakładaniu Českiego Svazu i Národníego Výboru. W pierwszym okresie wojny zajmował stanowisko umiarkowanie oportunistyczne, powstrzymując otwarcie proaustriacki aktywizm niektórych czeskich polityków. Po uwięzieniu Karela Kramářa stał się głową czeskiej reprezentacji politycznej. Pod koniec wojny kierował przygotowaniami do przejęcia władzy i utworzenia niepodległej Czechosłowacji, zakładając Radę Gospodarczą i Czeskie Serce, w lipcu 1918 został wiceprzewodniczącym Národnego Výboru, a 28 października 1918 był jednym z organizatorów i przywódców przewrotu w Pradze. W 1918 został członkiem czechosłowackiego parlamentu i (do 1920) ministrem spraw wewnętrznych, a w 1919 objął przywództwo Partii Republikańskiej. Od 7 października 1922 do 18 marca 1926 stał na czele rządu Czechosłowacji (kierował kolejno dwoma gabinetami), ponownie pełnił tę funkcję od 12 października 1926 do 1 lutego 1929.
Wniósł znaczny wkład w konsolidację wewnętrznej sytuacji politycznej Czechosłowacji i rozwój kraju w okresie międzywojennym. Usiłował przezwyciężyć sprzeczności między partiami w koalicji rządzącej na rzecz interesu narodowego i utworzył tzw. koalicyjną piątkę jako nieformalny organ współpracy tych partii. Z powodzeniem wykorzystywał swoje zdolności organizacyjne i energię w codziennej pracy politycznej. Był bliskim współpracownikiem prezydenta Masaryka, któremu udzielił poparcia w 1927, gdy sam odmówił startu w wyborach prezydenckich. W 1929 z powodu poważnej choroby wycofał się z życia politycznego.
W 2018 roku został pośmiertnie odznaczony Orderem Lwa Białego I klasy.

</doc>
<doc id="4231605" url="https://pl.wikipedia.org/wiki?curid=4231605" title="Klasyfikacja medalowa Letnich Igrzysk Paraolimpijskich 1980">
Klasyfikacja medalowa Letnich Igrzysk Paraolimpijskich 1980

Klasyfikacja medalowa Letnich Igrzysk Paraolimpijskich 1980 – zestawienie państw, reprezentowanych przez narodowe komitety paraolimpijskie, uszeregowanych pod względem liczby zdobytych medali na VI Letnich Igrzyskach Olimpijskich w 1980 roku w Arnhem.
W zawodach wzięło udział 1654 niepełnosprawnych sportowców z 42 państw. Przeprowadzono 590 konkurencji w 13 dyscyplinach sportowych.
Najwięcej medali zdobyli reprezentanci Stanów Zjednoczonych, w dorobku których znalazło się 195 medali – 75 złotych, 66 srebrnych i 54 brązowe. Tyle samo złotych medali zdobyli drudzy w klasyfikacji reprezentanci Polski, jednak wywalczyli mniej srebrnych i brązowych medali.
Klasyfikacja państw.
Poniższa tabela przedstawia klasyfikację medalową państw, które zdobyły medale na Letnich Igrzyskach Paraolimpijskich 1980 w Arnhem, sporządzoną na podstawie oficjalnych raportów Międzynarodowego Komitetu Paraolimpijskiego. Klasyfikacja posortowana jest najpierw według liczby osiągniętych medali złotych, następnie srebrnych, a na końcu brązowych. W przypadku, gdy dwa kraje zdobyły tę samą liczbę medali wszystkich kolorów, o kolejności zdecydował porządek alfabetyczny.

</doc>
<doc id="4231607" url="https://pl.wikipedia.org/wiki?curid=4231607" title="Enver Hodża">
Enver Hodża



</doc>
<doc id="4231609" url="https://pl.wikipedia.org/wiki?curid=4231609" title="Jánošík (film)">
Jánošík (film)



</doc>
<doc id="4231610" url="https://pl.wikipedia.org/wiki?curid=4231610" title="Cezary Gawryś">
Cezary Gawryś

Cezary Gawryś (ur. 6 marca 1947) – polski dziennikarz i publicysta, były redaktor naczelny miesięcznika „Więź”.
Życiorys.
Ukończył studia filozoficzne na Uniwersytecie Warszawskim (1969), teologię na Uniwersytecie Kard. Stefana Wyszyńskiego (2000), szkolenie z podstaw terapii systemowej w Instytucie Psychiatrii i Neurologii (2005). Pracował jako wychowawca w zakładzie wychowawczym (1970), sekretarz redakcji i reportażysta w tygodniku „Literatura” (1972–1976), potem w miesięczniku „Więź” (obecnie kwartalnik), w latach 1995–2001 jako jego redaktor naczelny. Przez dwa lata był katechetą w warszawskim liceum im. Roberta Schumana. Obecnie jest redaktorem w Wydawnictwie Więź. Odznaczony Krzyżem Kawalerskim Orderu Odrodzenia Polski przez prezydenta Lecha Kaczyńskiego (2008).

</doc>
<doc id="4231612" url="https://pl.wikipedia.org/wiki?curid=4231612" title="Zbór Kościoła Zielonoświątkowego w Elblągu">
Zbór Kościoła Zielonoświątkowego w Elblągu

Zbór „Nowe Życie” Kościoła Zielonoświątkowego w Elblągu – zbór Kościoła Zielonoświątkowego znajdujących się przy ul. Sienkiewicza 3a w Elblągu. 

</doc>
<doc id="4231613" url="https://pl.wikipedia.org/wiki?curid=4231613" title="James Christian Kimmel">
James Christian Kimmel



</doc>
<doc id="4231614" url="https://pl.wikipedia.org/wiki?curid=4231614" title="Rusty LaRue">
Rusty LaRue

 
Rusty Lee LaRue (ur. 10 grudnia 1973 w Winston-Salem) – amerykański koszykarz, występujący na pozycji obrońcy, mistrz NBA z 1998, po zakończeniu kariery zawodniczej trener koszykarski, aktualnie trener drużyny szkoły średniej West Forsyth.

</doc>
<doc id="4231615" url="https://pl.wikipedia.org/wiki?curid=4231615" title="James Kimmel">
James Kimmel



</doc>
<doc id="4231620" url="https://pl.wikipedia.org/wiki?curid=4231620" title="Cecilio Acosta">
Cecilio Acosta

Cecilio Acosta (ur. 1 lutego 1818 w San Diego de los Altos, zm. 8 lipca 1881 w Caracas) – wenezuelski humanista, prawnik, dziennikarz, filozof, pisarz i poeta.
Życiorys.
Urodził się w małej wiosce San Diego de los Altos. Jego rodzicami byli Ignacio Acosta i Juana Margarita Revete Martínez. Jego pierwszym nauczycielem był ksiądz Mariano Fernández Fortique. W 1831 rozpoczął naukę w seminarium duchownym Tridentino de Santa Rosa w Caracas. W 1840 opuścił uczelnię, rezygnując z kariery duchownego, i przeniósł się na Akademię Matematyki. Potem studiował filozofię i prawo na Centralnym Uniwersytecie Wenezueli (Universidad Central de Venezuela). W latach 1846–1847 zaczął publikować eseje w czasopismach "La Epoca" i "El Centinela de la Patria". W latach 1908–1909 wydano pięć tomów dzieł zebranych pisarza.
W 1937 jego szczątki zostały złożone w Narodowym Panteonie Wenezueli.

</doc>
<doc id="4231625" url="https://pl.wikipedia.org/wiki?curid=4231625" title="Bud Luckey">
Bud Luckey

William Everett "Bud" Luckey (ur. 28 lipca 1934 w Billings, zm. 24 lutego 2018 w Newtown) – amerykański animator filmowy, rysownik, projektant i aktor głosowy.
Podczas wojny koreańskiej służył w amerykańskim lotnictwie, później został artystą-ilustratorem, ukończył Chouinard Art Institute. W 1961 pracował jako animator przy serialu animowanym "The Alvin Show", w latach 60. był dyrektorem artystycznym i producentem Guild, Bascom &amp; Bonfigli Agency w San Francisco. W 1966 otrzymał Nagrodę Clio. W latach 70. napisał i animował wiele krótkometrażówek dla "Ulicy Sezamkowej", często również użyczając w nich głosu. W 1977 pracował przy produkcji filmu animowanego "The Mouse and His Child" Charlesa Swensona i Freda Wolfa. W 1992 rozpoczął pracę w studiu filmów animowanych Pixar jako animator i projektant postaci, pracował m.in. przy filmie "Toy Story", w której stworzył postać Chudego, oraz przy filmach "Dawno temu w trawie", "Potwory i spółka", "Gdzie jest Nemo?", "Auta", "Ratatuj", "WALL·E", "Odlot" i dwóch kontynuacjach "Toy Story". W 2003 wyreżyserował krótkometrażowy film "Boundin"' nagrodzony Annie i nominowany do Oscara.

</doc>
<doc id="4231635" url="https://pl.wikipedia.org/wiki?curid=4231635" title="Hammoudeh Youssef Sabbagh">
Hammoudeh Youssef Sabbagh



</doc>
<doc id="4231636" url="https://pl.wikipedia.org/wiki?curid=4231636" title="Levadia Tallinn">
Levadia Tallinn



</doc>
<doc id="4231639" url="https://pl.wikipedia.org/wiki?curid=4231639" title="Levadia II Tallinn">
Levadia II Tallinn



</doc>
<doc id="4231642" url="https://pl.wikipedia.org/wiki?curid=4231642" title="Czesław Dąbrowski (polski działacz na Białorusi)">
Czesław Dąbrowski (polski działacz na Białorusi)



</doc>
<doc id="4231644" url="https://pl.wikipedia.org/wiki?curid=4231644" title="Czesław Dąbrowski">
Czesław Dąbrowski



</doc>
<doc id="4231646" url="https://pl.wikipedia.org/wiki?curid=4231646" title="FC Nikol">
FC Nikol



</doc>
<doc id="4231649" url="https://pl.wikipedia.org/wiki?curid=4231649" title="Kościół Ducha Świętego w Żabnie">
Kościół Ducha Świętego w Żabnie

Kościół Ducha Świętego – rzymskokatolicki kościół parafialny należący do dekanatu Żabno diecezji tarnowskiej.
Historia.
Budynek świątyni został wzniesiony w latach 1663-1685. Ufundował go Rafał Kazimierz Makowiecki, kasztelan kamieniecki i starosta trembowelski. Budowlę konsekrował biskup Marcin Oborski w 1685. Świątynię niszczyły pożary w 1799 i 1888, a w 1915 roku ucierpiała podczas działań wojennych, kiedy to uszkodzono dach i zniszczono portal główny. W latach 1955-57 świątynia została rozbudowana o nawy boczne i przedsionek zaprojektowane przez Piotra Krakowskiego pod kierunkiem architekta Piotra Kulki. W tym czasie zakrystię nakryto kopułą zaprojektowaną przez Stefana Świszczowskiego. W 1968 strop drewniany wymieniono na żelbetowy. 
Architektura i wystrój.
Świątynia reprezentuje style: barokowy i neobarokowy. Jest to budowla murowana wzniesiona z cegły z użyciem kamienia i otynkowana. Pierwotnie kościół posiadał jedną nawę z krótkim prezbiterium. Obecnie posiada trzy nawy i trzy przęsła. Jest to bazylika z prezbiterium zamkniętym półkoliście, przy którym od strony północnej znajduje się zakrystia, a od strony południowej kaplica. Przy nawie od strony zachodniej znajduje się dobudowana część korpusu. Na zewnątrz ściany posiadają skromne podziały pilastrowe obwiedzione szkarpami. Szczyt nowej części frontowej został zbudowany w tradycji renesansowej i jest rozczłonkowany arkadkami w dwóch strefach, w których znajdują się płaskorzeźby świętych wykonane w 1960 roku. Ogrójec posiada rzeźby z 1866 roku wykonane przez Jana Wnęka. Dachy świątyni są nakryte blachą, nad prezbiterium i korpusem są dwuspadowe, nad przybudówkami przy prezbiterium są pulpitowe. Nad korpusem nawowym jest umieszczona wieżyczka na sygnaturkę z latarnią. Wnętrze nawy jest rozczłonkowane pilastrami nie sięgającymi stropu. Prezbiterium nakrywa sklepienie kolebkowe z lunetami, przybudówki po jego bokach nakrywają sklepienia krzyżowe, nawę główną i frontową część świątyni nakrywa strop płaski, nawy boczne nakrywają sklepienia żaglaste. Portal główny, w stylu barokowym pochodzi z 1684 roku, wykonany został z kamienia i posiada tablicę inskrypcyjną, został zrekonstruowany po zniszczeniu w 1915 roku. Portal kamienny przy wejściu od strony południowej posiada przerwany przyczółek z posągiem Matki Boskiej na smoku, reprezentuje styl barokowy i pochodzi z XVII wieku. Polichromia o charakterze figuralnym została wykonana przez Łukasza Karwowskiego i przedstawia sceny Zwiastowania, chrztu Chrystusa, Zmartwychwstania, Zesłania Ducha Świętego i Wniebowstąpienia oraz postacie świętych i błogosławionych: Cecylii, Jadwigi Andegaweńskiej, o. Papczyńskiego, Szymona z Lipnicy, Benedykta, Świerada, Dobrawy, Karoliny Kózka, Maksymiliana Kolbe, Kingi i Stanisława.

</doc>
<doc id="4231650" url="https://pl.wikipedia.org/wiki?curid=4231650" title="Narodowy Instytut Wolności – Centrum Rozwoju Społeczeństwa Obywatelskiego">
Narodowy Instytut Wolności – Centrum Rozwoju Społeczeństwa Obywatelskiego

Narodowy Instytut Wolności – Centrum Rozwoju Społeczeństwa Obywatelskiego – utworzona w 2017 agencja wykonawcza mająca za zadanie wspieranie rozwoju społeczeństwa obywatelskiego, a także działalności pożytku publicznego i wolontariatu. Jej pierwszym dyrektorem został Wojciech Kaczmarczyk.
Geneza.
Podmiot został utworzony na podstawie ustawy z dnia 15 września 2017 r. o Narodowym Instytucie Wolności – Centrum Rozwoju Społeczeństwa Obywatelskiego (), która była efektem starań środowiska Prawa i Sprawiedliwości, zwłaszcza zaś wicepremiera Piotra Glińskiego i Wojciecha Kaczmarczyka. Ten ostatni 20 listopada 2017 zajął stanowisko pierwszego dyrektora Instytutu. Utworzenie Instytutu zapowiedziała w 2016 premier Beata Szydło.
Cele.
Zgodnie z formułą użytą na oficjalnej witrynie Instytutu, jego zadaniem jest:„zarządzanie programami wsparcia rozwoju społeczeństwa obywatelskiego oraz gromadzenie i analizowanie danych ze wszystkich obszarów współpracy administracji państwowej z sektorem obywatelskim. Narodowy Instytut Wolności będzie zarządzać programami wspierania rozwoju społeczeństwa obywatelskiego przyjętymi w drodze uchwały przez Radę Ministrów, po przeprowadzeniu konsultacji z organizacjami pozarządowymi oraz podmiotami wymienionymi [...] w ustaw[ie] z dnia 24 kwietnia 2003 r. o działalności pożytku publicznego i o wolontariacie”.
Organy.
Instytut posiada dwa organy: dyrektora oraz Radę mającą kompetencje opiniodawczo-doradcze. Dyrektora (i jego zastępców) powołuje i w określonych ustawowo przypadkach odwołuje przewodniczący Komitetu do spraw Pożytku Publicznego, który sprawuje nadzór nad działalnością NIW-CRSO.
W skład Rady wchodzi członek powoływany i odwoływany przez Prezydenta Rzeczypospolitej Polskiej, 3 członków powoływanych i odwoływanych przez przewodniczącego Komitetu do spraw Pożytku Publicznego, członek powoływany i odwoływany przez ministra właściwego do spraw finansów publicznych, członek reprezentujący jednostki samorządu terytorialnego oraz 5 innych członków powołanych przez przewodniczącego Komitetu do spraw Pożytku Publicznego reprezentujących organizacje pozarządowe.
W skład Rady I kadencji weszli:
W lutym 2021 powołana została II kadencja Rady NIW – CRSO w składzie:
Działalność.
Narodowy Instytut Wolności – Centrum Rozwoju Społeczeństwa Obywatelskiego zarządza programami wspierania rozwoju społeczeństwa obywatelskiego przygotowywanymi przez Komitet do spraw Pożytku Publicznego, które mają za zadanie wspierać tworzenie się silnego społeczeństwa obywatelskiego. Są to:
Budżet.
W 2018 Instytut dysponował budżetem wysokości 130 milionów złotych. Od 2018 do 2022 w ramach programów Komitetu do spraw Pożytku Publicznego, których operatorem był Instytut, przekazano organizacjom pozarządowym blisko 800 mln zł.
Kontrowersje.
Po ogłoszeniu inicjatywy utworzenia Instytutu podnoszono, że powołanie tego podmiotu nie było postulatem pochodzącym od środowiska pozarządowego. Zaznaczano, że przy tworzeniu ustawy i nowej instytucji nie przeprowadzono odpowiednich konsultacji z organizacjami pozarządowymi. Sygnalizowano także obawy, że wraz z centralizacją w Instytucie agend rządowych rozdzielających środki publiczne dla organizacji pozarządowych, nastąpi ograniczenie swobody działania NGOsów oraz preferowanie podmiotów związanych z partią rządzącą.

</doc>
<doc id="4231653" url="https://pl.wikipedia.org/wiki?curid=4231653" title="Tartu Olümpia">
Tartu Olümpia



</doc>
<doc id="4231655" url="https://pl.wikipedia.org/wiki?curid=4231655" title="Szkoła Podstawowa nr 1">
Szkoła Podstawowa nr 1



</doc>
<doc id="4231658" url="https://pl.wikipedia.org/wiki?curid=4231658" title="Pärnu Tervis">
Pärnu Tervis



</doc>
<doc id="4231662" url="https://pl.wikipedia.org/wiki?curid=4231662" title="Adam Guzikowski">
Adam Guzikowski

Adam Guzikowski (ur. 24 grudnia 1887 w Długosiodle, zm. 20 lub 21 czerwca 1940 w Palmirach) – wicedyrektor Departamentu Podatków Ministerstwa Skarbu, naczelnik wydziału Izby Skarbowej w Poznaniu, od 1936 dyrektor Izby Skarbowej Grodzkiej w Warszawie.
Zatrzymany przez Niemców 21 grudnia 1939 roku i osadzony w al. Szucha i na Pawiaku. Rozstrzelany 20 lub 21 czerwca 1940 w Palmirach.

</doc>
<doc id="4231663" url="https://pl.wikipedia.org/wiki?curid=4231663" title="Johann de Kalb">
Johann de Kalb

Johann de Kalb, Baron de Kalb (ur. 29 czerwca 1721 w Hüttendorf k. Erlangen, zm. 19 sierpnia 1780 w Camden) – niemiecki żołnierz, oficer Armii Kontynentalnej w wojnie o niepodległość USA.
Życiorys.
W wieku 16 lat opuścił dom, później wstąpił do armii, po ukończeniu szkolenia w 1743 został porucznikiem, służył we francuskiej piechocie pod nazwiskiem Jean de Kalb. Po wielu latach wybitnej służby (szczególnie w wojnie o sukcesję austriacką i wojnie siedmioletniej). W 1768 francuski dyplomata Étienne-François de Choiseul poprosił go o udział w tajnej wizycie w trzynastu koloniach w Ameryce Północnej w celu ustalenia ich stanowiska wobec W. Brytanii i czteromiesięczne śledztwo de Kalba zaowocowało wnikliwymi, szczegółowymi raportami. Po powrocie do Europy był skłonny wrócić do Nowego Świata, w 1776 zabezpieczał promesę namiestnictwa w Armii Kontynentalnej od Silasa Deane, amerykańskiego posła do Francji. W lipcu 1777 dotarł do Filadelfii i został mianowany generałem majorem Kongresu Kontynentalnego. Był zdecydowanym admiratorem George'a Washingtona i służył przy nim podczas obozowania w Valley Forge zimą 1777/1778. Jako drugi dowódca po markizie La Fayette brał udział w nieudanej ekspedycji do Kanady w 1778. W kwietniu 1780 został wezwany z New Jersey na odsiecz Charleston, jednak miasto poddało się Brytyjczykom, gdy był jeszcze w trakcie marszu na południe. Nad Deep River w Karolinie Północnej dołączył w lipcu do generała Horatio Gatesa, dowódcy departamentu południowego. Kalb nakłaniał do natychmiastowego ataku, jednak Gates czekał, aż Brytyjczycy dowiedzieli się o jego obecności. W bitwie pod Camden Kalb zginął.

</doc>
<doc id="4231665" url="https://pl.wikipedia.org/wiki?curid=4231665" title="Szkoła Podstawowa nr 2">
Szkoła Podstawowa nr 2



</doc>
<doc id="4231670" url="https://pl.wikipedia.org/wiki?curid=4231670" title="Szkoła Podstawowa nr 3">
Szkoła Podstawowa nr 3



</doc>
<doc id="4231671" url="https://pl.wikipedia.org/wiki?curid=4231671" title="Narciarstwo alpejskie na Zimowych Igrzyskach Olimpijskich 2018 – zawody drużynowe">
Narciarstwo alpejskie na Zimowych Igrzyskach Olimpijskich 2018 – zawody drużynowe

Zawody drużynowe – były jedną z konkurencji rozgrywanych w ramach narciarstwa alpejskiego na Zimowych Igrzyskach Olimpijskich 2018. Był to debiut tej konkurencji podczas zimowych igrzysk olimpijskich. Konkurencja ta została włączona do programu igrzysk w czerwcu 2015 roku podczas obrad Komitetu Wykonawczego MKOl
Zawody zostały przeprowadzone 24 lutego 2018 w ośrodku narciarskim Jeongseon Alpine Centre, umiejscowionym w Jeongseon.
Drużyny biorące udział w zawodach zostały rozstawione zgodnie z klasyfikacją Pucharu Narodów w narciarstwie alpejskim przed rozpoczęciem igrzysk olimpijskich.
Zasady.
Zawody odbywały się w slalomie równoległym, Drużyny składały się z czterech zawodników (dwie kobiety i dwóch mężczyzn) oraz dwóch rezerwowych. Były cztery przejazdy (dwa kobiet i dwa mężczyzn) - zwycięzca zdobywał punkt dla swojej drużyny. W przypadku remisu po czterech przejazdach - sumowano najlepszy przejazd zawodnika i zawodniczki z danego kraju i porównywano czasy - do dalszej rundy awansowała drużyna z lepszym czasem.

</doc>
<doc id="4231672" url="https://pl.wikipedia.org/wiki?curid=4231672" title="Valga Warrior">
Valga Warrior



</doc>
<doc id="4231682" url="https://pl.wikipedia.org/wiki?curid=4231682" title="Włodzimierz Hodys">
Włodzimierz Hodys

Włodzimierz Hodys (ur. 19 lutego 1905 w Bratkowcach, zm. 28 lutego 1987 w Paryżu) – polski historyk sztuki, pedagog, animator kultury.
Życiorys.
Urodził się 19 lutego 1905 jako syn Gabriela i Heleny z Motylewskich. Studiował historię sztuki, germanistykę i filologię klasyczną na lwowskim Uniwersytecie Jana Kazimierza, a także w Pradze i Wiedniu. W czerwcu 1939 uzyskał tytuł doktora nauk humanistycznych na podstawie pracy „Drogi i pozostałości romańskiej architektury na ziemiach wschodniosłowiańskich”, napisanej pod kierunkiem profesorów Edmunda Bulandy i Władysława Podlachy. W czasie okupacji przebywał we Lwowie, po wojnie osiadł w Krakowie. Był pierwszym dyrektorem Państwowego Liceum Sztuk Plastycznych w Krakowie, od stycznia 1946 do 1955. W latach 50. pisał w krakowskim czasopiśmie literacko-artystycznym „Zebra”. Był jednym z inicjatorów powstania kabaretu „Piwnicy pod Baranami”, inspirowanego podobnymi miejscami w Paryżu. Wykładał w Akademii Sztuk Pięknych, gdzie kierował katedrą historii sztuki aż do przejścia na emeryturę w 1971. Był popularyzatorem sztuki, jego „Studium wiedzy o sztuce” w Krakowskim Domu Kultury, w Pałacu „Pod Baranami”, przyciągało tłumy słuchaczy. W późniejszych latach był wykładowcą w prawie wszystkich uczelniach krakowskich, m.in. w Państwowej Wyższej Szkole Teatralnej, Akademii Muzycznej, Akademii Ekonomicznej oraz gościnnie w Akademii Medycznej i Akademii Górniczo-Hutniczej. W latach 80. przebywał we Francji, gdzie osiadł w Sarcelles k. Paryża, w siedzibie emigracyjnego Towarzystwa Naukowego im. Szewczenki. Poświęcił się tam pracy naukowej, będąc konsultantem naukowym i redaktorem haseł z dziedziny architektury cerkiewnej, historii Łemków i sztuki ukraińskiej do "Encyklopedii Ukrainoznawstwa" pod redakcją prof. Włodymyra Kubijowycza i encyklopedycznych wydawnictw Larousse’a.
W dokumentach zgromadzonych przez Instytut Pamięci Narodowej figuruje jako tajny współpracownik Służby Bezpieczeństwa PRL pod pseudonimem „Mikołaj”.
Zmarł 28 lutego 1987 w wieku 82 lat. Został pochowany na Cmentarzu Rakowickim w Krakowie (kwatera: XCVI, rząd: 12, miejsce: 16).

</doc>
<doc id="4231688" url="https://pl.wikipedia.org/wiki?curid=4231688" title="Fabryka Wyrobów Runowych Runotex">
Fabryka Wyrobów Runowych Runotex



</doc>
<doc id="4231689" url="https://pl.wikipedia.org/wiki?curid=4231689" title="Nicolas Jarry">
Nicolas Jarry



</doc>
<doc id="4231691" url="https://pl.wikipedia.org/wiki?curid=4231691" title="Stefan Godlewski">
Stefan Godlewski

Stefan Józef Godlewski (ur. 5 sierpnia 1894 w Warszawie, zm. 6 września 1942 w Oświęcimiu) – poeta, prozaik, tłumacz literatury francuskiej.
Aresztowany przez Niemców 18 marca 1941 roku, osadzony na Pawiaku, wywieziony do niemieckiego obozu koncentracyjnego Auschwitz-Birkenau 16 października 1941 roku.

</doc>
<doc id="4231692" url="https://pl.wikipedia.org/wiki?curid=4231692" title="Rie Tomosaka">
Rie Tomosaka

 – japońska aktorka i piosenkarka. Używa również pseudonimu .
Dyskografia.
Albumy studyjne.
Rie Tomosaka
Eri Sakatomo
Single.
Rie Tomosaka
Eri Sakatomo
Gonna be fun

</doc>
<doc id="4231697" url="https://pl.wikipedia.org/wiki?curid=4231697" title="Puccinia bistortae">
Puccinia bistortae

Puccinia bistortae (F. Strauss) DC. – gatunek grzybów z rodziny rdzowatych ("Pucciniaceae"). Grzyb mikroskopijny pasożytujący na różnych gatunkach rdestów ("Persicaria") i roślin z rodziny selerowatych ("Apiaceae"). Występuje w Ameryce Północnej, Europie i Azji.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Po raz pierwszy zdiagnozował go w 1811 r. nadając mu nazwę "Uredo bistortae". Obecną, uznaną przez Index Fungorum nazwę nadał mu Augustin Pyramus de Candolle w 1815 r.
Synonimy:
Morfologia i rozwój.
Wytwarza 4 rodzaje zarodników: sporydia, ecjospory, urediniospory i teliospory. Jest pasożytem dwudomowym, tzn. że jego cykl rozwojowy odbywa się na dwóch żywicielach. Urediniospory i teliospory powstają na rdestach. Zanotowano ich występowanie na rdeście wężowniku ("Persicaria bistorta") i rdeście żyworodnym ("Persicaria vivipara"). Spermogonia i ecja rozwijają się na innych gatunkach roślin z rodziny selerowatych: "Angelica sylvestris, Carum carvi, Chaerophyllum hirsutum, Conopodium majus, Ligusticum mutellina, Meum athamanticum, Pimpinella anisum, Pimpinella major, Pimpinella peregrina, Pimpinella saxifraga, Selinum carvifolia".
Spermogonia w miodowym kolorze powstają na obydwu stronach liści porażonych roślin. Ecjospory powstają w ecjach na dolnej stronie liści, głęboko zanurzone w ich tkance. Na zewnątrz są widoczne jako drobne, żółte kropki. Nie posiadają perydium. Ecjospory uwalniają się przez otworek na szczycie ecjum. Uredinia i telia powstają na dolnej stronie liści w obrębie żółtych plam. Uredinia są żółte, powstają w nich gładkie, eliptyczne urediniospory o 4 porach rostkowych. Telia ciemnobrązowe, zawierające sproszkowaną masę dwukomórkowych teliospor o powierzchni pokrytej rzędami drobnych brodawek. Posiadają 2 pory rostkowe.

</doc>
<doc id="4231701" url="https://pl.wikipedia.org/wiki?curid=4231701" title="Ryżowiaczek leśny">
Ryżowiaczek leśny

Ryżowiaczek leśny ("Microryzomys minutus") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), występujący w północno-zachodniej Ameryce Południowej.
Zasięg występowania.
Ryżowiaczek leśny występuje w północnych i środkowych Andach, w tym Cordillera de la Costa i Cordillera de Mérida w Wenezueli, Kolumbia, Ekwador, Peru (z wyjątkiem Altiplano i pasm nadbrzeżnych na południowym zachodzie) oraz środkowo-zachodnia Boliwia.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1860 roku brytyjski zoolog Robert Fisher Tomes nadając mu nazwę "Hesperomys minutus". Holotyp pochodził prawdopodobnie z obszaru w pobliżu Pallatangi, na zachodnim stoku Kordyliery, w prowincji Chimborazo, w Ekwadorze. 
Dawniej "M. altissimus" był uznawany za podgatunek "M. minutus". Wyróżniane były cztery inne podgatunki, jednak badania szerokiej próby okazów nie dały podstaw do ich jednoznacznego opisania. Ze względu na rozległość zasięgu występowania podejrzewa się, że jest to kompleks spokrewnionych gatunków. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Jest to mały gryzoń. Długość ciała (bez ogona) 62–99 mm, długość ogona 110–126 mm, długość ucha 15–16 mm, długość tylnej stopy 22–23 mm; masa ciała 10–24 g. Ma dłuższy ogon i szersze tylne stopy niż pokrewny ryżowiaczek wyżynny. Futro ma ochrowopłowy kolor, bez wyraźnego rozgraniczenia między wierzchem i spodem ciała. Ogon jest długi, zwykle jednolicie ciemnobrązowy, rzadziej bledszy lub cętkowany po spodniej stronie, szczególnie u nasady. Dłonie i stopy z wierzchu są brązowawe, podczas gdy u ryżowiaczka wyżynnego raczej białawe. Większość okazów ma płoworudą plamkę za uszami. Zwierzęta wykazują pewne zróżnicowanie geograficzne ubarwienia.
Ekologia.
Jest spotykany od 1500 do 4000 m n.p.m. Żyje w lasach górskich i formacji paramo powyżej górnej granicy lasu. Prowadzi naziemny i nadrzewny tryb życia, często spotyka się go w pobliżu skał, szczególnie w lasach mglistych. Prawdopodobnie żywi się nasionami i innymi częściami roślin.
Populacja.
Ryżowiaczek leśny jest pospolity w całym obszarze występowania. Występuje w wielu obszarach chronionych. Głównym zagrożeniem jest dla niego wylesianie. Międzynarodowa Unia Ochrony Przyrody uznaje go za gatunek najmniejszej troski.

</doc>
<doc id="4231704" url="https://pl.wikipedia.org/wiki?curid=4231704" title="Microryzomys minutus">
Microryzomys minutus



</doc>
<doc id="4231705" url="https://pl.wikipedia.org/wiki?curid=4231705" title="Józef Biel">
Józef Biel

Józef Biel (ur. 16 stycznia 1934 w Krakowie, zm. 3 marca 1987 tamże) – pułkownik Milicji Obywatelskiej.
Życiorys.
Urodził się 16 stycznia 1934 jako syn Jana i Apolonii. Był piłkarzem i bokserem w barwach Cracovii, działacz sportowy.
Należał do Związku Młodzieży Polskiej od 1949, do Polskiej Zjednoczonej Partii Robotniczej od 1953. Ukończył studia na Wydziale Prawa Uniwersytetu Jagiellońskiego. Był funkcjonariuszem Wojewódzkiego Urzędu do spraw Bezpieczeństwa Publicznego od 1955, następnie Komendy Wojewódzkiej Milicji Obywatelskiej od 1956. W KW MO był oficerem operacyjnym Wydziału III, kierownikiem Grupy Wydziału IV od 1962, kierownikiem Samodzielnej Sekcji Ogólno-Organizacyjnej od 1963, zastępcą naczelnika Wydziału Ogólnego od 1967, zastępcą naczelnika Wydziału IV Służby Bezpieczeństwa od 1968, naczelnikiem Wydziału IV Służby Bezpieczeństwa od 16 lipca 1976 do 1 listopada 1981, zastępcą szefa ds. SB Wojewódzkiego Urzędu Spraw Wewnętrznych od 1983. W 1974 nadzorując rozbiórkę nielegalnie wybudowanego budynku z przeznaczeniem na salę do nauki religii doznał kontuzji, której przyczyną było "rzucanie przez sfanatyzowany tłum kamieni, odłamków cegieł i błota na funkcjonariuszy MO". 
W 1984 został w Nowej Hucie pobity przez manifestantów. W 1986 przeszedł na emeryturę.
Działał partyjnie, był członkiem Komisji Wymiaru Sprawiedliwości w Komitecie Wojewódzkim PZPR w Krakowie od 1958 do 1965, II sekretarzem Komitetu Zakładowego PZPR przy KW MO w Krakowie od 1958 do 1965, członkiem Komitetu Dzielnicowego Stare Miasto PZPR w Krakowie od 1958 do 1967 oraz członkiem egzekutywy OOP SB w KW MO w Krakowie od 1968.
Został działaczem sportowym w klubie GTS Wisła Kraków. Od 1966 do 1976 był kierownikiem sekcji koszykówki. Od 1975 pełnił stanowisko II wiceprezesa GTS Wisła Kraków. Otrzymał także tytuł członka honorowego klubu.
Zmarł 4 marca 1987. Został pochowany na Cmentarzu Rakowickim w Krakowie.

</doc>
<doc id="4231708" url="https://pl.wikipedia.org/wiki?curid=4231708" title="WrestleMania 34">
WrestleMania 34

WrestleMania 34 – trzydziesta czwarta gala wrestlingu z cyklu WrestleMania wyprodukowana przez federację WWE. Odbyła się 8 kwietnia 2018 w Mercedes-Benz Superdome w Nowym Orleanie w stanie Luizjana. Emisja była przeprowadzana na żywo za pośrednictwem WWE Network oraz w systemie pay-per-view.
Podczas gali odbyło się czternaście walk, w tym trzy podczas pre-show. W walce wieczoru Brock Lesnar pokonał Romana Reignsa i obronił WWE Universal Championship. Ponadto AJ Styles obronił WWE Championship w starciu z Shinsuke Nakamurą. Ronda Rousey zadebiutowała we wrestlingowym ringu; ona i Kurt Angle pokonali Triple H’a i Stephanie McMahon. Daniel Bryan odbył swoją pierwszą walkę po trzyletniej przerwie od występów i wspólnie z Shane’em McMahonem pokonali Kevina Owensa i Samiego Zayna. The Undertaker powiększył liczbę swoich wygranych na galach WrestleMania pokonując Johna Cenę.
Asuka poniosła pierwszą porażkę w WWE w pojedynku z Charlotte Flair o SmackDown Women’s Championship. 10-letni fan stał się najmłodszym mistrzem w historii WWE; wraz z Braunem Strowmanem pokonali Cesaro i Sheamusa o tytuły WWE Raw Tag Team Championship. Była to pierwsza WrestleMania, na której broniono WWE SmackDown Tag Team Championship.
Produkcja.
Przygotowania.
WrestleMania jest sztandarowym cyklem gal pay-per-view federacji WWE, potocznie nazywa się ją Super Bowlem rozrywki sportowej. Cykl rozpoczął się wraz z pierwszą galą, 31 marca 1985. WrestleMania 34 była trzydziestą czwartą galą chronologii, drugą organizowaną w nowoorleańskim Mercedes-Benz Superdome (po WrestleManii XXX z 2014). Sprzedaż biletów na wydarzenie rozpoczęła się 17 listopada 2017, natomiast specjalne pakiety podróżne sprzedawane były od 30 października.
WrestleMania oferowała walki profesjonalnego wrestlingu z udziałem wrestlerów należących do brandów Raw i SmackDown. Oskryptowane rywalizacje (storyline’y) kreowane były podczas cotygodniowych gal "Raw", "SmackDown Live" oraz ekskluzywnej dla dywizji cruiserweight "205 Live". Wrestlerzy są przedstawieni jako heele (negatywni, źli zawodnicy i najczęściej wrogowie publiki) i face’owie (pozytywni, dobrzy i najczęściej ulubieńcy publiki), którzy rywalizują pomiędzy sobą w seriach walk mających budować napięcie. Kulminacją rywalizacji jest walka wrestlerska lub ich seria.
5 marca ogłoszono, że amerykańscy artyści Chloe x Halle zaśpiewają „America the Beautiful” na początku show. Oficjalnymi motywami muzycznymi gali były „Celebrate” i „New Orleans” autorstwa Kid Rocka, a także „Let the Good Times Roll” autorstwa Freddiego Kinga.
Rywalizacje.
W walki wieczoru WrestleManii 31, Brock Lesnar bronił ówczesnego WWE World Heavyweight Championship w walce z Romanem Reignsem. Walka nie rozstrzygnęła rywalizacji, ponieważ zdobywca walizki Money in the Bank, Seth Rollins, wykorzystał kontrakt w środku starcia, dołączył do walki i ostatecznie wygrał ją, zdobywając mistrzostwo. Dwa lata później na WrestleManii 33, Lesnar zdobył WWE Universal Championship, natomiast Reigns stał się drugą osobą, która pokonała The Undertakera na sztandarowej gali federacji (pierwszą był Lesnar). Zwycięzca męskiego Royal Rumble matchu, Shinsuke Nakamura, na oponenta wybrał WWE Championa AJ Stylesa, przez co Lesnar pozostał bez przeciwnika na WrestleManii. Podczas gali Elimination Chamber odbył się pierwszy w historii siedmioosobowy Elimination Chamber match o prawo do walki z Lesnarem, który wygrał Roman Reigns. Lesnar miał wystąpić podczas "Raw" z 26 lutego, lecz ostatecznie nie pojawił się na gali; sytuację wykorzystał Reigns, wygłaszając promo obrażające Lesnara i wytykające jego brak szacunku dla WWE. Tydzień później w ringu pojawił się Paul Heyman, który obiecał, że Lesnar obroni Universal Championship, zaś w sierpniu na gali SummerSlam będzie posiadaczem Universal Championship i UFC Heavyweight Championship. Dodał również, że Lesnar pojawi się 12 marca podczas tygodniówki "Raw". Pomimo zapowiedzi Lesnar nie pojawił się na gali, wskutek czego sfrustrowany Reigns nakrzyczał na generalnego menadżera brandu Raw Kurta Angle’a i poszedł na zaplecze domagać się wyjaśnień od prezesa WWE Vince’a McMahona. Kilkanaście minut później McMahon ogłosił, że (według scenariusza) zawiesza Reignsa i obiecał, iż Lesnar pojawi się w przyszłym tygodniu we własnej osobie. Siedem dni później, pomimo bycia zawieszonym, Reigns pojawił się w ringu i oczekiwał na przybycie Lesnara. Angle wezwał ochronę, która skuła Reignsa, lecz po chwili na arenę wkroczył Lesnar, który brutalnie zaatakował swojego przeciwnika. Reigns został wyniesiony z areny na noszach. 26 marca podczas odcinka "Raw" Lesnar ponownie zaatakował kontuzjowanego Reignsa, między innymi wykonując na nim "F-5" na stalowe schodki. Podczas ostatniej edycji "Raw" przed WrestleManią, Heyman obiecał, że jeśli Reigns zdoła pokonać jego klienta, to więcej nie pokażą się podczas przyszłych odcinków "Raw". W ringu ponownie pojawił się Reigns, który szukając zemsty zaatakował Lesnara wykonując mu pięć "superman punchów", lecz kolejny raz z bijatyki zwycięsko wyszedł Lesnar.
Podczas gali Royal Rumble, członek rosteru SmackDown Shinsuke Nakamura wygrał męski Royal Rumble match eliminując jako ostatniego Romana Reignsa, dzięki czemu uzyskał miano pretendenta do walki o światowe mistrzostwo na WrestleManii 34. Tuż po walce ogłosił chęć walki z posiadaczem WWE Championship AJ Stylesem. Podczas lutowej gali Fastlane, Styles obronił WWE Championship w Six-Pack Challenge’u pokonując Kevina Owensa, Samiego Zayna, Barona Corbina, Dolpha Zigglera oraz wolnego agenta Johna Cenę, tym samym zatwierdzając walkę Stylesa i Nakamury na WrestleManii. Podczas tej samej gali Nakamura pokonał Ruseva. Dwa dni później podczas odcinka tygodniówki "SmackDown Live" Styles spotkał się w ringu z Rusevem, lecz ich walka zakończyła się dyskwalifikacją z powodu interwencji Aidena Englisha. Na ratunek Stylesowi przybył Nakamura, który po chwili obiecał, że do WrestleManii będzie chronił mistrza WWE, aczkolwiek na gali pay-per-view pokona mistrza. Tydzień później Styles komentował zwycięską walkę Nakamury z Rusevem. 27 marca podczas epizodu "SmackDown Live" Styles był w narożniku Nakamury podczas jego walki z Sheltonem Benjaminem. Po pokonaniu Benjamina, Nakamura powiedział mistrzowi, że potrzebował go w narożniku tylko po to, aby zobaczył w jaki sposób go pokona na WrestleManii. Po chwili Benjamin i Chad Gable zaatakowali Stylesa, lecz na jego ratunek wrócił do ringu Nakamura, po czym próbował i ostatecznie zrezygnował z wykonania mu ruchu "Kinshasa". Podczas ostatniej edycji "SmackDown Live" przed WrestleManią, Styles i Nakamura zawalczyli i pokonali Gable’a i Benjamina. Po walce – podobnie jak tydzień wcześniej – Styles próbował, lecz po chwili zrezygnował z wykonania Nakamurze "Phenomenal Forearm".
Po przegranej walce w Elimination Chamber matchu podczas gali o tej samej nazwie, posiadacz WWE Intercontinental Championship The Miz został poinformowany przez generalnego menadżera brandu Raw Kurta Angle’a, że będzie bronił swojego tytułu na WrestleManii. 26 lutego podczas odcinka "Raw" został pokonany przez Setha Rollinsa, zaś po walce ku ich zdziwieniu wyszedł do ringu Finn Bálor, który również miał ustanowioną walkę z Mizem. The Miztourage (Bo Dallas i Curtis Axel) zaatakowali Bálora powodując dyskwalifikację, jednakże na jego ratunek przybyli Luke Gallows i Karl Anderson. Po restarcie walki Bálor pokonał Miza. Tydzień później Rollins i Bálor skonfrontowali się z Mizem, co doprowadziło do 2-on-3 handicap matchu Bálora i Rollinsa z Mizem i The Miztourage, w której Rollins przypiął Miza. Po walce Angle ogłosił, że na WrestleManii The Miz będzie walczył z Rollinsem i Bálorem o Intercontinental Championship. 12 marca na "Raw" The Miz poprowadził swój segment "Miz TV" z gośćmi w postaci Bálora i Rollinsa, którzy wspólnie zaatakowali posiadacza mistrzostwa, lecz po chwili Rollins wymierzył cios łokciem w Bálora. Kilka minut później Bálor pokonał Rollinsa w singlowej walce. 19 marca podczas tygodniówki "Raw", Gallows, Anderson i Bálor pokonali Miza, Dallasa oraz Axela w sześcioosobowym drużynowym starciu. Tydzień później podczas segmentu "Miz TV", Miz i The Miztourage udawali przed publiką swój rozłam współpracy, jednakże trio zaatakowało wspólnie Bálora i Rollinsa. Po uspokojeniu sytuacji w ringu, Bálor zaatakował od tyłu Rollinsa. 2 kwietnia podczas odcinka "Raw", The Miz komentował zwycięską singlową walkę Rollinsa nad Bálorem.
Podczas gali Fastlane, Randy Orton pokonał Bobby’ego Roode’a i zdobył United States Championship pierwszy raz w swojej karierze. Po walce Jinder Mahal, który uważał, że powinien uczestniczyć w walce, wszedł do ringu, jednakże został przez nich obu zaatakowany; ponadto Roode wymierzył "Glorious DDT" na Ortonie. Dwa dni później podczas epizodu "SmackDown Live", Roode skonfrontował się z Ortonem i powiedział mu, że wykorzysta klauzulę rewanżową na WrestleManii 34. Mahal pokonał Roode’a w singlowej walce, lecz po niej otrzymał "RKO" od Ortona. Tydzień później ogłoszono, że Orton będzie bronił mistrzostwa w trzyosobowej walce na WrestleManii. 27 marca Mahal wraz z Rusevem pokonał Ortona i Roode’a. Na zapleczu Mahal pochwalił Ruseva za wzorową współpracę, lecz ten poinformował, że w ringu przypiął mistrza, wskutek czego zażądał bycia dodanym do pojedynku mistrzowskiego. Tej samej nocy potwierdzono udział Ruseva w walce na WrestleManii. Tydzień później Rusev pokonał Mahala w singlowej walce.
Podczas gali Royal Rumble, członkini brandu Raw Asuka wygrała pierwszy w historii żeński Royal Rumble match eliminując jako ostatnią Nikki Bellę. W rezultacie mogła zawalczyć o WWE Raw Women’s Championship lub WWE SmackDown Women’s Championship na WrestleManii 34. Następnego dnia podczas tygodniówki "Raw", komisarz brandu Raw Stephanie McMahon przekonała Asukę, aby wstrzymała się w wyborem, po czym ogłosiła, że posiadaczka Raw Women’s Championship Alexa Bliss będzie broniła tytułu w pierwszym w historii żeńskim Elimination Chamber matchu przeciwko Bayley, Mandy Rose, Mickie James, Sashy Banks i Sonyi Deville. Podczas gali Elimination Chamber Bliss obroniła mistrzostwo, zaś Asuka pokonała Nię Jax, dzięki czemu Jax nie otrzymała szansy na walkę o mistrzostwo Bliss na WrestleManii. Podczas marcowej gali Fastlane, Charlotte Flair obroniła SmackDown Women’s Championship pokonując Ruby Riott i kończąc z nią rywalizację. Po walce w ringu pojawiła się Asuka, która spoglądając na mistrzynię wskazała na logo WrestleManii i tym samym wskazała, że chce z nią zawalczyć na WrestleManii. Dzięki temu Asuka została przeniesiona do rosteru SmackDown. 12 marca podczas odcinka tygodniówki "Raw" Asuka chciała wyjaśnić swój powód wyboru mistrzyni SmackDown, jednakże jej wypowiedź przerwała Alexa Bliss i Mickie James. Chwilę później Asuka pokonała James w singlowej walce. Kolejnego dnia podczas tygodniówki "SmackDown Live" Asuka skonfrontowała się z Charlotte Flair, gdzie Flair obiecała, że przerwie pasmo zwycięstw pretendentki. 19 marca w odcinku "Raw", Asuka pokonała Alexę Bliss w walce bez tytułu na szali poprzez wyliczenie poza ringowe. 3 kwietnia podczas odcinka "SmackDown Live", Asuka pojawiła się w ringu po zwycięskiej walce Flair nad Natalyą i ponownie powtórzyła słowa, że pokona ją na WrestleManii.
Po tym jak Alexa Bliss zdobyła WWE Raw Women’s Championship w 2017, mistrzyni uformowała sojusz z Nią Jax, która również chciała zdobyć mistrzostwo. Jax nie zdołała wygrać żeńskiego Royal Rumble matchu, a także pokonać Asukę podczas gali Elimination Chamber. Bliss rozpoczęła sojusz z Mickie James i wspólnie próbowały oszukać Jax, że zasługuje na walkę mistrzowską. 12 marca podczas walki Jax z jobberką, na ekranie przy ukrytej kamerze pokazano Bliss i James, które wyśmiewały otyłość oraz nieporadność Nii Jax w ostatnich miesiącach. Tydzień później Alexa fałszywie przeprosiła Jax, po czym ponownie zaczęła jej ubliżać. Po chwili na arenę wbiegła zdenerwowana Jax, która zaczęła ganiać mistrzynię po arenie. Na zapleczu generalny menadżer Kurt Angle potwierdził, że Jax i Bliss zmierzą się o WWE Raw Women’s Championship na WrestleManii.
Podczas gali Elimination Chamber oraz dobę później podczas odcinka tygodniówki "Raw", Cesaro i Sheamus obronili WWE Raw Tag Team Championship pokonując Titus Worldwide (Apollo i Titusa O’Neila). 5 marca duo mistrzów pokonało The Revival (Dasha Wildera i Scotta Dawsona), po czym zachęcili dowolny tag-team do walki z nimi na WrestleManii. Tydzień później mieli zmierzyć się z The Miztourage (Bo Dallasem i Curtisem Axelem), lecz przed rozpoczęciem walki zostali zaatakowani przez wszystkie zespoły rosteru Raw (The Revival, Titus Worldwide, Luke’a Gallowsa i Karla Andersona oraz Heatha Slatera i Rhyno). Kurt Angle wyznaczył drużynowy Battle Royal i miano pretendentów do tytułów Cesaro i Sheamusa. Przed wybiciem gongu do ringu wkroczył Braun Strowman, który występował w walce solowo i zdołał wygrać pojedynek eliminując jako ostatniego Karla Andersona. Tydzień później ujawniono, że Strowman będzie musiał wybrać partnera do walki o mistrzostwa tag team. 19 marca Strowman pokonał Cesaro, zaś tydzień później Sheamusa w singlowych walkach. 2 kwietnia podczas edycji "Raw" Strowman chciał ujawnić swojego partnera na WrestleManii; poszedł na zaplecze i chwilę później powrócił jako „Brains Strowman”, po czym w ringu zaatakował Cesaro i Sheamusa.
W 2017 The Usos (Jimmy i Jey Uso) prowadzili zaciętą rywalizację z grupą The New Day (Big E, Kofim Kingstonem i Xavierem Woodsem) o tytuły WWE SmackDown Tag Team Championship. Pierwsza rywalizacja zakończyła się w październiku zwycięstwem The Usos w Hell in a Cell matchu. W lutym The New Day uzyskało ponownie miano pretendentów do tychże tytułów, jednakże ich walka podczas gali Fastlane zakończyła się bez rezultatu, gdyż wszyscy uczestnicy walki zostali zaatakowani przez The Bludgeon Brothers (Harpera i Rowana). Dwa dni później podczas odcinka "SmackDown Live" Big E i Jimmy Uso zostali przez nich pokonani w tag team matchu. Dwa tygodnie później Big E i Woods zmierzyli się z The Bludgeon Brothers, lecz walka się zakończyła dyskwalifikacją po interwencji The Usos. Kilkanaście minut później ogłoszono, że The Usos, The New Day i The Bludgeon Brothers zmierzą się o SmackDown Tag Team Championship w triple threat tag team matchu na WrestleManii.
Po zawieszeniu posiadacza WWE Cruiserweight Championship Enzo Amore i jego zwolnieniu w dniu 23 stycznia 2018, tytuł został zwakowany i zostało ogłoszone, że nowy generalny menadżer tygodniówki "205 Live" odniesie się do tej sytuacji. 30 stycznia został nim wybrany Drake Maverick (znany wcześniej jako Rockstar Spud w federacji Impact Wrestling), który wyznaczył szesnastoosobowy turniej eliminacyjny o mistrzostwo, którego finał odbędzie się na WrestleManii 34. Pierwsze rundy turniejowe wygrali Cedric Alexander, TJP, Kalisto, Roderick Strong, Mark Andrews, Drew Gulak, Buddy Murphy i Mustafa Ali, którzy pokonali kolejno Gran Metalika, Tylera Bate’a, Lince Dorado, Hideo Itamiego, Akirę Tozawę, Tony’ego Nese’a, Ariye Daivariego i Gentlemana Jacka Gallaghera. Swoje ćwierćfinałowe pojedynki wygrali Alexander, Strong, Gulak oraz Ali. Półfinały kwalifikujące ich do walki na WrestleManii wygrali Cedric Alexander i Mustafa Ali. Do czasu WrestleManii prezentowano filmiki promujące obu wrestlerów. 2 kwietnia podczas odcinka "Raw" potwierdzono, że walka odbędzie się podczas pre-show.
Podczas WrestleManii 31, ówczesna gwiazda UFC Ronda Rousey pojawiła się w ringu wraz z The Rockiem; duo skonfrontowało się ze Stephanie McMahon i dyrektorem operacyjnym WWE Triple H’em, którzy prowadzili grupą The Authority. Rousey zaatakowała Triple H’a i zablokowała cios Stephanie, po czym celebrowała w środku ringu z The Rockiem. Od tamtego momentu Rousey okazjonalnie pojawiała się na galach organizowanych przez WWE. Podczas styczniowej gali Royal Rumble, tuż po zwycięstwie Asuki w żeńskim Royal Rumble matchu, na arenie pojawiła się Rousey, która wskazała na tablicę z logiem WrestleManii. Podczas gali Elimination Chamber pojawiła się w ringu z generalnym menadżerem brandu Raw Kurtem Anglem, Stephanie oraz Triple H’em, gdzie miała podpisać kontrakt z federacją i należeć do rosteru brandu Raw. Triple H potwierdził, że w jej kontrakcie nie ma żadnych specjalnych udogodnień i swoją pierwszą walkę stoczy na WrestleManii. Angle, który został przez Triple H’a zaatakowany w listopadzie 2017 podczas gali Survivor Series, przypomniał o incydencie z WrestleManii 31 i powiedział Rousey, że Stephanie i Triple H chcą ją zmanipulować. W rezultacie Rousey wykonała rzut Triple H’em poprzez drewniany stołek, zaś Stephanie próbująca ją spoliczkować uciekła z ringu. 26 lutego podczas odcinka tygodniówki "Raw", Angle, który bał się utraty swojego stanowiska, powiedział Rousey, że ją okłamał. Ronda wymusiła przeprosiny ze strony Stephanie i Triple H’a, lecz przy wychodzeniu z ringu, Triple H zaatakował Angle’a. Tydzień później Stephanie ogłosiła, że Rousey będzie mogła zawalczyć z dowolną wrestlerką na WrestleManii prócz mistrzyni. Angle przypomniał, że Stephanie ma podpisane dwa kontrakty z federacją: jako autorytet, a także jako wrestlerka. Po chwili ogłosił, że on i Rousey zawalczą z Triple H’em i Stephanie w mixed tag team matchu na WrestleManii. Podczas odcinka tygodniówki "Raw" z 2 kwietnia, obydwa zespoły spotkały się w ringu podczas debaty, podczas której Stephanie wykonała przerzut na Rousey przez stół.
Przez drugą połowę 2017, Kevin Owens rywalizował z komisarzem brandu SmackDown Shane’em McMahonem, co doprowadziło do ich walki w Hell in a Cell matchu podczas październikowej gali Hell in a Cell. Sami Zayn pomógł Owensowi pokonać Shane’a i stał się antagonistą. Zayn wyjaśnił swoją pomoc tym, że pomimo przeniesienia go z brandu Raw do SmackDown nie otrzymał żadnej szansy na walki o mistrzostwa. Twierdził, że Shane’a nie obchodzą zawodnicy jego brandu. Dodał, że pomimo częstych rywalizacji w przeszłości z Owensem, postanowił się z nim zjednoczyć. Miesiąc później podczas gali Survivor Series, Owens i Zayn zaatakowali Shane’a podczas 5-on-5 Survivor Series interbrand elimination matchu, co między innymi spowodowało porażkę drużyny SmackDown z drużyną Raw. Shane zadecydował, że duo zawalczy z Randym Ortonem i Shinsuke Nakamurą podczas grudniowej gali Clash of Champions, zaś on będzie sędzią specjalnym; w przeciągu kilku kolejnych tygodni jako drugiego sędziego dodano generalnego menadżera Daniela Bryana. Podczas walki doszło do kłótni pomiędzy sędziami, zaś pojedynek wygrali Owens i Zayn, który szybko odliczył do trzech. Shane wierzył, że Bryan faworyzuje tę dwójkę, między innymi dając im szansę na walkę o WWE Championship z AJ Stylesem podczas styczniowej gali Royal Rumble, z której zwycięsko wyszedł Styles. 13 marca podczas odcinka tygodniówki "SmackDown Live", McMahon ogłosił, że na czas nieokreślony zrobi przerwę od występów w roli komisarza, po czym dodał, że na WrestleManii Owens zmierzy się z Zaynem. Po chwili Shane został brutalnie zaatakowany przez tę dwójkę. Tydzień później ogłoszono, że WWE zezwoliło Bryanowi na wznowienie kariery wrestlera. 20 marca podczas epizodu "SmackDown Live" Bryan (wedle scenariusza) zwolnił Owensa i Zayna za zeszłotygodniową bójkę. Podczas kolejnego epizodu Bryan ogłosił, że on i Shane zmierzą się z Owensem i Zaynem na WrestleManii 34 z warunkiem, że jeśli Owens i Zayn wygrają, to zostaną ponownie zatrudnieni. Podczas odcinka "SmackDown Live" z 3 kwietnia, Bryan i Shane pojawili się w ringu i w geście pełnego porozumienia uścisnęli ręce, po czym obiecali, że pokonają swoich przeciwników. Owens i Zayn pojawili się pod koniec show i stwierdzili, że ich „momentem na WrestleManii” będzie upokorzenie Bryana przed oczami jego rodziny. Po chwili zostali odeskortowani przez ochronę z areny.
12 marca podczas odcinka tygodniówki "Raw" ogłoszono, że na WrestleManii odbędzie się pierwszy żeński Fabulous Moolah Memorial Battle Royal na cześć członkini WWE Hall of Fame, w którym wziąć udział mogą wrestlerki rosteru Raw, SmackDown i NXT. Pojedynek jest odpowiednikiem Andre the Giant Memorial Battle Royalu, który odbywał się corocznie na WrestleManii od 2014. Kilka dni później zmieniono nazwę walki na „WrestleMania Women’s Battle Royal” z powodu wytykania przez fanów kontrowersyjnej przeszłości Moolah. 19 marca podczas odcinka tygodniówki "Raw", The Revival (Scott Dawson i Dash Wilder) wygrali pojedynek z Titus Worldwide (Apollo i Titusem O’Neilem). Po walce ogłosili udział w corocznym André the Giant Memorial Battle Royalu, a także, iż będą pierwszym zespołem, który wygra tę walkę. Następnego dnia swoje uczestnictwo ogłosili Baron Corbin, Mojo Rawley i Tye Dillinger. 26 marca podczas epizodu "Raw" potwierdzono udział Matta Hardy’ego, zaś dzień później Dolpha Zigglera, Tylera Breeze’a i Fandango. W ostatnim tygodniu przed WrestleManią potwierdzono udział Goldusta, Heatha Slatera, Rhyno, Zacka Rydera i Primo Colóna.
Wydarzenia po gali.
Raw.
Tak jak miało to miejsce w poprzednich latach, WWE promuje odcinek tygodniówki "Raw" po WrestleManii jako „nietradycyjny”, gdyż „międzynarodowa publiczność buczy pozytywne postacie i wspiera wrestlerów odgrywających role antagonistów”. Na początku show do ringu wkroczyła Stephanie McMahon, która pochwaliła swój występ na WrestleManii, gdyż wydobyła wszystko z Rondy Rousey. Po chwili dołączyła do niej Rousey, która po przytuleniu złapała ją za kontuzjowaną rękę i wykonała chwyt armbar.
W odcinku ogłoszono, że podczas kwietniowej gali Greatest Royal Rumble, Lesnar będzie bronił swojego WWE Universal Championship w steel cage matchu z Reignsem; nie podano powodu dlaczego Reigns otrzymał rewanż. Reigns okazał złość, gdyż nikt nie powiedział mu o jego przyszłych walkach i oponentach, wyodrębniając jego rewanż z Lesnarem. Po chwili na arenę wkroczył Samoa Joe, który wyzwał do go walki na majowej gali Backlash, po czym obiecał, że po przegranej z Lesnarem, zostanie pokonany również przez niego.
Nowa posiadaczka Raw Women’s Championship, Nia Jax, odbyła drużynową walkę, gdzie wspólnie z debiutującą Ember Moon podjęły i pokonały Alexę Bliss i Mickie James. Tydzień później Sasha Banks i Bayley zawalczyły w pojedynku, które przerwała drużyna The Riott Squad, która została przeniesiona do rosteru brandu Raw.
9 kwietnia Braun Strowman i Nicholas zrzekli się mistrzostw Raw Tag Team Championship, gdyż Nicholas (wedle scenariusza) nie mógł regularnie występować dla federacji z powodu uczęszczania do podstawówki. Generalny menadżer brandu Raw Kurt Angle ogłosił organizację turnieju „Tag Team Eliminator” o zwakowane tytuły. Jako pierwszych finalistów wyznaczył Cesaro i Sheamusa. Matt Hardy i Bray Wyatt pokonali Titus Worldwide (Apollo Crewsa i Titusa O’Neila) oraz The Revival (Dasha Wildera i Scotta Dawsona), dzięki czemu dotarli do finału.
Nowy posiadacz Intercontinental Championship Seth Rollins spotkał się w ringu z Finnem Bálorem. Ich rozmowę przerwał The Miz, który uznał, że podczas gali Backlash zmierzy się w rewanżu z Rollinsem. Tej samej nocy powrócił Jeff Hardy, który wraz z Rollinsem i Bálorem pokonał The Miza i The Miztourage. Tydzień później z powodu organizacji draftu „Superstar Shake-up”, Miz i Hardy zostali przeniesieni do brandu SmackDown.
Kevin Owens i Sami Zayn pojawili się podczas epizodu "Raw", gdyż szukali możliwości pracy w rosterze brandu Raw. Angle ogłosił, że zawalczą w singlowej walce, a zwycięzca zostanie zakontraktowany z brandem Raw. Ich pojedynek zakończył się podwójnym odliczeniem. Tydzień później komisarz Stephanie McMahon cofnęła decyzję i postanowiła zakontraktować obu zawodników do swojego brandu.
Podczas odcinka tygodniówki "205 Live" z 10 kwietnia, Cedric Alexander celebrował w ringu z powodu zdobycia tytułu, a Mustafa Ali pochwalił swojego przeciwnika za dobrą walkę. Do ringu wszedł Buddy Murphy, który znienacka zaatakował nowego mistrza wykonując mu "Murphy’s Law".
SmackDown.
Podczas odcinka tygodniówki "SmackDown Live" z 10 kwietnia, komisarz Shane McMahon ogłosił, że Daniel Bryan zrezygnował z posady generalnego menadżera, po czym ogłosił Paige jako jego zastępczynię. Jako walkę wieczoru Paige ogłosiła singlowy pojedynek Bryana z WWE Championem AJ Stylesem. W walce zainterweniował Shinsuke Nakamura, który zaatakował Bryana i Stylesa. Tydzień później ogłoszono, że rewanż Nakamury ze Stylesem odbędzie się podczas gali Greatest Royal Rumble.
10 kwietnia The Usos pokonali The New Day i zyskali miano pretendentów do WWE SmackDown Tag Team Championship na gali Greatest Royal Rumble. Randy Orton pokonał Ruseva i Bobby’ego Roode’a w trzyosobowej walce i stał się pretendentem do tytułu WWE United States Championship. Nowy United States Champion Jinder Mahal został przeniesiony do brandu Raw, lecz 16 kwietnia utracił tytuł na rzecz Jeffa Hardy’ego, zaś dzień później Hardy został przeniesiony do brandu SmackDown. Ogłoszono, że podczas gali Backlash, Orton zmierzy się o tytuł ze zwycięzcą walki Mahala i Hardy’ego z gali Greatest Royal Rumble. Posiadaczka WWE SmackDown Women’s Championship Charlotte Flair skomentowała swoje wielkie zwycięstwo na WrestleManii, lecz wypowiedź przerwały debiutujące The IIconics (Peyton Royce i Billie Kay). Po ich ataku na mistrzyni, sytuację wykorzystała Carmella, która wbiegła do ringu i wykorzystała swój kontrakt Money in the Bank, po czym pokonała ranną mistrzynię i zdobyła tytuł.

</doc>
<doc id="4231711" url="https://pl.wikipedia.org/wiki?curid=4231711" title="1517 w muzyce">
1517 w muzyce



</doc>
<doc id="4231713" url="https://pl.wikipedia.org/wiki?curid=4231713" title="Liczby Grassmanna">
Liczby Grassmanna



</doc>
<doc id="4231723" url="https://pl.wikipedia.org/wiki?curid=4231723" title="Ryszard Lenc">
Ryszard Lenc

Ryszard Lenc (ur. 2 listopada 1955 w Bytomiu) – prozaik, autor opowiadań i powieści. Doktor fizyki (doktorat na Uniwersytecie Śląskim, 1987). Mieszka w Katowicach.
Opowiadania publikował w czasopismach literackich i portalach, m.in. Akcencie, Czasie Kultury, e-zinie Esensja, Frazie, Migotaniach, Odrze, Pograniczach, sZAFie, Toposie, Twórczości, Wyspie. Był jednym z animatorów cyklu katowickich seminariów poświęconych filozofii, religii i literaturze.

</doc>
<doc id="4231727" url="https://pl.wikipedia.org/wiki?curid=4231727" title="Biblioteka Lekarska w Toruniu">
Biblioteka Lekarska w Toruniu

Biblioteka Lekarska w Toruniu – toruńska filia Głównej Biblioteki Lekarskiej im. Stanisława Konopki w Warszawie.
Lokalizacja.
Biblioteka znajduje się w zachodniej części miasta, w dzielnicy Bydgoskie Przedmieście, przy ul. Ignacego Danielewskiego 6/9.
Historia.
Biblioteka powstała 28 kwietnia 1991 roku z inicjatywy toruńskiego środowiska lekarskiego oraz ówczesnych władz województwa toruńskiego. Jej pierwszą siedzibą stał się budynek Kujawsko-Pomorskiej Okręgowej Izby Lekarskiej, w których urządzono biuro biblioteki, magazyny i czytelnie, a jej pierwszym kierownikiem została Anna Tomczyk-Churska.
Księgozbiór biblioteki, który na początku 1992 roku wynosił już 1280 vol. składał się głównie z darów. Głównymi darczyńcami byli: Holenderka Fundacja Leiden, Ośrodek Charytatywny Episkopatu Polski w diecezji chełmińskiej przy parafii NMP w Toruniu, Biblioteka Ekologiczna w Poznaniu, Biblioteka Uniwersytetu Mikołaja Kopernika w Toruniu, Biblioteka Pedagogiczna we Włocławku oraz Ministerstwo Opieki Społecznej, Zdrowia i Kultury w Hadze.
W 1993 roku biblioteka liczyła 212. zarejestrowanych czytelników, którym udostępniono 446 książek, 2757 numerów czasopism i wykonano 1978 kserokopii artykułów medycznych i rozdziałów książek. We wrześniu tego samego roku w bibliotece powstała witryna toruńskiej księgarni „Bookinista”, gdzie prezentowano medyczne nowości wydawnicze.
W 1998 roku księgozbiór Biblioteki liczył już 2450 vol. i 536 tomów czasopism, z których korzystało 950. czytelników.
Od 2016 roku biblioteka mieści się w siedzibie Izby Lekarskiej przy ul. Danielewskiego.

</doc>
<doc id="4231730" url="https://pl.wikipedia.org/wiki?curid=4231730" title="USS Erie (PG-50)">
USS Erie (PG-50)

USS "Erie" (PG-50) – amerykańska kanonierka patrolowa z okresu II wojny światowej. Zwodowana i oddana do użytku w 1936 roku. Działała jako okręt eskortowy na Oceanie Spokojnym, Oceanie Atlantyckim i Morzu Karaibskim do momentu storpedowania i zatopienia przez niemiecki okręt podwodny U-163 w 1942 roku.

</doc>
<doc id="4231737" url="https://pl.wikipedia.org/wiki?curid=4231737" title="Claude Nicollier">
Claude Nicollier

Claude Nicollier (ur. 2 września 1944 w Vevey) – szwajcarski fizyk, pilot i astronauta.
Życiorys.
Od 1966 służył jako pilot w szwajcarskich siłach powietrznych, w 1970 ukończył fizykę na Uniwersytecie w Lozannie, w 1974 Szwajcarską Szkołę Transportu Lotniczego w Zurychu, a w 1975 astrofizykę na Uniwersytecie Genewskim. Od 1976 pracował w Europejskiej Agencji Kosmicznej w Noordwijku jako specjalista badań i ich udogodnień. 18 maja 1978 został wybrany przez Europejską Agencję Kosmiczną jako kandydat na specjalistę ładunku, w lipcu 1980 NASA wysłała go do Centrum Lotów Kosmicznych imienia Lyndona B. Johnsona w Houston, gdzie przeszedł szkolenie na specjalistę misji wraz z innymi kandydatami na astronautów. Był specjalistą misji w czterech lotach kosmicznych, spędzając w kosmosie łącznie 42 dni, 12 godzin i 3 minuty.
Jego pierwszą misją była STS-46 trwająca od 31 lipca do 8 sierpnia 1992 - 7 dni, 23 godziny i 15 minut. Kolejna, STS-61, trwała od 2 do 13 grudnia 1993 - 10 dni, 19 godzin i 58 minut. Trzeci lot kosmiczny (misja STS-75) odbywał w dniach od 22 lutego do 9 marca 1996; trwał 15 dni, 17 godzin i 40 minut. Od 20 do 28 grudnia 1999 brał udział w swojej czwartej i ostatniej misji, STS-103, trwającej 7 dni, 23 godziny i 10 minut.
W 2000 został przydzielony do działu odpowiadającego za spacery kosmiczne (Extravehicular Activity branch), pozostając nadal czołowym astronautą Europejskiej Agencji Kosmicznej w Houston. W 2004 w stopniu kapitana odszedł ze szwajcarskich sił powietrznych, a w 2007 z Europejskiej Agencji Kosmicznej, po czym został profesorem Szwajcarskiego Federalnego Instytutu Technologii w Lozannie (Ecole Polytechnique Fédérale de Lausanne), gdzie wykłada na kursach misji i operacji kosmicznych.

</doc>
<doc id="4231740" url="https://pl.wikipedia.org/wiki?curid=4231740" title="Rząd Syrii">
Rząd Syrii

Syryjska Rada Ministrów jest naczelnym organem wykonawczym syryjskiej Republiki arabskiej, według Konstytucji Syrii. W skład rządu wchodzi przewodniczący rady Ministrów, jego zastępcy i ministrowie. Rząd sprawuje kontrolę nad wdrażaniem przepisów ustawowych i wykonawczych, a także nad działaniami aparatu państwowego i instytucji państwowych.
Obecny gabinet.
Prezydent Baszar Al-Asad przyjął dymisję całej Rady Ministrów po spotkaniu 29 marca 2011 roku. Prezydent wyznaczył odchodzącemu premierowi Muhammadowi Naji Al-Otari, misję kontynuowania swojego urzędu, jako pełniący obowiązki premiera do powstania nowego rządu. 3 kwietnia 2011, Assad mianował ówczesnego ministra rolnictwa Adil Safara na stanowisko nowego premiera. 6 kwietnia 2011 roku w państwowej telewizji Al-Ekhbaria nowy premier poinformował, że minister spraw zagranicznych, minister obrony, minister ds. religii i minister ds. prezydenckich pozostaną w nowym gabinecie na swoich stanowiskach. 14 kwietnia 2011 r.oficjalnie ogłoszono skład nowego gabinetu.
W lutym 2013 roku, prezydent Asad wymienił siedmiu ministrów w rządzie. Rekonstrukcja objęła resorty ropy naftowej, finansów, spraw społecznych, pracy, spraw mieszkalnych, robót publicznych i rolnictwa.
W lipcu 2016 roku prezydent Assad wydał dekret nr 203, na podstawie którego powstał nowy rząd z Imadem Chamisem na czele. W listopadzie 2018 rząd przeszedł rekonstrukcję na podstawie dekretu prezydenckiego, która objęła 9 ministerstw, między innymi resorty spraw wewnętrznych, edukacji, przemysłu, turystyki czy handlu. Zlikwidowano wówczas ministerstwo Pojednania Narodowego przenosząc jego kompetencje do nowo powstałej agencji rządowej o tej samej nazwie.

</doc>
<doc id="4231742" url="https://pl.wikipedia.org/wiki?curid=4231742" title="Ageneiosus">
Ageneiosus

Ageneiosus – rodzaj ryb sumokształtnych z rodziny Auchenipteridae.
Klasyfikacja.
Gatunki zaliczane do tego rodzaju:
Gatunkiem typowym jest "A. armatus" (="A. inermis").

</doc>
<doc id="4231753" url="https://pl.wikipedia.org/wiki?curid=4231753" title="Ryżowiaczek wyżynny">
Ryżowiaczek wyżynny

Ryżowiaczek wyżynny ("Microryzomys altissimus") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), występujący w północno-zachodniej Ameryce Południowej.
Zasięg występowania.
Ryżowiaczek wyżynny występuje w środkowych Andach w Kolumbii oraz w zachodnich i wschodnich Andach w Ekwadorze i północnym Peru.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1933 roku amerykański teriolog Wilfred Hudson Osgood nadając mu nazwę "Oryzomys" ("Microryzomys") "minutus altissimus". Holotyp pochodził z La Quinua, w górach na północ od Cerro de Pasco, na wysokości , w Pasco, Peru.
Dawniej był uznawany za podgatunek "M. minutus". Wyróżniane były dwa podgatunki, jednak badania szerokiej próby okazów nie dały podstaw do ich jednoznacznego opisania. Podejrzewa się, że kolumbijska populacja może być odrębnym gatunkiem. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Jest to mały gryzoń. Długość ciała (bez ogona) 62–99 mm, długość ogona 104–131 mm, długość ucha 12–16 mm, długość tylnej stopy 17–25 mm; masa ciała 10–24 g. Ma krótszy ogon i węższe tylne stopy niż pokrewny ryżowiaczek leśny. Futro grzbietu ma ochrowo-płowy kolor, głowa jest szarawa, spód ciała ma szaropłowy kolor, zazwyczaj z wyraźnym rozgraniczeniem między wierzchem i spodem ciała. Ogólnie zazwyczaj jest bledszy niż ryżowiaczek leśny. Ogon jednolicie ciemnobrązowy od wierzchu i zazwyczaj pozbawiony pigmentacji po stronie spodniej (rzadziej z ciemną lub cętkowaną końcówką), wyraźnie dwubarwny na całej długości. Dłonie i stopy z wierzchu są białawe, podczas gdy u ryżowiaczka leśnego raczej brązowawe. Większość okazów ma płoworudą plamkę za uszami.
Ekologia.
Ryżowiaczek wyżynny występuje głównie na wysokości od 2500 do 4000 m n.p.m. Żyje w piętrze subalpejskim i w formacji paramo. Niewiele wiadomo o jego zachowaniach i trybie życia.
Populacja.
Ryżowiaczek wyżynny może być lokalnie liczny. Występuje w wielu obszarach chronionych w południowej części zasięgu, ale tylko w jednym w części północnej. Głównymi zagrożeniami są dla niego wylesianie i rolnictwo na obszarze paramo. Międzynarodowa Unia Ochrony Przyrody uznaje go za gatunek najmniejszej troski.

</doc>
<doc id="4231757" url="https://pl.wikipedia.org/wiki?curid=4231757" title="Microryzomys altissimus">
Microryzomys altissimus



</doc>
<doc id="4231758" url="https://pl.wikipedia.org/wiki?curid=4231758" title="Silas Deane">
Silas Deane

Silas Deane (ur. 24 grudnia 1737 w Groton, zm. 23 września 1789 na morzu niedaleko Deal) – amerykański dyplomata.
Życiorys.
W latach 1774–1776 był delegatem z Connecticut na Kongres Kontynentalny w Filadelfii. Został wówczas wysłany do Francji jako tajny agent w celu uzyskania wsparcia finansowego i wojskowego i zbadać możliwość sojuszu brytyjskich kolonii z Francją. Uzyskał wówczas i wysłał armiom w Ameryce ponad 6000 000 liwrów, co wniosło ważny wkład w amerykańskie zwycięstwo nad Brytyjczykami pod Saratogą (październik 1777). W listopadzie 1777 Kongres odwołał Deane’a, jednak przed opuszczeniem Paryża podpisał on traktaty handlowe i sojusznicze (6 lutego 1778), które wynegocjował razem z Arthurem Lee i Benjaminem Franklinem. Po powrocie został oskarżony o defraudację i nielojalność na podstawie insynuacji Lee. Mimo że oskarżenia nie zostały udowodnione, doprowadziły Deane’a do ruiny. W 1780 wrócił on do Francji jako osoba prywatna i przygotował listy do starych przyjaciół w Ameryce atakujące przymierze z Francją i zalecające pojednanie z Anglią. Gdy listy zostały opublikowane w "The Royal Gazette", gazecie torysów w Nowym Jorku (1781), został zadenuncjowany jako zdrajca. Udał się na wygnanie, najpierw do Gandawy, później do Londynu, gdzie w 1784 opublikował swoją obronę pt. "An Address to the Free and Independent Citizens of the United States". Pięć lat później udał się w podróż do Ameryki, jednak wkrótce po wypłynięciu zmarł na morzu w tajemniczych okolicznościach. Nigdy nie przyznał się do stawianych mu zarzutów i ostatecznie w 1842 został oczyszczony z zarzutów przez Kongres.

</doc>
<doc id="4231760" url="https://pl.wikipedia.org/wiki?curid=4231760" title="Węgry na Zimowych Igrzyskach Olimpijskich 2018">
Węgry na Zimowych Igrzyskach Olimpijskich 2018

Węgry na Zimowych Igrzyskach Olimpijskich 2018 – występ kadry sportowców reprezentujących Węgry na igrzyskach olimpijskich w Pjongczangu w 2018 roku.
W kadrze znalazło się 19 zawodników – 9 mężczyzn i 10 kobiet. Reprezentanci Węgier wystąpili w 22 konkurencjach w 6 dyscyplinach sportowych – biegach narciarskich, łyżwiarstwie figurowym, łyżwiarstwie szybkim, narciarstwie alpejskim, narciarstwie dowolnym i short tracku.
W rywalizacji męskich sztafet w short tracku zwyciężyli Shaoang Liu, Shaolin Sándor Liu, Viktor Knoch i Csaba Burján. Był to pierwszy złoty medal zimowych igrzysk olimpijskich wywalczony dla Węgier i zarazem pierwszy medal zimowych igrzysk dla tego kraju od igrzysk w Lake Placid w 1980 roku. Zdobyty medal pozwolił Węgrom zająć 21. miejsce w klasyfikacji medalowej igrzysk, "ex aequo" z Ukrainą.
Chorążym reprezentacji Węgier podczas ceremonii otwarcia igrzysk był panczenista Konrád Nagy, a podczas ceremonii zamknięcia – wolontariusz komitetu organizacyjnego igrzysk. Węgierska reprezentacja weszła na stadion jako 90. w kolejności (trzecia licząc od końca), pomiędzy ekipami z Filipin i Hongkongu.
Był to 23. start reprezentacji Węgier na zimowych igrzyskach olimpijskich i 49. start olimpijski, wliczając w to letnie występy.
Statystyki według dyscyplin.
Węgrzy wzięli udział w zawodach w sześciu dyscyplinach sportowych. Najliczniejszą reprezentację, liczącą 5 zawodników i 5 zawodniczek, wystawili w short tracku.

</doc>
<doc id="4231766" url="https://pl.wikipedia.org/wiki?curid=4231766" title="I. A. L. Diamond">
I. A. L. Diamond



</doc>
<doc id="4231767" url="https://pl.wikipedia.org/wiki?curid=4231767" title="Tomasz Kasprzyk (fotograf)">
Tomasz Kasprzyk (fotograf)

Tomasz Kasprzyk (ur. 28 lutego 1960 w Sanoku) – polski artysta fotograf. Członek rzeczywisty i Artysta Fotoklubu Rzeczypospolitej Polskiej (AFRP). Członek rzeczywisty Okręgu Świętokrzyskiego Związku Polskich Artystów Fotografików. Członek Krynickiego Towarzystwa Fotograficznego. Członek Krośnieńskiego Towarzystwa Fotograficznego. Członek grupy "PLAJA" Stowarzyszenia Jasielskich Artystów Plastyków. Członek Zarządu Stowarzyszenia Miłośników Jasła i Regionu Jasielskiego.
Życiorys.
Tomasz Kasprzyk fotograf i dokumentalista związany z jasielskim środowiskiem fotograficznym – mieszka i pracuje w Jaśle. Jest absolwentem Państwowego Pomaturalnego Studium Kształcenia Animatorów Kultury i Bibliotekarzy w Krośnie; kierunek fotografii i filmu. Miejsce szczególne w jego twórczości zajmuje fotografia abstrakcyjna, fotografia dokumentalna, fotografia martwej natury, fotografia portretowa oraz fotografia reportażowa. Był pracownikiem Muzeum Regionalnego w Jaśle oraz współpracował (jako fotograf dokumentalista) z podobnymi placówkami w Bieczu, Krośnie i Sanoku. Po raz pierwszy zaprezentował swoje zdjęcia w 1976 roku na zbiorowej wystawie fotograficznej, zorganizowanej przez Stowarzyszenie Miłośników Jasła i Regionu Jasielskiego. W 1979 roku został członkiem Krynickiego Towarzystwa Fotograficznego. W 2014 roku obchodził jubileusz 40-lecia pracy twórczej. 
Tomasz Kasprzyk jest autorem i współautorem wielu wystaw fotograficznych; indywidualnych, zbiorowych, poplenerowych oraz pokonkursowych – uhonorowany wieloma akceptacjami, nagrodami, wyróżnieniami, dyplomami, listami gratulacyjnymi. Szczególne miejsce w jego twórczości zajmuje fotografia portretu psychologicznego i reportażowego. Uczestniczy w pracach jury licznych konkursów fotograficznych. W 2013 roku, w związku z obchodami jubileuszu 35-lecia Krynickiego Towarzystwa Fotograficznego – został laureatem regionalnego odznaczenia Srebrnego Jabłka Sądeckiego, przyznanego za długoletnią pracę poświęconą stowarzyszeniu i Sądecczyźnie oraz laureatem Dyplomu Burmistrza Krynicy-Zdroju (za fotograficzną twórczość oraz za pracę na rzecz Gminy Krynica-Zdrój). W 2015 został laureatem Nagrody Miasta Jasła – przyznanej m.in. za osiągnięcia twórcze na niwie fotografii. 
W 2016 roku został przyjęty w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 414). W 2019 został przyjęty w poczet członków rzeczywistych Okręgu Świętokrzyskiego Związku Polskich Artystów Fotografików (legitymacja nr 1238). 
W 2018 roku został uhonorowany Medalem „Za Zasługi dla Fotografii Polskiej” – odznaczeniem przyznawanym przez Kapitułę Fotoklubu Rzeczypospolitej Polskiej Stowarzyszenia Twórców – w 100. rocznicę odzyskania przez Polskę niepodległości. W 2020 odznaczony Srebrnym Medalem „Za Fotograficzną Twórczość” – odznaczeniem ustanowionym przez Zarząd i przyznawanym przez Kapitułę Fotoklubu Rzeczypospolitej Polskiej Stowarzyszenia Twórców, w odniesieniu do obchodów 25-lecia powstania Fotoklubu RP. W grudniu 2020 odznaczony Brązowym Medalem „Zasłużony Kulturze Gloria Artis”. 

</doc>
<doc id="4231768" url="https://pl.wikipedia.org/wiki?curid=4231768" title="John Brilley">
John Brilley



</doc>
<doc id="4231769" url="https://pl.wikipedia.org/wiki?curid=4231769" title="Tom Shulman">
Tom Shulman



</doc>
<doc id="4231779" url="https://pl.wikipedia.org/wiki?curid=4231779" title="Rosemary Smith">
Rosemary Smith

Rosemary Smith (ur. 7 sierpnia 1937 w Dublinie) – irlandzka kierowca rajdowy i projektantka mody.
Rozpoczęła swoją karierę jako projektant mody. Wzięła udział między innymi w Rajdzie Monte Carlo (1966), Rajdzie Grecji oraz zwyciężyła w Rajdzie Tulip (1965). Przez 20 lat prowadziła kampanię w celu wprowadzenia edukacji młodych kierowców w szkołach.
10 maja 2017 roku w wieku 79 lat poprowadziła samochód Formuły 1 Renault R.S.17, stając się najstarszą osobą, która poprowadziła samochód o mocy 800 brake horsepower.
Prowadzi własną szkołę nauki jazdy dla uczniów w wieku przejściowym, która znajduje się w Dublinie.

</doc>
<doc id="4231780" url="https://pl.wikipedia.org/wiki?curid=4231780" title="Arkadiusz Latos">
Arkadiusz Latos

Arkadiusz Latos (ur. 13 września 1965 w Kielcach) – polski artysta rzeźbiarz.
Życiorys.
Absolwent Liceum Sztuk Plastycznych w Kielcach. W latach 1987–1992 studiował na wydziale rzeźby ASP w Warszawie, gdzie uzyskał dyplom na specjalizacji „małe formy rzeźbiarskie" w pracowni profesora Piotra Gawrona. Ukończył studium pedagogiczne w Jędrzejowie. W latach 1992–2003 pracował jako pracownik dydaktyczny w Państwowym Liceum Sztuk Plastycznych w Kielcach. Od 2000 do 2003 prowadził zajęcia jako wykładowca na Akademii Świętokrzyskiej, na wydziale rzeźby. Od 2000 piastował funkcje prezesa ZPAR o/kielecki. 
Twórca cykli rzeźbiarskich takich, jak: Przysłowia i mądrości ludowe, fraszki, humoreski i erotyki. Stworzył również cykl płaskorzeźb, związanych z rodzinnym miastem: „Kielce w brązie”. W ramach wystawionych na „Alei Artystów XX wieku" w Kielcach wykonał popiersia artystów: W. Lutosławskiego, Z. Herberta, J. Hendrixa, K. Kieślowskiego, W. Wysockiego, I. Bergmana i W. Hasiora. 
Zrealizował liczne projekty rzeźbiarskie: w Chmielniku, pomnik „Nike”, fontannę, tablicę oraz rzeźby, w Kielcach: rzeźbę „Wizjonera-Wędrowcy" (2013) na Placu Niepodległości, rzeźbę „Dyrygenta" przed Filharmonią Świętokrzyską (2016), pomnik „Dobrego Wojaka Szwejka" (2017), w Tarnowie: rzeźbę „Kataryniarza" na Burku (2014) oraz pomnik Tadeusza Tertila na Rynku (2018), w Ożarowie: Pomnik Niepodległości (2014), w Stopnicy: popiersie Kazimierza Wielkiego na zamku (2017).

</doc>
<doc id="4231781" url="https://pl.wikipedia.org/wiki?curid=4231781" title="Đông Nhi">
Đông Nhi

Mai Hồng Ngọc, bardziej znana jako Đông Nhi (ur. 13 października 1988 w Hanoi) – wietnamska piosenkarka.
Życiorys.
Đông Nhi urodziła się w Hanoi, a wychowała w Ho Chi Minh z rodzicami i siostrą. Studiowała w Liceum Marii Curie w Ho Chi Minh.

</doc>
<doc id="4231799" url="https://pl.wikipedia.org/wiki?curid=4231799" title="Wenezuela na Letnich Igrzyskach Paraolimpijskich 1992">
Wenezuela na Letnich Igrzyskach Paraolimpijskich 1992

Wenezuelę na Letnich Igrzyskach Paraolimpijskich w 1992 roku reprezentowało 10 zawodników (9 mężczyzn i 1 kobieta) w 5 dyscyplinach. Zdobyli łącznie 1 brązowy medal w lekkoatletyce, plasując kraj na 50. miejscu w klasyfikacji medalowej.
Był to drugi występ Wenezueli na paraolimpiadzie.

</doc>
<doc id="4231800" url="https://pl.wikipedia.org/wiki?curid=4231800" title="Rafael Arnal">
Rafael Arnal

Rafael Arnal (ur. 9 maja 1915 w Caracas, zm. 6 czerwca 2011 tamże) – wenezuelski strzelec sportowy. Brał udział w dwóch konkurencjach na Letnich Igrzyskach Olimpijskich w 1952 roku.

</doc>
<doc id="4231809" url="https://pl.wikipedia.org/wiki?curid=4231809" title="Wenezuela na Letnich Igrzyskach Paraolimpijskich 1996">
Wenezuela na Letnich Igrzyskach Paraolimpijskich 1996

Wenezuelę na Letnich Igrzyskach Paraolimpijskich w 1996 roku reprezentowało 4 zawodników (wszyscy mężczyźni) w 3 dyscyplinach. Nie zdobyli oni żadnego medalu dla swego kraju w igrzyskach.
Był to trzeci występ Wenezueli na paraolimpiadzie.
Wyniki zawodników.
Lekkoatletyka.
Objaśnienie kategorii:
Strzelectwo.
Objaśnienie kategorii

</doc>
<doc id="4231811" url="https://pl.wikipedia.org/wiki?curid=4231811" title="Biegi narciarskie na Zimowych Igrzyskach Olimpijskich 2018 – bieg na 10 km kobiet">
Biegi narciarskie na Zimowych Igrzyskach Olimpijskich 2018 – bieg na 10 km kobiet



</doc>
<doc id="4231812" url="https://pl.wikipedia.org/wiki?curid=4231812" title="Biegi narciarskie na Zimowych Igrzyskach Olimpijskich 2018 – bieg na 15 km mężczyzn">
Biegi narciarskie na Zimowych Igrzyskach Olimpijskich 2018 – bieg na 15 km mężczyzn



</doc>
<doc id="4231820" url="https://pl.wikipedia.org/wiki?curid=4231820" title="Persicaria vivipara">
Persicaria vivipara



</doc>
<doc id="4231821" url="https://pl.wikipedia.org/wiki?curid=4231821" title="Persicaria bistorta">
Persicaria bistorta



</doc>
<doc id="4231822" url="https://pl.wikipedia.org/wiki?curid=4231822" title="Stanisław Giełżecki">
Stanisław Giełżecki

Stanisław Giełżecki ps. "Marek" (zginął na początku maja 1942 roku) – szef Organizacji Wojskowej „Wilki”.
Aresztowany 1 kwietnia 1942 roku, osadzony na Pawiaku.

</doc>
<doc id="4231839" url="https://pl.wikipedia.org/wiki?curid=4231839" title="Fadi Abou Chebel">
Fadi Abou Chebel

Fadi Abou Chebel OMM (ur. 19 października 1969 w Dajr al-Kamar) – libański prezbiter maronicki posługujący w Kolumbii, od 2016 egzarcha apostolski Kolumbii.
Życiorys.
Święcenia kapłańskie przyjął 23 grudnia 1995 w Zakonie Maronickim Błogosławionej Maryi Dziewicy. Przez dwa lata pracował duszpastersko w Urugwaju, a w kolejnych latach pracował jako duszpasterz akademicki w rodzinnym kraju i w Rzymie. W latach 2007–2016 był dyrektorem generalnym duszpastertw akademickich na terenie Libanu.
20 stycznia 2016 papież Franciszek prekonizował go zwierzchnikiem nowo powstałego egzarchatu apostolskiego Kolumbii.

</doc>
<doc id="4231885" url="https://pl.wikipedia.org/wiki?curid=4231885" title="Linia kolejowa Scharzfeld – St. Andreasberg">
Linia kolejowa Scharzfeld – St. Andreasberg

Linia kolejowa Scharzfeld – St. Andreasberg – dawna niezelektryfikowana, jednotorowa linia kolejowa w kraju związkowym Dolna Saksonia, w Niemczech. Łączyła stacje Scharzfeld z Sankt Andreasberg. 

</doc>
<doc id="4231906" url="https://pl.wikipedia.org/wiki?curid=4231906" title="Tadeusz Garczyński">
Tadeusz Garczyński

Tadeusz Garczyński (Rautenberg), krypt. T.G., G., (g.), RAUT (ur. 2 lipca 1893 we Lwowie, zm. 30 kwietnia 1968 w Warszawie) – adwokat, publicysta, lekkoatleta (rekordy kraju w biegach i skokach), działacz sportowy.
Życiorys.
Był synem Franciszka i Heleny z Syroczyńskich. Uczęszczał do IV gimnazjum we Lwowie, gdzie zetknął się z nauczycielem-pionierem pedagogiki wychowania fizycznego Eugeniuszem Piaseckim i być może za jego sprawą podjął treningi lekkoatletyczne w Pogoni Lwów. Specjalizował się w biegach sprinterskich na 100 m i 110 m ppł, ustanawiając szereg rekordów Galicji i Austro-Węgier w obu konkurencjach. W 1912 zdobył nominację olimpijską na 110 ppł, ale wskutek kontuzji na igrzyska do Sztokholmu nie pojechał. W pierwszej tabeli rekordów Polski ogłoszonej po uzyskaniu niepodległości przez PZLA jego nazwisko figuruje pięciokrotnie. Rekordy życiowe Garczyńskiego w poszczególnych konkurencjach wynosiły: 11,1 s na 100 m, 24,1 s na 200 m, 16,2 s na 110 m ppł, 31,4 s na 200 m ppł, 6,35 m w skoku w dal.
Studiował na Wydziale Prawno-Ekonomicznym Uniwersytetu Lwowskiego (1911–1913) oraz po wojnie na Uniwersytecie Warszawskim (1921–1923), uzyskując dyplom magistra praw. W 1916 w Kijowie rozpoczął pracę jako dziennikarz. Pracował w redakcji „Kuriera Lwowskiego”, był korespondentem „Dziennika Kijowskiego” i „Kłosów Ukraińskich”. Po osiedleniu się w Warszawie redagował dział gospodarczy „Kuriera Polskiego” oraz przez krótki czas był redaktorem naczelnym „Echa Warszawskiego”. Nie porzucił także zainteresowań sportowych, które łączył częściowo z dziennikarstwem (komentował na łamach „Stadjonu”); przede wszystkim jednak był aktywnym działaczem, współzałożycielem i wiceprezesem Polskiego Komitetu Olimpijskiego (1918–1924), wiceprezesem Polskiego Związku Związków Sportowych, współzałożycielem Ligi Obrony Powietrznej Państwa. Publikował m.in. na temat lotnictwa i baloniarstwa. Po 1926 pracował, głównie jako referent prasowy, w instytucjach i towarzystwach gospodarczych, był m.in. dyrektorem Zrzeszenia Importerów Kawy i Herbaty. Od 1925 należał do PSL „Piast”. Pozostając w opozycji do władz sanacyjnych, kilkakrotnie stawał przed sądem za działalność publicystyczną (po jednym z wyroków objęty został amnestią). Ogłaszał artykuły w „Przeglądzie Gospodarczym”, „Przemyśle i Handlu”, „Gazecie Handlowej”, „Świecie”, nadal także w „Kurierze Polskim”. Był założycielem i przez dłuższy czas wiceprezesem Stowarzyszenia Dziennikarzy i Publicystów Gospodarczych. Zasiadał też w zarządzie głównym Związku Rozwoju Ziem Wschodnich. 
W 1939 uczestniczył w obronie Warszawy, w okresie okupacji pozostał w Warszawie i był redaktorem prasy podziemnej („Żołnierz Polski”, pismo Korpusu Ochrony Polski). Uczestniczył także w tajnym nauczaniu. Aresztowany 8 lipca 1942 roku przez gestapo, został osadzony na Pawiaku, a 17 stycznia 1943 roku wysłany do obozu koncentracyjnego na Majdanku. Był więziony potem w Gross-Rosen i Litomierzycach.
Po wojnie pracował w redakcjach „Gazety Ludowej” (1946–1949), „Rzeczypospolitej” (1948–1950) oraz „Turysty” (sekretarz redakcji w latach 1956–1961). Na łamach tego ostatniego pisma ogłosił szereg artykułów o problematyce turystycznej, krajoznawczej (zwłaszcza tatrzańskiej i podhalańskiej), a także ochrony przyrody, przyczyniając się do rozwoju „Turysty”. Pozostając aktywnym publicystą niemal do końca życia, był współzałożycielem Towarzystwa Kultury Moralnej i redaktorem biuletynu tego towarzystwa oraz zasiadał w Zespole Starszych Dziennikarzy przy Stowarzyszeniu Dziennikarzy Polskich.
Autor wielu książek, m.in. "Historja lotnictwa" (1925), "O władzę nad błękitami" (1925), "Technika przemawiania" (1925), "Organizacja i program L.O.P.P." (1925), "Państwo na przełomie" (1937), "Mazowsze" (1954), "Mazowieckie szkice" (1958), "Więzień nr 3873" (1961), "Sztuka życia" (kilka wydań, ostatnie w 1969). W rękopisie pozostawił trzy tomy wspomnień.
Został pochowany w grobowcu rodziny Orłowskich na cmentarzu Powązkowskim w Warszawie (kwatera 56-4-25,26).
Życie prywatne.
W 1926 poślubił aktorkę Zofię Modrzewską (Regerównę, 1888–1980), rozwiedzioną kilka lat wcześniej z Leonem Schillerem. Z wcześniejszego związku z Janiną miał syna Stefana Andrzeja (1920–1993), pisarza, publicystę, pedagoga.

</doc>
<doc id="4231939" url="https://pl.wikipedia.org/wiki?curid=4231939" title="Eric Jespersen">
Eric Jespersen

Eric Jespersen (ur. 18 października 1961 w Port Alberni) – kanadyjski żeglarz sportowy. Brązowy medalista olimpijski z Barcelony.
Brał udział w na dwóch igrzyskach olimpijskich (IO 92, IO 96), startował w klasie Star. W 1992 zdobył brąz, partnerował mu Ross MacDonald. W 1994 wywalczyli złoto mistrzostw świata.

</doc>
<doc id="4231953" url="https://pl.wikipedia.org/wiki?curid=4231953" title="Sayaka Yamaguchi">
Sayaka Yamaguchi

 – japońska aktorka.
Życiorys.
Yamaguchi w 1994 roku, kiedy miała 14 lat, zadebiutowała w reklamie telewizyjnej "Nissin Foods".
Dyskografia.
Albumy studyjne.
1999 Romantic

</doc>
<doc id="4231956" url="https://pl.wikipedia.org/wiki?curid=4231956" title="Cláudia Pascoal">
Cláudia Pascoal

Cláudia Pascoal (ur. 12 października 1994 w Gondomarze) – portugalska piosenkarka.
Życiorys.
W wieku 15 lat zaczęła śpiewać i grać na gitarze. Bez powodzenia brała udział w dwóch edycjach programu "Ídolos" oraz pierwszej edycji programu "Factor X". W 2017 została półfinalistą czwartej edycji programu "The Voice Portugal". W 2018 z piosenką „O jardim” zwyciężyła w programie "Festival da Canção", dzięki czemu została reprezentantką Portugalii, gospodarza 63. Konkursu Piosenki Eurowizji. 12 maja zajęła ostatnie, 26. miejsce w finale konkursu.

</doc>
<doc id="4231957" url="https://pl.wikipedia.org/wiki?curid=4231957" title="Dwuskrzydlowate">
Dwuskrzydlowate



</doc>
<doc id="4231963" url="https://pl.wikipedia.org/wiki?curid=4231963" title="Budynek Królewskiego Instytutu Higieny w Bytomiu">
Budynek Królewskiego Instytutu Higieny w Bytomiu

Budynek Królewskiego Instytutu Higieny w Bytomiu – budynek użyteczności publicznej wzniesiony w latach 1902–1905, rozbudowany w 1912 roku, w Bytomiu, wpisany do rejestru zabytków nieruchomych województwa śląskiego.
Historia.
W 1901 roku powołano Stację Higieniczną w Bytomiu (niem. "Hygienische Untersuchungsstation"), która była oddziałem Instytutu Higieny Uniwersytetu Wrocławskiego. W 1906 roku stacja została przekształcona w Królewski Instytut Higieny (niem. "Königliches Hygienisches Institut").
Budynek, który był pierwotnie siedzibą wspomnianej Stacji Higienicznej został wzniesiony w latach 1902–1905 według projektu Karla Bruggera. W 1912 roku rozbudowano gmach instytutu o narożny budynek. 
Stacja początkowo prowadziła badania bakteriologiczne, badała również wodę i żywność. Po przekształceniu w samodzielny instytut, prowadzono w nim badania eksperymentalne nad chorobami zakaźnymi, a także dokształcano lekarzy oraz prowadzono kursy i wykłady o tematyce bakteriologicznej. Placówka w 1939 roku zatrudniała około 70 osób w oddziałach: chemicznym i higieniczno-bakteriologicznym. W obrębie tych oddziałów utworzono laboratoria specjalistyczne; oddział chemiczny działał w laboratorium badań wody i ścieków oraz w laboratorium badań mleka i określania zawartości tłuszczu w produktach mlecznych. Oddział bakteriologiczny miał odrębne laboratorium badań nad wodą, laboratorium patologiczno-anatomiczne i laboratorium do specjalistycznych badań naukowych. Jednym z dyrektorów placówki był Walter von Lingelsheim, współpracownik noblisty Emila Adolfa von Behringa. We wrześniu 1939 roku większość laboratoriów wraz ze sprzętem badawczym została przeniesiona do Katowic. W 1934 roku powstało mieszkanie dla stróża, a w 1947 roku obiekt przeszedł remont generalny, w wyniku którego utworzono w nim mieszkania. 
Obecnie w gmachu mieści się bytomska Powiatowa Stacja Sanitarno-Epidemiologiczna (zob. Państwowa Inspekcja Sanitarna). 27 kwietnia 2011 roku budynek został wpisany do rejestru zabytków nieruchomych województwa śląskiego.
Architektura.
Pierwotny trójkondygnacyjny budynek przy ulicy S. Moniuszki 25 został wzniesiony na planie prostokąta, z użytkowym poddaszem. Elewacje wykonano z glazurowanej cegły z imitacjami pilastrów i belkowania.
W 1912 roku rozbudowano gmach instytutu i wzniesiono przylegający narożny budynek przy ulicy J. Rostka 18 na planie łuku w stylu secesyjnym, z fasadą pokrytą również białą glazurowaną cegłą i udekorowaną ornamentami imitującymi portyk z pilastrami i belkowaniem. Jest to również obiekt trójkondygnacyjny z użytkowym poddaszem.

</doc>
<doc id="4232065" url="https://pl.wikipedia.org/wiki?curid=4232065" title="Horace Mann (pedagog)">
Horace Mann (pedagog)

Horace Mann (ur. 4 maja 1796 we Franklin, zm. 2 sierpnia 1859 w Yellow Springs) – amerykański pedagog i polityk, reformator edukacji, pierwszy wielki orędownik edukacji publicznej w USA.
Życiorys.
Dorastał w środowisku zdominowanym przez biedę, ubóstwo i samo-wyrzeczenie. Pobierał nauki krótko, u stosunkowo lichych nauczycieli, jednak zdołał dokształcić się w miejskiej bibliotece we Franklin, poza tym uczył się łaciny i greki od Samuela Barretta, dzięki czemu w wieku 20 lat dostał się na drugi rok studiów do Brown University w Providence, gdzie zrobił błyskotliwą pracę, okazując wielkie zainteresowanie problemami polityki, edukacji i reform społecznych; jego pożegnalne wystąpienie, o stopniowym rozwoju rasy ludzkiej w godności i szczęściu, było wzorem optymizmu humanitarysty, oferującym drogę w której edukacja, filantropia i republikanizm mogły się połączyć i uśmierzyć braki, które dręczą ludzkość. Po ukończeniu studiów w 1819 został prawnikiem, do 1823 uczył się w szkole prawniczej w Litchfield, potem osiedlił się w Dedham, gdzie jego prawnicza bystrość i wnikliwość oraz zdolności oratorskie umożliwiły mu wybór do stanowej Izby Reprezentantów, gdzie zasiadał 1827–1833. Kierował tam ruchem, który założył państwowy szpital dla obłąkanych w Worcester, pierwszy tego rodzaju w USA. W 1833 przeniósł się do Bostonu, 1835–1837 służył w stanowym Senacie Massachusetts, którego w 1836 został przewodniczącym.
Działał w ruchu reformatorskim zmierzającym do utworzenia stanowej komisji oświaty, co nastąpiło w 1837; komisja zbierała i podawała do wiadomości publicznej informacje szkolne w stanie. W 1838 założył dwutygodnik dla nauczycieli „Common School Journal”, prowadził powszechne wykłady dla zainteresowanych grup obywateli. Napisał 2 roczne raporty dla komisji zagłębiające się w szeroką tematykę pedagogiczną. Zasadniczo jego przesłanie skupiało się na sześciu fundamentalnych propozycjach: 1) Że republika nie może długo pozostawać ignorancka i wolna, dlatego potrzebuje uniwersalnej powszechnej edukacji, 2) Że taka edukacja musi być opłacana, kontrolowana i utrzymywana przez zainteresowaną publiczność, 3) Że taka edukacja jest najlepiej prowadzona w szkołach przyjmujących dzieci ze wszystkich religijnych, społecznych i etnicznych środowisk, 4) Że taka edukacja, gdy gruntownie moralna w charakterze, musi być wolna od sekciarskiego wpływu religijnego, 5) Że taka edukacja musi być przesiąknięta pod każdym względem przez ducha, metody i dyscyplinę wolnego społeczeństwa, które uniemożliwia szorstką pedagogikę w klasie, 6) Że taka edukacja może być zapewniona tylko przez dobrze wyszkolonych, profesjonalnych nauczycieli. Mann natrafił na silny opór wobec tych pomysłów – od duchownych, którzy piętnowali niesekciarskie szkoły, od pedagogów, którzy potępiali jego pedagogikę jako wywrotową, i od polityków, którzy sprzeciwiali się komisji jako niesłusznemu naruszaniu miejscowej władzy oświatowej – jednak jego opinie dominowały. W 1848 zrezygnował z funkcji sekretarza, by zająć w Kongresie Stanów Zjednoczonych miejsce byłego prezydenta Johna Quincy Adamsa. Tam dowiódł, że jest zagorzałym wrogiem niewolnictwa. W 1852 ubiegał się bez powodzenia o urząd gubernatora Massachusetts, w 1853 objął prezesurę Antioch College w Yellow Springs w Ohio – nowej instytucji zajmującej się koedukacją, nie-sekciarstwem i równouprawnieniem dla Murzynów. Krótko przed śmiercią, w pożegnalnej mowie do klasy kończącej college, stwierdził, że „To wstyd umierać przed odniesieniem jakiegoś zwycięstwa dla ludzkości”.

</doc>
<doc id="4232075" url="https://pl.wikipedia.org/wiki?curid=4232075" title="1511 w muzyce">
1511 w muzyce



</doc>
<doc id="4232076" url="https://pl.wikipedia.org/wiki?curid=4232076" title="Kim Tae-hee">
Kim Tae-hee

Kim Tae-hee (hangul: 김태희; ur. 29 marca 1980 w Ulsan) – południowokoreańska aktorka.

</doc>
<doc id="4232093" url="https://pl.wikipedia.org/wiki?curid=4232093" title="Jerzy Jabłonowski">
Jerzy Jabłonowski

Jerzy Jabłonowski (zm. 1943 w Auschwitz) – legionista, porucznik Wojska Polskiego, adiutant marszałka Józefa Piłsudskiego, armator z Gdyni.
Podczas II wojny światowej, po zajęciu Polski przez III Rzeszę działał w konspiracji, zajmując się m.in. pracami nad znakiem Polski Walczącej. Aresztowany i przewieziony na Pawiak w 1940 roku, 6 stycznia 1941 roku wysłany do obozu Auschwitz, gdzie został rozstrzelany w 1943 r.

</doc>
<doc id="4232098" url="https://pl.wikipedia.org/wiki?curid=4232098" title="Norman Thagard">
Norman Thagard

Norman Thagard (ur. 3 lipca 1943 w Mariannie w stanie Floryda) – amerykański naukowiec i astronauta.
Życiorys.
W 1961 ukończył szkołę średnią w Jacksonville, a w 1966 nauki inżynieryjne na Florida State University w Tallahassee, w 1977 uzyskał dyplom doktora medycyny w szkole medycznej w Teksasie. Od września 1966 służył w United States Marine Corps Reserve, w 1967 otrzymał stopień kapitana, w 1968 został lotnikiem morskim. Podczas wojny wietnamskiej uczestniczył w 163 misjach bojowych od stycznia 1969 do 1970. Po powrocie do USA studiował inżynierię elektryczną i medycynę. Jako pilot posiada nalot ponad 2200 godzin. 16 stycznia 1978 został wybrany przez NASA jako kandydat na astronautę, w sierpniu 1979 ukończył szkolenie i został wyznaczony specjalistą misji w przyszłych lotach kosmicznych. Uczestniczył w pięciu misjach kosmicznych, w tym w czterech jako specjalista misji, a w ostatniej jako kosmonauta badacz.
Od 18 do 24 czerwca 1983 brał udział w misji STS-7 trwającej 6 dni, 2 godziny i 24 minuty; start nastąpił z Centrum Kosmicznego imienia Johna F. Kennedy’ego na Florydzie, a lądowanie w Edwards Air Force Base w Kalifornii. Drugą jego misją była STS-51-B od 29 kwietnia do 6 maja 1985, trwająca 7 dni i 8 minut. Od 4 do 8 maja 1898 uczestniczył w misji STS-30, spędzając w kosmosie 4 dni i 56 minut. Czwarty lot kosmiczny, w ramach misji STS-42, odbywał od 22 do 30 stycznia 1992; trwał on 8 dni, godzinę i 14 minut.
Od 14 marca do 7 lipca 1995 wraz z rosyjskimi kosmonautami brał udział w misji Sojuz TM-21/Mir-18/STS-71 - na stację kosmiczną Mir. Misja trwała 115 dni, 13 godzin i 25 minut. 
3 stycznia 1996 odszedł z NASA.

</doc>
<doc id="4232101" url="https://pl.wikipedia.org/wiki?curid=4232101" title="Kościół św. Marka w Bedburgu">
Kościół św. Marka w Bedburgu

Kościół św. Marka w Bedburgu – kościół znajdujący się w Bedburg-Hau (położonym w Nadrenii Północnej-Westfalii w Niemczech), wzniesiony w XII w. jako część klasztoru norbertanów, obecnie kościół parafialny parafii św. Jana Chrzciciela (Pfarrgemeinde Heiliger Johannes der Täufer).
Klasztor.
Kościół wzniesiono jako kościół klasztorny norbertanów powstał zapewne ok. 1124 (a pierwsza znana wzmianka o klasztorze pochodzi z 1138). Inicjatorem założenia klasztoru był założyciel zakonu Norbert z Xanten, a fundatorem hrabia Kleve Arnold I. Prawdopodobnie początkowo męski klasztor zamienił się w drugiej połowie XII w. w zgromadzenie podwójne (zarówno dla zakonników, jak i zakonnic), a z czasem pozostały już tu tylko norbertanki. Opiekę nad klasztorem sprawowali potomkowie fundatora, którzy z kościoła klasztornego uczynili swoją nekropolię (hrabiów Kleve chowano tu do XIII w.).
Od XIV w. klasztor zaczął podupadać wskutek wojen i zaraz, m.in. został splądrowany przez księcia Geldrii Edwarda w drugiej połowie XIV w. oraz przez mieszczan z Nijmegen w 1499). W drugiej połowie XV w. doszło także do sporu między zakonnicami a książętami Kleve, którzy uważali, że w klasztorze doszło do zbytniego rozluźnienia dyscypliny. Ostatecznie w 1519 papież Leon X zamienił klasztor w żeńskie zgromadzenie świeckich kanoniczek. Z kolei po 1604 zgromadzenie zostało przeniesione do bezpieczniejszego Kleve, a budynki w Bedburgu zostały niezamieszkane i niszczały. Likwidacja zgromadzenia nastąpiła w 1802, a w 1804 kościół w Bedburgu został świątynią parafialną.
Kościół.
Pierwotny kościół nosił wezwanie Najświętszej Marii Panny i św. Jana Chrzciciela, a od XVI w. jedynie św. Jana Chrzciciela. Był romańską budowlą wzniesioną na centralnym planie krzyża greckiego z wieżą wznoszącą się na przecięciu ramion krzyża. W dwóch wschodnich filarach podtrzymujących centralną wieżę znajdowały się klatki schodowe prowadzące na galerię. W połowie XV w. wschodnie ramię zostało przebudowane i rozbudowane w stylu gotyckim, z trójbocznym zamknięciem. W 1774 zabudowania klasztorne i większość kościoła zostały zburzone; pozostała jedynie wieża i wschodnie ramię kościoła. W 1804 ten zredukowany kościół zaczął pełnić funkcje parafialne.
Na przełomie XIX i XX w. zagrożony zawaleniem kościół został odnowiony, odbudowano przy tym brakujące trzy ramiona krzyża. Świątynię konsekrowano na nowo w 1902, dekorację malarską otrzymał w 1907. Ponownie odnowiono go w drugiej połowie XX w. (m.in. wymieniono wyposażenie, a w romańskich otworach okiennych osadzono okna witrażowe).

</doc>
<doc id="4232103" url="https://pl.wikipedia.org/wiki?curid=4232103" title="Sanktuarium Matki Bożej Pocieszenia">
Sanktuarium Matki Bożej Pocieszenia



</doc>
<doc id="4232105" url="https://pl.wikipedia.org/wiki?curid=4232105" title="Hermonaks">
Hermonaks

Hermonaks (stgr. Ἑρμῶναξ) – ateński malarz ceramiki działający w latach 470-440 p.n.e., tworzący w technice czerwonofigurowej.
Działalność.
Uznawany za ucznia Malarza Berlińskiego. Jako malarz waz czerwonofigurowych znany dzięki inskrypcjom autorskim ("Hermonaks egrapsen") na 10 naczyniach (głównie na stamnosach i pelike zdobionych scenami mitologicznymi). Dekorował przede wszystkim formy duże (pelike i stamnosy, amfory szyjowe, hydrie, dzbany-ojnochoe), sięgał też jednak do mniejszych (czary-kyliksy, lekyty). J. Beazley przypisywał jego autorstwu początkowo 56 naczyń, ostatecznie 164 egzemplarze z fragmentami, jednakże łączna liczba przypisanych mu dotychczas fragmentów oraz kompletnych naczyń przekracza 200.
Spośród uczniów Malarza Berlińskiego współczesny był Malarzowi Providence; z twórców późniejszych zbliżony był do niego np. Malarz Cleveland.
Jako twórca zajmuje chronologicznie pozycję pośrednią pomiędzy artystami okresu archaicznego i klasycznego, a w rozwoju greckiego malarstwa wazowego jego prace zaznaczają fazę przejściową od attyckiego czerwonofigurowego stylu surowego do swobodnego. Uznaje się, że najlepszy okres jego działalności przypada na lata 470-460 p.n.e.
Jedyny przykład jego dorobku w zbiorach polskich – amfora szyjowa przedstawiająca wymarsz wojownika z domu (z ok. 470 p.n.e.), należy do zbiorów muzeum zamkowego w Łańcucie.
Cechy twórczości.
Często przedstawiał m.in. sceny dionizyjskie, do ulubionych przez niego tematów należały także scen porwań. Chętnie ukazywał postacie w gwałtownym ruchu; figury ich są wydłużone, bogato odziane i zdradzają już ówczesne próby stworzenia efektów psychologicznych.
Choć wieloma cechami stylistycznymi Hermonaks nawiązuje do stylistyki Malarza Berlińskiego, to zagęszczeniem scen przypomina kompozycje takich malarzy kyliksów, jak Duris czy Makron. Przeważa jednak widoczny wpływ Malarza Berlińskiego, od którego przejął malarską tradycję archaiczną, m.in. w sposobie rysowania oka, w kompozycji poszczególnych postaci oraz w ich wysmuklonym kształcie. Wśród waz sygnowanych widoczna jest artystyczna ewolucja twórcy, który zauważalnie naśladując manierę Makrona, ujawnia też wpływ ściennego malarstwa Polignota – zarówno podejmowaniem „wielkiej” tematyki mitologicznej, jak i skłonnością do stosowania skrótów perspektywicznych i zainteresowaniem kwestią przedstawiania ruchu. Można przypuszczać, że np. pomysł przedstawienia rannego Filokteta na sygnowanej wazie znalezionej w Etrurii (z ok. 460 p.n.e.) został przejęty z obrazu Aristofona, brata Polignota.
Kompozycje jego wskazują, że Hermonaks wytyczył nowe zasady w rozmieszczaniu grup postaci na dużych naczyniach, naruszając tym dotychczasowe normy ustalone dla określonych przedstawień znanych scen mitologicznych. Poza zacieraniem proporcji przestrzennych, sceny te wzbogacał o dodatkowe postacie (często zupełnie uboczne), niekiedy wykraczające poza przyjętą powierzchnię dekoracyjną (np. przechodzące na imadła naczynia). W ich ujęciu, oprócz manierystycznego wydłużenia sylwetek (z ich polem wypełnionym drobnymi elementami), stosował zróżnicowane ujęcia głów (nawet "en face" i w trzech czwartych), często ujmowanych bardzo wyraziście.

</doc>
<doc id="4232119" url="https://pl.wikipedia.org/wiki?curid=4232119" title="Sanktuarium Matki Bożej Pocieszenia (ujednoznacznienie)">
Sanktuarium Matki Bożej Pocieszenia (ujednoznacznienie)

Niektóre świątynie będące sanktuariami Matki Bożej Pocieszenia:

</doc>
<doc id="4232120" url="https://pl.wikipedia.org/wiki?curid=4232120" title="Parafia św. Mikołaja w Nakle">
Parafia św. Mikołaja w Nakle

Parafia Świętego Mikołaja – rzymskokatolicka parafia znajdująca się we wsi Nakło, w gminie Lelów, w powiecie częstochowskim, w województwie śląskim. Należy do dekanatu lelowskiego diecezji kieleckiej.

</doc>
<doc id="4232123" url="https://pl.wikipedia.org/wiki?curid=4232123" title="Hank Finkel">
Hank Finkel

Henry J. Finkel (ur. 20 kwietnia 1942 w Union City) – amerykański koszykarz, występujący na pozycji środkowego, mistrz NBA z 1974.
W 1967, w ramach rozszerzającego draftu, trafił do nowo powstałego zespołu San Diego Rockets.

</doc>
<doc id="4232124" url="https://pl.wikipedia.org/wiki?curid=4232124" title="Artur Karpik">
Artur Karpik

Artur Karpik – szef propagandy na miasto Warszawę i Pomorze Organizacji Wojskowej „Wilki”.
Aresztowany 9 maja 1941 roku, osadzony na Pawiaku, wywieziony 24 lipca 1941 roku do obozu koncentracyjnego w Oświęcimiu.

</doc>
<doc id="4232129" url="https://pl.wikipedia.org/wiki?curid=4232129" title="Tadeusz Karpiński">
Tadeusz Karpiński

Tadeusz Karpiński (zm. 29 maja 1943 roku) – starosta powiatowy szamotulski i kościański.
Więziony na Pawiaku, rozstrzelany w ruinach getta warszawskiego.

</doc>
<doc id="4232131" url="https://pl.wikipedia.org/wiki?curid=4232131" title="Piotr Opaliński (1586-1624)">
Piotr Opaliński (1586-1624)



</doc>
<doc id="4232132" url="https://pl.wikipedia.org/wiki?curid=4232132" title="Henry Finkel">
Henry Finkel



</doc>
<doc id="4232134" url="https://pl.wikipedia.org/wiki?curid=4232134" title="Leon Kniazołucki">
Leon Kniazołucki



</doc>
<doc id="4232146" url="https://pl.wikipedia.org/wiki?curid=4232146" title="1474 w muzyce">
1474 w muzyce



</doc>
<doc id="4232169" url="https://pl.wikipedia.org/wiki?curid=4232169" title="Kościół Matki Boskiej Bolesnej w Oborach">
Kościół Matki Boskiej Bolesnej w Oborach



</doc>
<doc id="4232173" url="https://pl.wikipedia.org/wiki?curid=4232173" title="1460 w muzyce">
1460 w muzyce



</doc>
<doc id="4232174" url="https://pl.wikipedia.org/wiki?curid=4232174" title="Stefan Lipiński">
Stefan Lipiński

Stefan Lipiński ps. „Bruno” (ur. 31 sierpnia 1902 w Łodzi, zm. 26 stycznia 1976) – kapitan Armii Krajowej, oficer rezerwy, członek Konfederacji Narodu.
Życiorys.
Urodził się w rodzinie Antoniego i Zofii. Absolwent Wyższej Szkoły Handlowej w Lyonie. W nocy z 26 na 27 lipca 1942 roku dowodził akcją uwolnienia kolegów z więzienia na ulicy Daniłowiczowskiej. Aresztowany w listopadzie 1943 roku podczas wykonywania zadań wywiadowczych. Osadzony na Pawiaku, 24 maja 1944 roku wywieziony do obozu koncentracyjnego Stutthof. Uwolniony 12 marca 1945 w Wejherowie przez Armię Radziecką.

</doc>
<doc id="4232176" url="https://pl.wikipedia.org/wiki?curid=4232176" title="Steve Downing">
Steve Downing

Steve Downing (ur. 9 września 1950 w Indianapolis) – amerykański koszykarz, występujący na pozycji środkowego, mistrz NBA z 1974.

</doc>
<doc id="4232179" url="https://pl.wikipedia.org/wiki?curid=4232179" title="Studia nad nauką i technologią">
Studia nad nauką i technologią



</doc>
<doc id="4232181" url="https://pl.wikipedia.org/wiki?curid=4232181" title="Tadeusz Lipkowski">
Tadeusz Lipkowski

Tadeusz Lipkowski (ur. 4 czerwca 1911 – rozstrzelany 20/21 czerwca 1940 roku w Palmirach) – prawnik, publicysta, współpracownik "Małego Dziennika" i "Prosto z Mostu".
W latach 1929-1933 studiował prawo na UW, gdzie był prezesem Koła Prawników Studentów. Działał w ONR i 16 czerwca 1934 został aresztowany i trafił do Berezy. W 1935 związał się z RNR i publikował w tygodniku „Falanga“. W czasie wojny należał do NOR. Niemcy aresztowali go 19 czerwca 1940.
Osadzony na Pawiaku i w al. Szucha.
Był synem polityka i przemysłowca Stanisława Lipkowskiego.

</doc>
<doc id="4232182" url="https://pl.wikipedia.org/wiki?curid=4232182" title="Demokratyczna Jedność">
Demokratyczna Jedność



</doc>
<doc id="4232196" url="https://pl.wikipedia.org/wiki?curid=4232196" title="Phil Hankinson">
Phil Hankinson

Phil Hankinson (ur. 26 lipca 1951 w Auguście, zm. 19 listopada 1996 w Shelby) – amerykański koszykarz, występujący na pozycji silnego skrzydłowego, mistrz NBA z 1974.
W listopadzie 1996 został znaleziony martwy w swoim samochodzie w Kentucky, oficjalnie popełnił samobójstwo. Jego ojciec twierdził, że borykał się z depresją od czasu kontuzji, która zakończyła jego karierę.

</doc>
<doc id="4232197" url="https://pl.wikipedia.org/wiki?curid=4232197" title="Czerwona jaskółka">
Czerwona jaskółka

Czerwona jaskółka (ang. "Red Sparrow") – amerykański dreszczowiec z 2018 roku w reżyserii Francisa Lawrence’a, oparty na podstawie powieści "Czerwona jaskółka" (z 2013) autorstwa Jasona Matthewsa. Wyprodukowany przez wytwórnię 20th Century Fox. Główne role w filmie zagrali Jennifer Lawrence, Jeremy Irons, Charlotte Rampling i Joel Edgerton.
Premiera filmu odbyła się 15 lutego 2018 w waszyngtońskim Newseum, a w kinach w Stanach Zjednoczonych i Polsce film pojawił się 2 marca tego samego roku.
Mimo że film jest dystrybuowany i znany w Polsce pod tytułem "Czerwona jaskółka", to właściwie chodzi o wróbla, gdyż angielska nazwa "sparrow" oznacza ptaki z rodziny wróbli (Passeridae), lub z rodziny pasówek (Passerellidae). Film we francuskojęzycznej Kanadzie (Quebec) znany jest jako "Le moineau rouge", czyli właśnie "czerwony wróbel".
Fabuła.
Piękna Dominika Jegorowa (Jennifer Lawrence) zostaje zmuszona przez Federalną Służbę Ochrony Federacji Rosyjskiej do współpracy. Dziewczyna ma zostać „jaskółką”, czyli agentką uwodzicielką, której nie oprze się żaden szpieg ani dyplomata. W agenturalnej szkole Dominika przechodzi upokarzające i wyczerpujące szkolenie, próbując zachować własną tożsamość. Wkrótce dostaje pierwsze zadanie: ma zostać kochanką agenta CIA Nathaniela Nasha (Joel Edgerton). Niespodziewanie Dominika i Nathaniel zakochali się w sobie. Ich związek stanowi śmiertelne zagrożenie zarówno dla nich samych, jak i dla obydwu mocarstw.
Produkcja.
Zdjęcia do filmu kręcono w Budapeszcie, Dunaújváros (Węgry), Bratysławie, Wiedniu i Londynie. Okres zdjęciowy trwał od 5 stycznia do 10 maja 2017.
Odbiór.
Zysk.
Film "Czerwona jaskółka" zarobił 64,9 miliona dolarów w Stanach Zjednoczonych i Kanadzie oraz 104,7 miliona dolarów w pozostałych państwach; łącznie 151,6 miliona dolarów w stosunku do budżetu produkcyjnego 69 milionów dolarów.
Krytyka w mediach.
Film "Czerwona jaskółka" spotkał się z mieszaną reakcją krytyków. W serwisie Rotten Tomatoes 45% ze 281 recenzji filmu było pozytywnych (średnia ocen wyniosła 5,52 na 10). Na portalu Metacritic średnia ocen z 51 recenzji wyniosła 53 punkty na 100.

</doc>
<doc id="4232224" url="https://pl.wikipedia.org/wiki?curid=4232224" title="Darja Naumawa">
Darja Naumawa

Darja Siarhiejeuna Naumawa (biał. Дар’я Сяргееўна Наумава; ur. 26 sierpnia 1995 w Patoce) – białoruska sztangistka, wicemistrzyni olimpijska i wicemistrzyni świata.
Życiorys.
Początki.
Uczyła się w szkole podstawowej w Słabodce. Początkowo uprawiała pchnięcie kulą i rzut dyskiem, lecz zrezygnowała z tych dyscyplin na rzecz podnoszenia ciężarów, ze względu na niski wzrost utrudniający rywalizację na wysokim poziomie w lekkoatletyce. Następnie ukończyła szkołę rezerw olimpijskich w Bobrujsku. Obecnie studiuje na Wydziale Wychowania Fizycznego Mohylewskiego Uniwersytetu Państwowego.
Mistrzostwa Europy i świata.
W zawodach na szczeblu juniorskim startowała w kategorii wagowej do 69 kg. W 2012 roku przeniosła się do kategorii do 75 kg. W 2014 roku wzięła udział w mistrzostwach Europy, na których zajęła 4. miejsce, a rok później wystartowała w mistrzostwach świata, plasując się ostatecznie na 5. miejscu. W 2018 roku wywalczyła srebrny medal podczas mistrzostw świata w Aszchabadzie, lepsza była tylko Lidia Valentín z Hiszpanii.
Uniwersjada.
W 2017 roku na letniej uniwersjadzie zdobyła srebrny medal w kategorii do 75 kg, przegrywając jedynie z Koreanką Rim Jong-sim.
Igrzyska olimpijskie.
W 2016 roku zadebiutowała na letnich igrzyskach olimpijskich w Rio de Janeiro. Zdobyła tam srebrny medal w kategorii wagowej do 75 kg, przegrywając z Rim Jong-sim. Jej wynik końcowy wyniósł 261 kg. Brała też udział w igrzyskach olimpijskich w Tokio w 2020 roku, gdzie była piąta.

</doc>
<doc id="4232229" url="https://pl.wikipedia.org/wiki?curid=4232229" title="Kennedy Town (stacja MTR)">
Kennedy Town (stacja MTR)

Kennedy Town (chiński: 堅尼地城) – jedna ze stacji MTR, systemu szybkiej kolei w Hongkongu, na Island Line. Została otwarta 28 grudnia 2014. 
Znajduje się na wyspie Hongkong w obszarze Kennedy Town, w dzielnicy Central and Western. Jest zachodnim krańcem linii.

</doc>
<doc id="4232231" url="https://pl.wikipedia.org/wiki?curid=4232231" title="Shanghai Greenland">
Shanghai Greenland



</doc>
<doc id="4232233" url="https://pl.wikipedia.org/wiki?curid=4232233" title="HKU (stacja MTR)">
HKU (stacja MTR)

HKU (chiński: 香港大學) – jedna ze stacji MTR, systemu szybkiej kolei w Hongkongu, na Island Line. Została otwarta 28 grudnia 2014. 
Znajduje się na wyspie Hongkong w okolicach Uniwersytetu Hongkongu, w dzielnicy Central and Western.

</doc>
<doc id="4232234" url="https://pl.wikipedia.org/wiki?curid=4232234" title="Anja Karliczek">
Anja Karliczek

Anja Karliczek (ur. 29 kwietnia 1971 w Ibbenbüren) – niemiecka polityk, działaczka Unii Chrześcijańsko-Demokratycznej (CDU), posłanka do Bundestagu, w latach 2018–2021 minister edukacji i badań naukowych.
Życiorys.
W 1990 zdała maturę, praktykowała następnie przez dwa lata w Deutsche Banku. Później pracowała w należącym do jej rodziny hotelu Ringhotel Teutoburger Wald. W latach 2003–2008 studiowała zarządzanie przedsiębiorstwem na Fernuniversität in Hagen, uzyskując tytuł zawodowy "Diplom-Kauffrau".
W 1998 wstąpiła do CDU. W latach 2004–2014 zasiadała w radzie miejskiej Tecklenburga. W 2011 została przewodniczącą frakcji radnych i przewodniczącą partii w mieście. W wyborach w 2013 po raz pierwszy uzyskała mandat posłanki do Bundestagu. Z powodzeniem ubiegała się o reelekcję w 2017 i 2021.
W marcu 2018 objęła stanowisko ministra edukacji i badań naukowych w czwartym rządzie Angeli Merkel. Urząd ten sprawowała do grudnia 2021.

</doc>
<doc id="4232236" url="https://pl.wikipedia.org/wiki?curid=4232236" title="Helge Braun">
Helge Braun

Helge Braun (ur. 18 października 1972 w Gießen) – niemiecki polityk i lekarz, działacz Unii Chrześcijańsko-Demokratycznej (CDU), poseł do Bundestagu, od 2018 do 2021 minister.
Życiorys.
Po maturze w rodzinnej miejscowości odbył służbę wojskową w Koblencji. W latach 1994–2001 studiował medycynę na Uniwersytecie Justusa Liebiga w Gießen, doktoryzował się w 2007. Od 2001 do 2009 pracował w klinice anestezjologii, intensywnej terapii i algezjologii w szpitalu uniwersyteckim.
W 1989 wstąpił do chadeckiej młodzieżówki Junge Union, rok później został członkiem CDU. W latach 1997–2009 zasiadał w radzie miejskiej w Gießen. Od 2002 do 2005 sprawował mandat posła do Bundestagu, nie znalazł się w parlamencie kolejnej kadencji. W latach 2006–2009 był radnym powiatu Gießen, przewodniczył frakcji radnych CDU. W 2009 powrócił do Bundestagu, z powodzeniem ubiegał się o reelekcję w wyborach w 2013, 2017 i 2021.
W 2009 objął stanowisko parlamentarnego sekretarza stanu przy ministrze edukacji i badań naukowych. W 2013 Angela Merkel powołała go na ministra stanu w Urzędzie Kanclerza Federalnego. W marcu 2018 objął stanowiska szefa Urzędu Kanclerza Federalnego oraz ministra do zadań specjalnych w czwartym rządzie Angeli Merkel. Funkcje te sprawował do grudnia 2021. W tym samym miesiącu ubiegał się o funkcję przewodniczącego CDU; w przeprowadzonym wówczas plebiscycie wśród członków chadeków zajął trzecie (ostatnie) miejsce.

</doc>
<doc id="4232237" url="https://pl.wikipedia.org/wiki?curid=4232237" title="Parafia Zakonna Matki Boskiej Nieustającej Pomocy w Starogardzie Gdańskim">
Parafia Zakonna Matki Boskiej Nieustającej Pomocy w Starogardzie Gdańskim

Parafia Zakonna Matki Boskiej Nieustającej Pomocy w Starogardzie Gdańskim – parafia Polskiego Narodowego Katolickiego Kościoła w RP. Msze Święte odbywają się w niedziele i święta o godz. 11:30, w soboty o godz. 17:30, zaś w tygodniu o godz. 18:00. Proboszczem parafii jest ks. Rafał Gęmborys.

</doc>
<doc id="4232239" url="https://pl.wikipedia.org/wiki?curid=4232239" title="Sai Ying Pun (stacja MTR)">
Sai Ying Pun (stacja MTR)

Sai Ying Pun (chiński: 西營盤) – jedna ze stacji MTR, systemu szybkiej kolei w Hongkongu, na Island Line. Została otwarta 29 marca 2015. 
Znajduje się na wyspie Hongkong w obszarze Sai Ying Pun, w dzielnicy Central and Western.

</doc>
<doc id="4232248" url="https://pl.wikipedia.org/wiki?curid=4232248" title="Sheung Wan (stacja MTR)">
Sheung Wan (stacja MTR)

Sheung Wan (chiński: 上環) – jedna ze stacji MTR, systemu szybkiej kolei w Hongkongu, na Island Line. Została otwarta 23 maja 1986. 
Znajduje się na wyspie Hongkong w obszarze Sheung Wan, w dzielnicy Central and Western.

</doc>
<doc id="4232253" url="https://pl.wikipedia.org/wiki?curid=4232253" title="Rajd Włoch 1985">
Rajd Włoch 1985

Rajd San Remo 1985 - Rajd Włoch ("27. Rallye Sanremo") – 27 Rajd San Remo rozgrywany we Włoszech w dniach 29 września-4 października. Była to dziesiąta runda Rajdowych Mistrzostw Świata w roku 1985. Rajd został rozegrany na nawierzchni asfaltowej i szutrowej. Bazą rajdu było miasto San Remo.
Klasyfikacja po 10 rundach.
Tabele przedstawiają tylko pięć pierwszych miejsc.

</doc>
<doc id="4232254" url="https://pl.wikipedia.org/wiki?curid=4232254" title="Rajd San Remo 1985">
Rajd San Remo 1985



</doc>
<doc id="4232256" url="https://pl.wikipedia.org/wiki?curid=4232256" title="1497 w muzyce">
1497 w muzyce



</doc>
<doc id="4232259" url="https://pl.wikipedia.org/wiki?curid=4232259" title="Rajd Włoch 1984">
Rajd Włoch 1984

Rajd San Remo 1984 - Rajd Włoch ("26. Rallye Sanremo") – 26 Rajd San Remo rozgrywany we Włoszech w dniach 30 września-5 października. Była to dziesiąta runda Rajdowych Mistrzostw Świata w roku 1984. Rajd został rozegrany na nawierzchni asfaltowej i szutrowej. Bazą rajdu było miasto San Remo.
Klasyfikacja po 10 rundach.
Tabele przedstawiają tylko pięć pierwszych miejsc.

</doc>
<doc id="4232261" url="https://pl.wikipedia.org/wiki?curid=4232261" title="Rajd San Remo 1984">
Rajd San Remo 1984



</doc>
<doc id="4232262" url="https://pl.wikipedia.org/wiki?curid=4232262" title="Katedra Matki Boskiej z Góry Karmel w Barquisimeto">
Katedra Matki Boskiej z Góry Karmel w Barquisimeto

Katedra Matki Boskiej z Góry Karmel – świątynia katolicka, kościół katedralny w Barquisimeto w Wenezueli, siedziba Archidiecezji Barquisimeto.
Historia.
Pierwsza katedra Archidiecezji Metropolitalnej Barquisimeto nosiła wezwanie św. Franciszka z Asyżu. Została jednak uszkodzona podczas trzęsienia ziemi w 1812 roku. Dopiero w 1865 roku kościół został odbudowany. W 1950 roku, prawie sto lat po odbudowie, zniszczyło go kolejne trzęsienie ziemi. Pozostała tylko dzwonnica i zegar. Planowano zburzenie kościoła i budowę nowego. Ostatecznie jednak podjęto decyzję o tymczasowym przejęciu roli katedry przez kościół Niepokalanego Poczęcia i budowę nowej katedry.
Opis.
Projekt nowej katedry przygotował w 1953 roku Jahn Bergkamp. Budowa została ukończona w 1968 roku. Katedra ma kształt paraboloidy hiperbolicznej, której dwa skrzydła łączy centralna wieża, pod którą znajduje się ołtarz. Projekt wymagał dokładnych obliczeń konstrukcyjnych, a także niezwykłej precyzji podczas budowy. Dach katedry tworzą akrylowe panele wsparte na sieci ze stalowych drutów pokrytych betonem.
Katedra jest szeroka, a wierni siedzą w półkolu, wokół ołtarza. Dach jest przezroczysty, co zapewnia doskonałe oświetlenie. Katedra ma witraże ufundowane przez osoby prywatne i firmy. Umieszczono na nich m.in. wizerunek Maryi "Divina Pastora" (dosł. „Boska Pasterka”) – patronki stanu Lara oraz Matki Bożej z Coromoto, patronki Wenezueli.
W katedrze obchodzone jest uroczyście święto Boskiej Pasterki. 14 stycznia figura Matki Bożej z Dzieciątkiem przenoszona jest w procesji z udziałem tysięcy wiernych z kościoła Santa Rosa do katedry. Po mszy odwiedza inne kościoły w mieście, aż wraca do Santa Rosa, na uroczystości Wielkiego Tygodnia.

</doc>
<doc id="4232268" url="https://pl.wikipedia.org/wiki?curid=4232268" title="Art Williams">
Art Williams

Arthur T. „Art” Williams, znany także jako Hambone Williams (ur. 29 września 1939 w Bonham, zm. 27 września 2018 w San Diego) – amerykański koszykarz, występujący na pozycji rozgrywającego, mistrz NBA z 1974.

</doc>
<doc id="4232270" url="https://pl.wikipedia.org/wiki?curid=4232270" title="Rajd Włoch 1983">
Rajd Włoch 1983

Rajd San Remo 1983 - Rajd Włoch ("25. Rallye Sanremo") – 25 Rajd San Remo rozgrywany we Włoszech w dniach 2-10 października. Była to dziesiąta runda Rajdowych Mistrzostw Świata w roku 1983. Rajd został rozegrany na nawierzchni asfaltowej i szutrowej. Bazą rajdu było miasto San Remo.
Klasyfikacja po 10 rundach.
Tabele przedstawiają tylko pięć pierwszych miejsc.

</doc>
<doc id="4232272" url="https://pl.wikipedia.org/wiki?curid=4232272" title="Rajd San Remo 1983">
Rajd San Remo 1983



</doc>
<doc id="4232273" url="https://pl.wikipedia.org/wiki?curid=4232273" title="Oskar Janusz Królikowski">
Oskar Janusz Królikowski

Oskar Janusz Królikowski ps. Zawadzki (ur. 15 listopada 1927 w Rykach, zm. 22 sierpnia 1997 w Warszawa) – polski grafik, działacz harcerski.
Życiorys.
Syn Mariana i Czesławy z domu Malawek. W 1938 ZHP, we wrześniu 1942 po złożeniu przysięgi został przyjęty do 2 Harcerskiego batalionu artylerii przeciwlotniczej „Żbik” przy V Obwodzie (Mokotów) Warszawskiego Okręgu Armii Krajowej 3 Rejonu, dywizjonie artylerii przeciwlotniczej. Wiosną 1944 otrzymał od drużynowego Piotra Osińskiego ps. „Kaczanowski” rozkaz zorganizowania zastępu w Sulejówku, w którego skład wchodziło 10–12 chłopców. Po przeprowadzeniu szkolenia harcerskiego prowadził obserwację transportów wojskowych przejeżdżających przez Rembertów i Sulejówek, sporządzał raporty, które przekazywał Piotrowi Osińskiemu. 
Podczas powstania warszawskiego walczył jako strzelec–bombardier w II plutonie 2 Harcerskiej baterii artylerii przeciwlotniczej „Żbik”, używał pseudonimu „Zawadzki”, został ranny, otrzymał postrzał w lewą łopatkę. Po kapitulacji dostał się do niewoli, początkowo w obozie jenieckim w Lamsdorf Stalag VIII B (nr jeniecki 104934), 23 grudnia 1944 został przetransportowany do Stalagu III A w Luckenwalde, a następnie został wysłany do jenieckiego oddziału roboczego "Arbeitskommando" w Cottbus. Po zakończeniu wojny zamieszkał w Pruszkowie, gdzie był przybocznym drużyny przy Szkole Podstawowej nr 1. W 1947 przeprowadził się do Bolesławca, gdzie uczył się w Gimnazjum i Liceum Samorządowym, prowadził tam założoną przez siebie drużynę harcerską, która podlegała hufcowi w Lwówku Śląskim. W 1948 został powołany do wojska i zakończył czynną działalność harcerską posiadając stopień Harcerza Orlego. Ukończył studia plastyczne i pracował jako artysta grafik.

</doc>
<doc id="4232279" url="https://pl.wikipedia.org/wiki?curid=4232279" title="Rajd Włoch 1982">
Rajd Włoch 1982

Rajd San Remo 1982 - Rajd Włoch ("24. Rallye Sanremo") – 24 Rajd San Remo rozgrywany we Włoszech w dniach 3-9 października. Była to dziesiąta runda Rajdowych Mistrzostw Świata w roku 1982. Rajd został rozegrany na nawierzchni asfaltowej i szutrowej. Bazą rajdu było miasto San Remo.
Klasyfikacja po 10 rundach.
Tabele przedstawiają tylko pięć pierwszych miejsc.

</doc>
<doc id="4232282" url="https://pl.wikipedia.org/wiki?curid=4232282" title="Rajd San Remo 1982">
Rajd San Remo 1982



</doc>
<doc id="4232294" url="https://pl.wikipedia.org/wiki?curid=4232294" title="Rajd Włoch 1980">
Rajd Włoch 1980

Rajd San Remo 1980 - Rajd Włoch ("22. Rallye Sanremo") – 22 Rajd San Remo rozgrywany we Włoszech w dniach 6-11 października. Była to dziewiąta runda Rajdowych Mistrzostw Świata w roku 1980. Rajd został rozegrany na nawierzchni asfaltowej i szutrowej. Bazą rajdu było miasto San Remo.

</doc>
<doc id="4232295" url="https://pl.wikipedia.org/wiki?curid=4232295" title="Rajd San Remo 1980">
Rajd San Remo 1980



</doc>
<doc id="4232302" url="https://pl.wikipedia.org/wiki?curid=4232302" title="Antonio Pardo">
Antonio Pardo

Antonio José Pardo Andretta (ur. 8 września 1970 w Caracas) – wenezuelski narciarz alpejski, olimpijczyk, jedyny reprezentant kraju na Zimowych Igrzyskach Olimpijskich 2014. Założyciel i prezydent Wenezuelskiej Federacji Narciarskiej.
Życiorys.
Zawód.
Pracował w usługach finansowych jako bankier.
Początki ze sportem.
Zaczął jeździć rekreacyjnie na nartach w roku 1988 podczas pobytu w St. Moritz. W wieku 43 lat, w 2011 roku stracił pracę, co było motorem do rozpoczęcia w szerszym zakresie treningów narciarskich. Zaczął wtedy regularnie brać udział w oficjalnych zawodach narciarskich. Wraz z rodziną przeprowadził się do argentyńskiego regionu Patagonii, gdzie rozpoczął intensywny program treningowy.
Udział na igrzyskach olimpijskich.
Zaledwie dwa tygodnie przed rozpoczęciem igrzysk w Soczi Pardo otrzymał wiadomość, że zakwalifikował się do udziału w igrzyskach z minimum 140 punktami wymaganymi przez Międzynarodową Federację Narciarską. Zakwalifikował się na igrzyska w Soczi jako piąty w historii Wenezuelczyk. Jako jedyny uczestnik igrzysk wyszedł na stadion olimpijski z flagą narodową entuzjastycznym, tanecznym krokiem. Wziął udział w slalomie gigancie. Wystartował jako ostatni, 109. zawodnik. Zaraz po starcie stracił równowagę z powodu rozjechania się nart, co spowodowało upadek i eliminację z dalszych etapów konkursu.
Poza igrzyskami.
Przed igrzyskami w Soczi założył Wenezuelską Federację Narciarską, której do dziś jest przewodniczącym. Ma dwóch synów: Antonio i Ignacio.

</doc>
<doc id="4232308" url="https://pl.wikipedia.org/wiki?curid=4232308" title="Sphaerodactylus cinereus">
Sphaerodactylus cinereus

Sphaerodactylus cinereus – gatunek jaszczurki z rodziny Sphaerodactylidae. 
Zasięg występowania.
Występuje na Haiti oraz płd. Florydzie.
Budowa ciała.
Osiąga do 3,5 cm długości. Pysk wydłużony, ma kształt płaskiego dzioba. Na końcach palców występują rozszerzone i zaokrąglone przylgi oraz krótkie, słabo rozwinięte pazurki. Źrenice oczu okrągłe.
Ubarwienie grzbietu brązowe z licznymi jasnymi i ciemnymi plamkami.
Biologia i ekologia.
Tryb życia i biotop.
Zamieszkuje suche lasy i plantacje, często spotyka się go również w terenach zabudowanych. Prowadzi nocny tryb życia. Nie wydaje odgłosów.
Odżywianie.
Żywi się niewielkimi owadami, zwłaszcza mrówkami i termitami.
Rozród.
W sezonie godowym samica składa, w dziuplach, szczelinach kry lub budynków, w tylko jedno kuliste jajo o średnicy 4-6 mm. Po złożeniu ma ono miękką i lepką skorupkę która szybko wysycha, twardnieje i staje się bardzo krucha. Młody osobnik po wykluciu ma 20-25 mm długości.

</doc>
<doc id="4232313" url="https://pl.wikipedia.org/wiki?curid=4232313" title="Kamienica Pod Śpiewającą Żabą w Krakowie">
Kamienica Pod Śpiewającą Żabą w Krakowie

Kamienica Pod Śpiewającą Żabą – kamienica z lat 1889–1890 w Krakowie, wpisana do rejestru zabytków nieruchomych województwa małopolskiego.
Historia.
Kamienica została wzniesiona według projektu Teodora Talowskiego w latach 1889–1890 dla Sylwestra Richtera, który był jej pierwszym właścicielem. Pierwotnie był to prawdopodobnie budynek mieszkalny. Adaptacja jednego lokalu na parterze na szkołę muzyczną im. Władysława Żeleńskiego miała miejsce zapewne w dwudziestoleciu międzywojennym, projekt adaptacji sporządzili Stanisław Filipkiewicz i Juliusz Kolarzowski.
29 maja 1968 kamienica została wpisana do rejestru zabytków województwa małopolskiego. Znajduje się także w gminnej ewidencji zabytków.
W budynku znajduje się m.in. siedziba oddziału banku Pekao.
Architektura.
Kamienica zalicza się do pierwszej fazy twórczości Teodora Talowskiego. Stylistycznie projekt nawiązuje do neorenesansu flamandzkiego.
Pierwotnie była to kamienica dwupiętrowa. W 1909 nadbudowano trzecie piętro według projektu Aleksandra Biborskiego. W wyniku tego budynek zatracił swoje pierwotne proporcje. Znajdującą się dotychczas na szczycie elewacji figurkę żaby umieszczono wówczas w muszlowatej wnęce. Budynek ma nieregularny plan oraz nieco skomplikowany układ przestrzenny.
Elewacja od strony ulicy Józefa Piłsudskiego.
Elewacja od strony ulicy Piłsudskiego jest czteroosiowa. Okna na parterze zwieńczone półkoliście, zaś identyczne okna na pierwszym i drugim piętrze zwieńczone łukowo. Okno pierwszej osi na pierwszym piętrze zostało przerobione na balkon.
Elewacja od strony ulicy Retoryka.
Najbardziej urozmaicona jest elewacja od strony ulicy Retoryka, z fragmentem cofniętej w głąb działki fasady, dzięki czemu strefa wejściowa z narożnym podcieniem (pierwotnie zadaszonym) jest poszerzona. Nad tymże wejściowym podcieniem w 1906 zbudowano balkon dostępny z poziomu pierwszego piętra. Okna w wysuniętym ryzalicie, na parterze i pierwszym piętrze są położone wzdłuż dwóch osi, okna drugiego piętra są przesunięte względem tychże osi, a trzecie okno znajduje się na osi środkowej, nad nim została umieszczona półokrągła lukarna ozdobiona kwiatonem i rzeźbą grającej na mandolinie żaby na szczycie, w którym zbiegają się dwie pary esownic. Pod figurką żaby znajduje się tarcza herbowa ze skosem, być może przeróbka herbu pierwszego właściciela, Sylwestra Richtera. Motyw żaby został wybrany prawdopodobnie przez bliskość rzeki Rudawy, wokół której rozbrzmiewał rechot żab. Szczyt pierwotnie wybiegał on ponad zamykające całą elewację belkowanie muszlowatym zwieńczeniem. Na poziomie parteru pod stalową kotwą architekt umieścił kamienną prostokątną tabliczkę z napisem: FECIT T.TALOWSKI 1890. Na parterze jedno z okien ryzalitu przerobiono na drzwi wejściowe.
W cofniętym ryzalicie okna rozmieszczono wzdłuż jednej osi, doświetlają one klatkę schodową i są na innych poziomach niż pozostałe okna. Okna na parterze i środkowe okno drugiego piętra mają półokrągłe nadproża. Pozostałe okna tejże fasady mają nadproża o spłaszczonym łuku. Belkowanie ponad trzecią kondygnacją ozdobiono zapisem nutowym melodii pieśni Jana Galla pt. "Dziewczę z buzią jak malina". Narożnik z wykuszem, który symbolicznie podtrzymuje lew-maszkaron został zaakcentowany szczytem zakończonym wieżyczką. Nad wykuszem utworzono balkon.
Elewacje wykonano z cegły zróżnicowanej fakturowo i kolorystycznie, w którą wpleciono przepalone „guzy”, gładki jasny kamień posłużył do wykonania elementów dekoracyjnych. Takie rozwiązania miały sugerować „starożytność” obiektu. Talowski użył także form protosecesyjnych w postaci żelaznych okuć i esownic. Pierwotną ozdobą elewacji były niezachowane pnącza winobluszczu, na które projektant przewidział rowki w murze. Podczas remontu elewacji cegły pomalowano na jednolity kolor, przez co pierwotne niuanse barwne uległy zatraceniu.
Dom ten wchodzi w skład największego zespołu budynków autorstwa Teodora Talowskiego, do którego należą także: kamienica nr 3, kamienica nr 5, kamienica Festina Lente oraz kamienica Pod Osłem, wszystkie położone przy ulicy Retoryka.

</doc>
<doc id="4232316" url="https://pl.wikipedia.org/wiki?curid=4232316" title="Sphaerodactylus elegans">
Sphaerodactylus elegans

Sphaerodactylus elegans – gatunek jaszczurki z rodziny Sphaerodactylidae. 
Zasięg występowania.
Występuje na Kubie, wyspie Isla de la Juventud oraz na Haiti. Introdukowany na Florydzie.

</doc>
<doc id="4232319" url="https://pl.wikipedia.org/wiki?curid=4232319" title="Jerzy Szabatin">
Jerzy Szabatin

Jerzy Szabatin (ur. 29 maja 1942 w Kowlu) – polski elektronik, profesor nauk technicznych, nauczyciel akademicki specjalizujący się w teorii i przetwarzaniu sygnałów.
Życiorys.
Absolwent IV Liceum Ogólnokształcącego im. Adama Mickiewicza w Warszawie w 1959. W 1965 ukończył studia magisterskie na Wydziale Łączności Politechniki Warszawskiej, specjalizując się w elektronice i maszynach matematycznych, natomiast przez kolejne dwa lata odbywał studia na Wydziale Matematyki Uniwersytetu Warszawskiego. Doktoryzował się w 1972 na podstawie pracy pt. "Macierzowe metody minimalizacji liczby stanów maszyn sekwencyjnych" przygotowanej pod kierunkiem Czesława Rajskiego. Habilitację z elektroniki uzyskał w 1999, pisząc pracę pt. "Odporne i silnie zgodne metody i algorytmy identyfikacji sygnałów". Tytuł naukowy profesora uzyskał w 2009.
Na Wydziale Elektroniki i Technik informacyjnych pracował od 1965, w tym od 2000 jako profesor nadzwyczajny. Wykładał szereg przedmiotów na Politechnice Warszawskiej, a także, w latach 1973–1976, na Wydziale Matematyki i Mechaniki Teoretycznej Uniwersytetu Warszawskiego. Odbywał staże naukowe w Akwizgranie (1982–1983) i Darmstadt (1990).
Dorobek naukowy.
Do początków lat 80 XX w. Jerzy Szabatin zajmował się w szczególności lingwistyką matematyczną i teorią automatów, jak również teorią informacji, teorią obwodów oraz niezawodnością układów cyfrowych. Prowadził także badania nad automatami stochastycznymi. Po 1983 głównym tematem jego badań stała się teoria sygnałów. Prof. inż. J. Szabatin prowadził badania z dziedziny radiolokacji, współpracując z Radwarem oraz Przemysłowym Instytutem Telekomunikacji. W latach 1990-94 odpowiadał także za współpracę Instytutu Systemów Elektronicznych Politechniki Warszawskiej z Instytutem Problemów Sterowania Rosyjskiej Akademii Nauk. Skupił się również na pracach w dziedzinie przetwarzania sygnałów.
Naukowiec stworzył dwie monografie – "Zarys abstrakcyjnej teorii automatów skończonych" oraz "Podstawy teorii sygnałów", a także podręczniki akademickie m.in. "Przetwarzanie sygnałów" i "Podstawy teorii obwodów" (współautor). Ponadto publikował swoje prace na różnych konferencjach oraz w czasopismach, takich jak „IEEE Transactions on
Instrumentation and Measurement", „Wissenschaftliche Hefte TH Aachen”, „Awtomatika i Tielemiechanika”, „Radiotiechnika i elektronika” czy w Biuletynie Polskiej Akademii Nauk.

</doc>
<doc id="4232321" url="https://pl.wikipedia.org/wiki?curid=4232321" title="Vladimír Tlamka">
Vladimír Tlamka

Vladimír Tlamka (ur. 26 lipca 1941, zm. 11 lutego 2018) – czeski zawodnik i działacz kręglarski.
Życiorys.
Jako zawodnik, a następnie działacz kręglarski związany był z klubem z Boskovic. W latach 1991–1994 piastował funkcję prezesa Morawskiego Związku Kręglarzy, w latach 1992–1993 funkcję wiceprezesa, a w latach 1993–2001 funkcję prezesa Czechosłowackiego Związku Kręglarzy (ĆMKS). Po rozpadzie Czechosłowacji, piastował funkcję pierwszego prezesa Czesko-Morawskiego Związku Kręglarzy. W 2001 doprowadził do powstania Czeskiej Federacji Kręglarstwa Klasycznego i Bowlingu (ĆKBF), której był prezesem. Był również przez trzy kadencje wiceprzewodniczącym World Ninepin Bowling Association (WNBA). Tlamka był także współorganizatorem między innymi Mistrzostw Świata Seniorów oraz pierwszych meczów między zawodnikami z Czechosłowacji i Czech z zawodnikami z Polski.

</doc>
<doc id="4232323" url="https://pl.wikipedia.org/wiki?curid=4232323" title="1505 w muzyce">
1505 w muzyce



</doc>
<doc id="4232324" url="https://pl.wikipedia.org/wiki?curid=4232324" title="Alfred Conkling">
Alfred Conkling

Alfred Conkling (ur. 12 października 1789 w Amagansett, zm. 5 lutego 1874 w Utice) – amerykański polityk
Życiorys.
Urodził się w 12 października 1789 w Amagansett (East Hampton). W 1810 roku ukończył nauki prawne na Union College, a dwa lata później został przyjęty do palestry. Praktykował prawo w Canajoharie, a w latach 1818–1821 pracował jako prokurator okręgowy hrabstwa Montgomery. W 1820 roku, z ramienia Partii Demokratyczno-Republikańskiej, wygrał wybory do Izby Reprezentantów i pełnił funkcję kongresmana przez dwuletnią kadencję. Po zakończeniu kadencji przeniósł się do Albany, a następnie do Auburn. W 1825 roku otrzymał od prezydenta Johna Quincy’ego Adamsa nominację na sędziego federalnego północnego okręgu stanu Nowy Jork. Z funkcji zrezygnował w 1852 roku, kiedy to został mianowany posłem amerykańskim w Meksyku. Po roku zrezygnował i osiadł w Omasze, gdzie praktykował prawo do 1861 roku. Następnie zajął się pisarstwem i przeniósł się do Rochester, a potem do Utici. Zmarł tamże 5 lutego 1874 roku.
Jego synami byli Roscoe Conkling i Frederick A. Conkling.

</doc>
<doc id="4232334" url="https://pl.wikipedia.org/wiki?curid=4232334" title="Kościół św. Jana Chrzciciela w Łosiowie">
Kościół św. Jana Chrzciciela w Łosiowie

Kościół św. Jana Chrzciciela – rzymskokatolicki kościół parafialny w miejscowości Łosiów (powiat brzeski, województwo opolskie). Świątynia należy do parafii św. Jana Chrzciciela w Łosiowie w dekanacie Brzeg południe, archidiecezji wrocławskiej. Dnia 8 kwietnia 1964 roku, pod numerem 773/64 kościół został wpisany do rejestru zabytków nieruchomych województwa opolskiego.
Historia kościoła.
Pierwsze wzmianki o kościele w Łosiowie pochodzą z 1255 roku. Właścicielami świątyni byli wówczas joannici (maltański, katolicki zakon rycerski). W latach 1207 do 1810 roku Łosiów był siedzibą komturstwa zakonu maltańskiego. Obecny kościół wybudowano w 1703 roku, powiększono w latach 1728-1731. W XVI wieku był w rękach protestantów.
Architektura i wnętrze kościoła.
We wnętrzu kościoła przeważa barokowe wyposażenie oraz polichromie pochodzące z XVIII wieku. Świątynia leży na Szlaku Polichromii Brzeskich (Szlak Polichromii Brzeskich to największe skupisko tego typu malowideł w Polsce. Zdobią one ściany, stropy i sklepienia kościołów w 18 miejscowościach położonych w okolicach Brzegu. Ich twórcą był malarz nieznanego pochodzenia zwany Mistrzem Brzeskich Pokłonów Trzech Króli).
Dwukondygnacyjna, barokowa wieża nakryta jest baniastym hełmem z latarnią. Prezbiterium jest trójboczne, na jego sklepieniu widnieje scena narodzin oraz Trójca Święta a po bokach medaliony ze scenami z życia św. Jana Chrzciciela. Nawę pokrywa sklepienie kolebkowe. W prezbiterium i w szczycie nawy wiszą krzyże joannitów. Ołtarz główny zdobią rzeźby św. Jana Nepomucena i aniołów. W ołtarzu bocznym znajduje się gotycka figura Matki Boskiej z Dzieciątkiem pochodząca z 1420 roku. Elewację pokrywają płyty nagrobne m.in.:
oraz
W pobliżu kościoła stoi kamienna, barokowa figura św. Jana Nepomucena z 1709 roku.

</doc>
<doc id="4232342" url="https://pl.wikipedia.org/wiki?curid=4232342" title="Max Minghella">
Max Minghella

Max Giorgio Choa Minghella (ur. 16 września 1985 w Londynie) – brytyjski aktor filmowy, scenarzysta i reżyser. Wystąpił m.in. w filmie "The Social Network".
Życiorys.
Wczesne lata.
Urodził się i wychowywał w londyńskiej dzielnicy Hampstead jako syn Carolyn Jane Choa, tancerki i choreografki, i Anthony’ego Minghella (1954–2008), reżysera nagrodzonego Oscarem. Dorastał wraz z siostrą Hannah. W latach 2005–2009 studiował historię na Uniwersytecie Columbia w Nowym Jorku.
Kariera.
Pierwszą, większą rolę zagrał w filmie z 2005 "Sezon na słówka". W tym samym roku wystąpił też w politycznym thrillerze "Syriana" u boku George'a Clooneya. W 2009 zagrał postać niewolnika Davusa w dramacie historycznym Alejandro Amenábara pt. "Agora". W 2010 pojawił się w "The Social Network", w filmie, który otrzymał trzy Oscary. W 2011 wystąpił w thrillerze w reżyserii George'a Clooneya "Idy marcowe". W filmie "Not Safe for Work" z 2014 zagrał pracownika, zamkniętego w biurowcu z mordercą. Od 2017 występuje w roli głównej w serialu telewizyjnym "Opowieść podręcznej".
W 2018 zadebiutował jako reżyser musicalem "" na podstawie własnego scenariusza. W 2021 wystąpił w amerykańskim horrorze "Spirala: Nowy rozdział serii Piła" w reżyserii D. L. Bousmana.

</doc>
<doc id="4232343" url="https://pl.wikipedia.org/wiki?curid=4232343" title="No Logo">
No Logo



</doc>
<doc id="4232348" url="https://pl.wikipedia.org/wiki?curid=4232348" title="Rock or Bust World Tour">
Rock or Bust World Tour

Rock or Bust World Tour – szesnasta trasa koncertowa grupy muzycznej AC/DC, w jej trakcie odbyło się osiemdziesiąt osiem koncertów.
Program koncertów.
Festiwal Coachella.
Bisy:
Setlista na koncertach.
Bisy:

</doc>
<doc id="4232362" url="https://pl.wikipedia.org/wiki?curid=4232362" title="Dyslokacja Wojsk Ochrony Pogranicza w 1957 roku">
Dyslokacja Wojsk Ochrony Pogranicza w 1957 roku

Dyslokacja Wojsk Ochrony Pogranicza w 1957 roku – tabela zawiera spis jednostek organizacyjnych Wojsk Ochrony Pogranicza i rozmieszczenie po reformie formacji w 1956 roku. 18 maja 1957 cz.p.o. dowódca WOP Edward Dostojewski podpisał dokument opatrzony klauzulą „ściśle tajne” Wykaz dyslokacyjny etatowych oddziałów i pododdziałów Wojsk Ochrony Pogranicza. Dokument zawierał nazwę i numer jednostki, kategorie, punkt etatu, miejsce postoju i podległość. Na podstawie wykazu opracowana jest poniższa tabela.

</doc>
<doc id="4232364" url="https://pl.wikipedia.org/wiki?curid=4232364" title="Eiko Koike">
Eiko Koike

 – japońska aktorka i modelka.
Filmografia.
Seriale.
S* hin Naniwa Kinyudo (Fuji TV 2015)

</doc>
<doc id="4232365" url="https://pl.wikipedia.org/wiki?curid=4232365" title="„Topola” i „Smoła”">
„Topola” i „Smoła”

"Topola" i "Smoła" – placówki konspiracyjne powstałe w rejonie Kórnika w czasie okupacji hitlerowskiej. W grudniu 1939 r. powołano ogniwo NOB z bazą w leśniczówce Drapałka I. Placówkę szyfrowano nazwą "Topola". Na początku 1940 r. zorganizowano placówkę miejską o nazwie "Smoła", przekształconą następnie w jednostkę ZWZ.
Kórnicka konspiracja podczas II wojny światowej.
Egzekucja piętnastu mieszkańców Kórnika, do której doszło 20 października 1939 r., była fragmentem większej akcji eksterminacyjnej w Wielkopolsce. "Sfingowane, śmiesznie drobne zarzuty – brak jakiejkolwiek możliwości obrony – wyrok dla piętnastu: kara śmierci przez publiczne rozstrzelanie – cel: sparaliżować podbity kraj terrorem" – pisał prof. Jerzy Fogel. Zbrodnia rzeczywiście wywołała wśród mieszkańców szok i załamanie, z drugiej jednak strony Polacy nie utracili własnej tożsamości i jednoczyli się we wspólnym przeżywaniu niedoli. W taki sposób powstawał klimat do pierwszych działań konspiracyjnych. Odważnie bojkotowano kolejne zarządzenia okupanta dotyczące oddawania maszyn do pisania czy pamiątek narodowych. Do Kórnika dotarły wkrótce (m.in. dzięki Bronisławowi Szwarcowi) pierwsze gazetki konspiracyjne, wydawane w Poznaniu i Warszawie. Na przełomie 1939 i 1940 r. nauczyciel z Pierzchna, Konrad Latanowicz, rozpoczął wydawanie pisma pt. "Dla Ciebie Polsko".
Pierwsze plany poczynań niepodległościowych powstawały w czasie spotkań w leśniczówce Drapałka I prowadzonej przez Józefa Świgonia (ps. "Świerk") i w kórnickiej gazowni. Za konieczne działania uznano samopomoc społeczną, przechowywanie pamiątek narodowych oraz mienia i dokumentacji polskich organizacji, prowadzenie nasłuchu radiowego, wydawanie ulotek. Kiedy Józef Szczepaniak, syn powstańca wielkopolskiego, przystąpił do organizowania ogniwa NOB w Kórniku, do realizacji tego celu pozyskał Świgonia i jego żonę Czesławę (ps. "Tola").
"Topola".
Organizacyjne spotkanie członków placówki "Topola" odbyło się w okresie Świąt Bożego Narodzenia 1939 r. w leśniczówce Drapałka I w pobliżu Dziećmierowa. W skład sztabu placówki weszli: pchor. Józef Szczepaniak, sierż. Władysław Krajewski, Józef Świgoń, Władysław Małecki, ppor. Czesław Schilf, ppor. czasu wojny Bohdan Weychan. Powstało kilka ogniw placówki w okolicach Kórnika. Józef Świgoń włączył do organizacji okolicznych leśniczych, tworząc z nich wydzieloną sekcję. W Drapałce I zorganizowano powielarnię pozwalającą na druk m.in. pisma "Armia Narodowa". Funkcję szefa propagandy pełnił Władysław Małecki (ps. "Żbik"), a do pomocy przydzielono mu Sabinę Malińską (ps. "Saba") i Władysława Krajewskiego (ps. "Pająk").
Jak opisywał dr Marian Woźniak, matryce woskowe przygotowywano w różnych miejscach, wykorzystując materiały z nasłuchu radiowego, prowadzonego przez braci Drożaków. Kolportażem zajmowali się Edward Klemens, W. Krajewski, Bolesław Drożak (ps. "Żubr"), Ignacy Niemier i Bohdan Weychan (ps. "Wydra"). Zimą 1940/1941 przeniesiono punkt nasłuchu radiowego z leśniczówki do kuźni Czesława Antkowiaka.
"Smoła".
Placówkę miejską NOB w Kórniku, na podstawie umowy z Józefem Szczepaniakiem, stworzył z początkiem 1940 roku gazomistrz Stanisław Woźniak (ps. "Inkasent"). Kierował nią wykorzystując doświadczenie z kursów tajnych służb WP. Placówka z bazą w gazowni liczyła początkowo sześć sekcji, którymi kierowali po przeszkoleniu: Antoni Kmieciak (ps. "List"), Henryk Drożak (ps. "Borsuk"), Roman Jańczyk (ps. "Lada), Stanisław Pelczyński (ps. "Cholewa") i Antoni Wróblewski (ps. "Winorośl"). Swym zasięgiem placówka obejmowała Kórnik i Bnin. Kolportowała pisma "Polska Narodowa" i "Dla Ciebie Polsko", organizowała pomoc społeczną oraz prowadziła działalność wywiadowczą. Latem 1940 r. grupowała 125 członków.
W następnym roku z Woźniakiem nawiązał kontakt płk. Rudolf Ostrihansky, komendant Okręgu Poznańskiego Związku Walki Zbrojnej. Placówkę przekształcono w ZWZ i nadano kryptonim "Smoła".
Scalenie z AK.
Wiosną 1942 r. rozpoczęła się akcja połączenia z Armią Krajową wszystkich ogniw konspiracji w rejonie Kórnika. W tym celu w organizacjach rozkolportowano rozkaz KG AK. Z Woźniakiem współpracował por. Jerzy Gawroński, działający z grupą pełnomocników terenowych Wielkopolskiej Tajnej Organizacji Powstańców. Dla realizacji planów przyjęto zasadę indywidualnych powołań do AK. Członkowie sztabu "Smoły" zostali zobowiązani do udziału w szkoleniach, po których wzrosła liczba i różnorodność zadań zlecanych placówce – m.in. dokumentowano działania okupanta i opisano przebieg niszczenia kościoła parafialnego w Bninie.
Zatrudniona w firmie cementowej w Gądkach grupa konspiratorów z "Topoli" stwierdziła, że kształtki ze zbrojonego betonu zamawiane są przez niemieckie zakłady Focke Wulf. Wzbudziło to zainteresowanie Oddziału Informacyjno-Wywiadowczego AK, które zleciło opracowanie planu obszaru budowy. Zadania dotyczyły też obserwowania dostaw kolejowych.
Dokonano ponadto modernizacji sieci nasłuchu radiowego – dla potrzeb dowodzenia miał się on opierać wyłącznie na systemie wiadomości i komunikatów British Broadcasting Company. Zapis musiał być dostarczany niezwłocznie do rąk inspektora rejonowego AK. Działania te były w tym czasie intensywnie rozpracowywane przez gestapo.
Rozbicie kórnickich placówek.
W przypadku "Topoli" dekonspiracja zaskoczyła wszystkich, głównie sztab. Została ona poprzedzona wzbudzającą podejrzenia wizytą w leśniczówce mieszkańca wsi Markowice. Jak się okazało, kontaktował się on z gestapo. Kiedy w "Topoli" zarządzono alarm, wszelkie działania były spóźnione. E. Klemens zdołał jedynie ewakuować nakład ostatniego numeru "Polski Narodowej". 24 września 1942 r. aresztowano Józefa Szczepaniaka, W. Krajewskiego, A. Malanowskiego i Józefa Świgonia. W kilka dni w rękach gestapo było całe kierownictwo "Topoli". Kiedy 5 października do gazowni przybyli hitlerowcy, Woźniak pozbawił się życia, rzucając się do zbiornika smoły pogazowej. Zgodnie z ustalonym wcześniej planem "Ter", aresztowani mieli zrzucić na niego winy, próbując ratować własne życie.
Na karę śmierci skazani zostali w 1943 r. m.in. Józef Szczepaniak, Władysław Krajewski, Sabina Malińska, Bohdan Weychan, Józef Świgoń. Podczas przesłuchań i w ciężkich więzieniach życie straciło 30 żołnierzy związanych z "Topolą" i "Smołą".

</doc>
<doc id="4232366" url="https://pl.wikipedia.org/wiki?curid=4232366" title="Latarnia morska San Venerio">
Latarnia morska San Venerio

Latarnia morska San Venerio (wł. "Faro di San Venerio") – latarnia morska, znajdująca się na włoskiej wyspie Tino, w jej najwyższym punkcie. 
Historia.
Obecna latarnia została wzniesiona w 1884 roku, jako dobudówka do pierwotnej latarni z 1840 roku (wysokiej na około 13 m, cylindrycznej w formie, wyłączonej z użytku w 1884 roku). Latarnia znajduje się pod zarządem włoskiej Marynarki Wojennej i normalnie nie jest dostępna do zwiedzania. Udostępniana jest tylko raz w roku, w święto patrona wyspy, św. Weneriusza Pustelnika, przypadające 13 września. 
13 września 2017 roku stowarzyszenie kulturalne Associazione Culturale „Il Mondo dei Fari” wspólnie z Marynarką Wojenną zorganizowały wewnątrz latarni wystawę muzealną poświęconą ewolucji technik oświetleniowych i źródłom energii w aspekcie historycznym i technologicznym. Zaprezentowano zdjęcia różnych latarni morskich we Włoszech oraz modele wybranych kół zębatych i narzędzi z różnych epok historycznych, rozmieszczonych na poszczególnych piętrach wieży, dostępnych dość wąskimi schodami.
Opis.
Wieża latarni została zbudowana z kamienia. Ma kształt okrągły, cylindryczny z dwoma galeriami i latarnią na szczycie. Jest pomalowana na biało. Ma 24 m wysokości (117 m n.p.m.). Kopuła latarni jest w kolorze szaro-metalicznym. Obok wieży znajduje się pierwotny dom latarnika.
Charakterystyka światła.
Światło błyskowe grupowe Bl (3) 15 s (Trzy białe błyski co 15 s). Moc lampy latarni wynosi 1000 W, a zasięg światła – 25 mil morskich.

</doc>
<doc id="4232368" url="https://pl.wikipedia.org/wiki?curid=4232368" title="Adam z Fuldy">
Adam z Fuldy



</doc>
<doc id="4232376" url="https://pl.wikipedia.org/wiki?curid=4232376" title="Ruda Góra">
Ruda Góra

Ruda Góra (niem. Galgenberg, 516 i 511 m n.p.m.) – dwuwierzchołkowy szczyt w południowo-zachodniej Polsce w Sudetach Środkowych, w środkowej części Wzgórz Włodzickich. Wzniesienie góruje nad centrum Nowej Rudy, 
Historia.
Niemiecka nazwa szczytu Galgenberg (Szubieniczna Góra) wskazuje, że mogła na jej stoku znajdować się szubienica miejska.

</doc>
<doc id="4232398" url="https://pl.wikipedia.org/wiki?curid=4232398" title="Mistrzostwa Śródziemnomorskie w Zapasach 2018">
Mistrzostwa Śródziemnomorskie w Zapasach 2018

VII Mistrzostwa śródziemnomorskie w zapasach rozgrywane były w Algierze, w dniach 29 – 31 marca 2018, w Mohamed Boudiaf Olympic Complex. W zawodach wzięło udział 230 sportowców z 11 krajów.

</doc>
<doc id="4232404" url="https://pl.wikipedia.org/wiki?curid=4232404" title="Turecka Marynarka Wojenna">
Turecka Marynarka Wojenna



</doc>
<doc id="4232405" url="https://pl.wikipedia.org/wiki?curid=4232405" title="Puchar Świata w Zapasach 2018 – styl wolny kobiet">
Puchar Świata w Zapasach 2018 – styl wolny kobiet

Zawody Pucharu Świata w 2018 roku w stylu wolnym kobiet odbyły w dniach 17 – 18 marca w Takasaki w Japonii na terenie „Takasaki Arena”.
Wyniki.
Mecze.
Wyniki:
Mecze.
Wyniki:

</doc>
<doc id="4232466" url="https://pl.wikipedia.org/wiki?curid=4232466" title="Hyakka ryōran">
Hyakka ryōran

 – dwudziesty pierwszy singel zespołu Kalafina, wydany 9 sierpnia 2017 roku przez wytwórnię SACRA MUSIC. Singel został wydany w pięciu wersjach: limitowanej CD+DVD (Type-A), limitowanej CD+Blu-ray (Type-B), regularnej CD, anime CD+DVD oraz w edycji analogowej.
Tytułowy utwór został wykorzystany jako ending anime "Katsugeki/Tōken Ranbu". Singel osiągnął 9 pozycję w rankingu Oricon i pozostał na liście przez 10 tygodni, sprzedano egzemplarzy.
Lista utworów.
Wszystkie utwory zostały skomponowane i napisane przez Yuki Kajiurę.

</doc>
<doc id="4232486" url="https://pl.wikipedia.org/wiki?curid=4232486" title="Halicyclops higoensis">
Halicyclops higoensis

Halicyclops higoensis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1957 roku przez japońskiego zoologa T. Itô.

</doc>
<doc id="4232490" url="https://pl.wikipedia.org/wiki?curid=4232490" title="Halicyclops japonicus">
Halicyclops japonicus

Halicyclops japonicus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1956 roku przez japońskiego zoologa T. Itô.

</doc>
<doc id="4232494" url="https://pl.wikipedia.org/wiki?curid=4232494" title="Halicyclops korodiensis">
Halicyclops korodiensis

Halicyclops korodiensis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1952 roku przez zoolog Sanyę Dojo Onabamiro (1913-1985).

</doc>
<doc id="4232501" url="https://pl.wikipedia.org/wiki?curid=4232501" title="Halicyclops lanceolatus">
Halicyclops lanceolatus

Halicyclops lanceolatus – gatunek widłonogów z rodziny Cyclopidae. Nazwa naukowa tych skorupiaków została opublikowana w 2012 roku przez południowokoreańskich biologów Lee Ji-mina i Chang Cheon-younga.

</doc>
<doc id="4232511" url="https://pl.wikipedia.org/wiki?curid=4232511" title="Riccardo Luca Guariglia">
Riccardo Luca Guariglia

Riccardo Luca Guariglia (ur. 2 marca 1967 w Santa Maria di Castellabate) – włoski prezbiter rzymskokatolicki, benedyktyn, od 2014 opat terytorialny Montevergine.
Życiorys.
W 1992 wstąpił do benedyktyńskiego opactwa Montevergine i w 1997 złożył profesję wieczystą. Święcenia kapłańskie przyjął 29 kwietnia 2000. Rok później rozpoczął w Rzymie studia licencjackie z liturgiki. W 2004 mianowany ekonomem klasztoru, a w 2009 jego przełożonym oraz mistrzem zakonnego nowicjatu. 20 września 2014 papież Franciszek wybrał go na zwierzchnika miejscowego opactwa terytorialnego.
Bibliografia.
 

</doc>
<doc id="4232517" url="https://pl.wikipedia.org/wiki?curid=4232517" title="Donato Ogliari">
Donato Ogliari

Donato Ogliari OSB (ur. 10 grudnia 1956 w Erba) – włoski prezbiter rzymskokatolicki, benedyktyn, w latach 2014–2022 opat terytorialny Montecassino.
Życiorys.
Święcenia kapłańskie przyjął 3 lipca 1982 w zgromadzeniu Misjonarzy Konsolaty. Po święceniach studiował w Belgii. W 1988 wstąpił do zakonu benedyktynów i w 1992 złożył profesję wieczystą. Był związany z opactwem "Madonna della Scala" w Noci, pełniąc funkcje m.in. mistrza nowicjatu (1993-1999), administratora (2004-2006) oraz opata (2006-2014).
23 października 2014 papież Franciszek mianował go opatem terytorialnym Montecassino. 22 listopada 2014 uroczyście objął urząd.
8 czerwca 2022 został przeniesiony do rzymskiego opactwa przy Bazylice św. Pawła za Murami, jednocześnie obejmując funkcję administratora apostolskiego opactwa Montecassino.

</doc>
<doc id="4232520" url="https://pl.wikipedia.org/wiki?curid=4232520" title="Mauro Meacci">
Mauro Meacci

Mauro Meacci (ur. 4 listopada 1955 w Pizie) – włoski prezbiter rzymskokatolicki, benedyktyn, od 1996 opat terytorialny Subiaco.

</doc>
<doc id="4232524" url="https://pl.wikipedia.org/wiki?curid=4232524" title="Przedsiębiorstwo Komunikacji Samochodowej w Grudziądzu">
Przedsiębiorstwo Komunikacji Samochodowej w Grudziądzu



</doc>
<doc id="4232530" url="https://pl.wikipedia.org/wiki?curid=4232530" title="Akcja Perkun">
Akcja Perkun

Akcja Perkun – akcja Armii Krajowej, która odbyła się w Warszawie w marcu 1944 roku wykonana na dyrektorze fabryki "Perkun".
Historia.
Akcja zarządzona została przez Kierownictwo Walki Podziemnej (KWP) i miała na celu zdyscyplinowanie dyrektora fabryki "Perkun" aby zaprzestał nękania swoich pracowników. Dyrektor według doniesień załogi w brutalny sposób traktował pracowników wykorzystując ciężkie warunki okupacyjne.
Za znęcanie się nad załogą karę wykonania publicznej chłosty zasądził podziemny sąd, a wymierzona ona została przez bojową grupę KWP o nazwie "Czyn", która ujęła dyrektora fabryki, a następnie publicznie wychłostała go na Rondzie Waszyngtona, koło Parku Skaryszewskiego. Akcja odbyła się tak aby widzieli to pracownicy - w godzinach rannych w czasie kiedy robotnicy szli do pracy w fabryce.

</doc>
<doc id="4232542" url="https://pl.wikipedia.org/wiki?curid=4232542" title="Vladimir Tlamka">
Vladimir Tlamka



</doc>
<doc id="4232547" url="https://pl.wikipedia.org/wiki?curid=4232547" title="Flawiusz Kastynus">
Flawiusz Kastynus

Flawiusz Kastynus ("Flavius Castinus") – dowódca wojskowy ("magister militum") w czasach cesarza Honoriusza.
W 421 został dowódcą ("comes domesticorum") wyprawy przeciwko Frankom w Galii, gdy współpracował z Konstancjuszem III.
W 422 Kastynus jako dowódca ("magister militum") został wysłany w 422 przez Honoriusza z liczną armią do Hiszpanii przeciwko Wandalom, którzy po przełamaniu na koniec 406 granicy rzymskiej na Renie i splądrowaniu Galii od 409 przebywali w słabo bronionej Hiszpanii. Kastynus stanął na czele wyprawy a jego podkomendnym również wysłanym do Hiszpanii przez Honoriusza był wówczas Bonifacjusz, z którym pokłócił się do tego stopnia, że Bonifacjusz wycofał się z wojny i przeniósł się do Afryki.
Uszczuplone oddziały Kastynusa wraz z posiłkowymi oddziałami gockimi w 423 zaatakowały Wandalów w Betyce. Po początkowych sukcesach, gdy Wandalowie byli skłonni poddać się, Kastynus poniósł dotkliwą klęskę i wycofał się do Italii. Kronikarz Prosper z Akwitanii podał z przesadą, że w walce miało zginąć aż 20 000 Rzymian. Natomiast inny historyk Salwian z Marsylii wskazał, że zwycięstwo Wandalów nad Kastynusem było możliwe dzięki śpiewaniu wersetów biblijnych i niesieniu przed oddziałami księgi Pisma Świętego. Po tym zwycięstwie Wandalowie zajęli kolejną hiszpańską prowincję Carthaginensis i coraz śmielej łupili rzymskie miasta, a po zebraniu floty docierali na Baleary i do Mauretanii. Wina za porażkę spadła na wizygockie posiłki, które odmówiły walki i Bonifacjusza, który porzucił Kastynusa.
Po powrocie do Rawenny doszło do starć zwolenników Kastynusa z poplecznikami Galli Placydii, która miała duży wpływ na swego przyrodniego brata Honoriusza. Honoriusz opowiedział się po stronie swego wodza, a siostrę wygnał na początku 423 wraz z dziećmi do Konstantynopola.
Po śmierci Honoriusza w sierpniu 423 Kastynus prawdopodobnie potajemnie wspierał uzurpatora Jana. W 424 wyznaczono go na urząd konsula. Po śmierci Jana w 425, Kastynus został wysłany na wygnanie za wspieranie uzurpatora.

</doc>
<doc id="4232563" url="https://pl.wikipedia.org/wiki?curid=4232563" title="Tomasz Kamiński (harmonijkarz)">
Tomasz Kamiński (harmonijkarz)

Tomasz Kamiński znany również jako Tomek „Cynamon” Kamiński (ur. 31 marca 1977 w Białymstoku) – polski muzyk bluesowy, blues-rockowy, funkowy; harmonijkarz; pedagog i popularyzator muzyki; producent muzyczny.
Jest czołową postacią polskiej sceny bluesowej i blues-rockowej, wirtuozem harmonijki ustnej i jednocześnie jednym z najbardziej rozpoznawalnych popularyzatorów tego instrumentu w Polsce. Od lat jest cenionym nauczycielem gry na harmonijce ustnej, zapraszanym na liczne warsztaty w Polsce i za granicą.
Twórczość.
Podczas kilkudziesięcioletniej aktywności w branży muzycznej był liderem kilku zespołów muzycznych, które na stałe zapisały się w historii polskiego bluesa (Formacja FRU, The Hardworkers), a także współpracował z czołowymi muzykami bluesowymi z Polski i zagranicy. Na liście jego współpracowników znajdują się m.in.: Kasa Chorych, Blue Machine, a także wirtuozi harmonijki ustnej: Mátyás Pribojszki (Węgry), Erich „Bobos” Prochazka (Słowacja) i Karel „Charlie” Slavik (Czechy). Wziął również udział w międzynarodowych projektach muzycznych Visegrad 3 Harp i Visegrad 4 Harp. Przez kilka lat współpracował z charyzmatycznym amerykańskim wokalistą i gitarzystą Seanem McMahonem, z którym wspólnie nagrali dwie płyty. Znalazły się na nich bluesowe standardy w nowych opracowaniach.
Wraz z różnymi projektami prezentował swój harmonijkowy kunszt na największych festiwalach w Polsce (m.in. Rawa Blues Festiwal, Jesień z Bluesem, Olsztyńskie Noce Bluesowe, Suwałki Blues Festival, Augustowski Blues Maraton) i wschodniej Europie (węgierski Sziged Festival). Wielokrotnie znajdował się w czołówce zestawienia Blues Top magazynu „Twój Blues”.
Tomasz Kamiński, jako ceniony nauczyciel gry na harmonijce ustnej, prowadził liczne warsztaty muzyczne w Polsce i za granicą (m.in. International Harmonica Meeting under Sail Croatia, Festiwal Wielu Kultur i Narodów „Z wiejskiego podwórza” Visegrad Wave in Czeremcha).
W 2003 roku Tomasz Kamiński dołączył do zespołu countrowego Last Train, z którym wystąpił na scenie XXII Międzynarodowego Festiwalu Muzyki Country „Piknik Country Mrągowo 2003”. W 2004 roku nagrał wspólnie z harmonijkową elitą Polski, czyli ze Sławkiem Wierzcholskim, Bartkiem Łęczyckim oraz Tomaszem Kiersnowskim, płytę Harmonijkowy atak.
Jako pomysłodawca i jeden z filarów projektu Harmonijkowy Atak, w 2010 roku zaprosił do współpracy trzech polskich, znakomitych harmonijkarzy (Bartosza Łęczyckiego, Michała Kielaka, Łukasza Wiśniewskiego), aby wspólnie zaprezentować publiczności możliwości harmonijki ustnej. Zespół Harmonijkowy Atak zmienił się w jedną z najlepiej rozpoznawalnych blues-rockowych marek w Polsce, czego dowodzą wyróżnienia branżowego kwartalnika „Twój Blues” – „najlepsza płyta roku 2011” dla debiutanckiej płyty "Harpcore" i dla Harmonijkowego Ataku – tytuł „zespołu roku 2012” w plebiscycie tegoż magazynu. W 2013 Kamiński wraz z zespołem Harmonijkowy Atak promowali nową płytę "Harpcore", koncertując we Francji i w Niemczech (m.in. European Blues Challenge w Tuluzie).
Pod szyldem Tomek Kamiński Band wydał w roku 2013 płytę "Groove", która jest prezentacją jego możliwości w zupełnie nowym kontekście. Na płycie znalazł się głównie autorski repertuar, przede wszystkim funkowy, w którym nie brakuje jednak wpływów muzyki fusion. Dodatkową atrakcją płyty jest udział trzech wokalistek. Do dwóch utworów z tej płyty zostały zrealizowane teledyski.
Od 2013 roku Tomasz Kamiński bierze udział w projekcie muzycznym Cynamonowa kaczka. W 2014 roku powstała płyta "Opal", której repertuar dedykowany jest pamięci Jerzego Opalińskiego, białostockiego bluesmana, związanego m.in. z Kasą Chorych. Wraz z muzykami z Cynamonowej Kaczki nagrał intro do Suwałki Blues Festiwal 2016.
W 2015 roku nawiązał współpracę z Markiem Tymkoffem (gitarzystą m.in. zespołu Banda i Wanda), z którym stworzył projekt muzyczny Kamiński&amp;Tymkoff"." Wielokrotnie występowali w Polsce i na Litwie, gdzie zawsze przyjmowano ich z dużym entuzjazmem.
Tomasz Kamiński zagrał na harmonijce ustnej białostocki hejnał miejski, który odtwarzany jest cyklicznie od 2012 roku, z wieży ratuszowej w Białymstoku, podczas festiwalu bluesowego „Jesień z Bluesem”. Wraz z zespołem Kasa Chorych zagrał w serialu "M jak miłość" (odc. 495) w 2007 roku. Kamiński jest również endorserem harmonijek ustnych firmy C. A. Seydel Söhne.
W 2017 roku Tomasz „Cynamon” Kamiński został uhonorowany imienną tabliczką pamiątkową na Alei Bluesa w Białymstoku, jako zasłużony artysta i popularyzator muzyki bluesowej.

</doc>
<doc id="4232572" url="https://pl.wikipedia.org/wiki?curid=4232572" title="Adalbert Wojciech Zink">
Adalbert Wojciech Zink



</doc>
<doc id="4232575" url="https://pl.wikipedia.org/wiki?curid=4232575" title="Wielkie Etiopskie Odrodzenie">
Wielkie Etiopskie Odrodzenie



</doc>
<doc id="4232576" url="https://pl.wikipedia.org/wiki?curid=4232576" title="Maria Rubio">
Maria Rubio



</doc>
<doc id="4232578" url="https://pl.wikipedia.org/wiki?curid=4232578" title="Michele Petruzzelli">
Michele Petruzzelli

Michele Petruzzelli (ur. 1 sierpnia 1961 w Bari) – włoski prezbiter rzymskokatolicki, benedyktyn, od 2013 opat terytorialny Cava de’ Tirreni.
Życiorys.
Święcenia kapłańskie przyjął 5 sierpnia 1998 w zakonie benedyktynów. Pracował w opactwie "Santa Maria della Scalla" w Noci. Pełnił w nim funkcje m.in. penitencjarza, ekonoma oraz mistrza nowicjatu. 14 grudnia 2013 decyzją papieża Franciszka został opatem terytorialnym Cava de’ Tirreni.
Bibliografia.
 

</doc>
<doc id="4232579" url="https://pl.wikipedia.org/wiki?curid=4232579" title="Czerwona Róża">
Czerwona Róża



</doc>
<doc id="4232581" url="https://pl.wikipedia.org/wiki?curid=4232581" title="Czerwona Róża (osada leśna w województwie wielkopolskim)">
Czerwona Róża (osada leśna w województwie wielkopolskim)



</doc>
<doc id="4232583" url="https://pl.wikipedia.org/wiki?curid=4232583" title="Diego Rosa (duchowny)">
Diego Rosa (duchowny)

Diego Gualtiero Rosa (ur. 20 lutego 1953 w Borgo Poncarale) – włoski prezbiter rzymskokatolicki, benedyktyn, od 2010 opat terytorialny Monte Oliveto Maggiore.
Życiorys.
Święcenia kapłańskie otrzymał 22 czerwca 1980 w zakonie benedyktynów oliwetów. Po święceniach został wikariuszem zakonnej parafii w Rodengo, zaś w latach 1984-1991 był ekonomem opactwa we Florencji. W 1992 został proboszczem parafii w Sienie, a w 1996 objął funkcję sekretarza generała oliwetów. Od 1999 przełożony, zaś od 2000 opat w Lendinarze. 21 października wybrany opatem terytorialnym macierzystego opactwa Monte Oliveto Maggiore.
Bibliografia.
 

</doc>
<doc id="4232585" url="https://pl.wikipedia.org/wiki?curid=4232585" title="Urban Federer">
Urban Federer

Urban Federer (ur. 17 sierpnia 1968 w Zurigo-Fluntern) – szwajcarski prezbiter rzymskokatolicki, benedyktyn, od 2013 opat terytorialny Einsiedeln.
Życiorys.
Święcenia prezbiteratu przyjął 11 czerwca 1994 w zakonie benedyktynów. Przez wiele lat studiował przy opactwie Einsiedeln oraz we Fryburgu. W 2007 został nauczycielem przyklasztornego liceum. Od 2010 dziekan i wikariusz generalny opactwa.
10 grudnia 2013 mianowany opatem terytorialnym Einsiedeln, otrzymał benedykcję 22 grudnia 2013.

</doc>
<doc id="4232590" url="https://pl.wikipedia.org/wiki?curid=4232590" title="Berettyóújfalu (stacja kolejowa)">
Berettyóújfalu (stacja kolejowa)

Berettyóújfalu (węg. "Berettyóújfalu vasútállomás") – stacja kolejowa w Berettyóújfalu, w komitacie Hajdú-Bihar, na Węgrzech. 
Stacja znajduje się na ważnej linii 101 Püspökladány – Biharkeresztes i obsługuje pociągi każdej kategorii. 

</doc>
<doc id="4232594" url="https://pl.wikipedia.org/wiki?curid=4232594" title="Strażnica WOP Dytmarów">
Strażnica WOP Dytmarów



</doc>
<doc id="4232595" url="https://pl.wikipedia.org/wiki?curid=4232595" title="Omega1 Cygni">
Omega1 Cygni

Omega¹ Cygni ("ω¹ Cyg") – gwiazda w gwiazdozbiorze Łabędzia. Znajduje się około 909 lat świetlnych od Słońca.
Nazwa.
Gwiazda ma tradycyjną nazwę Ruchba, wywodzącą się z języka arabskiego. Wyrażenie oznacza „kolano kury”. Nie należy mylić jej z gwiazdą Delta Cassiopeiae, która od 2016 roku jako jedyna oficjalnie nosi nazwę Ruchba.
Charakterystyka.
Omega¹ Cygni to błękitna gwiazda, podolbrzym należący do typu widmowego B2,5. Jego temperatura jest znana z dużą niepewnością, ale średnio pomiary wskazują, że jest to około , w związku z czym dużą część promieniowania emituje w ultrafiolecie. Będąc odległa od Słońca o ponad 900 lat świetlnych jest przyciemniona przez ośrodek międzygwiazdowy; po uwzględnieniu tych efektów okazuje się 4800 razy jaśniejsza niż Słońce. Gwiazda ma promień 6,8 razy większy niż Słońce i masę 7,5–8 razy większą niż masa Słońca. Opuściła już ciąg główny, ale jeszcze nie stała się czerwonym olbrzymem. Zakończy życie jako masywny biały karzeł. Niewiele wiadomo o tej gwieździe; dawniej była uznawana za gwiazdę zmienną typu Beta Cephei.
Gwiazda ma dwie towarzyszki. Składnik B to gwiazda o wielkości 12,9, odległa na niebie o 15 sekund kątowych (pomiar z 2013 r.). Jest to gwiazda o masie podobnej do masy Słońca, odległa o co najmniej 4800 au; na podstawie praw Keplera można ocenić okres orbitalny tego układu na co najmniej 8000 lat. Składnik C jest oddalony o 55,8″ (pomiar z 2013 r.) i ma wielkość 11,77m. Ta gwiazda należy prawdopodobnie do typu A i jest kilkakrotnie masywniejsza od Słońca, a centralną parę okrąża w czasie ponad pół miliona lat. Czwarta widoczna w pobliżu gwiazda, składnik D o wielkości 11,99m oddalony od podolbrzyma o 130,9″ (w 2013 r.) wykazuje inny ruch własny i najprawdopodobniej nie jest związany z układem.

</doc>
<doc id="4232596" url="https://pl.wikipedia.org/wiki?curid=4232596" title="Agrigento Bassa">
Agrigento Bassa

Agrigento Bassa (wł. "Stazione di Agrigento Bassa") – stacja kolejowa w Agrigento, w prowincji Agrigento, w regionie Sycylia, we Włoszech. Znajduje się na dwóch liniach Caltanissetta Xirbi – Agrigento i Palermo – Porto Empedocle.
Według klasyfikacji RFI ma kategorię "brązową".

</doc>
<doc id="4232598" url="https://pl.wikipedia.org/wiki?curid=4232598" title="PGO (polskie przedsiębiorstwo)">
PGO (polskie przedsiębiorstwo)

Grupa PGO – polska grupa przemysłowa specjalizująca się w produkcji odlewów i odkuwek. W jej skład wchodzą cztery zakłady produkcyjne: Odlewnia Żeliwa „Śrem” Sp. z o.o., dwie odlewnie staliwa: PGO SA Pioma-Odlewnia oddz. w Piotrkowie Trybunalskim i PGO SA Odlewnia Staliwa oddz. w Stalowej Woli oraz kuźnia: PGO SA Kuźnia Glinik oddz. w Gorlicach. 
PGO SA jest spółką portfelową rodzinnej firmy inwestycyjnej TDJ.
Produkty PGO są elementami m.in. w takich maszynach i urządzeniach jak: ciągniki rolnicze, wiatraki energetyczne, pociągi, samochody ciężarowe, jachty, pompy, kombajny górnicze. Odlewy i odkuwki trafiają do odbiorców m.in. z Niemiec, Szwecji, Francji, Holandii, Belgii i USA.
Historia.
GK PGO powstała w 2008 roku. Zakłady produkcyjne działają na rynku przemysłowym od kilkudziesięciu lat - początki Kuźni Glinik sięgają roku 1883, kiedy powstał pierwszy zakład narzędziowo-naprawczy przy rafinerii ropy naftowej wraz z wydziałem kuźni w Gorlicach. W 1949 roku nastąpiła rozbudowa i rozwój zakładu pod nazwą Centralne Zakłady Naftowe. W 1960 powstał drugi zakład produkcyjny wchodzący w skład Grupy PGO – Pioma-Odlewnia w Piotrkowie Trybunalskim, jako zaplecze dla Fabryki  Maszyn Górniczych Pioma. Etapowe powstawanie trzeciego zakładu produkcyjnego, Odlewni Żeliwa Śrem, jako zespołu trzech dużych odlewni trwał dziesięć lat (1964–1974). Po procesach prywatyzacyjnych wszystkich spółek, od 2005 roku były włączane w struktury Grupy Famur S.A. W 2008 r. zaczęła działalność Polska Grupa Odlewnicza S.A. W jej skład weszły Pioma-Odlewnia i Odlewnia Żeliwa „Śrem”. W 2011 r. PGO oddzieliła się od Grupy Famur i zadebiutowała na Giełdzie Papierów Wartościowych. W 2013 nastąpiło włączenie Kuźni Glinik do grupy kapitałowej PGO SA, a w 2014 przejęcie kluczowych aktywów kolejnego zakładu produkcyjnego – Fugo Odlew Sp. z o.o. w Koninie – przez Piomę-Odlewnię. W 2017 roku w skład Grupy PGO wszedł również Kopex Foundry Sp. z o.o., który obecnie kontynuuje swoją działalność pod nazwą Oddział Stalowa Wola, Pioma-Odlewnia Sp. z o.o.. W styczniu 2019 roku Pioma-Odlewnia wraz z Pioma Odlewnia oddz. Stalowa Wola i Kuźnią Glinik zostały w ramach konsolidacji przekształcone w oddziały PGO SA.
Skład Grupy PGO.
PGO SA Pioma Odlewnia oddz. w Piotrkowie Trybunalskim wraz z PGO SA Odlewnia Staliwa oddz. w Stalowej Woli tworzą segment PGO Steel Castings.
W obszarze segmentu PGO Steel Castings:
Spółki należące do segmentu PGO Steel Castings uzyskały:
Zdolności produkcyjne w tym obszarze to 10 500 ton odlewów rocznie.
Odlewnia Żeliwa „Śrem” Sp. z o.o. to baza segmentu PGO Iron Castings.
W obszarze segmentu PGO Iron Castings
Odlewnia Żeliwa „Śrem” Sp. z o.o. uzyskała m.in.:
Zdolności produkcyjne w tym obszarze to 49 700 ton odlewów rocznie. Odlewnia Żeliwa „Śrem” Sp. z o.o. to europejski lider w zakresie produkcji odlewów żeliwnych, jedna z największych odlewni w Polsce. Specjalnością OŻ „Śrem” jest produkcja i obróbka odlewów wykorzystywanych w przemyśle stoczniowym, motoryzacyjnym, maszynowym i energetycznym (bębny hamulcowe, bloki silników, obudowy przekładni, przeciwwagi, tuleje oraz kołnierze).
Odlewy wykonywane są z takich surowców jak żeliwo szare oraz żeliwo stopowe.
Kuźnia Glinik (Gorlice) tworzy PGO Forgings.
W obszarze segmentu PGO Forgings
Kuźnia Glinik uzyskała m.in.:
Zdolności produkcyjne w tym obszarze to 14 400 ton odkuwek rocznie.

</doc>
<doc id="4232600" url="https://pl.wikipedia.org/wiki?curid=4232600" title="Galliera (przystanek kolejowy)">
Galliera (przystanek kolejowy)

Galliera (wł. "Stazione di Galliera") – przystanek kolejowy w Galliera, w prowincji Bolonia, w regionie Emilia-Romania, we Włoszech. Znajduje się na linii Bolonia – Ankona. 
Według klasyfikacji Rete Ferroviaria Italiana ma kategorią "brązową".

</doc>
<doc id="4232601" url="https://pl.wikipedia.org/wiki?curid=4232601" title="Jean Scarcella">
Jean Scarcella

Jean César Scarcella CRA (ur. 28 grudnia 1951 w Montreux) – szwajcarski prezbiter rzymskokatolicki, kanonik regularny, od 2015 opat terytorialny Saint-Maurice.
Życiorys.
W 1984 wstąpił do opactwa kanoników regularnych św. Maurycego w Saint-Maurice i 21 maja 1988 złożył śluby wieczyste. Święcenia kapłańskie przyjął 31 marca 1990. Przez wiele lat pracował duszpastersko w parafiach na terenie opactwa. W 2009 został przełożonym klasztoru w Saint-Maurice i wikariuszem generalnym opactwa terytorialnego. 22 maja 2014 papież Franciszek zatwierdził jego nominację na zwierzchnika tegoż opactwa.

</doc>
