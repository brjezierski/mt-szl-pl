<doc id="4232604" url="https://pl.wikipedia.org/wiki?curid=4232604" title="Dozwolony użytek prywatny">
Dozwolony użytek prywatny

Dozwolony użytek prywatny (osobisty) – w polskim prawie ustawowe zezwolenie dla użytkowników na prywatne korzystanie z chronionych utworów; jedna z postaci dozwolonego użytku. Dzięki niemu użytkownicy nie muszą uzyskiwać zgody podmiotów praw autorskich ani im płacić. Stanowi on jedno z ograniczeń (lub wyjątków), które są regulowane przepisami prawa międzynarodowego i unijnego.
Ochrona autorskoprawna głównie dotyczy publicznego wykorzystywania utworu i nie ingeruje w sferę prywatną. W celu dostosowania prawa do korzystania z utworów w prywatnej sferze indywidualnych użytkowników, ustawodawcy wprowadzili przepisy analogiczne do dozwolonego użytku prywatnego. Jest on klasyczną instytucją prawa autorskiego, o szczególnym znaczeniu społecznym. Analogiczne przepisy znajdowały się w ustawach z 1926 i z 1952. Znajdują się także w ustawach wszystkich europejskich państw. W polskiej ustawie z 1994 dozwolony użytek prywatny został uregulowany w art. 23. Chociaż tradycja tej instytucji jest głęboko zakorzeniona, a jej istota – stała, to jej zakres podlega zmianom.
Jako że dozwolony użytek jest wyjątkiem od zasady monopolu, jego zakres jest ściśle określony. Oprócz tego jest też szeroki. Użytkownicy mogą korzystać w dowolny sposób z niemal wszystkich kategorii utworów. Można je zapisywać, kopiować i rozpowszechniać. Nie ma znaczenia, czy kopia utworu, z której korzysta użytkownik, powstała legalnie. Można swobodnie korzystać w dowolnym celu z całego utworu, a nie tylko z jego części. Należy jedynie przestrzegać autorskich praw osobistych, korzystać osobiście lub w gronie osób, z którymi użytkownika łączą związki osobiste i nie korzystać w sposób konkurencyjny dla podmiotu praw autorskich (por. test trójstopniowy). Wyjątkowo dozwolony użytek prywatny jest wyłączony w zakresie korzystania z twórczych baz danych i programów komputerowych, a także budowania według utworu architektonicznego i architektoniczno-urbanistycznego.
Historia.
Pierwszą polską ustawą o prawie autorskim była ustawa z 1926. Jej artykuł 17 zezwalał na kopiowanie i inne odtwarzanie „wyłącznie dla własnego użytku prywatnego”. Dozwolony użytek prywatny był wyłączony w stosunku do budowania według cudzego utworu architektonicznego. Poza tym dozwolony użytek prywatny obejmował wszystkie kategorie utworów. Obowiązywał wymóg podania twórcy i zakaz modyfikowania utworu. Nie obowiązywało ograniczenie rozmiaru dozwolonego korzystania. W tamtym czasie uważano, że dozwolony użytek prywatny nie należy do sfery praw wyłącznych autora. Nie był to jednak zewnętrzny wyjątek czy ograniczenie, a konsekwencja ograniczonej natury samego prawa autorskiego.
W następnej ustawie, z 1952, dozwolony użytek prywatny został uregulowany w art. 22. Obowiązywało podobnie ujęte wyłączenie w stosunku do budowania według cudzego utworu architektonicznego. Chociaż w przepisie była mowa tylko o kopiowaniu i innym odtwarzaniu, użytkownik mógł także rozpowszechniać utwór, udostępniając go osobom, z którymi łączyły go więzy towarzyskie. Przyjmowano przy tym, że użytkownik nie może czerpać korzyści materialnych z takiego rozpowszechniania.
W okresie obowiązywania ustawy z 1952 nastąpił postęp techniki. Pojawiło się zjawisko masowego kopiowania na taśmy magnetyczne. Zauważono, że takie kopiowanie ma wpływ na dochody twórców. Zdaniem niemieckiego Federalnego Trybunału Sprawiedliwości prywatne kopiowanie utworów wymagało zgody podmiotu praw autorskich. Chociaż akceptowano ten tok myślenia, uznano, że uzależnianie tworzenia kopii od każdorazowej zgody jest niemożliwe. Wtedy też zaproponowano nałożenie opłat reprograficznych.
Przesłanki.
Użytkownicy.
Dozwolony użytek prywatny przysługuje osobom fizycznym, bez względu na zdolność do czynności prawnych. Nie przysługuje on osobom prawnym ani jednostkom organizacyjnym nieposiadającym osobowości prawnej. Jest tak, ponieważ jedynie osoby fizyczne tworzą stosunki osobiste. Sąd Najwyższy orzekł, że „wykorzystanie odtworzonego utworu przez przedsiębiorstwo dla celów tego przedsiębiorstwa” z definicji nie mieści się w granicach dozwolonego użytku prywatnego.
Z praktycznych względów dozwolony użytek prywatny nie obejmuje tylko użytkownika, ale rozciąga się także na krąg osób pozostających w związku osobistym z użytkownikiem. Ustawa o prawie autorskim wymienia przykładowe stosunki międzyludzkie mieszczące się w pojęciu „związku osobistego”: stosunek pokrewieństwa, powinowactwa oraz stosunek towarzyski. Dwa pierwsze są zdefiniowane w Kodeksie rodzinnym i opiekuńczym i ich znaczenie jest jasne. Wątpliwości budzą, niezdefiniowane w ustawie, określenia „inny związek osobisty” i „stosunek towarzyski”.
Dokonując interpretacji tych pojęć, trzeba pamiętać o celu dozwolonego użytku prywatnego, czyli o tym, że korzystanie jest dopuszczone w sferze prywatnej, a nie publicznej. Prywatne korzystanie z utworu wiążące się z jego równoczesnym publicznym rozpowszechnianiem (na przykład w ramach korzystania z sieci "peer-to-peer") wykracza poza zakres dozwolonego użytku. Związkowi osobistemu towarzyszą więzi emocjonalne i częste kontakty, niezależnie od formy kontaktowania się. Nie ma znaczenia, czy te relacje powstały lub czy są podtrzymywane głównie za pośrednictwem Internetu. Chodzi o stałą, nieformalną, prywatną więź. Z zakresu dozwolonego użytku prywatnego są wykluczone relacje ściśle zawodowe, a także wynikające z funkcji społecznych czy politycznych.
Nie ma ograniczenia co do liczby osób korzystających wspólnie z dozwolonego użytku prywatnego. Istnieją zwyczajowe formy korzystania z utworów, takie jak imprezy okolicznościowe, co do których trudno przesądzić, czy korzystanie odbywa się w granicach dozwolonego użytku.
Korzystanie z utworów.
Pojęcie korzystania.
Ustawa o prawie autorskim nie precyzuje, na jakich polach eksploatacji (w jaki sposób) można korzystać z utworów. Ogólnie rzecz biorąc, korzystanie z utworów obejmuje ich utrwalanie, zwielokrotnianie i rozpowszechnianie. Zakresem dozwolonego użytku prywatnego są objęte co do zasady wszystkie sposoby korzystania na wszystkich znanych polach eksploatacji, z trzema wyjątkami, omówionymi dalej. Istnieje pogląd, według którego dozwolony użytek obejmuje także przyszłe pola eksploatacji. Ustawodawca dał więc użytkownikom większą swobodę w porównaniu z przepisami ustaw z 1926 i 1952 r., które wprost dopuszczały jedynie kopiowanie i inne odtwarzanie utworów. W praktyce najistotniejsze jest zwielokrotnianie (kopiowanie) chronionych utworów.
Uprzednie rozpowszechnienie utworu.
Przedmiotem dozwolonego użytku prywatnego są tylko utwory rozpowszechnione (udostępnione publicznie za zgodą twórcy). Dozwolony użytek nie narusza autorskich praw osobistych, w tym prawa do decydowania o pierwszym udostępnieniu utworu publiczności. Tak więc korzystanie z kopii utworu (choćby tylko fragmentu), który „wyciekł” z zamkniętego pokazu, nie jest dozwolone.
Sytuacja jest bardziej złożona w przypadku korzystania z utworów w sieci komputerowej. Utwór nie został rozpowszechniony, jeżeli został wprowadzony jedynie do sieci zamkniętej.
Legalność kopii źródłowej.
Systemy prawne niektórych państw europejskich (np. Niemiec, Finlandii) zakazują powoływania się na dozwolony użytek w przypadku korzystania z kopii utworu powstałej lub udostępnionej w sposób naruszający prawa autorskie. Polska ustawa o prawie autorskim nie zawiera warunku legalności kopii źródłowej (ang. "legal source copy"). Taka cecha kopii byłaby trudna do ustalenia przez użytkowników.
W 2014 Trybunał Sprawiedliwości Unii Europejskiej (TSUE) orzekł, że prawo krajowe nierozróżniające „sytuacji, w której źródło służące za podstawę sporządzenia kopii na użytek prywatny jest legalne, od sytuacji, w której źródło to jest nielegalne” jest sprzeczne z przepisami dyrektywy 2001/29/WE o harmonizacji niektórych aspektów prawa autorskiego i praw pokrewnych w społeczeństwie informacyjnym. Polski ustawodawca powinien wprowadzić takie rozróżnienie. Zaproponowano dopuszczenie korzystania z takich nielegalnych kopii utworu, które nie są „oczywiście bezprawne”. Byłaby to ochrona użytkowników działających w dobrej wierze. Jednak samo kryterium legalności kopii źródłowej jest nieostre i jego generalne sprecyzowanie jest niemożliwe.
Ograniczenie liczby lub objętości używanych egzemplarzy.
W 2004 weszła w życie nowelizacja ustawy z 1994 dodająca do art. 23 ust. 2 wymóg korzystania z „pojedynczych egzemplarzy” utworów. Ścisłe trzymanie się znaczenia użytych słów prowadziłoby do wniosku, że ustawa wyłącza kopiowanie utworów z ram dozwolonego użytku. Zdaniem części prawników dopuszczalne jest jednorazowe zwielokrotnienie jednego nośnika utworu. Większa część specjalistów twierdzi, że to sformułowanie jest niewłaściwie skonstruowane pod względem gramatycznym. Wymóg korzystania z „pojedynczych egzemplarzy” utworów należy interpretować jako zakaz sporządzania nieograniczonej liczby kopii utworów. Wszystkie inne określenia, które mogłyby zastąpić „pojedyncze egzemplarze”, także są niejednoznaczne.
Ustawa o prawie autorskim nie nakłada ograniczenia dozwolonego użytku do korzystania z określonej części utworu, liczby stron książki, nie wyznacza innych „rozsądnych granic”. Takie ograniczenia miałyby być uzasadnione stratami, jakie ponoszą podmioty praw autorskich na skutek zmniejszonego popytu na oryginalne egzemplarze. Zjawisko nieograniczonego kopiowania ma być regulowane przez test trójstopniowy. Można też uznać, że brak ograniczenia jest celowy.
Dokonywanie reprodukcji przez osoby trzecie.
Dozwolony użytek polega na samodzielnym korzystaniu z cudzego utworu. Reprodukcji mogą dokonywać jedynie osoby fizyczne. Może chodzić tylko o te osoby, które mają korzystać z kopii utworów. Część prawników dopuszcza pomocnictwo niewkraczające w zakres autorskich praw wyłącznych.
Duże znaczenie społeczne ma odpłatne zwielokrotnianie dokonywane na zamówienie użytkownika dla jego użytku osobistego (usługi kserograficzne, archiwizacja danych). Dozwolony użytek nie obejmuje takiej działalności. Jej prowadzenie jest regulowane przez art. 201 ustawy o prawie autorskim
Korzystanie z cyfrowych form utworów.
Zastosowanie terminu „egzemplarz” w art. 23 ust. 2 ustawy o prawie autorskim może prowadzić do wniosku, że zakres dozwolonego użytku nie obejmuje cyfrowych form utworów. Stanowisko uzasadniające taką tezę jest znane od dłuższego czasu. Twierdzono, że cyfrowa reprodukcja jest mechaniczna i nieosobista. Argumentowano, że przepisy o dozwolonym użytku nie mogą obejmować pól eksploatacji nieznanych w chwili wejścia ustawy w życie. Zaproponowano też traktowanie cyfrowych form utworów analogicznie do programów komputerowych, wyłączonych z zakresu dozwolonego użytku. Jednak przeważa pogląd, że forma utworu (analogowa – cyfrowa) to kwestia techniczna, która nie ma znaczenia dla zakresu dozwolonego użytku.
Cel korzystania.
Ustawa o prawie autorskim nie określa celu korzystania z chronionego utworu, oprócz tego, że ma być osobisty. Może być on rozrywkowy, hobbystyczny, naukowy, archiwalny. Jednak nieodpłatne skopiowanie utworu chronionego od dotychczas nieznanej osoby w celu hobbystycznym wykracza poza zakres dozwolonego użytku. Wydaje się, że „własny cel zawodowy” także jest dopuszczalny, pod warunkiem, że użytkownik korzysta z utworu z własnej inicjatywy i na własne potrzeby, czyli bez wyraźnego polecenia przełożonego.
Przesłanka nieodpłatności dozwolonego użytku prywatnego oznacza, że pobieranie opłat przez użytkownika od związanych z nim osób jest niedozwolone. Interpretacja przepisu ustawy o prawie autorskim uwzględniająca art. 5 ust. 2 lit. b dyrektywy 2001/29/WE prowadzi do wniosku, że ten wymóg ma szersze znaczenie. W myśl przywołanego przepisu korzystanie w celu bezpośrednio lub pośrednio handlowym jest niedopuszczalne. Jak zauważono, niemal każde korzystanie z utworu, które nie jest czysto rekreacyjne, można uznać za pośrednio komercyjne. Szczególnie odnosi się to do korzystania związanego z działalnością zawodową użytkownika.
Charakter prawny.
Dopuszczalność umownej modyfikacji.
Wpływ na sytuację użytkownika ma ustalenie, czy art. 23 ustawy o prawie autorskim stanowi normę imperatywną, czy dyspozytywną. Chodzi głównie o możliwość ograniczania zakresu dozwolonego użytku prywatnego w umowach.
Podmioty praw autorskich długo nie ingerowały w sferę prywatną użytkowników. Dopiero profesjonalne wypożyczalnie wideo standardowo zawierały z konsumentami umowy zakazujące kopiowania i rozpowszechniania utworów. Taką praktykę stosują także producenci utworów w postaci elektronicznej (m.in. elektronicznych baz danych, programów komputerowych). Przyczyną tego stanu rzeczy ma być z jednej strony oczekiwanie elastyczności dozwolonego korzystania utworów, z drugiej – dążenie do kontroli nad korzystaniem z utworów.
Artykuł 23 ustawy o prawie autorskim nie odnosi się do omawianej kwestii. Brak szczegółowego przepisu jest typowy dla systemów prawnych państw europejskich. Wyjątkowo dyrektywa 2009/24/WE w sprawie ochrony prawnej programów komputerowych, a za nią art. 76 ustawy o prawie autorskim, stanowią, że nieważne są umowy ograniczające „dozwolony użytek programów komputerowych”. Wykładnia "a contrario" i zasada swobody umów przemawiają za dopuszczalnością umownego ograniczania dozwolonego użytku.
Wydaje się, że takie stanowisko zajmuje większość doktryny. Postanowienie modyfikujące byłoby wiążące tylko dla stron umowy, a jego naruszenie rodziłoby wyłącznie odpowiedzialność z tytułu naruszenia umowy. W tej sprawie znaczenie może mieć punkt 45 dyrektywy 2001/29/WE (który głosi, że „wyjątki i ograniczenia nie powinny stanowić przeszkody dla określenia stosunków umownych zmierzających do zapewnienia godziwej rekompensaty podmiotom praw autorskich w stopniu dozwolonym przez prawo krajowe”) i fakt, że przepisy dyrektywy 2001/29/WE nie nakładają obowiązku ustanowienia dozwolonego użytku prywatnego w porządku krajowym. Istnieje koncepcja, która uzasadnia dopuszczalność zarówno umownego ograniczania, jak i wyłączenia dozwolonego użytku prywatnego. Według niej użytkownik miałby prawo podmiotowe do dozwolonego użytku i mógłby umawiać się na zmianę zakresu swojego prawa. Odrzucenie tej koncepcji oznacza, że użytkownik może jedynie zobowiązać się do niewykonywania uprawnienia. Istnieje też pogląd, według którego dozwolonego użytku nie można zmieniać, a swoboda umów jest ograniczona.
Istnieją granice swobody umownej modyfikacji dozwolonego użytku prywatnego. Umowa nie powinna być sprzeczna z ustawowym wyważeniem interesów podmiotu praw autorskich i użytkownika. Nie powinna godzić w wartości chronione przez ustawodawcę za pomocą instytucji dozwolonego użytku. Osobnym zagadnieniem jest relacja modyfikacji dozwolonego użytku z przepisami o ochronie konkurencji i konsumentów. Na przykład umowna modyfikacja dozwolonego użytku nie powinna umożliwiać nadużywania pozycji monopolistycznej podmiotu praw autorskich. Praktyka elastycznych, indywidualnie uzgodnionych wzajemnych ustępstw licencjodawcy i licencjobiorcy jest pozytywnie oceniana. Obniżenie opłaty licencyjnej lub przyznanie użytkownikom udogodnień w korzystaniu objętym zakresem dozwolonego użytku mogą być „ekwiwalentem” modyfikacji zakresu dozwolonego użytku. Szczególnie efektywne jest zróżnicowanie cen powiązane z precyzyjnym zróżnicowaniem modyfikacji.
Wynagrodzenie z tytułu dozwolonego użytku prywatnego.
W większości krajowych porządków prawnych dozwolony użytek prywatny nie jest powiązany z obowiązkiem rekompensaty wypłacanej podmiotom praw autorskich. W polskim prawie zasadę braku wynagrodzenia z tytułu dozwolonego użytku stanowi art. 34 ustawy o prawie autorskim. Na gruncie prawa Unii Europejskiej obowiązuje jednak norma szczegółowa, która zobowiązuje ustawodawców krajowych do zapewnienia podmiotom praw autorskich „godziwej rekompensaty” ("fair compensation").
To pojęcie wynika z przyjętej koncepcji utraconych korzyści, według której akt zwielokrotnienia utworu może powodować wyrządzenie szkody podmiotowi praw autorskich. W wyroku "Padawan SL v. Sociedad General de Autores y Editores de España" Trybunał Sprawiedliwości UE stwierdził, że na użytkowniku „co do zasady ciąży obowiązek naprawienia szkody związanej ze zwielokrotnieniem poprzez sfinansowanie rekompensaty”. Podmiotami obciążanymi do uiszczania „opłaty licencyjnej za użytek prywatny” mogą być podmioty udostępniające użytkownikom sprzęt służący do reprodukcji utworów. Mogą one przenieść koszt takiej opłaty na użytkowników. Te opłaty są nazywane opłatami reprograficznymi. Ustawa o prawie autorskim ustanawia obowiązek uiszczania opłat reprograficznych w art. 20 i 201. Na podstawie art. 20 ust. 5 tej ustawy wydano rozporządzenie wykonawcze.
Specjaliści nie są jednomyślni w ocenie charakteru prawnego opłat reprograficznych. Przeważa ocena, według której są one szczególną formą wynagrodzenia autorskiego. Jedni twierdzą, że jedynie opłaty uiszczane na podstawie art. 201 ustawy o prawie autorskim są formą wynagrodzenia. Inni argumentują, że art. 20 tejże ustawy przełamuje deklarowaną w art. 34 nieodpłatność dozwolonego użytku. Stwierdzono nawet, że art. 34 „nie odpowiada do końca rzeczywistości”. Według niektórych opłaty są wynagrodzeniem autorskim, mimo że „nie spełniają cech charakterystycznych dla tradycyjnych wynagrodzeń autorskich”. Przynależność omawianych opłat do sfery praw wyłącznych może wynikać z tego, że test trójstopniowy nie dotyczy prywatnego korzystania z utworu.
Dozwolony użytek prywatny a prawo karne.
Korzystanie z cudzego utworu w ramach dozwolonego użytku wyłącza bezprawność czynu, który inaczej mógłby stanowić przestępstwo określone w rozdziale 14 ustawy o prawie autorskim (zatytułowanym „Odpowiedzialność karna”). Można uznać, że dozwolony użytek prywatny jest „szczególną postacią kontratypu”. Działanie w granicach dozwolonego użytku prywatnego nie jest rozpowszechnianiem cudzego utworu bez uprawnienia, o którym mowa w art. 116 ust. 1 ustawy o prawie autorskim. Posiadanie urządzeń lub ich komponentów przeznaczonych do usuwania lub obchodzenia skutecznych technicznych zabezpieczeń utworów może służyć do działań mieszczących się w zakresie dozwolonego użytku prywatnego. Dowód na tę okoliczność praktycznie uniemożliwia stosowanie art. 1181 ustawy o prawie autorskim
Wyłączenia.
Elektroniczne bazy danych.
Definicję baz danych, a także przepisy o ich ochronie zawiera osobna ustawa. Ta ochrona obejmuje usystematyzowany zbiór elementów składowych (treść), a ochrona prawa autorskiego – twórcze zestawienie (formę). W związku z tym tych baz danych, które nie są twórcze, przepisy o prawie autorskim nie dotyczą.
Ochrona elektronicznych twórczych baz danych ma szeroki zakres, ponieważ (co do zasady) obejmuje wszystkie postaci korzystania, a beneficjentem licencji ustawowej jest legalny użytkownik. Jednak nie odnosi się do elementów baz danych, które mogą być samodzielnymi utworami, a także do użytku w zakresie określonym w art. 7 ustawy o ochronie baz danych. Pewien zakres swobody wyznacza dodatkowo art. 171 ustawy o prawie autorskim. Według niektórych prawników ten przepis powinien znajdować się wśród przepisów o dozwolonym użytku.
Wyłączenie dozwolonego użytku prywatnego polega więc na tym, że nie obejmuje on korzystania z elektronicznych baz danych, które są utworami. To wyłączenie zabezpiecza interesy podmiotu, który poniósł „istotny nakład inwestycyjny w celu sporządzenia, weryfikacji lub prezentacji zawartości bazy danych”. Z kolei art. 8 ust. 1 pkt 1 ustawy o ochronie baz danych, odnoszący się do nieelektronicznych baz danych, przyznaje użytkownikowi pewną swobodę w zakresie użytku prywatnego.
Wyłączenie dozwolonego użytku prywatnego nie dotyczy naukowego użytku twórczych elektronicznych baz danych niezwiązanego z celem zarobkowym. Skrytykowano wyłączenie celu zarobkowego, ponieważ można by sądzić, że na dozwolony użytek nie mogą powoływać się pracownicy naukowi lub instytucje naukowe. Biorąc pod uwagę punkt 36 preambuły dyrektywy 96/9/WE, użytek w celu edukacyjnym, jak i naukowym, jest dopuszczalny. Brak tego wyjątku ograniczałby możliwość działalności naukowej.
Programy komputerowe.
Programy komputerowe są chronione tak jak utwory literackie, jednak stanowią osobną kategorię i podlegają szczególnemu (odrębnemu) modelowi ochrony. Te kwestie regulują przepisy dyrektywy 2009/24/WE w sprawie ochrony prawnej programów komputerowych i rozdziału 7 ustawy o prawie autorskim. Zakres ochrony programów komputerowych jest szerszy niż zakres ochrony innych kategorii utworów, z czym wiąże się m.in. wyłączenie dozwolonego użytku prywatnego, zakaz dokonywania opracowań i modyfikacji programów komputerowych.
Artykuł 75 ustawy o prawie autorskim dopuszcza pewną swobodę w korzystaniu z programu w sferze prywatnej. Charakter prawny tych szczegółowych norm nie jest jasny. Przepisy art. 75 są nazywane licencją ustawową, „dozwolonym użytkiem prywatnym w zakresie programów komputerowych” lub „formą dozwolonego użytku”. Rekompensują one (w pewnym zakresie) brak dozwolonego użytku. Istnieje pogląd, według którego do przepisów art. 75 należy odnosić ogólne ograniczenia dozwolonego użytku z art. 34 i 35.
„Dozwolony użytek prywatny programu komputerowego” (podobnie jak przepis zezwalający na korzystanie z elektronicznej twórczej bazy danych i odmiennie niż „tradycyjny”, analogowy dozwolony użytek) przysługuje legalnemu użytkownikowi. Warunkowo może on wykonywać niektóre czynności z zakresu monopolu autorskoprawnego. Te warunki to brak innego uregulowania w umowie licencyjnej oraz niezbędność do korzystania zgodnie z przeznaczeniem programu. Jeżeli legalny użytkownik jest licencjobiorcą, może nie mieć wpływu na treść umowy licencyjnej (tzw. umowy typu "shrink-wrap", „umowy celofanowe”). Z kolei nieostre pojęcie „przeznaczenie programu” powinno być interpretowane w konkretnym przypadku. Co istotne, legalny użytkownik jest uprawniony do sporządzenia kopii zapasowej programu komputerowego, obserwowania, badania i testowania jego ostatecznej wersji oraz do dekompilacji programu w celu zapewnienia kompatybilności.
Istnieją produkty, których istotnym elementem jest program komputerowy, takie jak produkty multimedialne, elektroniczne bazy danych czy gry komputerowe. Część specjalistów opowiada się za rozciągnięciem zasad ochrony programów komputerowych na całe takie złożone produkty. Ma o tym przesądzać zawężająca wykładnia przepisów ograniczających monopol autorskoprawny. Inni nazywają takie rozumowanie „zakażeniem regulacją” i proponują oddzielne traktowanie programu komputerowego i innych twórczych elementów złożonego wytworu. Jednak takie rozwiązanie nie rozwiązuje praktycznych problemów.
Utwory architektoniczne.
Artykuł 23 ustawy o prawie autorskim wyłącza z zakresu dozwolonego użytku prywatnego utwory architektoniczne i architektoniczno-urbanistyczne na jednym polu eksploatacji – budowanie według takich utworów. To wyłączenie było uwzględnione także w ustawach z 1926 i 1952 r. Wówczas dotyczyło ono budowania według utworu architektonicznego.
Za tym wyłączeniem przemawiają różnorodne względy. Wydaje się, że decyduje kwestia majątkowa: udzielanie licencji na budowę jest jednym z głównych elementów inwestycji budowlanej oraz podstawowym sposobem autorskiego wykorzystania utworu architektonicznego i architektoniczno-urbanistycznego. Według zwolenników tej tezy przyznanie użytkownikom swobody dozwolonego użytku w tym zakresie byłoby sprzeczne z ograniczeniem nałożonym przez test trójstopniowy. Nie mniej ważne są osobiste potrzeby licencjobiorców. Jest to kwestia unikatowości obiektu, lecz także zapewnienia prywatności jego użytkownikom.
Zdaniem przeciwników analiza ekonomiczna nie uzasadnia takiego wyłączenia. Według tego stanowiska przepis działa w praktyce tylko wtedy, kiedy wzniesienie obiektu bez uzyskania zgody autora utworu architektonicznego nie wiąże się z wystawieniem utworu na widok publiczny. Poza tym nie było potrzeby rozszerzać wyłączenia na utwory architektoniczno-urbanistyczne.
Użycie pojęcia „budowa” sugeruje, że chodzi tylko o takie postaci utworów architektonicznych i architektoniczno-urbanistycznych, które można wykorzystać do wzniesienia obiektów budowlanych w rozumieniu prawa budowlanego. Dlatego przedmiotem omawianego wyłączenia nie są miniatury. Wyłączenie jednego pola eksploatacji – być może „praktycznie jedynego” – prowadzi do wniosku, że zakres dozwolonego użytku obejmuje teoretycznie wszystkie inne sposoby korzystania, takie jak zwielokrotnienie projektu utworu czy fotografowanie utworu.

</doc>
<doc id="4232607" url="https://pl.wikipedia.org/wiki?curid=4232607" title="Kivimäe (przystanek kolejowy)">
Kivimäe (przystanek kolejowy)

Kivimäe (est.: "Kivimäe raudteepeatus") – przystanek kolejowy w Tallinnie, w prowincji Harjumaa, w Estonii, w dzielnicy Kivimäe. Znajduje się na szerokotorowej linii Tallinn – Keila, w dzielnicy Pääsküla. 10 km od dworca kolejowego w Tallinnie. Obsługiwany jest przez pociągi elektryczne Eesti Liinirongid.

</doc>
<doc id="4232609" url="https://pl.wikipedia.org/wiki?curid=4232609" title="Jan Wilczak">
Jan Wilczak

 
Jan Wilczak (ur. 7 czerwca 1898 w Medyni Głogowskiej, zm. 9 września 1939 w Broninie) – major piechoty Wojska Polskiego, w czasie kampanii wrześniowej dowódca II batalionu 6 pułku strzelców podhalańskich.
Życiorys.
Naukę pobierał w szkole średniej. Podczas I wojny światowej służył w cesarsko-królewskiej Obronie Krajowej. Jego oddziałem macierzystym był 34 pułk strzelców. Od listopada 1918 roku w Wojsku Polskim, w którym ukończył kurs podchorążych piechoty. Służył w 14 pułku piechoty, w którego szeregach walczył w wojnie polsko-bolszewickiej. Za odwagę wykazaną w tych walkach odznaczony został dwukrotnie Krzyżem Walecznych. Na dzień 1 czerwca 1921 r. nadal pełnił służbę w 14 pułku piechoty, w randze porucznika. Dekretem Naczelnika Państwa i Wodza Naczelnego (marszałka Józefa Piłsudskiego) z dnia 3 maja 1922 r. (dekret L. 19400/O.V.) został zweryfikowany w tymże stopniu ze starszeństwem z dniem 1 czerwca 1919 roku i 2089. lokatą w korpusie oficerów piechoty. W roku 1923 zajmował 1862. lokatę wśród poruczników piechoty, a rok później – 951. lokatę.
Z dniem 7 stycznia 1925 r. został odkomenderowany na IX-ty pięciomiesięczny Kurs Doszkolenia Młodszych Oficerów Piechoty w Chełmnie. W tym samym roku został przeniesiony służbowo na VII-my 6-miesięczny kurs pułkowych oficerów łączności w Obozie Szkolnym Wojsk Łączności w Zegrzu.
Zarządzeniem Prezydenta Rzeczypospolitej Ignacego Mościckiego z dnia 19 marca 1928 r. (sygnatura: B. P. L. 8003-III-28) został awansowany do stopnia kapitana, ze starszeństwem z dniem 1 stycznia 1928 roku i 143. lokatą w korpusie oficerów piechoty. W roku 1930 na liście starszeństwa oficerów korpusu piechoty zajmował 1644. lokatę łączną wśród kapitanów (była to jednocześnie 132. lokata w swoim starszeństwie). Do kwietnia 1932 roku służył we włocławskim 14 pułku piechoty, w którym dowodził różnymi pododdziałami (między innymi plutonem łączności). Na dzień 16 września 1930 r. zajmował stanowisko dowódcy 1 kompanii strzeleckiej w I batalionie 14 pułku piechoty.
Służba w Korpusie Ochrony Pogranicza.
Zarządzeniem Ministra Spraw Wojskowych (podpisanym w zastępstwie przez gen. dyw. Kazimierza Fabrycego) ogłoszonym w dniu 23 marca 1932 r., kapitan Jan Wilczak został przeniesiony (w korpusie oficerów piechoty) z 14 pułku piechoty do Korpusu Ochrony Pogranicza i przydzielony (rozkazem z dnia 6 kwietnia 1932 roku) do batalionu KOP „Podświle”. Na dzień 31 października 1932 r. zajmował stanowisko dowódcy 1 kompanii granicznej KOP „Czyste” (kompania ta została później przemianowana na 1 kompanię graniczną „Krzyżówka”), wchodzącej w skład tegoż batalionu. Na mocy rozkazu M.S.Wojsk. Biura Personalnego Nr 3110-Og.105 z dnia 20 grudnia 1933 r. został powołany, z dniem 10 stycznia 1934 roku, na XXIII trzyipółmiesięczny kurs unifikacyjno-doskonalący dla kapitanów (rotmistrzów) w Centrum Wyszkolenia Piechoty w Rembertowie. Służąc w KOP-ie zajmował w 1932 roku – 121. lokatę wśród kapitanów piechoty w swoim starszeństwie, a w dniu 1 lipca 1933 roku – 1270. lokatę wśród wszystkich kapitanów piechoty (112. lokatę w swoim starszeństwie). W marcu 1934 roku nadana została mu Odznaka Pamiątkowa KOP „Za Służbę Graniczną”.
Awansowany do stopnia majora został na mocy zarządzenia Prezydenta Rzeczypospolitej z dnia 27 czerwca 1935 roku, ze starszeństwem z dniem 1 stycznia 1935 r. i 64. lokatą w korpusie oficerów piechoty. Jako oficer KOP-u na dzień 5 czerwca 1935 r. zajmował 716. lokatę łączną wśród majorów piechoty (była to nadal 64. lokata w starszeństwie).
W 6 pułku strzelców podhalańskich i wojnie obronnej 1939 roku.
Rozkazem Biura Personalnego M.S.Wojsk. z dnia 27 lipca 1935 roku (rozkaz Nr 3110-105-II-3) major Jan Wilczak został przeniesiony (w korpusie oficerów piechoty) z Korpusu Ochrony Pogranicza do 6 pułku strzelców podhalańskich z Sambora – na stanowisko dowódcy batalionu. Potwierdzone to zostało zarządzeniem Kierownika Ministerstwa Spraw Wojskowych – gen. bryg. Tadeusza Kasprzyckiego – opublikowanym w dniu 31 sierpnia 1935 roku.
Na dzień 23 marca 1939 r. zajmował 59. lokatę wśród majorów korpusu piechoty w swoim starszeństwie i piastował stanowisko dowódcy I batalionu 6 pułku strzelców podhalańskich.
W kampanii wrześniowej walczył jako dowódca II batalionu 6 pułku strzelców podhalańskich (batalion ten stacjonował w Drohobyczu), wchodzącego w skład 22 Dywizji Piechoty Górskiej. Jego batalion wraz z macierzystą dywizją, walczącą najpierw w ramach Armii „Karpaty”, a następnie Armii „Kraków”, początkowo osłaniał Olkusz, a od 4 września wycofywał się nad Nidę. Przemieszczając się w kierunku Pińczowa, Miechowa i Stopnicy dotarł ze swym pododdziałem w okolice Buska. O świcie dnia 9 września 1939 r. doszło, na zachód od miejscowości Bronina, do pierwszej zwycięskiej walki czołowego II batalionu 6 pspodh. z niemiecką kolumną zmotoryzowaną (był to Oddział Wydzielony VII Korpusu Armijnego). Powiadomiony przez dywizyjnych kolarzy o zbliżaniu się Niemców batalion mjr. Wilczaka rozbił ogniem ckm i działek ppanc. straż przednią wrogiej kolumny. Po godzinie nastąpił jednakże silny kontratak 27 Dywizji Piechoty (z VII Korpusu) wsparty zmasowanym ogniem artylerii, który rozbił polskie oddziały. I i II batalion 6 pułku strzelców podhalańskich straciły około 250 poległych, a wielu polskich żołnierzy dostało się do niewoli. Podczas bitwy pod Broniną major Jan Wilczak został ciężko ranny i zmarł tego samego dnia w szpitalu w Rozwadowie (obecnie dzielnica Stalowej Woli). Spoczywa na cmentarzu wojennym w Stalowej Woli-Rozwadowie.
Według rodzinnych przekazów mjr Wilczak po wyzdrowieniu i wyleczeniu ran miał udać się w swoje rodzinne strony, gdzie prawdopodobnie należał do konspiracji. W 1940 r. na dworcu kolejowym w Rzeszowie został aresztowany i przewieziony do obozu Auschwitz. Według archiwum Muzeum Auschwitz: 11 listopada 1941 r. w KL Auschwitz został rozstrzelany oficer Jan Wilczak, ur. 07.06.1898 r. w Medyni Głogowskiej (według dokumentacji SS rozstrzelany 10 listopada 1941 r.).

</doc>
<doc id="4232610" url="https://pl.wikipedia.org/wiki?curid=4232610" title="Anselm van der Linde">
Anselm van der Linde

Anselm van der Linde OCist (ur. 24 września 1970 w Roodepoort) – południowoafrykański prezbiter rzymskokatolicki posługujący w Austrii, cysters, w latach 2009–2018 opat terytorialny Wettingen-Mehrerau.
Życiorys.
W 1994 wstąpił do opactwa cystersów w Wettingen-Mehrerau. Cztery lata później złożył w nim profesję wieczystą, zaś 15 sierpnia 1999 przyjął święcenia kapłańskie. Po święceniach został nauczycielem w Kolegium św. Bernarda działającym przy opactwie. W latach 2002-2005 studiował w Rzymie, zaś po powrocie do klasztoru otrzymał nominację na sędziego trybunału kościelnego w Feldkirch. W 2006 został sekretarzem wspólnoty cysterskiej w Mehreau, zaś rok później ponownie został nauczycielem w Kolegium św. Bernarda.
Na początku 2009 roku został wybrany opatem terytorialnym Wettingen-Mehrerau, zaś 18 lutego 2009 wybór został zatwierdzony przez papieża Benedykta XVI.
1 sierpnia 2018 Franciszek przyjął jego rezygnację z urzędu.

</doc>
<doc id="4232612" url="https://pl.wikipedia.org/wiki?curid=4232612" title="Cirill Hortobágyi">
Cirill Hortobágyi

Cirill Tamás Hortobágyi (ur. 22 lutego 1959 w Nagytálya) – węgierski prezbiter rzymskokatolicki, benedyktyn, od 2018 opat terytorialny Pannonhalma.
Życiorys.
W 1977 wstąpił do opactwa benedyktyńskiego Pannonhalma i tam 14 sierpnia 1985 złożył śluby wieczyste, a następnego dnia otrzymał święcenia kapłańskie. W latach 1983–1988 studiował w Budapeszcie, a w latach 1988–1989 był przełożonym miejscowej szkoły zakonnej. W latach 1989–1992 oraz 1996–1998 był mistrzem nowicjatu, a w latach 1994–1996 kierował zakonnym liceum. W 1998 wybrany przełożonym opactwa, a 16 lutego 2018 mianowany zwierzchnikiem miejscowego opactwa terytorialnego.
Bibliografia.
 

</doc>
<doc id="4232616" url="https://pl.wikipedia.org/wiki?curid=4232616" title="Kataomoi Finally">
Kataomoi Finally

 – ósmy singel japońskiego zespołu SKE48, wydany w Japonii 25 stycznia 2012 roku przez avex trax.
Singel został wydany w czterech edycjach: trzech regularnych (Type A, Type B, Type C) oraz „teatralnej” (CD). Pierwsze wydanie edycji regularnych z ograniczonym nakładem zawierało inną okładkę i dodatkowo pocztówkę. Osiągnął 1 pozycję w rankingu Oricon i pozostał na liście przez 20 tygodni, sprzedał się w nakładzie egzemplarzy. Singel zdobył status podwójnej platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4232618" url="https://pl.wikipedia.org/wiki?curid=4232618" title="Eggenburg (stacja kolejowa)">
Eggenburg (stacja kolejowa)

Eggenburg (niem. "Bahnhof Eggenburg") – stacja kolejowa w Eggenburg, w miejscowości Hötzelsdorf, w kraju związkowym Dolna Austria, w Austrii. Znajduje się na Franz-Josefs-Bahn biegnącej z Wiednia do Gmünd. Stacja jest jedną z najczęściej uczęszczanych w Waldviertel przy Franz-Josefs-Bahn ze względu na centralną lokalizację miasta Eggenburg we wschodnim Waldviertel, w pobliżu Weinviertel. 
Historia.
Stacja została zbudowana w trakcie budowy Franz-Josefs-Bahn między Eggenburg i Gmünd w 1860 roku i otwarty w 1869 roku. W następnym roku ukończono budowę odcinka Eggenburg-Wien Franz-Josefs-Bahnhof.
W 1985 r. Franz-Josefs-Bahn została zelektryfikowana między Absdorf-Hippersdorf i Sigmundsherberg. W 1994 r. W ramach modernizacji linii, która objęła elektryfikację w Gmünd, stacja została przebudowana, a nowe perony podwyższone.

</doc>
<doc id="4232619" url="https://pl.wikipedia.org/wiki?curid=4232619" title="Mato Tipila">
Mato Tipila



</doc>
<doc id="4232620" url="https://pl.wikipedia.org/wiki?curid=4232620" title="Gare de Sessenheim">
Gare de Sessenheim

Gare de Sessenheim – przystanek kolejowy w miejscowości Sessenheim, w departamencie Dolny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est. 
Położenie.
Znajduje się na linii Strasbourg – Lauterbourg, na km 31,186 między stacjami Drusenheim i Rountzenheim, na wysokości 123 m n.p.m. 
Historia.
Linia między Strasburgiem a Lauterbourgiem zbudowana została przez Direction générale impériale des chemins de fer d'Alsace-Lorraine i została otwarta 25 lipca 1876.

</doc>
<doc id="4232622" url="https://pl.wikipedia.org/wiki?curid=4232622" title="Bob Weiss">
Bob Weiss

 
Robert William „Bob” Weiss (ur. 7 maja 1942 w Easton) – amerykański koszykarz, występujący na pozycji rozgrywającego, mistrz NBA z 1967, po zakończeniu kariery zawodniczej – trener koszykarski. 
W 1967, w ramach draftu rozszerzającego, trafił do Seattle SuperSonics. Rok później w ten sam sposób został zawodnikiem Milwaukee Bucks.

</doc>
<doc id="4232623" url="https://pl.wikipedia.org/wiki?curid=4232623" title="Dehgolan">
Dehgolan

Dehgolan (pers. دهگلان) – miasto w Iranie, w ostanie Kurdystan. W 2016 roku liczyło 25 992 mieszkańców.

</doc>
<doc id="4232627" url="https://pl.wikipedia.org/wiki?curid=4232627" title="Krystyna Kuczer">
Krystyna Kuczer



</doc>
<doc id="4232637" url="https://pl.wikipedia.org/wiki?curid=4232637" title="Dave Gambee">
Dave Gambee

 
David P. „Dave” Gambee (ur. 16 kwietnia 1937 w Portland) – amerykański koszykarz, występujący na pozycji niskiego skrzydłowego, mistrz NBA z 1967 roku.
W 1967, w ramach draftu rozszerzającego, trafił do San Diego Rockets. Rok później w ten sam sposób został zawodnikiem Milwaukee Bucks.

</doc>
<doc id="4232643" url="https://pl.wikipedia.org/wiki?curid=4232643" title="Rodrigo Vargas Castillo">
Rodrigo Vargas Castillo

Rodrigo Vargas (ur. 19 października 1994 w Santa Cruz de la Sierra) – boliwijski piłkarz, grający na pozycji napastnika.
Kariera piłkarska.
Kariera klubowa.
Wychowanek klubu Oriente Petrolero, w barwach którego w 2011 rozpoczął karierę piłkarską. Latem 2016 przeszedł do Nacional Potosí. Latem 2017 został piłkarzem Club Petrolero. Na początku 2018 zasilił skład klubu The Strongest. 3 marca 2018 roku przeniósł się do ukraińskiego klubu Karpaty Lwów. 10 maja 2019 opuścił lwowski klub.
Kariera reprezentacyjna.
Występował w juniorskiej i młodzieżowej reprezentacji Boliwii. 7 lutego 2013 debiutował w narodowej reprezentacji Boliwii.

</doc>
<doc id="4232644" url="https://pl.wikipedia.org/wiki?curid=4232644" title="Horst Körner">
Horst Körner

Horst Körner (ur. 12 lipca 1947 w Wolfen; zm. 15 listopada 1968 w Poczdamie) – funkcjonariusz Volkspolizei zabity po uprzednim śmiertelnym postrzeleniu żołnierza wojsk granicznych NRD podczas nieudanej próby ucieczki do Berlina Zachodniego i zaliczany w związku z niniejszymi okolicznościami do ofiar śmiertelnych przy Murze Berlińskim.
Życiorys.
Po ukończeniu gimnazjum Horst Körner rozpoczął naukę w należącej do zakładów państwowych VEB Filmfabrik Wolfen szkole zawodowej, gdzie w 1967 r. zdał maturę oraz otrzymał dyplom mechanika. Niedługo potem został członkiem SED oraz – prawdopodobnie w związku z chęcią uniknięcia zasadniczej służby wojskowej – wstąpił jako kadet w szeregi Volkspolizei, zostając przydzielonym do wydziału policji kryminalnej w powiecie Bitterfeld otrzymując jeszcze w tym samym roku stopnień posterunkowego. W związku z brakiem zainteresowania pracą w wydziale przestępstw przeciwko mieniu, w 1968 r. złożył podanie o zwolnienie ze służby, składając jednocześnie wniosek o przyjęcie do szkoły medycyny weterynaryjnej. W obliczu nacisku ze strony przełożonych wycofał jednak podanie o zwolnienie, we wrześniu tego samego roku został z kolei przeniesiony do Poczdamu w celu odbycia szkolenia technik pionu policji kryminalnej.
Okolicznosci ucieczki i śmierci.
15 listopada 1968 r. pomiędzy godziną 21.00 a 23.00 pełnił służbę na posterunku wartowniczym szkoły policyjnej. Około godziny 23.00 zauważył jego zniknięcie mający zastąpić go na warcie inny funkcjonariusz, który odkrył także pozostawione przez Körnera na posterunku części oporządzenia. Tenże udał się uzbrojony na teren torów kolejowych prowadzących przez miasto w kierunku mostu granicznego Glienicker Brücke, gdzie dostrzeżony został przez patrolujących okolicę w samochodzie terenowym żołnierzy wojsk granicznych. Ci z uwagi na rozpoznawalny policyjny mundur uznali początkowo uciekiniera za lokalnego dzielnicowego, w związku z czym zatrzymali samochód. Utwierdzony w przekonaniu o pościgu Körner otworzył ogień w kierunku samochodu trafiając wielokrotnie siedzącego za kierownicą Rolfa Hennigera, drugi z żołnierzy w osobie dowódcy patrolu zdołał opuścić jednak pojazd, po czym strzelając kilkakrotnie ze służbowej broni trafił Körnera, który osunął się na ziemię i natychmiast zmarł.
Następstwa.
Rodzice Horsta Körnera już następnego dnia powiadomieni zostali o śmierci syna przez urzędników bezpieki, którzy jednocześnie wydali polecenie kremacji zwłok. Incydent opisano również w prasie NRD nie wspominając ani jednym słowem Körnera, postrzelonego przez tegoż żołnierza wyniesiono z kolei do rangi bohatera. Wszczęte po zjednoczeniu Niemiec dochodzenie w sprawie umorzono jednak w 1994 r. w związku z zeznaniem strzelającego żołnierza o wyraźnych przesłankach obrony koniecznej. W związku z ustalonymi przez historyków niemieckich kryteriami, w 2008 r. upamiętniono Körnera obok innych ofiar specjalnym „okienkiem“ w berlińskim mauzoleum Gedenkstätte Berliner Mauer przy ulicy Bernauer Straße. 
Linki zewnętrzne.
Biografia na stronie chronik-der-mauer.de (niem.)

</doc>
<doc id="4232652" url="https://pl.wikipedia.org/wiki?curid=4232652" title="Dick Schnittker">
Dick Schnittker

Richard D. „Dick” Schnittker (ur. 27 maja 1928 na wyspie Kelleys Island, zm. 12 stycznia 2020 w Green Valley) – amerykański koszykarz występujący na pozycji silnego skrzydłowego, dwukrotny mistrz NBA z Minneapolis Lakers.

</doc>
<doc id="4232656" url="https://pl.wikipedia.org/wiki?curid=4232656" title="Edward Madej">
Edward Madej

Edward Madej ps. "Felek" (ur. w 1912 roku w Jaśle – rozstrzelany 10 lutego 1944 roku w egzekucji publicznej przy ulicy Barskiej 4 w Warszawie) – porucznik służby stałej piechoty Wojska Polskiego, dowódca ośrodka dywersyjnego „Osa”-„Kosa 30” w Krakowie, dowódca zamachu na generała SS Krügera, dowódca 2 kompanii ckm w 11 pułku piechoty.
Absolwent gimnazjum w Jaśle. Uczestnik kampanii wrześniowej w 11 pułku piechoty, ranny 20 września 1939 roku pod Tomaszowem Lubelskim. We wrześniu 1939 roku wzięty do niewoli osadzony w Oflagu II C Woldenberg. 20 grudnia 1943 roku aresztowany przypadkowo w mieszkaniu konspiracyjnym na ul. Miodowej, osadzony na Pawiaku. Stracony po wielokrotnych przesłuchaniach w al. Szucha.

</doc>
<doc id="4232657" url="https://pl.wikipedia.org/wiki?curid=4232657" title="Wenezuela w Formule 1">
Wenezuela w Formule 1

W Mistrzostwach Świata Formuły 1 rywalizowało trzech wenezuelskich kierowców.
Pierwszym wenezuelskim kierowcą w Formule 1 był Ettore Chimeri. Został zgłoszony do wyścigu o Grand Prix Argentyny 1960, gdzie w kwalifikacjach zajął przedostatnie, 21. miejsce ze stratą 13,6 sekund do Stirlinga Mossa, wyprzedzając jedynie Antonio Creusa. Wyścig dla kierowcy zakończył się na 23. okrążeniu z powodu wycieńczenia. Był to jedyny wyścig Chimeriego w Formule 1, gdyż dwa tygodnie później zginął w treningu do wyścigu Gran Premio Libertad w Hawanie.
Johnny Cecotto był drugim reprezentantem Wenezueli w Formule 1. Po zdobyciu tytułu mistrzowskiego w Motocyklowych mistrzostwach świata w 1975 i wicemistrzostwa w Formule 2 w 1982, zadebiutował podczas Grand Prix Brazylii 1983 razem z zespołem Theodore Racing. W następnym wyścigu zajął szóste miejsce, zdobywając pierwszy i ostatni punkt w karierze. Został jednocześnie pierwszym wenezuelskim kierowcą, który zdobył punkty do klasyfikacji. W kolejnym sezonie jeździł w ekipie Toleman, razem z debiutującym wówczas Ayrtonem Senną. W dziesięciu wyścigach, tylko raz (w Kanadzie) ukończył wyścig. Po poważnym wypadku podczas kwalifikacji do Grand Prix Wielkiej Brytanii 1984, w którym złamał obie nogi, zaprzestał dalszego ścigania się w Formule 1. 
Ostatnim wenezuelskim kierowcą, który ścigał się w najważniejszej serii wyścigowej był Pastor Maldonado. W sezonach 2011-2015 reprezentował on barwy Williamsa i Lotusa. Jego kariera była silnie uzależniona od koncernu PDVSA, który finansował jego starty. W sezonie 2016 miał reprezentować reaktywowany zespół Renault, jednak niewywiązywanie się sponsora z warunków zawartych w umowie sprawiło, że utracił miejsce w zespole, a jego miejsce zajął Kevin Magnussen. Maldonado odniósł swoje jedyne zwycięstwo podczas Grand Prix Hiszpanii 2012, startując z pole position. Tym samym stał się pierwszym i jedynym Wenezuelczykiem, który zdobył pole position i wygrał wyścig Formuły 1.
Dwóch wenezuelskich kierowców pełniło funkcję kierowcy testowego. Pierwszym był Ernesto Viso, który jeździł w piątkowych treningach do Grand Prix Brazylii 2006 razem z ekipą Spyker MF1 Racing. Kolejnym był Rodolfo González, który jeździł w dziewięciu pierwszych piątkowych sesji treningowych, pełniąc jednocześnie funkcję kierowcy rezerwowego zespołu Marussia w sezonie 2013.

</doc>
<doc id="4232659" url="https://pl.wikipedia.org/wiki?curid=4232659" title="Rolf Henniger">
Rolf Henniger

Rolf Henniger (ur. 30 listopada 1941 w Saalfeld/Saale, zm. 15 listopada 1968 w Poczdamie) – żołnierz wojsk granicznych NRD zabity podczas służby przez uciekiniera i zaliczany w związku z niniejszymi okolicznościami do ofiar śmiertelnych przy Murze Berlińskim.
Życiorys.
Po ukończeniu szkoły Henniger rozpoczął w Deutsche Reichsbahn naukę zawodu maszynisty. W 1967 ożenił się, w listopadzie tego samego roku przydzielony został także do służby w wojskach granicznych NRD. Po zakończeniu szkolenia do funkcji kierowcy pojazdów wojskowych otrzymał przydział do pułku granicznego stacjonującego w dzielnicy Poczdamu Babelsberg, w którym awansowano go po krótkim czasie do stopnia starszego szeregowego.
Okoliczności śmierci.
Wieczorem 15 listopada 1968 patrolował razem z dowódcą plutonu jeden z odcinków strefy granicznej w Poczdamie. Jadąc terenową wersją Trabanta ("Kübelwagen") zbliżyli się do punktu kontrolnego na przechodzącym przez koryto Teltowkanal moście Glienicker Brücke. Zauważając za jednym z drzew sylwetkę mężczyzny w mundurze Volkspolizei i uznając tegoż za miejscowego dzielnicowego, siedzący za kierownicą Henniger zatrzymał pojazd, po czym cofnął go około 15 metrów. Umundurowanym był w rzeczywistości Horst Körner, który krótko wcześniej będąc uzbrojony opuścił posterunek wartowniczy szkoły policyjnej i powziął zamiar ucieczki z NRD, wychodząc zaś z przekonania o osaczeniu go przez patrol, otworzył ogień w kierunku pojazdu. Trafiony wielokrotnie w głowę i górną część ciała Henniger zmarł na miejscu, towarzyszący mu dowódca plutonu zdołał jednak opuścić pojazd i wystrzelić w kierunku Körnera, który kilkakrotnie trafiony również natychmiast zmarł.
Następstwa.
W doniesieniach medialnych relacjonujących ów incydent nie wspomniano z nazwiska podejmującego próbę ucieczki policjanta. W obliczu śmierci Hennigera przedstawiono go natomiast jako zastrzelonego wskutek uzasadnionej interwencji „uzbrojonego prowokatora” usiłującego nielegalnie przekroczyć granicę NRD. Oficjalne okoliczności śmierci Hennigera zatajone zostały także wobec rodziny ofiary. Jako że Henniger zwierzał się jeszcze wcześniej z zamiarów ucieczki, do momentu zjednoczenia Niemiec krewni ofiary zakładali, jakoby przyczyną jej śmierci był postrzał podczas próby ucieczki.
Postrzelony śmiertelnie Henniger został awansowany pośmiertnie do stopnia kaprala oraz uhonorowany złotą odznaką zasług. Wyniesiony do rangi bohatera został 21 listopada pochowany z honorami wojskowymi na cmentarzu w swoim rodzinnym mieście Saalfeld, jego imieniem nazwane zostały szkoły, kolektywy młodzieżowe zakładów przemysłowych oraz stadion BSG Lokomotiv Saalfeld. Uznany po zjednoczeniu przez historyków niemieckich za ofiarę śmiertelną związaną z istnieniem Muru Berlińskiego, upamiętniony został specjalnym „okienkiem” w berlińskim mauzoleum Gedenkstätte Berliner Mauer przy ulicy Bernauer Straße.

</doc>
<doc id="4232662" url="https://pl.wikipedia.org/wiki?curid=4232662" title="Kamienica Pod Osłem w Krakowie">
Kamienica Pod Osłem w Krakowie

Kamienica Pod Osłem (znana także jako Kamienica Faber est suae quisque fortunae) – zabytkowa kamienica, zlokalizowana przy ulicy Retoryka na krakowskim Nowym Świecie. Jej projektantem był Teodor Talowski, uważany za jednego z najwybitniejszych i najoryginalniejszych polskich architektów XIX wieku.
Kamienica została wzniesiona w 1891 jako dom własny Talowskiego. Wybudowana została z charakterystycznej dla architekta ciemnej cegły. Budynek posiada asymetryczną fasadę, podzieloną na cztery osie i urozmaiconą loggiami, narożnym wykuszem, wspartym na filarze oraz detalami wzorowanymi głównie na architekturze manieryzmu, jednak zestawionymi w swobodny sposób znamionujący odejście od ścisłego historyzmu. Nad wykuszem znajduje się rzeźba przedstawiająca głowę osła, od której kamienica wzięła nazwę.
9 maja 1968 kamienica została wpisana do rejestru zabytków. Znajduje się także w gminnej ewidencji zabytków.
Dom ten należy do największego zespołu budynków autorstwa Teodora Talowskiego, do którego należą także: kamienica Pod Śpiewającą Żabą, kamienica nr 3, kamienica nr 5 oraz kamienica Festina Lente, wszystkie położone przy ulicy Retoryka.

</doc>
<doc id="4232670" url="https://pl.wikipedia.org/wiki?curid=4232670" title="Mieczysław Markowski (1878–1940)">
Mieczysław Markowski (1878–1940)

Mieczysław Markowski (ur. 6 marca 1878 w Rypinie, zm. 21 czerwca 1940 w Palmirach) – działacz społeczny, burmistrz Piaseczna w latach 1937–1939, radny Piaseczna od 1927 roku.
Uczęszczał do V Gimnazjum Miejskiego w Warszawie. Odbył służbę wojskową w wojsku rosyjskim, służył w Symbirsku. Po powrocie do Warszawy wstąpił na Uniwersytet Warszawski, gdzie studiował farmację. W 1904 roku uzyskał dyplom prowizora farmacji. Wcielony do wojska rosyjskiego brał udział w wojnie rosyjsko-japońskiej. Właściciel apteki w Piasecznie. Był założycielem w Piasecznie Towarzystwa Gimnastycznego „Sokół” i Związku Ludowo-Narodowego, którego był pierwszym prezesem. Na początku lat trzydziestych został prezesem Zrzeszenia Właścicieli Nieruchomości. Aresztowany przez Gestapo i osadzony na Pawiaku 20 maja 1940 roku. 21 czerwca 1940 został rozstrzelany przez Niemców w Palmirach.
Odznaczony rosyjskimi Orderami św. Stanisława i św. Jerzego oraz medalem Dziesięciolecia Odzyskania Niepodległości i brązowym medalem Za Zasługi dla Pożarnictwa. W 1948 pośmiertnie odznaczony Złotym Krzyżem Zasługi.

</doc>
<doc id="4232671" url="https://pl.wikipedia.org/wiki?curid=4232671" title="Mieczysław Markowski">
Mieczysław Markowski



</doc>
<doc id="4232680" url="https://pl.wikipedia.org/wiki?curid=4232680" title="1623 w muzyce">
1623 w muzyce



</doc>
<doc id="4232682" url="https://pl.wikipedia.org/wiki?curid=4232682" title="Jan Moszyński">
Jan Moszyński



</doc>
<doc id="4232683" url="https://pl.wikipedia.org/wiki?curid=4232683" title="1669 w muzyce">
1669 w muzyce



</doc>
<doc id="4232684" url="https://pl.wikipedia.org/wiki?curid=4232684" title="Solaris (polski zespół muzyczny)">
Solaris (polski zespół muzyczny)

Solaris – polski zespół muzyczny, pochodzący z Zamościa, grający muzykę taneczną, disco dance i disco polo.
Historia.
W 1990 zespół założył jego wokalista i lider, Piotr Wójcik. Grupa wydała razem 8 albumów, zawierających ponad 100 utworów.
Największą popularność osiągnął album pt: "Szmaragdy i diamenty" z 2008 roku, który sprzedał się w ogromnym nakładzie, a tytułowa piosenka okazała się być w pierwszej dziesiątce pobieranych dzwonków na telefony komórkowe, w 2010 roku, w Polsce. Piosenka "Szmaragdy i diamenty" była nominowana do "Hitu Wszech czasów Disco Polo" Ostróda 2013 oraz do "Złotej Piątki Hitów Disco Polo" Kobylnica 2015. 
W 2011 roku zespół SOLARIS brał udział w polskich eliminacjach do Festiwalu Eurowizji z piosenką "Czuję moc".
Swoje 25- lecie istnienia grupa Solaris świętowała na scenie Festiwalu Muzycznego w Kobylnicy.
Dyskografia.
Albumy
Single

</doc>
<doc id="4232697" url="https://pl.wikipedia.org/wiki?curid=4232697" title="Canadian Direct Insurance BC Men's Curling Championship">
Canadian Direct Insurance BC Men's Curling Championship



</doc>
<doc id="4232700" url="https://pl.wikipedia.org/wiki?curid=4232700" title="Canadian Direct Insurance BC Men's Provincials 2012">
Canadian Direct Insurance BC Men's Provincials 2012



</doc>
<doc id="4232702" url="https://pl.wikipedia.org/wiki?curid=4232702" title="Canadian Direct Insurance BC Men's Provincials 2009">
Canadian Direct Insurance BC Men's Provincials 2009



</doc>
<doc id="4232704" url="https://pl.wikipedia.org/wiki?curid=4232704" title="Canadian Direct Insurance BC Men's Provincials 2010">
Canadian Direct Insurance BC Men's Provincials 2010



</doc>
<doc id="4232706" url="https://pl.wikipedia.org/wiki?curid=4232706" title="Canadian Direct Insurance BC Men's Curling Championship 2013">
Canadian Direct Insurance BC Men's Curling Championship 2013



</doc>
<doc id="4232707" url="https://pl.wikipedia.org/wiki?curid=4232707" title="Canadian Direct Insurance BC Men's Curling Championship 2014">
Canadian Direct Insurance BC Men's Curling Championship 2014



</doc>
<doc id="4232708" url="https://pl.wikipedia.org/wiki?curid=4232708" title="Canadian Direct Insurance BC Men's Curling Championship 2015">
Canadian Direct Insurance BC Men's Curling Championship 2015



</doc>
<doc id="4232709" url="https://pl.wikipedia.org/wiki?curid=4232709" title="BC Men's Provincial Curling Championship 2008">
BC Men's Provincial Curling Championship 2008



</doc>
<doc id="4232713" url="https://pl.wikipedia.org/wiki?curid=4232713" title="Yuta Toyokawa">
Yuta Toyokawa



</doc>
<doc id="4232716" url="https://pl.wikipedia.org/wiki?curid=4232716" title="Val d'Or">
Val d'Or



</doc>
<doc id="4232717" url="https://pl.wikipedia.org/wiki?curid=4232717" title="Turzyca ptasie-łapki">
Turzyca ptasie-łapki



</doc>
<doc id="4232725" url="https://pl.wikipedia.org/wiki?curid=4232725" title="Olive Branch (Illinois)">
Olive Branch (Illinois)

Olive Branch – jednostka osadnicza w Stanach Zjednoczonych, w stanie Illinois, w hrabstwie Alexander.

</doc>
<doc id="4232730" url="https://pl.wikipedia.org/wiki?curid=4232730" title="Jan Moszyński (1902–1943)">
Jan Moszyński (1902–1943)

Jan Moszyński ps. "Mielnicki" (ur. 18 lipca 1902 roku w Gordzienicach – rozstrzelany 28 czerwca 1943 roku w Auschwitz) – doktor praw, dziennikarz, redaktor naczelny "Czasu", kierownik propagandy ZWZ-AK.
Aresztowany na początku 1943 roku, osadzony na Pawiaku, wywieziony do obozu w Oświęcimiu. Pochowany symbolicznie na cmentarzu Powązkowskim (kwatera 257a-1-12).

</doc>
<doc id="4232731" url="https://pl.wikipedia.org/wiki?curid=4232731" title="Kim So-yeon">
Kim So-yeon

Kim So-yeon (hangul: 김소연; ur. 2 listopada 1980 w Seulu) – południowokoreańska aktorka.
Biografia.
1994–2007: Początki kariery, trzyletnia przerwa w przemyśle rozrywkowym.
Kim So-yeon rozpoczęła karierę w koreańskim przemyśle rozrywkowym w 1994, kiedy miała 14 lat, biorąc udział bez zgody rodziców w konkursie piękności Miss Binggrae, w którym zdobyła główną nagrodę. Jeszcze w tym samym roku zadebiutowała w serialu "Dinosaur Teacher" z Lee Jung-jae i Kim Hee-sun. W kolejnych latach występowała w popularnych serialach, takich jak "Reporting for Duty" i "Soonpoong Clinic". 
Od 6 grudnia 1998 do 16 kwietnia 2000 była gospodarzem programu muzycznego "Inkigayo". Występowała również w licznych reklamach, stając się pierwszą koreańską nastoletnią gwiazdą, która zarobiła ponad 100 milionów wonów na modelingu w kampaniach reklamowych. Zagrała w serialu "Eveui modeun geot", który w 2000 osiągnął najwyższą oglądalność na poziomie 45,2%, a także notował wysoką średnią oglądalność na poziomie 29,7%. 
Ze względu na swój niezwykle dojrzały wygląd i opanowanie, często obsadzano ją w poważniejszych rolach, zwłaszcza jako manipulantki lub nikczemnej kobiety. Jednak odgrywanie ról czarnych charakterów miało negatywny wpływ na karierę Kim, a jej sława spadła na początku lat 2000. Za sprawą filmu "Siedem mieczy" hongkońskiego reżysera Tsui Harka i chińskich seriali "Jiu Xiang Mei Li Hu Die Fei" i "Da Qing Hui Shang" próbowała dotrzeć do publiczności w Chinach, jednak to również zakończyło się niepowodzeniem. Po tym wszystkim Kim zrobiła sobie trzyletnią przerwę, aby przemyśleć, czy nadal chce być aktorką.
Od 2008: Powrót na mały ekran, wzrost popularności i kolejne role.
Na ekrany powróciła w 2008 w serialu "Sikgaek", a ponowny wzrost jej popularności nastąpił rok później w 2009 wraz z wysokobudżetowym serialem "Iris". Wcieliła się w nim w rolę północnokoreańskiego szpiega, zbierając pochwały za kreację kobiety, rozdartej między lojalnością wobec swojego kraju a miłością do południowokoreańskiego agenta. Przed serialem Kim ciężko pracowała nad scenami akcji oraz ścięła swoje charakterystyczne długie włosy, by bardziej pasować do roli. W 2010 Kim powróciła w roli północnokoreańskiego szpiega w kontynuacji serialu "Iris" w filmie "Operacja Irys" i spin-offie serialu pt. "Atena: Jeonjaeng-ui yeosin", gdzie można ją zobaczyć w odcinkach 17 i 19. W tym samym roku zagrała główną rolę w 16 odcinkowej komedii romantycznej "Geomsa Peurinseseu", gdzie pokazała swoją wszechstronność, grając zainspirowaną filmem "Legalna blondynka" postać początkującej prokurator, która początkowo jest zainteresowana wyłącznie zakupami i randkami, wkrótce jednak zaskakuje kolegów swoją inteligencją i dążeniem do sprawiedliwości. Kim stwierdziła, że ta wesoła, nieprzewidywalna postać jest podobna do jej prawdziwej osobowości. Zagrała także w serialu "Dr. Champ", wcielając się w postać lekarki, która nie ma łatwego życia z powodu swojej niedojrzałej rodziny i kompleksów.
W 2012 Kim pojawiła się na dużym ekranie w filmie "Gabi", adaptowanym na podstawie powieści historycznej Kima Takhwana. Kim wcieliła się w postać Tanyi, królewskiej baristki uwikłanej w spisek mający na celu zamordowanie cesarza Gojonga, Tanya musi dokonać wyboru między swoim kochankiem, rosyjskim zabójcą, a potężnym królem. Jeszcze przed rozpoczęciem zdjęć do filmu Kim spędziła wiele miesięcy na nauce języka rosyjskiego i parzenia kawy. Następnie zagrała w serialu "Daepungsu", w którym wcieliła się w postać uzdrowicielki z okresu Goryeo. W 2013 Kim powróciła do współpracy ze scenarzystką "Geomsa Peurinseseu", So Hyun-kyung, w serialu "Two Weeks", gdzie wcieliła się w rolę prokuratorki, która wraz z uciekinierem próbuje dopaść skorumpowaną panią polityk i jej gangsterskiego poplecznika. Kim pojawiła się również w ostatnim odcinku drugiego sezonu serialu "Iris" pt. "". W 2014 zagrała w serialu "I Need Romance 3" dyrektorkę marketingu mody, która zakochuje się w swoim dużo młodszym przyjacielu z dzieciństwa. Następnie pojawiła się w programie wojskowym typu reality show "Real Men: Female Soldier Special".
W 2015 zagrała w serialu "Serce znów bije", o biznesmenie, który po przeszczepie serca zakochuje się w nielubianej wcześniej sekretarce. Wystąpiła także gościnnie w serialu "High-End Crush" w roli reporterki. Kim dołączyła również do czwartego sezonu "We Got Married", w parze z Kwakiem Si-yangiem. W 2016 wystąpiła w serialu MBC "Gahwamansaseong", grając matkę, która straciła syna w wypadku. Pojawiła się również w pierwszym odcinku serialu "One More Happy Ending". W 2017 zagrała gościnnie Dyrektorkę Kim w serialu "20segi sonyeonsonyeo". W marcu 2018 Kim opuściła swoją dotychczasową agencję Namoo Actors i 3 kwietnia 2018 podpisała kontrakt na wyłączność z firmą J Wide Company. Następnie została obsadzona w serialu SBS "Secret Mother". W marcu 2019 Kim powróciła na mały ekran w serialu stacji KBS "Mother of Mine".
W 2020 wystąpiła w serialu "Penthouse", w którym wcieliła się w rolę sławnej sopranistki, w której drzemie wiele pokrętnych pragnień. Kim porównała tę rolę do swojej słynnej roli czarnego charakteru w "Eveui modeun geot", którą grała 20 lat wcześniej. Serial był tak popularny, że został przedłużony o dwa kolejne sezony, w których Kim ponownie wcieliła się w swoją postać. Ponadto zdobyła nagrodę dla najlepszej aktorki telewizyjnej na Baeksang Arts Awards oraz główną nagrodę (Daesang) na SBS Drama Awards. W 2022 zagrała w filmie krótkometrażowym "It's Alright", jest to czarna komedia dzieląca się na sześć historii w różnych kręgach społecznych żyjących w czasach pandemii COVID-19. Film został wyemitowany 12 maja na koreańskiej platformie streamingowej TVING za pośrednictwem programu "All Viewers+: Short Buster".
Życie prywatne.
Kim poślubiła aktora Lee Sang-woo w czerwcu 2017. Ich związek rozpoczął się w 2016, gdy para spotkała się na planie serialu "Gahwamansaseong".

</doc>
<doc id="4232737" url="https://pl.wikipedia.org/wiki?curid=4232737" title="Antoni Motz">
Antoni Motz



</doc>
<doc id="4232738" url="https://pl.wikipedia.org/wiki?curid=4232738" title="Linn Boyd">
Linn Boyd

Linn Boyd (ur. 22 listopada 1800 w Nashville, zm. 17 grudnia 1859 w Paducah) – amerykański polityk.
Życiorys.
Urodził się 22 listopada 1800 roku w Nashville. Wychował się w hrabstwie Trigg, a następnie przeniósł się do hrabstwa Calloway, gdzie zajmował się rolnictwem. W latach 1827–1832 zasiadał w legislaturze stanowej Kentucky, a dwa lata po zakończeniu urzędowania powrócił do hrabstwa Trigg. W tym samym roku został wybrany z ramienia Partii Demokratyczno-Republikańskiej do Izby Reprezentantów. Zasiadał tam dwa lata, bowiem w 1836 roku nie uzyskał reelekcji. W 1838 ponownie wygrał wybory, objął mandat posła w izbie niższej i sprawował go do 1855 roku. Przez ostatnie dwie kadencje (1851–1855) pełnił funkcję spikera Izby. Po zakończeniu działalności publicznej osiadł w Pacudah. W 1859 roku został mianowany wicegubernatorem Kentucky, lecz gdy zwołano Senat stanowy, Boyd był zbyt chory, by przewodniczyć obradom. Zmarł 17 grudnia 1859 roku w Pacudah.

</doc>
<doc id="4232746" url="https://pl.wikipedia.org/wiki?curid=4232746" title="Muczesz">
Muczesz

Muczesz (pers. موچش) – miasto w Iranie, w ostanie Kurdystan. W 2016 roku liczyło 3370 mieszkańców.

</doc>
<doc id="4232747" url="https://pl.wikipedia.org/wiki?curid=4232747" title="Wysoczyzna Siekierczyńska">
Wysoczyzna Siekierczyńska

Wysoczyzna Siekierczyńska (332.262) – mikroregion w południowo-zachodniej Polsce, w Sudetach Zachodnich, w południowo-zachodniej części województwa dolnośląskiego. Według podziału fizycznogeograficznego Jerzego Kondrackiego mikroregion leżący w południowo-wschodniej części mezoregionu Pogórza Izerskiego.
Fizjografia.
Wysoczyzna Siekierczyńska, obszar o falistej powierzchni, której średnie wysokości wynoszą od 250 do 300 m n.p.m., położona w dorzeczu Kwisy i Nysy Łużyckiej w północno-zachodniej części Pogórza Izerskiegoj. Teren wysoczyzny ma charakter krainy przejściowej od pasm górskich Sudetów do Niziny Śląsko-Łużyckiej]. Wysoczyzna podzielone jest dolinami potoków. Od północy graniczy z Borami Dolnośląskimi, od wschodu z Wzniesieniami Gradowskimi, od zachodu z Równiną Zgorzelecką i Obniżeniem Zawidowskim, a od południa wysoczyznę zamykają Wzgórza Zalipiańskie. Wysoczyznę tworzy ciąg łagodnych falistych powierzchni o spadkach do 5%, z lokalnymi pagórkami o kopulastych kształtach i różnorodnej morfologii. Obszar Wysoczyzny jest atrakcyjny krajobrazowo, urozmaicony dolinami potoków, a jego walory estetyczne podnoszą śródpolne kępy drzew i zarośli, resztki bagien i torfowisk oraz zbiorniki wodne wodne.
Krajobraz.
Krajobraz wyżynny i wysoczyzn, przeważają rozległe lekko sfalowane powierzchnie o spadkach do 5% rozcięte przez potoki i systemy ich bocznych dolinek. Obfituje w śródpolne kępy drzew i zarośli, resztki bagien i torfowisk oraz oczka wodne pochodzenia naturalnego, bądź powstałe w wyniku szkód górniczych. Szczyty pagórów kopulaste w większości niezalesione z wyraźnym podkreśleniem zboczy. Większość obszaru zajmują pola uprawne z małym udziałem łąk i pastwisk. Krajobraz częściowo przeobrażony pierwotny wyżynny charakter krajobrazu w większości został zachowany. Średnio zaludniony.
Rzeźba.
Cały obszar jest wyżynny poprzecinany malowniczymi wciosowymi dolinkami potoków z wyraźnie zaznaczonymi wzniesieniami o niezalesionych szczytach. Rzeźbę terenu urozmaicają lokalnie pagórki (na ogół bazaltowe) o kopulastych kształtach.
Budowa geologiczna.
Wysoczyzna Siekierczyńska jest tektoniczną wyniosłością na wypiętrzonym fragmencie Masywu Czeskiego. Należy do jednej wielkiej struktury geologicznej Sudetów zwanej niecką północnosudecką' obejmująca przeważający obszar pogórzy, została uformowana w schyłkowej fazie waryscyjskich ruchów górotwórczych w karbonie i aż do okresu górnej kredy wypełniała się osadami morskimi i lądowymi oraz utworami wulkanicznymi. Zajmuje północno-zachodni fragment niecki śródsudeckiej. Tereny Wysoczyzny Siekierczyńskiej posiadają budowę geologiczną składającą się z utworów zaliczanych do czwartorzędu, trzeciorzędu i ordowiku. W jej podłożu występują zlepieńce permskie i gnejsy, przykryte gliną zwałową i piaskami. Wysoczyzna Siekierczyńska kryje w swym wnętrzu różnorodne bogactwa mineralne: należą do nich głównie bazalt, węgiel brunatny, gliny, piaski i żwiry.
Roślinność i zwierzęta.
Wielowiekowa działalność człowieka spowodowała istotne i trwałe zmiany w przestrzennym i strukturalnym obszarze szaty roślinnej. W strefie Wysoczyzny Siekierczyńskiej dominujące pierwotnie lasy mieszane z udziałem dębów, grabów, klonów i buków, a także bory sosnowo-świerkowe zostały praktycznie wytrzebione ustępując miejsca uprawom rolnym. W nielicznych fragmentach borów mieszanych występują sosny, świerki, dęby, brzozy, osiki, rzadko lipy drobnolistne, buki, graby, jawory. Lasy i grunty leśne na terenie wysoczyzny zajmują ok. 17% ogółu powierzchni i zawierają wiele walorów przyrodniczych. Podobnie jak świat roślinny na skutek ingerencji człowieka uległ daleko idącym przeobrażeniom świat zwierzęcy lasów Wysoczyzny. Na terenie występuje 107 gatunków ptaków, w tym 98 gatunków lęgowych i 9 przelotnych, 97 gatunków objętych jest ochroną gatunkową, 8 ochroną częściową jako ptaki łowne, natomiast 2 podlegają ochronie czasowej w okresie lęgowym. Na terenie żyje łącznie 24 gatunki ssaków, w tym 9 chronionych i 9 łownych. Największym zwierzęciem lasów jest jeleń, sporo jest dzików, saren i lisów. Występują pospolite, tchórze, kuny, wiewiórki, zające i jeże. Wśród gadów występują na terenie wysoczyzny : jaszczurka zwinka i żyworodna, padalec zwyczajny i zaskroniec zwyczajny. Wśród ryb stwierdzono dwa gatunki chronione, tj. śliz i strzeblę potokową.
Hydrografia.
Wysoczyzna Siekierczyńska położona jest na obszarze wododziału dwóch rzek: Nysy Łużyckiej i Kwisy. Głównym ciekiem przepływającym przez Wysoczyznę jest potok Siekierka oraz niewielkie płytkie cieki wodne, do których spływa woda z gruntów rolnych. W obrębie obszaru wysoczyzny występują naturalne zbiorniki wodne są to stawy hodowlane największe ich kompleksy zlokalizowane są w Siekierczynie wzdłuż Siekierki. Drugie ich duże zgrupowanie znajduje się w Zarębie. Ponadto występują oczka wodne usytuowane wśród pól i zadrzewień. Na obszarze występują zapadliska pokopalniane, które po wypełnieniu wodą tworzą niewielkie zbiorniki. Największy z nich to małe jezioro nazwane „Formozą” będące użytkiem ekologicznym. Ponadto sieć rzeczną tworzą potoki: Siekierka, Lubawka, Lipa, Czerwona Woda i Płonka.
Gleby.
Zróżnicowanie rzeźby terenu, układu stosunków wodnych oraz budowy geologicznej wpłynęło decydująco na kierunek procesów glebotwórczych, w wyniku których wytworzyły się gleby o różnym obliczu typologicznym: gleby pseudobielicowe, gleby brunatne, mady, czarne ziemie oraz gleby murszowo mineralne.
Klimat.
Klimat Wysoczyzny Siekierczyńskiej podobnie jak całej południowo-zachodniej Polski kształtuje się głównie pod wpływem mas powietrza napływającego znad Atlantyku i Skandynawii, rzadziej znad północno-wschodniej Europy. Jest to klimat o dominujących cechach oceanicznych, umiarkowanie chłodny i wilgotny. Na wysoczyznę mają wpływ dwa regiony klimatyczne Pogórza: zgorzelecki i przedgórski. Obszar charakteryzują podgórskie warunki klimatyczne, znacznie łagodniejsze od panujących w Sudetach, a surowsze od warunków Niziny Śląskiej. Miesiącem najcieplejszym jest lipiec, a najchłodniejszym styczeń. Średnia roczna temperatura powietrza waha się w granicach od 7 °C do 9 °C. Średnie roczne sumy opadów atmosferycznych utrzymują się w granicach 600–800 mm. Największe opady notowane są w lipcu i sierpniu a najmniejsze w lutym, marcu. Lato i zima trwają po około 12 tygodni. Okres wegetacyjny trwa od 190 do 210 dni.

</doc>
<doc id="4232750" url="https://pl.wikipedia.org/wiki?curid=4232750" title="Szowejsze">
Szowejsze

Szujesze (pers. شويشه) – miasto w Iranie, w ostanie Kurdystan. W 2016 roku liczyło 1302 mieszkańców.

</doc>
<doc id="4232753" url="https://pl.wikipedia.org/wiki?curid=4232753" title="Bolbanabad">
Bolbanabad

Bolbanabad (pers. بلبان آباد) – miasto w Iranie, w ostanie Kurdystan. W 2016 roku liczyło 3193 mieszkańców.

</doc>
<doc id="4232757" url="https://pl.wikipedia.org/wiki?curid=4232757" title="Eczacıbaşı Stambuł w europejskich pucharach">
Eczacıbaşı Stambuł w europejskich pucharach



</doc>
<doc id="4232759" url="https://pl.wikipedia.org/wiki?curid=4232759" title="Linia kolejowa Walkenried – Braunlage/Tanne">
Linia kolejowa Walkenried – Braunlage/Tanne

Linia kolejowa Walkenried – Braunlage/Tanne – dawna wąskotorowa (1000 mm) linia kolejowa w kraju związkowym Dolna Saksonia i Saksonia-Anhalt, w Niemczech. Łączyła stacje Walkenried z Braunlage. 

</doc>
<doc id="4232761" url="https://pl.wikipedia.org/wiki?curid=4232761" title="Szujesze">
Szujesze



</doc>
<doc id="4232763" url="https://pl.wikipedia.org/wiki?curid=4232763" title="Górniak oliwkowy">
Górniak oliwkowy

Górniak oliwkowy ("Aepeomys lugens") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), występujący w północnej Ameryce Południowej.
Zasięg występowania.
Górniak oliwkowy występuje endemicznie w Andach w zachodniej Wenezueli (Cordillera de Mérida).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1896 roku brytyjski zoolog Oldfield Thomas nadając mu nazwę "Oryzomys" (?) "lugens". Holotyp pochodził z La Loma del Morro, na wysokości 3000 m, w pobliżu Méridy, w Wenezueli. 
Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Jest to mały gryzoń: długość ciała (bez ogona) 110–119 mm, długość ogona 114–127 mm, długość ucha 18–21 mm, długość tylnej stopy 20–30 mm; masa ciała 30–44,5 g. Samce są średnio o 3,5% cięższe od samic Górniak oliwkowy ma miękkie, aksamitne futro o oliwkowobrązowej barwie, nieco jaśniejsze od spodu ciała. Uszy są duże (17 mm), brązowe. Dłonie i stopy są smukłe, pokryte rzadkim brązowym futrem od wierzchu, u nasady pazurów białawe. Ogon jest brązowy od wierzchu i jaśniejszy po stronie spodniej. Kariotyp zwierzęcia obejmuje 14 par chromosomów (2n=28), co wyraźnie odróżnia ten gatunek od górniaka brunatnego ("Aepeomys reigi"), który ma aż 22 pary chromosomów.
Ekologia.
Spotykany na wysokości od 1900 do 3500 m n.p.m. Żyje w pierwotnych lasach mglistych, rzadziej w lasach wtórnych. Spotyka się go u stóp drzew i paproci drzewiastych, wśród omszonych i pokrytych porostami głazów, wśród roślin zielnych i paproci, na i w pobliżu leżących na dnie lasu konarów. Preferuje środowisko wilgotne.
Prowadzi samotny, nocny tryb życia, naziemny lub częściowo nadrzewny. Jest głównie owadożerny, zjada stawonogi i ich larwy oraz pierścienice. Rozmnaża się przez cały rok, chociaż najintensywniej w porze deszczowej. W miocie przeważnie rodzą się dwa młode, choć stwierdzano mioty liczące do siedmiu sztuk.
Populacja.
Górniak oliwkowy jest lokalnie liczny. Występuje w kilku obszarach chronionych. W przyszłości zagrożeniem może się stać dla niego utrata środowiska, ale na razie nie grozi mu to. Międzynarodowa Unia Ochrony Przyrody uznaje go za gatunek najmniejszej troski.

</doc>
<doc id="4232764" url="https://pl.wikipedia.org/wiki?curid=4232764" title="Penfield (Illinois)">
Penfield (Illinois)

Penfield – jednostka osadnicza w Stanach Zjednoczonych, w stanie Illinois, w hrabstwie Champaign.

</doc>
<doc id="4232768" url="https://pl.wikipedia.org/wiki?curid=4232768" title="Jambiczne metrum">
Jambiczne metrum



</doc>
<doc id="4232769" url="https://pl.wikipedia.org/wiki?curid=4232769" title="Seymour (Illinois)">
Seymour (Illinois)

Seymour – jednostka osadnicza w Stanach Zjednoczonych, w stanie Illinois, w hrabstwie Champaign.

</doc>
<doc id="4232770" url="https://pl.wikipedia.org/wiki?curid=4232770" title="1770 w muzyce">
1770 w muzyce



</doc>
<doc id="4232773" url="https://pl.wikipedia.org/wiki?curid=4232773" title="Kościół Chrystusa Króla w Bronowicach">
Kościół Chrystusa Króla w Bronowicach

Kościół Chrystusa Króla w Bronowicach – katolicki kościół filialny znajdujący się w Bronowicach, w gminie Strzelce Krajeńskie (powiat strzelecko-drezdenecki, województwo lubuskie). Należy do parafii Matki Bożej Częstochowskiej w Wielisławicach.
Historia.
Neogotycką świątynię zbudowano w końcu XIX wieku dla lokalnej społeczności protestanckiej, a konsekrowana jako katolicka została w 1962.
Architektura.
Obiekt ceglany, prostokątny, postawiony na podmurówce z kamienia. Dwukondygnacyjna wieża, w narożach ujęta jednokondygnacyjnymi przyporami, jest dostawiona od strony zachodniej. Korpus nawowy akcentują sterczyny usytuowane w jego narożnikach. Elewacje boczne korpusu są trzyosiowe. Nawę pokrywa dach dwuspadowy pokryty łupkiem grafitowym. Wieża kryta dachem w kształcie ostrosłupa posiada tarcze zegarowe (nieczynne, bez wskazówek). Wieżę zwieńcza ozdobny kurek (wiatrowskaz). 
Wyposażenie.
Kościół zachował w dużej mierze wyposażenie oryginalne (m.in. ołtarz, ambona, ławki oraz empora, na której umieszczono XIX-wieczny obraz przedstawiający "Złożenie do grobu" - kompozycyjnie nawiązuje on do przedstawień autorstwa Rafaela Santi). Na wyposażeniu były też dzwony: jeden z 1856 oraz dwa ufundowane w 1884 (odlane w pracowni Carla Voßa w Szczecinie). 
Otoczenie.
Teren kościelny ogradza mur z kutymi, żelaznymi bramami.

</doc>
<doc id="4232775" url="https://pl.wikipedia.org/wiki?curid=4232775" title="Szajch Dann">
Szajch Dann

Szajch Dann (arab. شيخ دن) – miejscowość w Syrii, w muhafazie Aleppo. W 2004 roku liczyła 391 mieszkańców.

</doc>
<doc id="4232778" url="https://pl.wikipedia.org/wiki?curid=4232778" title="Lake of the Woods (Illinois)">
Lake of the Woods (Illinois)

Lake of the Woods – jednostka osadnicza w Stanach Zjednoczonych, w stanie Illinois, w hrabstwie Champaign.

</doc>
<doc id="4232779" url="https://pl.wikipedia.org/wiki?curid=4232779" title="Tuman (Syria)">
Tuman (Syria)

Tuman (arab. طومان) – miejscowość w Syrii, w muhafazie Aleppo. W 2004 roku liczyła 516 mieszkańców.

</doc>
<doc id="4232781" url="https://pl.wikipedia.org/wiki?curid=4232781" title="Langleyville">
Langleyville

Langleyville – jednostka osadnicza w Stanach Zjednoczonych, w stanie Illinois, w hrabstwie Christian.

</doc>
<doc id="4232783" url="https://pl.wikipedia.org/wiki?curid=4232783" title="Sardża Kabira">
Sardża Kabira

Sardża Kabira (arab. سرجة كبيرة) – miejscowość w Syrii, w muhafazie Aleppo. W 2004 roku liczyła 237 mieszkańców.

</doc>
<doc id="4232789" url="https://pl.wikipedia.org/wiki?curid=4232789" title="Amfibrachiczne metrum">
Amfibrachiczne metrum



</doc>
<doc id="4232790" url="https://pl.wikipedia.org/wiki?curid=4232790" title="Newell’s Old Boys">
Newell’s Old Boys



</doc>
<doc id="4232791" url="https://pl.wikipedia.org/wiki?curid=4232791" title="Anapestyczne metrum">
Anapestyczne metrum



</doc>
<doc id="4232792" url="https://pl.wikipedia.org/wiki?curid=4232792" title="Newell’s Old Boys Rosario">
Newell’s Old Boys Rosario



</doc>
<doc id="4232793" url="https://pl.wikipedia.org/wiki?curid=4232793" title="Assumption (Illinois)">
Assumption (Illinois)

Assumption – miasto w Stanach Zjednoczonych, w stanie Illinois, w hrabstwie Christian.

</doc>
<doc id="4232794" url="https://pl.wikipedia.org/wiki?curid=4232794" title="Marie Dorin-Habert">
Marie Dorin-Habert



</doc>
<doc id="4232797" url="https://pl.wikipedia.org/wiki?curid=4232797" title="Taylorville (Illinois)">
Taylorville (Illinois)

Taylorville – miasto w Stanach Zjednoczonych, w stanie Illinois, siedziba administracyjna hrabstwa Christian.

</doc>
<doc id="4232798" url="https://pl.wikipedia.org/wiki?curid=4232798" title="An-Najrabijja">
An-Najrabijja

An-Najrabijja (arab. النيربية) – miejscowość w Syrii, w muhafazie Aleppo. W 2004 roku liczyła 416 mieszkańców.

</doc>
<doc id="4232799" url="https://pl.wikipedia.org/wiki?curid=4232799" title="Sza’ala">
Sza’ala

Sza’ala (arab. شعالة) – miejscowość w Syrii, w muhafazie Aleppo. W 2004 roku liczyła 757 mieszkańców.

</doc>
<doc id="4232801" url="https://pl.wikipedia.org/wiki?curid=4232801" title="Pana (Illinois)">
Pana (Illinois)

Pana – miasto w Stanach Zjednoczonych, w stanie Illinois, w hrabstwie Christian.

</doc>
<doc id="4232802" url="https://pl.wikipedia.org/wiki?curid=4232802" title="Trocheiczne metrum">
Trocheiczne metrum



</doc>
<doc id="4232803" url="https://pl.wikipedia.org/wiki?curid=4232803" title="Szudud">
Szudud

Szudud (arab. شدود) – miejscowość w Syrii, w muhafazie Aleppo. W 2004 roku liczyła 772 mieszkańców.

</doc>
<doc id="4232804" url="https://pl.wikipedia.org/wiki?curid=4232804" title="Hitomi Shimatani">
Hitomi Shimatani

 – japońska piosenkarka, modelka i aktorka.

</doc>
<doc id="4232805" url="https://pl.wikipedia.org/wiki?curid=4232805" title="Szajch Alwan">
Szajch Alwan

Szajch Alwan (arab. شيخ علوان) – wieś w Syrii, w muhafazie Aleppo. W 2004 roku liczyła 557 mieszkańców.

</doc>
<doc id="4232810" url="https://pl.wikipedia.org/wiki?curid=4232810" title="Asz-Szajch Kif">
Asz-Szajch Kif

Asz-Szajch Kif (arab. الشيخ كيف) – wieś w Syrii, w muhafazie Aleppo. W 2004 roku liczyła 432 mieszkańców.

</doc>
<doc id="4232811" url="https://pl.wikipedia.org/wiki?curid=4232811" title="Mistrzostwa Świata w Hokeju na Lodzie Kobiet 2018">
Mistrzostwa Świata w Hokeju na Lodzie Kobiet 2018

20. Mistrzostwa Świata w Hokeju na Lodzie 2018 organizowane przez IIHF. Z racji Zimowych Igrzysk Olimpijskich turniej elity nie został rozegrany.
Pierwsza dywizja.
Grupa A
Grupa B
Do mistrzostw świata elity w 2019 z Grupy A awansował zwycięzca turnieju. Najlepsza drużyna turnieju w Grupie B zagra w przyszłym roku w Dywizji A. W tym sezonie nie ma spadków do niższych dywizji.
Turnieje I Dywizji zostały rozegrane:
Grupa A – Vaujany (Francja)
Grupa B – Asiago (Włochy)
Druga dywizja.
Grupa A
Grupa B
Pierwsza drużyna uzyskuje awans do Dywizji I Grupy B. Zwycięzca Dywizji II Grupy B awansował do dywizji wyższej. Zwycięzca turnieju kwalifikacyjnego awansował do dywizji II B. W tym sezonie żadna drużyna nie jest relegowana do niższej dywizji 
Turnieje II Dywizji zostały rozegrane:
Grupa A – Maribor (Słowenia)
Grupa B – Valdemoro (Hiszpania)
Kwalifikacje - Sofia (Bułgaria)

</doc>
<doc id="4232814" url="https://pl.wikipedia.org/wiki?curid=4232814" title="Suran (Al-Bab)">
Suran (Al-Bab)

Suran (arab. صوران) – wieś w Syrii, w muhafazie Aleppo. W 2004 roku liczyła 1041 mieszkańców.

</doc>
<doc id="4232816" url="https://pl.wikipedia.org/wiki?curid=4232816" title="Drugi rząd Ilira Mety">
Drugi rząd Ilira Mety

Drugi rząd Ilira Mety – rząd Albanii od 12 września 2001 do 21 lutego 2002.

</doc>
<doc id="4232818" url="https://pl.wikipedia.org/wiki?curid=4232818" title="American School of Warsaw">
American School of Warsaw

American School of Warsaw, Szkoła Ambasady Amerykańskiej – międzynarodowa instytucja oświatowa w Warszawie, realizująca amerykański program edukacyjny ("klasy 1-12"), uczestnicząca też w programie przygotowywania swoich uczniów do zdawania matury międzynarodowej ("International Baccalaureate Diploma Program").
Opis.
Placówka została utworzona w 1953 roku przy Ambasadzie Stanów Zjednoczonych jako prywatna, niedochodowa instytucja oświatowa. Miała zapewnić edukację języka angielskiego w Warszawie dla dzieci wszystkich narodowości. W okresie PRL była jednak niedostępna dla Polaków. Do 1989 szkoła składała się z przedszkola i 8-klasowej szkoły podstawowej. Od tegoż też roku zaczęto uruchamiać kolejne klasy szkoły średniej, która w pełni zaczęła funkcjonować od 1994. Szkołą zarządza 12-osobowa rada powiernicza, której przewodniczącego i wiceprzewodniczącego mianuje ambasador Stanów Zjednoczonych. W szkole uczy się około 1000 osób z ponad 50 krajów, w kilku zespołach oświatowych:
Siedziba.
Początkowo mieściła się przy ul. Pięknej 3 (1953−1972), następnie w obiekcie (3 887 m²) przy ul. Konstancińskiej 13 (1972−2001) oraz przy ul. Marco Polo 2 (1991), obecnie w nowo wybudowanym na powierzchni 25 akrów kampusie o powierzchni 21 600 m², położonym na południe od granic Warszawy, w Bielawie w gminie Konstancin-Jeziorna, przy ul. Warszawskiej 202 (od 2001). 
Szkoła dysponuje m.in. salą widowiskową na 365 miejsc, salą sportową, 25 m krytym basenem, i zespołem boisk, w tym z 400 m bieżnią.

</doc>
<doc id="4232819" url="https://pl.wikipedia.org/wiki?curid=4232819" title="Górniak brunatny">
Górniak brunatny

Górniak brunatny ("Aepeomys reigi") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), występujący w północnej Ameryce Południowej.
Zasięg występowania.
Górniak brunatny występuje w Andach zachodniej Wenezueli w stanach Trujillo i Lara.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 2001 roku wenezuelsko-peruwiański zespół zoologów nadając mu nazwę "Aepeomys reigi". Holotyp pochodził z El Blanquito, na wysokości 1600 m, w Parque Nacional Yacambú, w stanie Lara, w Wenezueli. 
Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Jest to mały gryzoń: długość ciała (bez ogona) 104–125 mm, długość ogona 116–142 mm, długość ucha 18–20 mm, długość tylnej stopy 25–30 mm; brak danych dotyczących masy ciała. Jest nieco większy niż pokrewny górniak oliwkowy. Ma gęste, miękkie futro, dłuższe u osobników schwytanych na większej wysokości. Grzbiet jest szarobrązowy, ciemny do rudawego; bliższe ciała trzy czwarte długości włosa są szare, a końcówki bywają złociste, co daje efekt podobny do umiarkowanego lub intensywnego przyprószenia siwizną. Spód ciała jest bledszy od wierzchu. Uszy są duże, owłosione z obu stron, od wewnątrz pokryte krótką żółtawą sierścią, kontrastującą z grzbietem. Dłonie są kremowe, bledsze niż stopy. Ogon jest podobnej długości co reszta ciała, jednolicie ciemnobrązowy. Kariotyp zwierzęcia obejmuje 22 pary chromosomów (2n=44), co wyraźnie odróżnia ten gatunek od górniaka oliwkowego ("Aepeomys lugens"), który ma 14 par chromosomów.
Ekologia.
Górniak brunatny jest spotykany od wysokości 1600 do 3230 m n.p.m. Żyje w lasach mglistych i na paramo powyżej górnej granicy lasu. Prowadzi nocny, naziemny tryb życia. Jest prawdopodobnie wszystkożerny, choć preferuje owady.
Populacja.
Górniak brunatny jest lokalnie liczny, choć jego zasięg jest niewielki i liczebność spada. Występuje w dwóch parkach narodowych, ale już w ich sąsiedztwie traci sprzyjające środowisko. Międzynarodowa Unia Ochrony Przyrody uznaje go za gatunek narażony na wyginięcie.

</doc>
<doc id="4232820" url="https://pl.wikipedia.org/wiki?curid=4232820" title="Aepeomys reigi">
Aepeomys reigi



</doc>
<doc id="4232822" url="https://pl.wikipedia.org/wiki?curid=4232822" title="Aepeomys lugens">
Aepeomys lugens



</doc>
<doc id="4232823" url="https://pl.wikipedia.org/wiki?curid=4232823" title="Hrehorów">
Hrehorów



</doc>
<doc id="4232824" url="https://pl.wikipedia.org/wiki?curid=4232824" title="Huta (Syria)">
Huta (Syria)

Huta (arab. حوتة) – wieś w Syrii, w muhafazie Aleppo. W 2004 roku liczyła 327 mieszkańców.

</doc>
<doc id="4232825" url="https://pl.wikipedia.org/wiki?curid=4232825" title="Frostpunk">
Frostpunk

Frostpunk – gra komputerowa łącząca w sobie elementy strategicznej gry czasu rzeczywistego, gry w budowę miasta i survivalu, osadzona w steampunkowym świecie, opowiadająca o walce społeczności o przetrwanie w zimowym klimacie, wyprodukowana przez 11 bit studios. Gra została wydana 24 kwietnia 2018 na platformę Microsoft Windows. 11 października 2019 gra ukazała się na platformach PlayStation 4 i Xbox One, a 24 lutego 2021 na macOS.
Fabuła.
W alternatywnej wersji przeszłości w roku 1886 erupcje wulkanów Krakatau i Tambora, zaciemnienie Słońca oraz inne nieznane przyczyny spowodowały globalną zimę wulkaniczną, a w dalszej kolejności – globalną klęskę głodu i śmierć milionów ludzi. W odpowiedzi na te wydarzenia władze Imperium Brytyjskiego zdecydowały o budowie na bogatej w węgiel północy Imperium generatorów ciepła, które mają być centrami miast na wypadek masowej migracji z południa.
Fabuła gry składa się z pięciu scenariuszy.
Rozgrywka.
Celem rozgrywki jest w pierwszym rzędzie zapewnienie społeczności ocalałych przeżycia w surowym, zimnym klimacie. W tym celu gracz zarządza zbiórkę drewna, stali, węgla i żywności oraz budowę domów, kopalni węgla, tartaków, hut i innych budynków. Warunki pogodowe i niezadowolenie mieszkańców mają wpływ na efektywność ich pracy. Gracz ma też możliwość prowadzenia badań naukowych, które pozwalają na konstrukcję nowych budynków i maszyn.
Produkcja.
Pierwszy zwiastun gry został opublikowany 30 sierpnia 2016. Według pierwotnych planów produkt miał się ukazać w 2017. 15 września 2017 zarząd 11 bit studios podjął jednak decyzję o przełożeniu premiery na pierwszy kwartał 2018. 9 marca 2018 firma ogłosiła ostateczną datę premiery – 24 kwietnia 2018.
W grudniu 2017 prezes 11 bit studios Grzegorz Miechowski ujawnił, że łączny koszt gry miał wynieść ponad 10 mln zł, w tym około 2,5 mln zł to koszty marketingu.
Odbiór.
"Frostpunk" został przychylnie przyjęty przez krytyków. Na podstawie 67 recenzji w serwisie Metacritic gra uzyskała średnią wynoszącą 84 punkty na 100 możliwych, natomiast według agregatora GameRankings średnia wyniosła 85,58% z 30 recenzji.
27 kwietnia 2018 zarząd 11 bit studios wydał raport sprzedażowy, zgodnie z którym w ciągu pierwszych trzech dni po premierze sprzedano ponad 250 tys. kopii gry, a przychody ze sprzedaży znacznie przekroczyły wydatki na produkcję i marketing.
Nagrody i nominacje.
13 października 2018 w ramach Central &amp; Eastern European Game Awards twórcy zwyciężyli w kategoriach najlepsza gra i najlepszy projekt graficzny. Ponadto otrzymali specjalne wyróżnienie – China’s Choice. Produkcja otrzymała nagrodę dla najlepszej gry strategicznej zarówno w ramach Brazil Game Awards 2018, jak i Australian Games Awards 2018. Była ponadto nominowana do The Game Awards w kategorii najlepsza gra strategiczna. Otrzymała też nominacje do Game Critics Awards w kategorii najlepsza gra strategiczna, a także do Golden Joystick Awards w kategoriach najlepszy projekt graficzny oraz gra roku na PC. Gra została nominowana również do nagrody BAFTA w kategorii najlepszy scenariusz.

</doc>
<doc id="4232828" url="https://pl.wikipedia.org/wiki?curid=4232828" title="Home Nations Championship 1936">
Home Nations Championship 1936

Home Nations Championship 1936 – trzydziesta druga edycja Home Nations Championship, mistrzostw Wysp Brytyjskich w rugby union, rozegrana pomiędzy 18 stycznia a 21 marca 1936 roku. Wliczając turnieje w poprzedniej formie, wraz z Pucharem Pięciu Narodów, była to czterdziesta dziewiąta edycja tych zawodów. W turnieju zwyciężyła Walia.
Zgodnie z ówczesnymi zasadami punktowania dropgol był warty cztery punkty, podwyższenie dwa, natomiast przyłożenie i pozostałe kopy trzy punkty.

</doc>
<doc id="4232829" url="https://pl.wikipedia.org/wiki?curid=4232829" title="Al-Asarijja">
Al-Asarijja

Al-Asarijja (arab. الأثرية) – wieś w Syrii, w muhafazie Aleppo. W 2004 roku liczyła 374 mieszkańców.

</doc>
<doc id="4232831" url="https://pl.wikipedia.org/wiki?curid=4232831" title="Emilien Jacquelin">
Emilien Jacquelin



</doc>
<doc id="4232832" url="https://pl.wikipedia.org/wiki?curid=4232832" title="Andrés Eloy Blanco">
Andrés Eloy Blanco

Andrés Eloy Blanco (ur. 6 sierpnia 1896 w Cumanie, zm. 21 maja 1955 w Meksyku) – wenezuelski poeta i polityk.
Życiorys.
Dzieciństwo spędził na Margaricie. W 1908 roku wyjechał do Caracas, gdzie studiował prawo na Centralnym Uniwersytecie Wenezueli. Po studiach pracował jako adwokat w Apure. W 1928 roku został wydawcą nieoficjalnego pisma „El imparcial”. W tym samym roku został aresztowany za udział w protestach przeciw dyktaturze Juana Vicente Gómeza i uwięziony. Przebywał w więzieniu do 1933 roku, tam ukończył swoją jedną ze swoich książek "Barco de Piedra". Po odzyskaniu wolności zintensyfikował działalność polityczną jako członek Akcji Demokratycznej. W czasie prezydentury Rómulo Gallegosa pełnił funkcję ministra spraw zagranicznych. 
Po obaleniu Gallegosa opuścił Wenezuelę, początkowo wyjechał na Kubę, następnie do Meksyku. W 1955 roku zginął w wypadku samochodowym w mieście Meksyk.

</doc>
<doc id="4232833" url="https://pl.wikipedia.org/wiki?curid=4232833" title="West Union (Illinois)">
West Union (Illinois)

West Union – jednostka osadnicza w Stanach Zjednoczonych, w stanie Illinois, w hrabstwie Clark.

</doc>
<doc id="4232836" url="https://pl.wikipedia.org/wiki?curid=4232836" title="Rasm al-Chabbaz">
Rasm al-Chabbaz

Rasm al-Chabbaz (arab. رسم الخباز) – wieś w Syrii, w muhafazie Aleppo. W 2004 roku liczyła 1476 mieszkańców.

</doc>
<doc id="4232838" url="https://pl.wikipedia.org/wiki?curid=4232838" title="Rasm al-Kibar">
Rasm al-Kibar

Rasm al-Kibar (arab. رسم الكبار) – wieś w Syrii, w muhafazie Aleppo. W 2004 roku liczyła 417 mieszkańców.

</doc>
<doc id="4232840" url="https://pl.wikipedia.org/wiki?curid=4232840" title="Ogród Zoologiczny w Lesznie">
Ogród Zoologiczny w Lesznie



</doc>
<doc id="4232841" url="https://pl.wikipedia.org/wiki?curid=4232841" title="Zaraja">
Zaraja

Zaraja (arab. زعرايا) – wieś w Syrii, w muhafazie Aleppo. W 2004 roku liczyła 1915 mieszkańców.

</doc>
<doc id="4232844" url="https://pl.wikipedia.org/wiki?curid=4232844" title="Carlyle (Illinois)">
Carlyle (Illinois)

Carlyle – miasto w Stanach Zjednoczonych, w stanie Illinois, w hrabstwie Clinton.

</doc>
<doc id="4232845" url="https://pl.wikipedia.org/wiki?curid=4232845" title="Kajarijja">
Kajarijja

Kajarijja – wieś w Syrii, w muhafazie Aleppo. W 2004 roku liczyła 1218 mieszkańców.

</doc>
<doc id="4232846" url="https://pl.wikipedia.org/wiki?curid=4232846" title="Rasm al-Kurum">
Rasm al-Kurum

Rasm al-Kurum (arab. رسم الكروم) – wieś w Syrii, w muhafazie Aleppo. W 2004 roku liczyła 951 mieszkańców.

</doc>
<doc id="4232848" url="https://pl.wikipedia.org/wiki?curid=4232848" title="Tall as-Sawwan">
Tall as-Sawwan

Tall as-Sawwan – miejscowość w Syrii, w muhafazie Damaszek. W 2004 roku liczyła 1266 mieszkańców.

</doc>
<doc id="4232849" url="https://pl.wikipedia.org/wiki?curid=4232849" title="Buzajna">
Buzajna

Buzajna – miejscowość w Syrii, w muhafazie Damaszek. W 2004 roku liczyła 2099 mieszkańców.

</doc>
<doc id="4232851" url="https://pl.wikipedia.org/wiki?curid=4232851" title="West York">
West York

West York – jednostka osadnicza w Stanach Zjednoczonych, w stanie Illinois, w hrabstwie Crawford.

</doc>
<doc id="4232854" url="https://pl.wikipedia.org/wiki?curid=4232854" title="Ariadna (opera Claudia Monteverdiego)">
Ariadna (opera Claudia Monteverdiego)

Ariadna ("L’Arianna"), SV 291 – niezachowana druga opera włoskiego kompozytora barokowego, Claudia Monteverdiego.
Historia utworu.
Dzieło powstało na przełomie 1607 i 1608 roku na zamówienie władcy Mantui Vinzenza Gonzagi jako mające uświetnić ślub jego syna, Francesca, z Margheritą di Savoia, który miał odbyć się w styczniu. Zatrudnił on Monteverdiego oraz Ottavia Rinucciniego (librecistę), polecając, aby skończyli operę jak najszybciej. Udało im się to — mimo wielkich wysiłków — dopiero w styczniu, w związku z czym ślub musiano przesunąć. Prapremiera odbyła się 28 maja 1608 roku. Z utworu zachował się tylko fragment lamentu Ariadny.
Osoby.
Mimo że opera w całości nie jest znana, wiadomo, jakie postaci występowały w sztuce, a częściowo znane są nazwiska wykonawców i to, jakimi głosami śpiewali.

</doc>
<doc id="4232855" url="https://pl.wikipedia.org/wiki?curid=4232855" title="Hremiacze">
Hremiacze



</doc>
<doc id="4232857" url="https://pl.wikipedia.org/wiki?curid=4232857" title="Annapolis (Illinois)">
Annapolis (Illinois)

Annapolis – jednostka osadnicza w Stanach Zjednoczonych, w stanie Illinois, w hrabstwie Crawford.

</doc>
<doc id="4232865" url="https://pl.wikipedia.org/wiki?curid=4232865" title="Neoga (Illinois)">
Neoga (Illinois)

Neoga – miasto w Stanach Zjednoczonych, w stanie Illinois, w hrabstwie Cumberland.

</doc>
<doc id="4232869" url="https://pl.wikipedia.org/wiki?curid=4232869" title="Krzysztof (Rakintzakis)">
Krzysztof (Rakintzakis)

Krzysztof, imię świeckie George Rakintzakis (ur. 1 maja 1931 w Atenach, zm. 14 lutego 2020 tamże) – grecki duchowny prawosławny, biskup Andidy.
Życiorys.
Urodził się w Atenach. Chirotonię biskupią otrzymał 26 czerwca 1999. W latach 1999–2011 był biskupem pomocniczym metropolii Toronto. Pod koniec życia rezydował w Ajia Paraskiewi.

</doc>
<doc id="4232872" url="https://pl.wikipedia.org/wiki?curid=4232872" title="Rockwell International Corporation">
Rockwell International Corporation

Rockwell International Corporation (R.I.C.) – amerykańska spółka akcyjna, konglomerat produkcyjny.
Jest zróżnicowaną amerykańską korporacją, założoną w 1973, z siedzibą w Milwaukee. Dawniej była jednym z wiodących amerykańskich przedsiębiorstw przemysłu lotniczego i astronautycznego w USA, konstruująca rakiety nośne i statki kosmiczne dla programu kosmicznego USA. Jej początki sięgają roku 1903, gdy L. Bradley i S. Allen założyli spółkę produkującą oporniki elektryczne. W 1919 W. Rockwell założył mały zakład wałów osiowych, który w latach 30. produkował na potrzeby United States Army. W 1953 nastąpiła fuzja zakładów Rockwella ze Standard Steel and Spring i Timken Detroit, w wyniku czego powstała Rockwell Spring and Axle Company, która w 1958 przejęła Aero Design and Engineering, przestawiając się na produkcję sprzętu lotniczego i przyjmując nazwę Rockwell-Standard. Drugim głównym przedsiębiorstwem, na bazie którego powstała R.I.C., były zakłady North American Aviation (założone w 1928), które prężnie rozwijały się po otrzymaniu rządowego kontraktu na budowę 42 samolotów (BT-9). W latach II wojny światowej North American Aviation budowała bombowce B-25, a po wojnie rozpoczęła prace nad projektowaniem rakiet. W 1967 przedsiębiorstwo lotnicze North American Aviation połączyło się z Rockwell-Standard Corporation, stając się spółką North American Rockwell Corporation, a w 1973 spółka ta przyjęła obecną nazwę. R.I.C. wyprodukowała m.in. silniki rakietowe zamontowane w statku kosmicznym użytym w misji Apollo 11 na Księżyc w 1969.
W 1985 R.I.C. przejęła firmę Allen–Bradley (założoną w 1903), a w 1996 sprzedała dział lotniczy Boeing Company. W 1997 podzieliła się na 2 segmenty: Rockwell Automation i Rockwell Collins Passenger Systems. Produkowała m.in.: elektroniczne urządzenia pomiarowe i elektroniczny sprzęt łączności, urządzenia elektroniczne stosowane w lotnictwie i astronautyce oraz elektroniczny sprzęt użytkowy dla firm obsługujących klientów za pośrednictwem Internetu i telefonii. W 2001 dochód netto R.I.C. wyniósł 125 mln dolarów USA, a zatrudnienie 23100 osób.

</doc>
<doc id="4232873" url="https://pl.wikipedia.org/wiki?curid=4232873" title="Tonkowiec wonny">
Tonkowiec wonny

Tonkowiec wonny ("Dipteryx odorata") – gatunek rośliny z rodziny bobowatych. Pochodzi z Ameryki Środkowej oraz północnej części Ameryki Południowej. Jego nasiona znane są jako fasola tonka (też: bób tonka, fasola tonkini, fasola tonkińska). Łupiny ich są czarne i pomarszczone, posiadają gładkie brązowe wnętrze. Mają silny, słodki zapach ze względu na wysoką zawartość kumaryny. Słowo tonka pochodzi z języka Galibi (Carib), używanym w Gujanie Francuskiej.
Morfologia.
Drzewo osiągające do 25-30 metrów, z pniem o średnicy do jednego metra. Kora jest gładka i szara, natomiast drewno jest czerwone. Liście są pierzasto złożone, z listkami skórzastymi, błyszczącymi i ciemnozielonymi. Kwiaty są różowe. Każdy owoc zawiera jedno nasiono.
Biologia i ekologia.
Kwiaty tego gatunku są zapylane przez owady. Kwitnienie trwa od marca do maja, a owoce dojrzewają od czerwca do lipca. Nietoperze żywią się miąższem owoców. Dla kilku gatunków grzybów tonkowiec wonny jest żywicielem: "Anthostomella abdita", "Diatrype ruficarnis", "Macrophoma calvuligera" i "Myococopron cubense".
Datowanie radiowęglowe pni tonkowca wykazało, że drzewa osiągają wiek ponad tysiąc lat. Przed tym odkryciem nie przypuszczano by drzewo amazońskie mogło żyć tak długo ze względu na trudne warunki panujące w lasach tropikalnych.
Fitochemia i właściwości nasion.
Nasiona tonkowca zawierają kumarynę w ilości od 1 do 3%, a rzadko nawet do 10%. Kumaryna odpowiada za przyjemny zapach nasion.
Uprawa.
Tonkowiec wonny jest światłolubny. Rośnie na ubogich, dobrze osuszonych glebach. Jednak najlepszy wzrost osiąga na żyznych glebach bogatych w próchnicę. W rodzimym obszarze występowania najlepiej rośnie w warunkach średniej rocznej temperatury 25 °C i około 2000 mm opadów rocznie, z porą suchą od czerwca do listopada. Twarde, zewnętrzne części strąków usuwa się i nasiona są rozkładane na 2–3 dni do wyschnięcia. Głównymi producentami są: Wenezuela, Brazylia i Kolumbia. Najważniejszym krajem importującym są Stany Zjednoczone, gdzie nasiona są wykorzystywane przede wszystkim w przemyśle tytoniowym.
Wykorzystanie.
Nasiona stosowane są w przemyśle perfumeryjnym, cukierniczym, tytoniowym oraz jako dodatek aromatyzujący do piwa. Tonkowiec zazwyczaj dodawany jest do piw ciemnych, jak Stout czy Russian Imperial Stout. Nadaje piwu charakterystyczny aromat. Jednak kumaryna spożywana w dużych dawkach może powodować krwotoki, uszkodzenie wątroby lub porażenie serca, dlatego jej stężenie w produktach spożywczych jest kontrolowane.
Fasolka tonka jest używana jako substytut wanilii w perfumach i tytoniu; została jednak zakazana w niektórych krajach. Wciąż jest używana m.in. we Francji (głównie w deserach i potrawkach) oraz w perfumach.
Stosowanie nasion tonkowca w przemyśle spożywczym jest regulowane / ograniczone w Stanach Zjednoczonych przez Food and Drug Administration. Wiele leków przeciwzakrzepowych na receptę, takich jak warfaryna, jest opartych na 4-hydroksykumarynie, chemicznej pochodnej kumaryny początkowo wyizolowanej z fasoli. Jednakże sama kumaryna nie ma właściwości przeciwzakrzepowych.

</doc>
<doc id="4232884" url="https://pl.wikipedia.org/wiki?curid=4232884" title="Yellow Springs (Ohio)">
Yellow Springs (Ohio)

Yellow Springs – wieś w amerykańskim stanie Ohio, w hrabstwie Greene.
Znajduje się 40 km na północny wschód od Dayton. Miejscowość została założona w 1804 i nazwana od miejscowego źródła mineralnego, które później (1820-1880) stało się miejscem kurortu zdrowotnego. Znajduje się w niej zakład przetwórstwa aluminium, wytwórnia wyrobów artystycznych z brązu, gumy, plastiku, szkła witrażowego i ekslibris. Jest też siedzibą Antioch University, założonego w 1852 przez Horacego Manna.

</doc>
<doc id="4232891" url="https://pl.wikipedia.org/wiki?curid=4232891" title="Światowy Indeks Dobroczynności">
Światowy Indeks Dobroczynności

Światowy Indeks Dobroczynności ("ang. World Giving Index, WGI") to publikowany corocznie raport przez Charities Aid Foundation, będącą fundacją wspierającą działalność charytatywną na świecie. Raport wykorzystuje dane zebrane przez Instytut Gallupa i ma na celu dostarczenie oraz podsumowanie informacji na temat działalności filantropijnej na świecie. Pierwszy raport Światowego Indeksu Dobroczynności powstał we wrześniu 2010 roku. 
Metodologia badań.
Indeks ma formę rankingu obejmującego ponad 140 krajów, które reprezentują około 95% populacji świata (tj. 7,2 miliardów ludzi). W większości państw dane opierają się na ankietach przeprowadzonych z 1000 osobami, stanowiącymi losową reprezentację całej populacji i powierzchni kraju. Ankietowani są cywilami w wieku powyżej 15 lat, nie przebywającymi w momencie badania w więzieniu, ani domu opieki. W większych krajach, takich jak Chiny lub Rosja, przeprowadza się nie mniej niż 2000 ankiet. W niewielu małych krajach liczba ta wynosi od 500 do 1000. Badania nie są przeprowadzane w miejscach, gdzie bezpieczeństwo ankietujących byłoby zagrożone; na słabo zaludnionych wyspach oraz w miejscach do których można dotrzeć jedynie pieszo, wierzchem lub małą łodzią. Badania prowadzone są w zależności od stanu sieci telefonicznej w danym kraju, osobiście lub przez telefon. Wyniki badań, jak każda analiza statystyczna dotyczące populacji, są obarczone błędem z próby. Instytut Gallupa określa dla przedstawionych wyników poziom ufności 95% (odsetek uzyskanych danych, które należy uznać za reprezentatywne dla całej populacji). 
Ankieta składa się z trzech pytań o aktywność charytatywną podjętą przez badanych w przeciągu miesiąca:
Polska.
Polska w ostatnich latach osiągała wyniki powyżej mediany (2016 - 109, 2015 - 78, 2014 - 115, 2013 - 84). Dane szczegółowe wskazują, że najważniejszą składową wartości indeksu w Polsce jest przekazywanie datków na cele charytatywne, następnie poświęcanie swojego czasu na aktywność społeczną, a w najmniejszym stopniu pomoc obcym osobom. Badania przeprowadzone w kraju wskazują, że połowa osób, które przekazują datki na cele charytatywne robi to raz do roku, wspierając Wielką Orkiestrę Świątecznej Pomocy. Wniosek z powyższych danych jest prosty – bez WOŚP filantropów w Polsce byłoby dwa razy mniej.

</doc>
<doc id="4232895" url="https://pl.wikipedia.org/wiki?curid=4232895" title="Komunikacja Miejska w Tarnowie">
Komunikacja Miejska w Tarnowie



</doc>
<doc id="4232896" url="https://pl.wikipedia.org/wiki?curid=4232896" title="Centralny Uniwersytet Wenezueli">
Centralny Uniwersytet Wenezueli

Centralny Uniwersytet Wenezueli (hiszp.: "Universidad Central de Venezuela") – wenezuelska publiczna szkoła wyższa, zlokalizowana w Caracas.
Historia.
Za datę utworzenia uczelni przyjmuje się 22 grudnia 1721, kiedy król Filip V Hiszpański podpisał dekret podnoszący, funkcjonujące od 1696 roku, Seminarium Róży z Limy do rangi uniwersytetu. Uczelnia nosiła wówczas nazwę Królewsko-Papieski Uniwersytet w Caracas ("Real y Pontificia de Caracas"). Po uzyskaniu niepodległości przez Wenezuelę w 1821 roku, uczelnia uzyskała świecki charakter i zmieniła nazwę na Centralny Uniwersytet Wenezueli. Początkowo uniwersytet miał siedzibę w seminarium Santa Rosa de Lima. Od 1876 roku do 1953 mieścił się w Palacio de las Academias. Od 1953 roku mieści się na terenie kampusu Ciudad Universitaria de Caracas. 

</doc>
<doc id="4232897" url="https://pl.wikipedia.org/wiki?curid=4232897" title="212 (piosenka)">
212 (piosenka)

212 – debiutancki singel amerykańskiej raperki Azealii Banks. W utworze pojawia się sampel kompozycji „Float My Boat” autorstwa belgijskiego DJa Jefa Martensa i jego brata Toona, ukrywających się pod pseudonimem „Lazy Jay”. Zajęli się oni także produkcją singla Banks. Został on wydany 6 grudnia 2011 w Wielkiej Brytanii w celach promocji EPki "1991". W 2014 znalazł się też na debiutanckim albumie artystki, "Broke with Expensive Taste".
Tytuł piosenki jest odniesieniem do numeru kierunkowego nowojorskiego okręgu Manhattan, gdzie dorastała raperka.
We wrześniu 2011 wydawnictwo zostało wybrane na „Nagranie Roku” przez redakcję BBC Radio 1. Utwór był umieszczany przez krytyków na listach najlepszych przebojów roku 2011, między innymi przez serwis Pitchfork i magazyn „The Guardian”.

</doc>
<doc id="4232903" url="https://pl.wikipedia.org/wiki?curid=4232903" title="André Labarthe">
André Labarthe

André Labarthe (ur. 18 grudnia 1931 w Oloron-Sainte-Marie, zm. 5 marca 2018 w Paryżu) – francuski aktor, reżyser i producent filmowy. Wystąpił u boku Anny Kariny w filmie "Żyć własnym życiem (Vivre sa vie)" z 1962 roku. Był reżyserem wielu telewizyjnych filmów dokumentalnych, które przedstawiają konkretne osoby, począwszy od dokumentu "Filmowcy naszych czasów (Cinéastes de notre temps)".

</doc>
<doc id="4232905" url="https://pl.wikipedia.org/wiki?curid=4232905" title="Instytut Solidarności i Męstwa">
Instytut Solidarności i Męstwa

Instytut Solidarności i Męstwa im. Witolda Pileckiego (Instytut Pileckiego) – polska instytucja państwowa utworzona na podstawie ustawy z dnia 9 listopada 2017 r. o Instytucie Solidarności i Męstwa, której celem jest upamiętnienie i uhonorowanie osób zasłużonych dla Narodu Polskiego w dziele pielęgnowania pamięci lub niesienia pomocy osobom narodowości polskiej lub obywatelom polskim innych narodowości będącym ofiarami zbrodni przeciwko pokojowi, ludzkości lub zbrodni wojennych w latach 1917–1990. W obiegu dziennikarskim Instytut zyskał miano „polskiego Yad Vashem”.
Geneza.
Inicjatywa utworzenia Instytutu powstała w kręgu partii Prawo i Sprawiedliwość. Początkowo miał on nosić nazwę "Instytut Solidarności i Odwagi". Obecną nazwę ustalono w czasie prac parlamentarnych nad ustawą. Rzecznicy powołania Instytutu wskazywali, że będzie on „polskim Yad Vashem”.
Cele i zadania.
Zgodnie z art. 3 ust. 1 ustawy z dnia 9 listopada 2017 r. o Instytucie Solidarności i Męstwa celem jego działalności „jest inicjowanie, podejmowanie i wspieranie działań mających na celu upamiętnienie i uhonorowanie osób żyjących, zmarłych lub zamordowanych, zasłużonych dla Narodu Polskiego, zarówno w kraju, jak i za granicą, w dziele pielęgnowania pamięci lub niesienia pomocy osobom narodowości polskiej lub obywatelom polskim innych narodowości będącym ofiarami zbrodni sowieckich, nazistowskich zbrodni niemieckich, zbrodni z pobudek nacjonalistycznych lub innych przestępstw stanowiących zbrodnie przeciwko pokojowi, ludzkości lub zbrodni wojennych, w okresie od dnia 8 listopada 1917 r. do dnia 31 lipca 1990 r.”
Do ustawowych zadań Instytutu w szczególności należy prowadzenie, inicjowanie i wspieranie badań naukowych w zakresie wynikającym z celów Instytutu, prowadzenie oraz poszerzanie baz danych, księgozbiorów i archiwów służących celom Instytutu; popularyzowanie, dokumentowanie i poszerzanie wiedzy w zakresie objętym celami Instytutu, w tym gromadzenie, ewidencjonowanie,
przechowywanie, digitalizacja, opracowywanie, tłumaczenie, udostępnianie i zabezpieczanie materiałów lub ich kopii, w tym poprzez współpracę z innymi podmiotami; działalność popularyzująca dokonania osób, będących przedmiotem zainteresowania Instytutu; występowanie z wnioskiem do Prezydenta Rzeczypospolitej Polskiej o nadanie tym osobom "Medalu Virtus et Fraternitas" oraz zgłaszanie ministrowi właściwemu do spraw zagranicznych inicjatywy nadania "Krzyża Wschodniego" lub "Krzyża Zachodniego".
Organy.
Organami Instytutu są: dyrektor i Rada Pamięci. Zadanie organizowania Instytutu minister kultury i dziedzictwa narodowego Piotr Gliński powierzył dr. Jerzemu Rohozińskiemu.
W latach 2017–2021 funkcję dyrektora pełnił Wojciech Kozłowski. Obecnie dyrektorem jest Magdalena Gawin, a jej zastępcami są Anna Gutkowska oraz Wojciech Kozłowski.
Budżet.
W 2017 Instytut na rozpoczęcie działalności otrzymał 75 milionów złotych.
Działalność w Augustowie.
Jednym z zadań Instytutu jest badanie i upamiętnianie sowieckiej zbrodni tzw. "obławy augustowskiej" na żołnierzach polskiego podziemia niepodległościowego. W lipcu 1945 roku żołnierze Armii Czerwonej i funkcjonariusze sowieckiego aparatu bezpieczeństwa wspierani przez funkcjonariuszy UB rozpoczęli obławę w lasach Puszczy Augustowskiej, w rejonie Augustowa, Suwałk, Druskiennik, Jaziewa i Sejn. 
W Augustowie z inicjatywy Instytutu Pileckiego powstało Muzeum Obławy Augustowskiej, będące oddziałem Instytutu. Na siedzibę nowej placówki muzealnej przeznaczony został historyczny „Dom Turka” – dawna siedziba NKWD i UB. Instytut realizuje jego gruntowną renowację, poprzedzoną inwentaryzacją oraz badaniami archeologicznymi w poszukiwaniu wszelkich śladów po więźniach i ofiarach.
Inauguracja działalności Instytut w Augustowie nastąpiła 12 października 2021 roku/ Po raz pierwsze otwarto progi Muzeum w "Domu Turka" dla szerokiej publiczności w ramach cyklu wydarzeń kulturalnych pod hasłem „Oblicza Obławy”. Wystawy, koncerty, wykłady i projekcje filmowe mają opowiadać o tragicznych wydarzeniach z lipca 1945 roku i szerzej – o historii Augustowa i Suwalszczyzny w XX wieku na tle dziejów Polski i Europy. 
Działalność za granicą.
Berlin
Od 2019 roku w Berlinie funkcjonuje pierwsza zagraniczna filia Instytut Pileckiego. Dnia 16 września 2019 roku Minister Kultury i Dziedzictwa Narodowego Piotr Gliński dokonał uroczystego uroczystego otwarcia placówki. List okolicznościowy wystosował Prezydent RP Andrzej Duda. Kierownictwo nad berlińskim biurem Instytutu objęła Hanna Radziejowska z zastępcą Mateuszem Fałkowskim. Siedziba placówki mieści się na Placu Paryskim, vis-a-vis Bramy Brandenburskiej, w sąsiedztwie ambasad Francji i USA.
Działalności Instytutu Pileckiego w Berlinie została zainaugurowana przez spektakl „Niechciane sny” w reżyserii Moniki Grochowskiej, oparty na treści koszmarów sennych byłych więźniów obozu KL Auschwitz. Otwarciu placówki towarzyszył wernisaż wystawy "Der Freiwillige. Witold Pilecki und die Unterwanderung von Auschwitz", prezentującą bohaterskie dokonania patrona Instytutu w okresie II wojny światowej i tragiczny koniec w latach powojennych. Kuratorami wystawy zostali brytyjski dziennikarz Jack Fairweather i dyrektor placówki Hanna Radziejowska.
Nowy Jork i Tel Awiw
Nowelizacja Ustawy fundującej Instytut otworzyła nowe możliwości działalności statutowej tej instytucji za granicą. Planowane jest otwarcie, na wzór Berlina, stałych placówek Instytutu Pileckiego w Nowym Jorku oraz Tel Awiwie. 
Już 21 sierpnia 2019 roku Instytut otworzył w siedzibie Organizacji Narodów Zjednoczonych w Nowym Jorku wystawę „Lemkin. Witness to the Age of Genocide”. Ekspozycja ma na celu przybliżyć postać Rafała Lemkina, polskiego prawnika pochodzenia żydowskiego, autora pojęcia „ludobójstwo”. 
15 grudnia 2019 roku Instytut Pileckiego we współpracy z Instytutem Polskim w Tel Awiwie otworzył w Centrum Dziedzictwa im. Manachema Begina w Jerozolimie wystawę "Passports for Life", która opowiada o działalności grupy Aleksandra Ładosia.
Kontrowersje.
W opinii krytyków powołania Instytutu, podmiot ten miałby dublować działalność Instytutu Pamięci Narodowej i Ośrodka Badań nad Totalitaryzmami im. Witolda Pileckiego.
Ustawa z dnia 20 lipca 2018 r. o zmianie ustawy o Instytucie Solidarności i Męstwa oraz niektórych innych ustaw spowodowała wchłonięcie Ośrodka Badań nad Totalitaryzmami im. Witolda Pileckiego przez Instytut Solidarności i Męstwa. Weszła ona w życie 29 sierpnia 2018 z wyjątkiem dwóch przepisów, które weszły w życie 15 sierpnia 2018.

</doc>
<doc id="4232906" url="https://pl.wikipedia.org/wiki?curid=4232906" title="Twierdza Petropawłowska">
Twierdza Petropawłowska



</doc>
<doc id="4232908" url="https://pl.wikipedia.org/wiki?curid=4232908" title="Lewis Fry Richardson">
Lewis Fry Richardson

Lewis Fry Richardson (ur. 11 października 1881 w Newcastle upon Tyne, zm. 30 września 1953 w Kilmun) – brytyjski fizyk i psycholog, twórca matematycznych narzędzi do precyzyjnego prognozowania pogody.
Życiorys.
Urodzony 11 października 1881 r. w Newcastle upon Tyne, najmłodsze z siedmiorga dzieci Davida i Catherine (z d. Fry) Richardsonów. Jego ojciec był garbarzem, który to zawód wykonywali jego przodkowie przez 300 lat. W 1898 r. ukończył Bootham School w Yorku i przez dwa lata studiował na Durham College of Science. Od 1900 r. studiował na King’s College w Cambridge, ale po dwóch latach zrezygnował. Dwadzieścia lat później został eksternistycznie studentem psychologii University College w Londynie. Studia ukończył w 1929 r., a w 1932 r. uzyskał w tej dziedzinie doktorat.
Od 1903 do 1913 r., z roczną przerwą w latach 1906–1907, pracował w uczelnianych laboratoriach, a następnie do 1916 r. był zatrudniony w biurze meteorologicznym. Powołany do wojska, do 1919 r. służył w kolumnie sanitarnej 16. Dywizji Piechoty, po czym na rok wrócił do pracy w biurze meteorologicznym. Dyrektor instytutu fizyki na Westminster Training College w Londynie od 1920 do 1929 r., a następnie dyrektor Paisley College of Technology do 1940 roku. W następnych latach przebywał na emeryturze.
Efekty jego prac w zakresie prognozowania pogody nie znalazły początkowo praktycznego zastosowania, gdyż opracowanie prognozy na nadchodzące 24 godziny zajmowało trzy miesiące, jednak wraz z rozwojem komputerów metody Richardsona weszły do powszechnego użycia. Wartość stosowana do opisu gradientu temperatury i prędkości wiatru nazwana została liczbą Richardsona.
Zdeklarowany pacyfista, usiłował stosować narzędzia matematyczne do określania przyczyn wojen. Miał wkład w rozwój teorii rachunku różniczkowego i całkowego oraz badanie dyfuzji. W 1951 r. sformułował tzw. paradoks linii brzegowej, zgodnie z którym zmierzona długość linii brzegowej rośnie w miarę stosowania coraz dokładniejszych jej pomiarów.
Zmarł 30 września 1953 r. w Kilmun.
Od 1909 r. żonaty z Dorothy Garnettm, córką Williama Garnetta i siostrą Jamesa Clerka Maxwella Garnetta. Para nie miała potomstwa, wychowywali troje adoptowanych dzieci. Jego bratankiem był aktor sir Ralph Richardson.

</doc>
<doc id="4232909" url="https://pl.wikipedia.org/wiki?curid=4232909" title="Jerzy Wojciechowski (działacz harcerski)">
Jerzy Wojciechowski (działacz harcerski)



</doc>
<doc id="4232913" url="https://pl.wikipedia.org/wiki?curid=4232913" title="Wan Chai (stacja MTR)">
Wan Chai (stacja MTR)

Wan Chai (chiński: 灣仔) – jedna ze stacji MTR, systemu szybkiej kolei w Hongkongu, na Island Line. Została otwarta 31 maja 1985. 
Znajduje się na wyspie Hongkong, w dzielnicy Wan Chai.

</doc>
<doc id="4232915" url="https://pl.wikipedia.org/wiki?curid=4232915" title="Paweł Dubiel">
Paweł Dubiel



</doc>
<doc id="4232916" url="https://pl.wikipedia.org/wiki?curid=4232916" title="Tomislav Gomelt">
Tomislav Gomelt

Tomislav Gomelt (ur. 7 stycznia 1995 w Sisak) – chorwacki piłkarz występujący na pozycji pomocnika w Lorce.

</doc>
<doc id="4232919" url="https://pl.wikipedia.org/wiki?curid=4232919" title="Causeway Bay (stacja MTR)">
Causeway Bay (stacja MTR)

Causeway Bay (chiński: 銅鑼灣) – jedna ze stacji MTR, systemu szybkiej kolei w Hongkongu, na Island Line. Została otwarta 31 maja 1985. 
Znajduje się na wyspie Hongkong, obsługując obszar Causeway Bay i Happy Valley Racecourse.

</doc>
<doc id="4232920" url="https://pl.wikipedia.org/wiki?curid=4232920" title="Tin Hau (stacja MTR)">
Tin Hau (stacja MTR)

Tin Hau (chiński: 天后) – jedna ze stacji MTR, systemu szybkiej kolei w Hongkongu, na Island Line. Została otwarta 31 maja 1985. 
Znajduje się na wyspie Hongkong, obsługując obszar Causeway Bay, w dzielnicy Wan Chai. Nazwa stacji nawiązuje do pobliskiej świątyni "Tin Hau".

</doc>
<doc id="4232927" url="https://pl.wikipedia.org/wiki?curid=4232927" title="Puccinia caricina">
Puccinia caricina

Puccinia caricina DC. – gatunek grzybów z rodziny rdzowatych ("Pucciniaceae"). Grzyb mikroskopijny, pasożyt dwudomowy, którego żywicielami są różne gatunki porzeczek ("Ribes") i turzyc ("Carex"). Wywołuje u nich chorobę zwaną rdzą.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Ma 25 synonimów.
Morfologia i rozwój.
Cykl życiowy "Puccinia caricina" odbywa się na dwóch żywicielach. Spermogonia i ecja rozwijają się na różnych gatunkach porzeczek. Tworzą się na liściach i ogonkach liściowych, na młodych pędach i młodych owocach. Mają kubkowaty kształt, a w miejscu ich występowania i w otoczeniu następuje chloroza. Uredinia i telia rozwijają się na turzycach. Jasnobrązowe uredinia tworzą się w obrębie żółtych plam na dolnej stronie liści. Powstają w nich urediniospory z 3–4 porami rostkowymi i ścianami o grubości 1–2 µm. Telia czarnobrązowe. Teliospory 2–komórkowe, gładkie, prawie bez przewężenia na przegrodzie, zwężające się przy szypule o mniej więcej tej samej długości co zarodnik.
Żywiciele.
Spermogonia i ecja rozwijają się na gatunkach porzeczek ("Ribes"): porzeczka alpejska ("R. alpinum"), porzeczka złota ("R. aureum"), porzeczka czarna ("R. nigrum"), porzeczka zwyczajna ("R. rubrum"), porzeczka krwista ("R. sanguineum"), agrest ("R. uva-crispa"). Drugim żywicielem są turzyce ("Carex"), na których rozwijają się uredinia i telia. Stwierdzono ich występowanie na turzycy Buxbauma ("C. buxbaumii"), turzycy obłej ("C. diandra"), turzycy nibyciborowatej ("C. pseudocyperus"), turzycy dzióbkowatej ("C. rostrata").
Na urediniach "Puccinia caricina" pasożytuje nadpasożyt "Eudarluca caricis".

</doc>
<doc id="4232928" url="https://pl.wikipedia.org/wiki?curid=4232928" title="Józef Machowski">
Józef Machowski



</doc>
<doc id="4232939" url="https://pl.wikipedia.org/wiki?curid=4232939" title="Fortress Hill (stacja MTR)">
Fortress Hill (stacja MTR)

Fortress Hill (chiński: 炮台山) – jedna ze stacji MTR, systemu szybkiej kolei w Hongkongu, na Island Line. Została otwarta 31 maja 1985. 
Znajduje się na wyspie Hongkong, obsługując obszar Fortress Hill, w dzielnicy Eastern.

</doc>
<doc id="4232944" url="https://pl.wikipedia.org/wiki?curid=4232944" title="Wenezuela na Letnich Igrzyskach Olimpijskich 1980">
Wenezuela na Letnich Igrzyskach Olimpijskich 1980

Wenezuelę na Letnich Igrzyskach Olimpijskich w 1980 roku reprezentowało 37 zawodników (wszyscy mężczyźni) w 7 dyscyplinach. Zdobyli oni łącznie jeden medal (srebrny w boksie), plasując swój kraj na 33 miejscu w klasyfikacji medalowej.
Był to dziesiąty występ Wenezueli na letniej olimpiadzie. Chorążym ekipy był bokser Antonio Esparragoza.
Wyniki zawodników.
Piłka nożna.
Faza grupowa.
Pozycja w grupie: 3. (1-0-2, 2 pkt, 3:7)
Końcowy wynik: 9. miejsce

</doc>
<doc id="4232954" url="https://pl.wikipedia.org/wiki?curid=4232954" title="Solomon Stoddard">
Solomon Stoddard

Solomon Stoddard (ur. 27 września 1643, zm. 11 lutego 1729) – pastor kongregacjonistyczny w kolonii Massachusetts. Zastąpił na tym stanowisku wielebnego Eleazera Mathera i około 1670 ożenił się z wdową po nim. Ukończył Harvard College i został w nim bibliotekarzem. Od 1669 wygłaszał kazania. Był dziadkiem purytańskiego teologa Jonathana Edwardsa. Jednym z jego potomków był podróznik, reportażysta i wykładowca John Lawson Stoddard.

</doc>
<doc id="4232955" url="https://pl.wikipedia.org/wiki?curid=4232955" title="Dymitr (Kantzavelos)">
Dymitr (Kantzavelos)

Dymitr, imię świeckie Demetri Kantzavelos – amerykański duchowny prawosławny pochodzenia greckiego, od 2006 biskup pomocniczy metropolii Chicago w Greckiej Archidiecezji Ameryki.
Życiorys.
Urodził się w Chicago. 1 października 1989 r. został wyświęcony na diakona, a w 1992 r. – na kapłana. Chirotonię biskupią otrzymał 9 grudnia 2006.

</doc>
<doc id="4232956" url="https://pl.wikipedia.org/wiki?curid=4232956" title="Mistrzostwa Europy Juniorów w Saneczkarstwie 1981">
Mistrzostwa Europy Juniorów w Saneczkarstwie 1981

27. Mistrzostwa Europy juniorów w saneczkarstwie 1981 odbyły się 12 stycznia w Bludenz, w Austrii. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli reprezentanci Niemieckiej Republiki Demokratycznej.

</doc>
<doc id="4232959" url="https://pl.wikipedia.org/wiki?curid=4232959" title="Rajd Włoch 1979">
Rajd Włoch 1979

Rajd San Remo 1979 - Rajd Włoch ("21. Rallye Sanremo") – 21 Rajd San Remo rozgrywany we Włoszech w dniach 1-7 października. Była to dziewiąta runda Rajdowych Mistrzostw Świata w roku 1979. Rajd został rozegrany na nawierzchni asfaltowej i szutrowej. Bazą rajdu było miasto San Remo.
Wyniki po 9 rundach.
Wyniki podają tylko pięć pierwszych miejsc.

</doc>
<doc id="4232962" url="https://pl.wikipedia.org/wiki?curid=4232962" title="Rajd San Remo 1979">
Rajd San Remo 1979



</doc>
<doc id="4232963" url="https://pl.wikipedia.org/wiki?curid=4232963" title="Ghattas (Hazim)">
Ghattas (Hazim)

Ghattas, imię świeckie Ghattas Hazim (ur. 1963 w Mahardzie) – syryjski duchowny prawosławny, od 2014 metropolita Bagdadu, Kuwejtu i okolicznych. 

</doc>
<doc id="4232964" url="https://pl.wikipedia.org/wiki?curid=4232964" title="Rajd Włoch 1978">
Rajd Włoch 1978

Rajd San Remo 1978 - Rajd Włoch ("20. Rallye Sanremo") – 20 Rajd San Remo rozgrywany we Włoszech w dniach 3-7 października. Była to ósma runda Rajdowych Mistrzostw Świata producentów w roku 1978 oraz zarazem trzynasta runda Rajdowych Mistrzostw Świata kierowców tzw. Pucharu FIA Kierowców. Rajd został rozegrany na nawierzchni asfaltowej. Bazą rajdu było miasto San Remo.

</doc>
<doc id="4232965" url="https://pl.wikipedia.org/wiki?curid=4232965" title="Rajd San Remo 1978">
Rajd San Remo 1978



</doc>
<doc id="4232967" url="https://pl.wikipedia.org/wiki?curid=4232967" title="Kościół św. Mikołaja w Różynie">
Kościół św. Mikołaja w Różynie

Kościół św. Mikołaja – rzymskokatolicki kościół filialny w miejscowości Różyna (powiat brzeski, województwo opolskie). Świątynia należy do parafii św. Jana Chrzciciela w Łosiowie w dekanacie Brzeg południe, archidiecezji wrocławskiej. Dnia 3 lutego 1965 roku, pod numerem 1079/66 kościół został wpisany do rejestru zabytków nieruchomych województwa opolskiego.
Historia kościoła.
Pierwsza wzmianka o kościele w Różynie pochodzi z 1310 roku. Obecna świątynia wybudowana została w 1712 roku. Na początku XIX wieku spłonął, odbudowany został w 1813 roku. Do momentu zakończenia II wojny światowej użytkowany był zarówno przez ewangelików jak i katolików. Ok 1945 roku jest kościołem wyznania rzymskokatolickiego.

</doc>
<doc id="4232969" url="https://pl.wikipedia.org/wiki?curid=4232969" title="Halicyclops ryukyuensis">
Halicyclops ryukyuensis

Halicyclops ryukyuensis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1962 roku przez japońskiego zoologa T. Itô.

</doc>
<doc id="4232970" url="https://pl.wikipedia.org/wiki?curid=4232970" title="Johnny Jones">
Johnny Jones

 
John „Johnny” Jones (ur. 12 marca 1943 w Waszyngtonie) – amerykański koszykarz, występujący na pozycji niskiego skrzydłowego, mistrz NBA z 1968.
W 1968, w ramach draftu rozszerzającego, trafił do Milwaukee Bucks. Nie rozegrał w tym klubie żadne spotkania, ponieważ wcześniej został zakontraktowany przez drużynę ABA – Kentucky Colonels.

</doc>
<doc id="4232974" url="https://pl.wikipedia.org/wiki?curid=4232974" title="Holland Torpedo Boat Company">
Holland Torpedo Boat Company



</doc>
<doc id="4232975" url="https://pl.wikipedia.org/wiki?curid=4232975" title="Halicyclops latus">
Halicyclops latus

Halicyclops latus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1964 roku przez japońskich zoologów Shen Chia-jui i Tai Ai-yiing.

</doc>
<doc id="4232976" url="https://pl.wikipedia.org/wiki?curid=4232976" title="Adrian Buchowski">
Adrian Buchowski

Adrian Buchowski (ur. 30 września 1991 w Zielonej Górze) – polski siatkarz, grający na pozycji przyjmującego. 
Sukcesy reprezentacyjne.
Olimpijski Festiwal Młodzieży Europy:
Liga Europejska:

</doc>
<doc id="4232977" url="https://pl.wikipedia.org/wiki?curid=4232977" title="Rick Weitzman">
Rick Weitzman

 
Richard L. „Rick” Weitzman (ur. 30 kwietnia 1946) – amerykański koszykarz, występujący na pozycji obrońcy, mistrz NBA z 1968.

</doc>
<doc id="4232980" url="https://pl.wikipedia.org/wiki?curid=4232980" title="Karta kierowcy">
Karta kierowcy

Karta kierowcy – dokument używany w transporcie drogowym.
Rozporządzenie Rady (WE) nr 2135/98 z dnia 24 września 1998 r. zmieniające rozporządzenie (EWG) nr 3821/85 w sprawie urządzeń rejestrujących stosowanych w transporcie drogowym oraz dyrektywę 88/599/EWG dotyczącą stosowania rozporządzeń (EWG) nr 3820/85 i (EWG) nr 3821/85 umożliwiło zalegalizowanie wykorzystania do zapisu aktywności tachografów cyfrowych oraz kart mikroprocesorowych. Karty chipowe są kartami ścisłego zarachowania. Nie ma możliwości posiadania dwóch kart przez jednego kierowcę. Kierowcy, któremu nie wydano karty, nie wolno wykonywać przewozów pojazdami wyposażonymi w tachograf cyfrowy. Po 1 maja 2006 r. wszystkie nowo zarejestrowane pojazdy ciężarowe są wyposażone w tachograf. Rozporządzenie Parlamentu Europejskiego i Rady (UE) nr 165/2014 z dnia 4 lutego 2014 r. w sprawie tachografów stosowanych w transporcie drogowym i uchylające rozporządzenie Rady (EWG) nr 3821/85 uchyliło wyżej wymieniony akt. W Polsce kwestie związane z kartami do tachografu reguluje ustawa z dnia 5 lipca 2018 r. o tachografach ().
Uzyskanie karty kierowcy.
W celu uzyskania wyżej wymienionych kart każda z zainteresowanych stron musi wystąpić ze stosowanym wnioskiem do Polskiej Wytwórni Papierów Wartościowych. Karta kierowcy jest wydawana na okres 5 lat. Do wniosku należy dołączyć:
Pobieranie danych z karty kierowcy i tachografu cyfrowego.
Do 2018 r. pobieranie danych regulowało rozporządzenie Ministra Transportu z dnia 23 sierpnia 2007 r. w sprawie częstotliwości pobierania danych z tachografów cyfrowych i kart kierowców (). Przedsiębiorca miał obowiązek pobierać dane i przechowywać je w oryginalnym formacie przez 12 miesięcy od daty ich zapisania w tachografie cyfrowym lub karcie kierowcy.
Uszkodzenie, zniszczenie wykresówki lub karty kierowcy.
W razie uszkodzenia lub wadliwego funkcjonowania tachografu.
Przedsiębiorca ma obowiązek zlecić uprawnionemu instalatorowi lub warsztatowi jego naprawę, jak tylko okoliczności na to pozwolą w okresie tygodnia od awarii.
Kierowca w tym przypadku zaznacza na wykresówce (wykresówkach) informacje o aktywności które nie były rejestrowane oraz dane umożliwiające ich identyfikację: imię, nazwisko, podpis.
Niesprawność karty kierowcy.
Kierowca może jeździć bez karty kierowcy maksymalnie 15 dni kalendarzowych, również 15 dni ma kierowca na odnowienie karty kierowcy, jeśli jej ważność upływa.
Bibliografia.
 

</doc>
<doc id="4232982" url="https://pl.wikipedia.org/wiki?curid=4232982" title="Mistrzostwa Europy Juniorów w Saneczkarstwie 1983">
Mistrzostwa Europy Juniorów w Saneczkarstwie 1983

28. Mistrzostwa Europy juniorów w saneczkarstwie 1983 odbyły się 11 lutego w Igls, w Austrii. Były to trzecie mistrzostwa rozgrywane w tym mieście (poprzednio w 1966 i 1977). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli reprezentanci Niemieckiej Republiki Demokratycznej.

</doc>
<doc id="4232986" url="https://pl.wikipedia.org/wiki?curid=4232986" title="Roman Barlik">
Roman Barlik

Roman Bolesław Barlik (ur. 26 lipca 1947 w Bydgoszczy) – profesor nauk technicznych inżynier, profesor zwyczajny Politechniki Warszawskiej, dziekan Wydziału Elektrycznego Politechniki Warszawskiej (1999–2005), specjalista w zakresie automatyki napędu, elektromechatroniki, elektroniki przemysłowej, elektrotechnologii, energoelektroniki, przetwarzania i użytkowania energii.
Życiorys.
W 1972 ukończył studia na Wydziale Elektrycznym Politechniki Warszawskiej na kierunku elektrotechnika. Tam też uzyskał w 1977 stopień naukowy doktora nauk technicznych w dyscyplinie elektronika, natomiast w 1989 stopień doktora habilitowanego nauk technicznych dyscyplina elektronika. W 1997 prezydent RP nadał mu tytuł profesora nauk technicznych. Został profesorem zwyczajnym PW.
W latach 1987–1993 był dyrektorem Instytutu Sterowania i Elektroniki Przemysłowej. W latach 1999–2002 i 2002–2005 (dwie kadencje) pełnił funkcję dziekana Wydziału Elektrycznego PW, wcześniej zajmował stanowisko prodziekana tego wydziału. Został członkiem Centralnej Komisji do Spraw Stopni i Tytułów oraz Komitetu Elektrotechniki PAN.
6 marca 2018 został 44. laureatem Medalu Politechniki Warszawskiej "Alma Mater Bene Merentibus" za „wniesienie nowych wartości w rozwój krajowej i światowej energoelektroniki oraz za działania na rzecz polskiej społeczności naukowej”.
Brat prof. Marcina Barlika, profesora Wydziału Geodezji i Kartografii Politechniki Warszawskiej.

</doc>
<doc id="4232987" url="https://pl.wikipedia.org/wiki?curid=4232987" title="Halicyclops magniceps">
Halicyclops magniceps

Halicyclops magniceps – gatunek widłonogów z rodziny Cyclopidae. Nazwa naukowa tych skorupiaków została opublikowana w 1853 roku przez szwedzkiego zoologa Vilhelma Lilljeborga. Gatunek ten został ujęty w Katalogu Życia. Występuje na terenie Szwecji.

</doc>
<doc id="4232995" url="https://pl.wikipedia.org/wiki?curid=4232995" title="Clark Graebner">
Clark Graebner

Clark Graebner, właśc. Clark Edward Graebner (ur. 4 listopada 1943 w Cleveland) – amerykański tenisista, zwycięzca French Championships 1966 w grze podwójnej, zdobywca Pucharu Davisa 1968.
Kariera tenisowa.
Zawodowym tenisistą Graebner był w latach 1968–1976. Jest finalistą U.S. National Championships 1967 w grze pojedynczej i zwycięzcą French Championships 1966 w grze podwójnej, wspólnie z Dennisem Ralstonem. Na tym samym turnieju został finalistą gry mieszanej z Ann Haydon-Jones, a podczas U.S. National Championships 1966 osiągnął razem z Ralstonem finał debla.
W latach 1965–1968 reprezentował Stany Zjednoczone w Pucharze Davisa, notując bilans szesnastu zwycięstw przy czterech porażkach. Znacząco przyczynił się do triumfu zespołu w 1968 gdy w finale Amerykanie pokonali 4:1 Australię, a Graebner zdobył wówczas dwa punkty po singlowych wygranych z Billem Bowreym i Rayem Ruffelsem.

</doc>
<doc id="4233000" url="https://pl.wikipedia.org/wiki?curid=4233000" title="Halicyclops martinezi">
Halicyclops martinezi

Halicyclops martinezi – gatunek widłonogów z rodziny Cyclopidae. Nazwa naukowa tych skorupiaków została opublikowana w 2015 roku przez zoologów Rao Totakurę &amp; Ranga Reddy'ego.

</doc>
<doc id="4233001" url="https://pl.wikipedia.org/wiki?curid=4233001" title="Trevor Baylis">
Trevor Baylis

Trevor Baylis (ur. 13 maja 1937 r. w Londynie, zm. 5 marca 2018 r. tamże) – brytyjski wynalazca.
Życiorys.
Urodzony 13 maja 1937 r. w Londynie. W 1956 r. był bliski kwalifikacji do olimpijskiej kadry pływackiej. W następnych latach pracował w firmie sprzedającej składane baseny, był m.in. inżynierem i sprzedawcą, a także nurkował prezentując możliwości tego asortymentu.
Swoje wynalazki konstruował w garażu przy domu w Londynie. Łącznie był autorem ponad 250 wynalazków, w tym butów generujących energię elektryczną. Rozpoznawalność zyskał dzięki opracowaniu radia zasilanego korbką obracaną ręcznie przez użytkownika, co pozwalało na 15 min. pracy. Urządzenie opracował w 1991 r. pod wpływem filmu dokumentalnego o epidemii AIDS w Afryce. W jego założeniach radio miało być wykorzystywane do przekazywania komunikatów dotyczących zdrowia publicznego. Długo walczył o opatentowanie wynalazku, a później o sfinansowanie produkcji.
Po prezentacji jego wynalazku w programie "Tomorrow’s World" stacji BBC w Południowej Afryce została uruchomiona fabryka produkująca radia, jednak Baylis nie odnosił korzyści z jej pracy, gdyż właściciele zakładu obeszli jego patent – w ich urządzeniu radio zasilane było z akumulatorów, które ładowane były korbką. W kolejnych latach Baylis dostosował swój wynalazek do odtwarzaczy MP3 i innych urządzeń i zaangażował się w kampanię na rzecz zaostrzenia prawa patentowego i walkę z kradzieżą własności intelektualnej.
Zmarł 5 marca 2018 r. w Londynie z powodu choroby Leśniowskiego-Crohna.

</doc>
<doc id="4233002" url="https://pl.wikipedia.org/wiki?curid=4233002" title="Mistrzostwa Europy Juniorów w Saneczkarstwie 1985">
Mistrzostwa Europy Juniorów w Saneczkarstwie 1985

29. Mistrzostwa Europy juniorów w saneczkarstwie 1985 odbyły się 10 stycznia w Schönau am Königssee, w Niemczech Zachodnich. W tej miejscowości mistrzostwa rozegrano po raz trzeci (poprzednio w 1963 i 1968). Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli reprezentanci gospodarzy.

</doc>
<doc id="4233006" url="https://pl.wikipedia.org/wiki?curid=4233006" title="Wsiewołod Mścisławowicz">
Wsiewołod Mścisławowicz

Wsiewołod Mścisławowicz (ur. między 1157–1162, zm. 1195) – książę bełski od 1170 do śmierci, w roku 1188 przejściowo również włodzimierski, syn Mścisława Izjasławicza i Agnieszki – córki Bolesława Krzywoustego, brat Romana Halickiego, ojciec Aleksandra i Wsiewołoda.
Biografia.
Po śmierci ojca zostało mu wydzielone księstwo bełskie. Był jego pierwszym władcą. Panował również nad grodem Czerwień.
W roku 1188 gdy jego starszy brat Roman udał się objąć władzę w Haliczu Wsiewołod otrzymał od niego Włodzimierz. Jednak Romanowi nie udało się opanować Halicza i powrócił na Wołyń. Wsiewołod jednak nie chciał dobrowolnie oddać grodu bratu i kilkukrotnie skutecznie go bronił. Roman odzyskał ojcowiznę dopiero przy pomocy swego teścia Ruryka Rościsławowicza.
Z nieznaną żoną miał dwóch synów Aleksandra – księcia bełskiego i włodzimierskiego oraz Wsiewołoda – księcia czerwieńskiego.
Został pochowany w Soborze Zaśnięcia Matki Bożej we Włodzimierzu.

</doc>
<doc id="4233011" url="https://pl.wikipedia.org/wiki?curid=4233011" title="Mistrzostwa Europy Juniorów w Saneczkarstwie 1987">
Mistrzostwa Europy Juniorów w Saneczkarstwie 1987

30. Mistrzostwa Europy juniorów w saneczkarstwie 1987 odbyły się 27 stycznia w Sarajewie, w Jugosławii. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli reprezentanci Niemieckiej Republiki Demokratycznej.

</doc>
<doc id="4233014" url="https://pl.wikipedia.org/wiki?curid=4233014" title="Turcja na Zimowych Igrzyskach Olimpijskich 2018">
Turcja na Zimowych Igrzyskach Olimpijskich 2018

Turcja na Zimowych Igrzyskach Olimpijskich 2018 – występ kadry sportowców reprezentujących Turcję na igrzyskach olimpijskich w Pjongczangu w 2018 roku.
W kadrze znalazło się ośmioro zawodników – pięciu mężczyzn i trzy kobiety. Reprezentanci Turcji wystąpili w jedenastu konkurencjach w czterech dyscyplinach sportowych. Po raz pierwszy w historii Turcja wysłała na igrzyska olimpijskie skoczka narciarskiego. Pierwszym Turkiem, który wziął udział w rywalizacji olimpijskiej w skokach narciarskich, został Fatih Arda İpcioğlu.
Chorążym reprezentacji Turcji podczas ceremonii otwarcia igrzysk był Fatih Arda İpcioğlu, a podczas ceremonii zamknięcia – Hamza Dursun. Reprezentacja Turcji weszła na stadion jako 78. w kolejności podczas ceremonii otwarcia i 79. podczas ceremonii zamknięcia, w obu przypadkach pomiędzy ekipami z Tajlandii i Togo.
Był to 17. start reprezentacji Turcji na zimowych igrzyskach olimpijskich i 41. start olimpijski, wliczając w to letnie występy.
Statystyki według dyscyplin.
Reprezentanci Turcji wzięli udział w zawodach w czterech dyscyplinach sportowych. Najliczniejszą reprezentację, liczącą trzy osoby, wystawili w biegach narciarskich.

</doc>
<doc id="4233021" url="https://pl.wikipedia.org/wiki?curid=4233021" title="Mistrzostwa Europy Juniorów w Saneczkarstwie 1989">
Mistrzostwa Europy Juniorów w Saneczkarstwie 1989

31. Mistrzostwa Europy juniorów w saneczkarstwie 1989 odbyły się 18 stycznia w Igls, w Austrii. W tej miejscowości mistrzostwa rozegrano po raz czwarty (poprzednio w 1966, 1977 i 1983). Były to ostatnie mistrzostwo przed ponad dwudziestoletnią przerwą. Rozegrane zostały trzy konkurencje: jedynki kobiet, jedynki mężczyzn oraz dwójki mężczyzn. W klasyfikacji medalowej najlepsi byli reprezentanci Włoch i ZSRR.

</doc>
<doc id="4233025" url="https://pl.wikipedia.org/wiki?curid=4233025" title="Partia Allaha">
Partia Allaha



</doc>
<doc id="4233026" url="https://pl.wikipedia.org/wiki?curid=4233026" title="Partia Boga">
Partia Boga



</doc>
<doc id="4233035" url="https://pl.wikipedia.org/wiki?curid=4233035" title="Blu Volley Werona w europejskich pucharach">
Blu Volley Werona w europejskich pucharach



</doc>
<doc id="4233040" url="https://pl.wikipedia.org/wiki?curid=4233040" title="Kościół św. Antoniego Padewskiego w Strzelnikach">
Kościół św. Antoniego Padewskiego w Strzelnikach

Kościół św. Antoniego Padewskiego – rzymskokatolicki kościół filialny w miejscowości Strzelniki (powiat brzeski, województwo opolskie). Świątynia należy do parafii św. Jana Chrzciciela w Łosiowie w dekanacie Brzeg południe, archidiecezji wrocławskiej. Dnia 2 marca 1964 roku, pod numerem 708/64 kościół został wpisany do rejestru zabytków nieruchomych województwa opolskiego.
Historia kościoła.
Gotycki kościół w Strzelnikach wybudowany został w 2. połowie XIII wieku. W 1688 roku dobudowana została czworoboczna wieża. W latach 1534–1945 był kościołem ewangelickim. W 1618 roku, z inicjatywy proboszcza parafii w Brzegu księdza Marcina Bittnera, świątynia została odremontowana. W latach 1658-1680 podwyższono nawę oraz obniżono poziom kalenicy. Na przełomie XVIII/XIX wieku przekształcono kruchty. W 1654 roku dobudowano drewniane empory, które zostały wsparte na czterech profilowanych słupach w kształcie balaska. W 1710 roku pomiędzy emporami wybudowano drewniany chór muzyczny wsparty na dwóch kolumnach jońskich. W 1844 roku przełożono dach wieży, a podczas remontu w 1853 powiększono okna.
Architektura i wnętrze kościoła.
Kościół w Strzelnikach otoczony jest ceglano-kamiennym murem. Zbudowany został z cegły, oszkarpowany, składa się z nawy z kruchtą, wyodrębnionego prezbiterium z zakrystią, oraz wieży. Przykryty jest dwuspadowym dachem (na elewacji wieży zachowany jest ślad dachu nawy sprzed przebudowy). Wieża zakończona jest hełmem z latarnią. Dwuprzęsłowa nawa nakryta jest stropem, prezbiterium natomiast pokrywa sklepienie krzyżowo-żebrowe. W zakrystii widoczne jest sklepienie kolebkowe. Drzwi do zakrystii zachowały ozdobne okucia i datę 1658.
W czasie remontu w 1958 roku, odkryto na ścianach świątyni średniowieczne polichromie. Na wschodniej ścianie chóru widać scenę słynnego Mistrza Pokłonu Trzech Króli namalowaną w latach 1418-1428 ze scenami Chrystusa nauczającego w świątyni oraz Arma Christi. Pozostałe polichromie pokrywające ściany chóru pochodzą z 1 poł. XIV wieku, w nawie z ok. 1428 roku a w kruchcie z XVI wieku. Sceny jakie przedstawiają polichromie to:
Wśród przedstawień biblijnych jest również świecki fundator, który klęczy wśród duchownych w przedstawieniu Mater Misericordiae.
Świątynia leży na Szlaku Polichromii Brzeskich (Szlak Polichromii Brzeskich to największe skupisko tego typu malowideł w Polsce. Zdobią one ściany, stropy i sklepienia kościołów w 18 miejscowościach położonych w okolicach Brzegu).

</doc>
<doc id="4233041" url="https://pl.wikipedia.org/wiki?curid=4233041" title="Archikatedra św. Anny w Caracas">
Archikatedra św. Anny w Caracas

Archikatedra św. Anny w Caracas – kościół katolicki, siedziba Metropolity archidiecezji rzymskokatolickiej w Caracas, znajduje się przy placu Bolivara w Caracas w Wenezueli.
Historia.
Budowę katedry rozpoczęto w 1666 roku na miejscu kościoła z 1641 roku, który został zniszczony przez trzęsienie ziemi. Budowę powierzono mistrzowi i architektowi Juanowi de Medina. Prace zostały ukończone po 10 latach w 1674 roku. Fasadę zaprojektował w 1710 roku Francisco de Andres Meneses, a zbudował majster murarski Leandro Fuenmayor. Wśród obrazów w katedrze znajdziemy dzieła: Juana Pedro Lópeza, José Lorenzo Zurita i Fernando Álvarez Carneiro, Francisco José de Lerma i „niedokończone dzieło” Arturo Michelena zatytułowane "Ostatnia Wieczerza".
Simon Bolivar.
W 1783 roku został tu ochrzczony Simón Bolívar. W kaplicy Świętej Trójcy znajdują się szczątki rodziców i żony Bolívara, Marii Teresy del Toro Alaizy. Nagrobek wykonał hiszpański rzeźbiarz Victorio Macho. W 1842 roku, po przewiezieniu zwłok z Kolumbii, został tu pochowany El Libertador – Simón Bolívar i spoczywał do 1876, kiedy został przeniesiony do Panteonu Narodowego.
Narodowy Pomnik Historyczny.
W Domu Kapituły katedry 19 kwietnia 1810 roku radni Caracas ogłosili niezależność od Hiszpanii, pozbawiając władzy gubernatora, co jest uznawane za początek niepodległości Wenezueli. O wydarzeniu tym przypomina pamiątkowa tablica umieszczona na fasadzie katedry. Zgodnie z ustawą opublikowaną w Dzienniku Urzędowym nr 25413 z dnia 23 lipca 1957 roku katedra w Caracas została uznana za Narodowy Pomnik Historyczny.

</doc>
<doc id="4233046" url="https://pl.wikipedia.org/wiki?curid=4233046" title="Dystrykt Stołeczny (Wenezuela)">
Dystrykt Stołeczny (Wenezuela)

Dystrykt Stołeczny (hiszp. "Distrito Capital") – jest dystryktem federalnym w Wenezueli. Ma powierzchnię 433 km² i w 2011 r. zamieszkiwało go 1 943 901 mieszkańców. Znajduje się w nim tylko jedna jednostka administracyjna "Municipio Bolivariano Libertador", która obejmuje około połowy Caracas i jest jedną z pięciu jednostek administracyjnych w tym mieście (pozostałe należą do stanu Miranda). Razem ze stanami Miranda i Vargas tworzy Region Stołeczny. W Dystrykcie Stołecznym swoje główne siedziby mają przedstawiciele władz: ustawodawczej, wykonawczej i sądowniczej Wenezueli.
Władze.
Do reformy konstytucyjnej z 1999 r. Dystrykt Stołeczny był zarządzany przez lokalny rząd z gubernatorem na czele. Po tej reformie i utworzeniu Dystryktu Metropolitalnego Caracas, który objął poza obszarem Dystryktu Stołecznego także cztery inne "municipios" tworzące miasto Caracas.
13 kwietnia 2009 r. Zgromadzenie Narodowe przyjęło przepisy ustanawiające stanowisko "Jefe de Gioberno del Distrito Capital", który jest nominowany przez prezydenta Wenezueli. Pierwszą osobą mianowaną na to stanowisko przez ówczesnego prezydenta Wenezueli Hugo Cháveza była Jacqueline Faría. Obecnie stanowisko to zajmuje mianowana przez prezydenta Nicolása Maduro Carolina Cestari z PSUV.
Gminy i ich siedziby.
Bolivariano Libertador (Caracas)

</doc>
<doc id="4233052" url="https://pl.wikipedia.org/wiki?curid=4233052" title="On a Storyteller’s Night">
On a Storyteller’s Night

On a Storyteller’s Night – piąty album studyjny angielskiego zespołu muzycznego Magnum, wydany w 1985 roku przez FM Records w Wielkiej Brytanii i przez Polydor Records w Niemczech. Album ten uważany jest jako przełomowy dla owej grupy.
Z albumu wydano dwa single – alternatywną wersję piosenki która ukazała się później na albumie, „Just Like an Arrow" w marcu 1985 i „On a Storyteller’s Night” w maju 1985. Album osiągnął 24. miejsce na brytyjskiej liście przebojów oraz pomógł grupie osiągnąć większą popularność w Europie.
W 2005 została wydana rozszerzona i odnowiona przez Sanctuary Records wersja albumu z okazji jego 20. rocznicy powstania, a jako dodatek dołączano do niej krążek zawierający materiał pochodzący z demografii grupy. Aby wesprzeć wydanie płyty zespół również koncertował, wykonując wszystkie piosenki z płyty po raz pierwszy jako całość na żywo.
Lista utworów.
Utwory dodatkowe na reedycji z 2005 roku
Wszystkie utwory skomponował Tony Clarkin.
Twórcy.
Magnum
Muzycy dodatkowi

</doc>
<doc id="4233053" url="https://pl.wikipedia.org/wiki?curid=4233053" title="Constantin Laurențiu Rebega">
Constantin Laurențiu Rebega



</doc>
<doc id="4233055" url="https://pl.wikipedia.org/wiki?curid=4233055" title="Halicyclops oryzanus">
Halicyclops oryzanus

Halicyclops oryzanus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1988 roku przez zoologów Danielle Defaye (Francja) i Bernarda Dussarta. Gatunek ten został ujęty w Katalogu Życia.

</doc>
<doc id="4233059" url="https://pl.wikipedia.org/wiki?curid=4233059" title="Puerto Píritu">
Puerto Píritu



</doc>
<doc id="4233060" url="https://pl.wikipedia.org/wiki?curid=4233060" title="Halicyclops pondoensis">
Halicyclops pondoensis

Halicyclops pondoensis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1977 roku przez południowoafrykańskiego zoologa Trisa H. Wooldridge.

</doc>
<doc id="4233061" url="https://pl.wikipedia.org/wiki?curid=4233061" title="Osiedle Zielony Dębiec">
Osiedle Zielony Dębiec

Osiedle Zielony Dębiec – osiedle samorządowe (jednostka pomocnicza gminy) Poznania (od 1 stycznia 2011 roku).
Granice.
Osiedle Zielony Dębiec graniczy:
Podział.
Według Systemu Informacji Miejskiej Osiedle Zielony Dębiec jest podzielone na trzy jednostki obszarowe:

</doc>
<doc id="4233062" url="https://pl.wikipedia.org/wiki?curid=4233062" title="Kim Sun-young (aktorka, ur. 1980)">
Kim Sun-young (aktorka, ur. 1980)

Kim Sun-young (hangul: 김선영; ur. 17 kwietnia 1980 w Pusan) – południowokoreańska aktorka, najbardziej znana z ról w koreańskich filmach takich jak "W pogoni" z 2008 roku, gdzie zagrała rolę drugoplanową, "Love Lesson", gdzie zagrała główną rolę samotnej kompozytorki, "Toxic Desire: Addiction" i "Female War: A Nasty Deal".

</doc>
<doc id="4233065" url="https://pl.wikipedia.org/wiki?curid=4233065" title="Bodil Ceballos">
Bodil Ceballos



</doc>
<doc id="4233066" url="https://pl.wikipedia.org/wiki?curid=4233066" title="Prawo cytatu (Polska)">
Prawo cytatu (Polska)

Prawo cytatu – potoczne określenie postaci dozwolonego użytku publicznego zezwalającej na wykorzystanie niewielkich fragmentów cudzej twórczości we własnych utworach bez konieczności uzyskania zgody twórcy. Historię regulacji prawa cytatu na świecie, a także informacje o prawie cytatu na gruncie prawa Unii Europejskiej i zarys porównawczy przedstawiono w artykule prawo cytatu.
W polskim prawie autorskim prawo cytatu zostało uregulowane już w pierwszej ustawie (z 1926). Znalazło się także w ustawach z 1952 i 1994. Sposób regulacji prawa cytatu ulegał zmianom. Przepis ustawy z 1994 zmieniono w 2015, w ramach nowelizacji, której celem było dostosowanie prawa polskiego do wymogów dyrektywy 29/2001/WE.
Cytat wolno umieścić w utworze, który – pozbawiony cytatów – wciąż byłby utworem. Nie jest pewne, jak traktować twórcze zbiory utworów, w szczególności zbiory cytatów. Istnieją też wątpliwości, jak oceniać cytaty umieszczone w materiałach wyłączonych z ochrony prawa autorskiego. Prawo cytatu obejmuje umieszczanie wyłącznie rozpowszechnionych utworów (od 2015: całych lub ich części). Wolno cytować w dowolnym celu lub w zakresie uzasadnionym „prawami gatunku twórczości”. Zakres prawa cytatu jest ograniczony testem trójstopniowym.
Historia.
W pierwszej polskiej ustawie o prawie autorskim, z 1926, przepisy o dozwolonym użytku były pogrupowane według dziedzin twórczości. Prawo cytatu w piśmiennictwie regulował art. 13 ust. 2, w muzyce art. 14 ust. 1, a w sztuce – art. 15 ust. 2. Jeśli chodzi o piśmiennictwo, to już w tej ustawie zamieszczono wymóg, aby cytować w utworze stanowiącym „samoistną całość”. Ponadto można było cytować maksymalnie trzy ustępy „drobnych utworów”. Cytat w muzyce miał inną funkcję. Nie służył budowaniu nowych utworów w oparciu o poprzednie (jak to jest w tekstach naukowych), ponieważ ustawodawca kładł stosunkowo większy nacisk na samodzielność tworzenia, a mniejszy na korzystanie z cudzych utworów. Chodziło więc głównie o legalizację cytatów muzycznych w celach edukacyjnych. Podobnym (naukowym i dydaktycznym) celom służył cytat plastyczny.
W ustawie z 1952 utrzymano podział przepisów o dozwolonym użytku według dziedzin twórczości. Były to art. 18 ust. 3 (cytat w piśmiennictwie) i art. 19 ust. 1 (w muzyce). W art. 20 ust. 2 znalazł się przepis, który można było odnieść do cytatu w utworach plastycznych. Jeśli chodzi o cytat w piśmiennictwie, zrezygnowano z ograniczenia do trzech ustępów, ale zakres dozwolonego cytatu był wąski.
W ustawie 1994 zrezygnowano z wyżej wspomnianego podziału przepisów o dozwolonym użytku. Przepis regulujący prawo cytatu ujęto ogólnie i poszerzono zakres dozwolonych celów cytatu. Przez to nie tylko dopuszczono cytowanie w każdej dziedzinie, ale także stworzono możliwość, by cytat był „pomostem” między różnymi dziedzinami twórczości. W 2015 nowelizacja wprowadziła przepisy niwelujące wątpliwości interpretacyjne w zakresie stosowania prawa cytatu w satyrze, wykorzystywania utworów w sposób niezamierzony oraz rozszerzyła art. 29 ust. 1 ustawy o utwory fotograficzne i plastyczne, by zniwelować wątpliwości, że przepis odnosi się wyłącznie do druku.
W interpretacji polskiego przepisu może pomóc sformułowanie "fair practice" (przyjęte zwyczaje, dobre praktyki), użyte zarówno w konwencji berneńskiej, jak dyrektywie 29/2001/WE.
Warunki korzystania (ustawa z 1994).
Dotyczące utworu – miejsca cytatu.
Ograniczenie praw autorskich w przypadku działalności nietwórczej nie ma uzasadnienia, ponieważ celem prawa cytatu jest swoboda twórczości. Jednak przesłanka cytowania w utworze nie wynika z norm prawa międzynarodowego ani prawa UE, a w nowelizacji z listopada 2015 została utrzymana na skutek opinii zgłoszonych w trakcie konsultacji społecznych.
Przytaczanie cudzej twórczości mieści się w zakresie art. 29, jeżeli cytat znajduje się w utworze stanowiącym samoistną całość. Wydaje się, że „samoistną całość” stanowi ten wytwór, który – pozbawiony cytatów – wciąż byłby utworem. Jednak ta interpretacja prowadzi do wątpliwości, czy zakres art. 29 pr. aut. obejmuje zbiory cytatów, w których elementem twórczym jest układ, dobór lub powiązanie elementów (utwory wymienione w art. 3 pr. aut.). Za odpowiedzią pozytywną opowiada się część prawników. Ich zdaniem stanowisko przeciwne jest nieuprawnione, skoro przepis nie stanowi rozróżnienia. Gdyby przyjąć to rozumowanie, należałoby rozwiązać problem relacji zakresu art. 29 i art. 271 pr. aut. (przepisu o podręcznikach, wypisach i antologiach, z którym wiąże się kwestia wynagrodzenia autorskiego). Inni zwracają uwagę, że ta interpretacja zakłada, jakby wyrażenie „samoistna całość” było zbędne w ustawie. Zaproponowano rozwiązanie, według którego do utworów nieobjętych zakresem art. 271 pr. aut. stosuje się art. 29 pr. aut.
Istnieje problem przytaczania cudzej twórczości w wytworach, które – niezależnie od tego, czy są twórcze, czy nie – nie stanowią przedmiotu prawa autorskiego (nie są utworami – zob. wyłączenia z ochrony prawa autorskiego). Dowolne inkorporowanie utworów do nie-utworów jest naruszeniem prawa autorskiego. Jednak zakazywanie cytowania w nie-utworach byłoby szkodliwe. Chodzi m.in. o orzeczenia i decyzje zawierające fragmenty teoretycznoprawne. Niektórzy przyjmują, że takie wytwory są utworami w czasie tworzenia, a później tracą ten status. Aby uniknąć tego typu fikcji prawnej, można również pominąć wymóg cytowania w utworze, przy zachowaniu pozostałych wymogów art. 29 pr. aut. Problemu nie rozwiązuje powoływanie się na art. 332 pr. aut. (przepis o korzystaniu dla celów bezpieczeństwa publicznego oraz postępowań administracyjnych, sądowych lub prawodawczych), choćby ze względu na konieczność ścisłej interpretacji użytych tam pojęć.
Dotyczące cytowanego utworu.
Dozwolony użytek dotyczy takich wytworów (lub ich części), które same stanowią przedmiot prawa autorskiego (są utworami). Korzystanie z fragmentu twórczości, który samoistnie nie jest utworem, nie jest ingerencją w prawa autorskie. W takim wypadku powinności korzystającego (takie jak podanie autorstwa) mogą wynikać z innych norm, np. ochrony dóbr osobistych.
Cytowany utwór powinien być rozpowszechniony. Ustawa z 1952 r. wymagała publikacji utworu. Dzięki tej zmianie polski stan prawny lepiej oddaje sens art. 10 ust. 1 konwencji berneńskiej. Cytowanie utworów nierozpowszechnionych bez zgody autora jest ingerencją w prawo do decydowania o pierwszym rozpowszechnieniu utworu publiczności.
Ustawodawca uregulował rozmiar dozwolonego cytatu za pomocą nieostrych pojęć. W trakcie prac nowelizacyjnych (z 2015) proponowano, by określenia dotyczące rozmiaru cytatu zastąpić klauzulami „uczciwych zwyczajów” i „specyficznych celów cytatu”. Ostatecznie ustawa głosi, że wolno cytować „urywki” utworów, a utwory plastyczne, fotograficzne oraz „drobne” – w całości. „Urywek” to mała część utworu, mniejsza niż fragment. „Urywek (…) odznacza się niewielkimi rozmiarami w zestawieniu z objętością utworu, z którego został zaczerpnięty”.
Możliwość cytowania utworów plastycznych i fotograficznych w całości została wprowadzona nowelizacją z 2015. Wcześniej nie było jasne, czy takie utwory (których urywki trudno przytaczać) traktować jako drobne. Zdaniem części prawników zakwalifikowanie ich do „drobnych” byłoby bezsensowne. Z kolei to, czy utwór jest „drobny”, wymaga indywidualnej oceny. W ocenie rozmiaru dozwolonego cytatu decyduje głównie cel cytowania. Takie rozumowanie zastosował Sąd Najwyższy, dopuszczając przytoczenie całego utworu pod warunkiem spełnienia celu określonego w art. 29 pr. aut.
Cele cytatu.
Cytowanie mieści się w zakresie art. 29 pr. aut., jeżeli jest uzasadnione funkcją w utworze, w którym osadzono cytat. W ramach nowelizacji z 2015 otwarto katalog celów cytatu i dodano przykładowe cele. Do wyjaśniania, analizy krytycznej i nauczania dodano polemikę i analizę naukową. Oprócz tego wolno cytować ze względu na prawa gatunku twórczości. Otwarcie katalogu celów cytatu stworzyło możliwość cytowania ze względów estetycznych lub jako motto. Cytowanie w celu komercyjnym budzi mniej wątpliwości (o ile nie narusza testu trójstopniowego).
Wyjaśnianie to ułatwia zrozumienia (odbioru) własnej twórczości. Ten cel nie jest osiągnięty, jeżeli nie ma związku cytatu z twórczością cytującego. Wyjaśnianiem nie jest też posługiwanie się cudzą argumentacją w zastępstwie samodzielnego sformułowania myśli. Polemika to udział w dyskusji, w której strony prezentują przeciwstawne poglądy. Analizę stanowi ocena, omówienie, odwołanie się do całości lub do poszczególnych elementów utworu. Zakres pojęcia „analiza naukowa” mieści się w zakresie pojęcia „analiza krytyczna”, co sprawia, że ta zmiana w ustawie nie była istotna. Z kolei nauczaniem może być każde przekazywanie wiedzy, nie tylko w oświacie i nauce. Podobnie jak w przypadku wyjaśniania, cytat powinien mieć związek z twórczością cytującego.
Specjaliści różnie interpretują pojęcie „praw gatunku twórczości”. Według jednego stanowiska, odróżnieniu od powyższych celów cytatu, uzasadnieniem cytowania w omawianym przypadku jest sam gatunek. Chodzi o taką twórczość, która nie zaistniałaby bez wykorzystania cytatu. Inni uważają, że ustawodawca dał możliwość uwzględnienia roli zwyczaju w ocenie cytowania w danym gatunku twórczości. Wywodzą oni swoje stanowisko z normy, która nakazuje interpretować przepisy polskiej ustawy w świetle konwencji berneńskiej i dyrektywy 29/2001/WE. W konsekwencji należałoby ustalić, do jakiego gatunku twórczości należy dany utwór i czy normy zwyczajowe, które definiują gatunek, zezwalają na dane cytowanie.
Nierzetelne cytowanie.
Z reguły niespełnienie warunków prawa cytatu powoduje naruszenie majątkowych praw autorskich. Niekiedy może dojść również do naruszenia autorskich praw osobistych. Jest tak w sytuacjach nierzetelnego wykorzystania dzieła, tj. wykorzystania cytatu w taki sposób, że myśl autora wyrażona w cytowanym utworze ulega zniekształceniu. Wówczas cytat zostaje dobrany nieumiejętnie lub świadomie zmanipulowany tak, że odbiorca cytatu może odnieść mylne wrażenie co do tego, co jego autor rzeczywiście chciał przekazać. W takich sytuacjach autorowi może przysługiwać nie tylko ochrona autorsko-prawna, ale równocześnie ochrona dóbr osobistych uregulowana w kodeksie cywilnym.

</doc>
<doc id="4233071" url="https://pl.wikipedia.org/wiki?curid=4233071" title="Katastrofa rosyjskiego An-26 w Syrii">
Katastrofa rosyjskiego An-26 w Syrii

Katastrofa rosyjskiego An-26 w Syrii – wypadek lotniczy samolotu wojskowego Antonow An-26, do której doszło w trakcie podchodzenia do lądowania na lotnisku w bazie lotniczej Humajmim. W wyniku zdarzenia śmierć poniosło 39 osób (33 pasażerów i 6 członków załogi) – wszyscy na pokładzie.
Samolot.
An-26 należał do Sił Powietrznych Federacji Rosyjskiej i stacjonował w 33 Pułku Lotnictwa Transportowego mieszczącego się na terenie bazy wojskowej Lewaszowo, położonej w Sankt Petersburgu. Od bliżej nieokreślonego czasu, samolot był wykorzystywany w Syrii. Rosja od września 2015 roku wspomaga z powietrza operacje syryjskich sił rządowych przeciwko organizacji Państwa Islamskiego.
Przebieg.
6 marca 2018 An-26 odbywał lot z Aleppo do Latakii, gdzie mieści się baza Humajmim. Kapitanem samolotu był Siergiej Smirnoff, a drugim pilotem był Dienis Safronow. Podczas podchodzenia do lądowania w Latakii, panowały złe warunki atmosferyczne. Gdy Antonow znajdował się na wysokości 500 metrów, zaczął spadać i rozbił się 500 metrów od końca pasa startowego – nikt nie przeżył katastrofy.

</doc>
<doc id="4233074" url="https://pl.wikipedia.org/wiki?curid=4233074" title="Moritz Reichert">
Moritz Reichert

Moritz Reichert (ur. 15 marca 1995 w Lebach) – niemiecki siatkarz, reprezentant kraju, grający na pozycji przyjmującego. W latach 2020-2022 był zawodnikiem Trefla Gdańsk.
Siatkówka plażowa.
Sukcesy.
Mistrzostwa Niemiec Kadetów:
Mistrzostwa Świata Kadetów:
Mistrzostwa Niemiec Juniorów:
Sukcesy klubowe.
Puchar Niemiec:
Mistrzostwo Niemiec:
Mistrzostwo Francji:
Superpuchar Niemiec: 

</doc>
<doc id="4233079" url="https://pl.wikipedia.org/wiki?curid=4233079" title="Fryderyki 2018">
Fryderyki 2018

Fryderyki 2018 – dwudziesta czwarta odsłona głównych nagród polskiego środowiska muzycznego za rok 2017, która odbyła się w kwietniu 2018. Nominacje do nagród posegregowano w 9 kategoriach muzyki rozrywkowej, 9 kategoriach muzyki poważnej i 3 kategoriach muzyki jazzowej. Ogłoszono je, razem z tzw. Złotymi Fryderykami, dnia 6 marca 2018.
Najwięcej nominacji uzyskali:
Najwięcej nagród zdobyli (po 2):
Kategorie.
Opracowano na podstawie materiału źródłowego.
Muzyka poważna.
Album roku – muzyka chóralna, oratoryjna i operowa.
Z tej kategorii wycofano album ' (błędna kwalifikacja), a na jego miejsce wprowadzono płytę '. Usunięty album przeniesiono do kategorii „Najlepszy Album Polski Za Granicą”.

</doc>
<doc id="4233080" url="https://pl.wikipedia.org/wiki?curid=4233080" title="Son Ye-jin">
Son Ye-jin

Son Ye-jin (hangul: 손예진), właśc. Son Yeon-jin (hangul: 손연진; ur. 11 stycznia 1982 w Daegu) – południowokoreańska aktorka, filmy i seriale telewizyjne z jej udziałem zyskały ogromną popularność w Korei Południowej, Chinach i Japonii.
Biografia.
1999–2005: Początki popularności.
Son Ye-jin rozpoczęła swoją karierę rozrywkową jako modelka w reklamach telewizyjnych w 1999 roku, po czym zadebiutowała aktorsko w 2001 roku w serialu "Mas-ineun cheonghon". W 2002 roku zagrała w filmie "Yeon-ae soseol". Jej pierwszą głośną rolą była So-woon w filmie "Chihwaseon" w reżyserii Im Kwon-taeka, który został pokazany w Cannes i zdobył nagrodę dla najlepszego reżysera w 2002 roku.
Ye-jin umocniła swój status gwiazdy (koreańskiej fali) w 2003 roku, grając główną rolę w serialu "Yeoreum hyang-gi" i filmie "The Classic". Oba były ogromnymi hitami w całej Azji. Następnie pojawiła się w filmie z 2004 roku "Nae meori sog-ui ji-ugae", który dotyczy wpływu choroby Alzheimera na związek małżeński i ciężar strat z tym związanych. W 2005 roku Ye-jin wystąpiła w dwóch filmach "Oechul" i "Jag-eob-ui jeongseok".
2006–2015: Różne role filmowe i serialowe.
Dzięki głównej roli w 2006 roku w serialu "Yeon-ae sidae", kiedy zagwarantowano jej wynagrodzenie w wysokości 50 milionów KRW (plus dodatek) za odcinek, została najlepiej opłacaną koreańską aktorką w koreańskich serialach telewizyjnych. W 2007 roku udzieliła głosu postaci imieniem Yeoubi w filmie animowanym "Cheonnyeonyeou Yeoubi". Dzięki roli w filmie "Anaega gyeolhonhaetda" w 2008 zdobyła nagrodę dla najlepszej aktorki na prestiżowej ceremonii wręczenia nagród Blue Dragon Film Awards. Zagrała również jednego z reporterów w serialu telewizyjnym "Spotlight". Ta seria obraca się wokół świata wiadomości telewizyjnych i życia zawodowego i osobistego czterech reporterów. Oraz Baek Jang-mi w filmie "Mubangbi dosi".
Po thrillerze kryminalnym "Baek-yahaeng: ha-yan eodum sok-eul geotda" z 2009 roku, który był koreańską wersją japońskiego serialu "Byakuyako", Ye-jin chciała zagrać bardziej zabawną postać w 2010, wybrała zatem romantyczny serial komediowy "Kae-in-ui chwihyang", występując w nim u boku Lee Min-ho. Następnie wystąpiła w komediowym horrorze romantycznym "Ossakhan yeon-ae".
W 2012 r. zagrała w hicie "The Tower", remake amerykańskiego filmu katastroficznego "Płonący wieżowiec" z 1974 roku. W kolejnym roku powróciła na mały ekran, wcielając się w postać Hae-woo Jo w serialu "Sang-eo". Z kolei w 2014 roku wystąpiła w filmie przygodowym "The Pirates", w którym to zagrała główną rolę, film otrzymał mieszane recenzje, ale był komercyjnym hitem, a Ye-jin zdobyła nagrodę dla najlepszej aktorki na Grand Bell Awards. Powróciła w 2015 roku w czarnej komedii "Bad Guys Always Die" u boku tajwańskiego aktora Chena Boliny, w chińsko-koreańskiej koprodukcji kręconej na Wyspie Czedżu.
2016-obecnie: Uznanie krytyków i globalna popularność.
W 2016 roku Ye-jin zagrała w dwóch filmach, pierwszym z nich był "Bimil-eun eopda" z Kim Joo-hyukiem. Dzięki roli w tym filmie zdobyła nagrodę dla najlepszej aktorki na festiwalach Buil Film Awards, Busan Film Critics Awards (Nagroda Krytyków Filmowych), Women in Film Korea Festival i Chunsa Film Awards. W drugim zagrała Księżniczkę Deokhye w filmie biograficznym "Deokhye-ongju", nakręconym przez reżysera "Oechul" Hur Jin-ho. Film zebrał pozytywne opinie krytyków i stał się hitem kasowym, zarabiając 40,35 miliona USD na całym świecie. Ye-jin była chwalona przez krytyków za jej wybitne przedstawienie roli „niezgłębionej głębi na emocjonalnych wzlotach i upadkach Księżniczki Deokhye”, zdobywając liczne wyróżnienia za jej występ.
W 2018 r. Ye-Jin zagrała w thrillerze kryminalnym 
"Hyeobsang" u boku Hyuna Bina, wcielając się w zawodowego negocjatora, który ma na celu ratowanie zakładników oraz w filmie "Jigeum mannareo gabmida", opartym na japońskiej powieści. W tym samym roku Ye-jin powróciła na mały ekran po pięciu latach w serialu stacji JTBC "Something in the Rain", zagrała w nim główną rolę, wcielając się w Yoon Jin-ah. Serial otrzymał wysokie oceny oglądalności i osiągnął komercyjną popularność, a ona sama otrzymała entuzjastyczne recenzje za grę aktorską. W 2019 roku Ye-jin ponownie spotkała się z Hyun Binem w światowym hicie "Crash Landing on You" jako bogata dziedziczka, która zakochuje się w północnokoreańskim oficerze. Serial odniósł ogromny sukces i stał się trzecim najwyżej ocenianym koreańskim serialem w historii telewizji kablowej. Ye-jin ma zadebiutować w Hollywood w 2022 roku, grając u boku Sama Worthingtona w nadchodzącym filmie Andrewa Niccola "The Cross". Zdjęcia do filmu są kręcone od początku kwietnia 2021 r. w mieście Hwaseong w Korei Południowej. W 2022 r. zagrała w serialu "Thirty-Nine", wcielając się w główną postać 39-letniej Cha Mi-jo dyrektorki Kliniki Dermatologicznej Gangnam. 10 lutego 2022 r. na swoim profilu na Instagramie Ye-jin ogłosiła zaręczyny z aktorem Hyun Binem, partnerującym jej wcześniej na planach "Hyeobsang" i "Crash Landing On You". Para pobrała się podczas prywatnej ceremonii 31 marca 2022 roku.

</doc>
<doc id="4233081" url="https://pl.wikipedia.org/wiki?curid=4233081" title="Zestrzelenie rosyjskiego Su-24 w 2015">
Zestrzelenie rosyjskiego Su-24 w 2015



</doc>
<doc id="4233083" url="https://pl.wikipedia.org/wiki?curid=4233083" title="Danijar Kajsanow">
Danijar Kajsanow

Danijar Alibiekowicz Kajsanow (ros. Данияр Алибекович Кайсанов; ur: 18 lipca 1993) – kazachski zapaśnik walczący w stylu wolnym. Olimpijczyk z Tokio 2020, gdzie zajął piąte miejsce w kategorii 74 kg. Brązowy medalista mistrzostw świata w 2019. Wicemistrz igrzysk azjatyckich w 2018. Złoty medalista mistrzostw Azji w 2019 i 2020 i brązowy w 2018. Siódmy w Pucharze Świata w 2018 roku.

</doc>
<doc id="4233084" url="https://pl.wikipedia.org/wiki?curid=4233084" title="ISOTYPE">
ISOTYPE



</doc>
<doc id="4233085" url="https://pl.wikipedia.org/wiki?curid=4233085" title="Ri Se-ung">
Ri Se-ung

Ri Se-ung (kor. 리세웅 ;ur. 22 grudnia 1998) – północnokoreański zapaśnik walczący w stylu klasycznym. Zajął piąte miejsce na mistrzostwach świata w 2018. Piąty na igrzyskach azjatyckich w 2018. Srebrny medalista w mistrzostw Azji w 2018 i 2019. Triumfator igrzysk wojskowych w 2019, a także młodzieżowych igrzysk olimpijskich z 2014. Mistrz Azji kadetów w 2013, 2014 i 2015 roku.

</doc>
<doc id="4233086" url="https://pl.wikipedia.org/wiki?curid=4233086" title="Języki artystyczne">
Języki artystyczne



</doc>
<doc id="4233088" url="https://pl.wikipedia.org/wiki?curid=4233088" title="Języki aprioryczne">
Języki aprioryczne



</doc>
<doc id="4233089" url="https://pl.wikipedia.org/wiki?curid=4233089" title="Języki aposterioryczne">
Języki aposterioryczne



</doc>
<doc id="4233090" url="https://pl.wikipedia.org/wiki?curid=4233090" title="Esen Asanov">
Esen Asanov

Esen Asanov (kirg. Эсен Асанов) – kirgiski zapaśnik walczący w stylu klasycznym. Zajął ósme miejsce na mistrzostwach Azji w 2018. Złoty medalista akademickich MŚ w 2016. Trzeci na MŚ U-23 w 2017. Wicemistrz Azji juniorów w 2014 roku.

</doc>
<doc id="4233091" url="https://pl.wikipedia.org/wiki?curid=4233091" title="Madina Nadirova">
Madina Nadirova

Madina Nadirova (kirg. Мадина Надырова) – kirgiska zapaśniczka walcząca w stylu wolnym. Zajęła osiemnaste miejsce na mistrzostwach świata w 2019. Ósma na mistrzostwach Azji w 2019. Brązowa medalistka akademickich MŚ w 2016 roku.

</doc>
<doc id="4233095" url="https://pl.wikipedia.org/wiki?curid=4233095" title="Nakajima Typ 91">
Nakajima Typ 91

Nakajima Typ 91 – japoński samolot myśliwski wytwórni Nakajima, przeznaczony dla lotnictwa Cesarskiej Armii Japońskiej, zbudowany w latach 20. XX wieku. Maszyna brała udział w konkursie na nowy myśliwiec lotnictwa armii mający być pierwszą tego typu konstrukcją rodzimego przemysłu.
Historia.
Geneza.
W Japonii doskonale zdawano sobie sprawę ze znaczenia nowego rodzaju broni jaka pojawiła się nad frontami I wojny światowej – lotnictwa. Ówczesna Japonia nie dysponowała jednak zapleczem technicznym zdolnym do stworzenia własnych sił powietrznych ani doświadczoną kadrą inżynierską. Sięgnięto więc po gotowe rozwiązania zagraniczne, które gwarantowały szybkie nadrobienie zaległości wobec potęg europejskich – zakupiono pojedyncze egzemplarze samolotów alianckich biorących udział w wojnie i poddano je wszechstronnym testom. W ich wyniku zdecydowano się zakupić 50 brytyjskich myśliwców Sopwith Pup oraz francuskie SPAD S.XIII i Nieuport 24. Ten ostatni, z uwagi na łatwość pilotażu, bardzo dobre osiągi i nieskomplikowana konstrukcję, skłonił dowództwo Lotnictwa Armii do zakupu licencji na produkcję, którą uruchomiono w 1919 roku. Śledząc światowe trendy w budowie samolotów myśliwskich, Lotnictwo Armii Cesarskiej w 1922 roku zakupiło dziesięć egzemplarzy uznawanego za jedną z najlepszych maszyn myśliwskich w owym czasie, samolotu Nieuport 29. Próby potwierdziły doskonałą opinię jaką cieszyła się ta maszyna. W efekcie Japonia zakupiła licencję na ich budowę pod oznaczeniem Ko-4. Ko-4 obok walorów czysto bojowych miał również umożliwić gruntowne zapoznanie się japońskiego przemysłu z procesem budowy samolotów myśliwskich. Miało to umożliwić realizację podstawowego celu, jakim była budowa maszyn będących od początku do końca wytworem rodzimej myśli technicznej.
Projekt.
Już w 1926 roku, rok od wprowadzenia na uzbrojenie myśliwca Ko-4, podjęto decyzję, iż jego następcą będzie rodzima konstrukcja. W listopadzie 1926 roku Wydział Techniczny Głównego Biura ds. Lotnictwa Armii ("Rikugun Koku Honbu Gijutsubu") ogłosił wymagania techniczne jakimi powinien charakteryzować się nowy, jednomiejscowy samolot myśliwski ("Tanza Sentoki Shisaku"), które skierowano do wytwórni Kawasaki, Nakajima, Mitsubishi i Ishikawajima. Do lutego 1927 roku wszystkie zainteresowane wzięciem udziału w pracach wytwórnie przedstawiły swoje projekty. Firma Kawasaki przedstawiła model oznaczony jako KDA-3, Mitsubishi projekt 1MF2 Hayabusa, a Nakajima samolot oznaczony jako NC.
W odróżnieniu od dwóch pozostałych biorących udział w konkursie samolotów, powstających pod nadzorem niemieckich konstruktorów, projekt Nakajimy powstał pod kierunkiem francuskich inżynierów André Marie i Maxime Robin z wytwórni Dewoitine, aczkolwiek jego autorami byli Japończycy, Shigejiro Owada i Yasushi Koyama. Maszyna od początku miała preferowany przez armię układ skrzydła typu parasol, w którego zastosowaniu i projektowaniu duże doświadczenie miała francuska wytwórnia. Dwudźwigarowe skrzydła opierały się na kadłubie na wspornikach w kształcie litery N i dwóch parach zastrzałów. Przednie zastrzały przymocowano do goleni podwozia a tylne do kadłuba. Zaprojektowano samolot z półskorupowym, metalowym kadłubie z owalnym przekrojem. Metalowe skrzydła i usterzenie pokryte płótnem. Maszyna napędzana była 9-cylindrowym silnikiem gwiazdowym Jupiter VI o mocy 425/500 KM z dwułopatowym, drewnianym śmigłem o stałym skoku. Była to licencyjna wersja brytyjskiego silnika firmy Bristol produkowana w Nakajimie. Po obu stronach kadłuba zainstalowano po jednym karabinie maszynowym typu Vickers E kalibru 7,7 mm. Wybudowano dwa prototypy, pierwszy z nich (nr 101) ukończono w maju 1928 roku, a kolejny (nr 102) w czerwcu tego samego roku. Obydwa samoloty o własnych siłach przeleciały do Tokorozawy.
W Tokorozawie Lotnictwo Armii rozpoczęło próby porównawcze wszystkich dostarczonych do udziału w konkursie maszyn. Obok samolotu NC przybyły KDA-3 i 1MF2 Hayabusa. Próby przebiegały pomyślnie aż do czerwca 1928 roku, kiedy podczas próby lotu nurkowego w powietrzu rozpadł się myśliwiec firmy Mitsubishi. Jego pilot zdołał się uratować skacząc na spadochronie, był to pierwszy skok w historii japońskiego lotnictwa. W zaistniałej sytuacji Wydział Techniczny nakazał wstrzymanie dalszych lotów wszystkich uczestniczących w konkursie maszyn, uznając zastosowany w nich układ konstrukcyjny typu parasol za niespełniający wymagań i mało odporny na powstające podczas lotu przeciążenia. Konkurs pozostał nierozstrzygnięty. Ostateczne oceny wskazywały na konstrukcję firmy Nakajima jako najlepszą, KDA-3 uplasował się na drugim miejscu, a 1MF2 był ostatni. Pomimo porażki przyjętego układu konstrukcyjnego skrzydła, armia nie chciała rezygnować całkowicie z myśliwców z płatem typu parasol i zlecono firmie Nakajima zmodernizowanie swojego projektu i budowę kolejnych prototypów. Ukończono je latem 1929 roku, numer 103 i 104. Zmodyfikowano usterzenie samolotu i lotki, a w prototypie numer 104 zmniejszono rozpiętość skrzydeł do 11,7 m. Prototyp nr 103 wzbił się po raz pierwszy w powietrze na początku sierpnia 1929 roku. Za jego sterami zasiadł porucznik Kiyoshi Harada. Niestety już kilka dni później, 13 sierpnia, znowu dał o sobie znać problem ze skrzydłami samolotu, które złamały się podczas lotu. Siedzący w kabinie Harada zdołał bezpiecznie wyskoczyć ze spadochronem. Podobny los spotkał prototyp numer 104, którego nie zdołał wyprowadzić z korkociągu wojskowy instruktor ze szkoły lotniczej w Tokorozawie, porucznik Shokichi Saito. Maszyna rozbiła się, ale Saito bezpiecznie wylądował na spadochronie. Przyszłość samolotu stanęła pod znakiem zapytania.
Nakajima Bulldog.
Cztery katastrofy samolotu NC i brak pewności co do dalszych losów całego projektu, skłoniły firmę Nakajima do szukania rozwiązań zastępczych. Jednym z nich był zakup pod koniec 1929 roku wzorcowego egzemplarza brytyjskiego samolotu Bristol Bulldog. Była to nowa konstrukcja, oblatana dwa lata wcześniej. Nakajima podpisała umowę licencyjną na jego produkcje w kraju. Japońscy inżynierowie dokonali kilku modyfikacji płatowca, mających na celu wzmocnienie jego konstrukcji. W pracach uczestniczyli brytyjscy specjaliści przysłani przez firmę Bristol, Leslie G. Frise i H.W. Dunn oraz Francuzi André Marie i Maxime Robin. Efektem modernizacji było wybudowanie w 1930 roku dwóch samolotów prototypowych.
Nie chcąc jednak tracić okazji wprowadzenia do linii samolotu rodzimej konstrukcji, w latach 1930-1931 wybudowano kolejne trzy prototypy samolotu NC (nr 105, 106 i 107). W samolotach kolejny raz zmniejszono rozpiętość skrzydeł, tym razem do 11 metrów oraz zamontowano je prosto, równolegle do kadłuba, bez wzniosu. Skrzydła usztywniono dwiema parami zastrzałów, przymocowanych do kadłuba (pierwotnie pierwszy z zastrzałów przymocowany był do goleni podwozia) oraz dodatkowymi naciągami i rozpórkami. Zmieniono układ zastrzałów podwozia. Uzbrojenie pozostało bez zmian, nadal składało się z dwóch karabinów maszynowych, ale tym razem, zamiast po bokach, zainstalowano obydwa karabiny klasycznie, na górze kadłuba tuż przed owiewką kabiny pilota. Maszyny zostały również wyposażone w nowe silniki Jupiter VII ze sprężarką o mocy 540 KM. Jednostki produkowała Nakajima na licencji. Prototyp numer 106 miał cylindry osłonięte pierścieniem Townenda. Po kilku lotach podobne rozwiązanie zastosowano na prototypie numer 107. Samoloty różniły się między sobą również kształtem lotek i usterzenia. Samoloty zostały przekazane do ośrodka doświadczalnego Lotnictwa Armii w Tachikawie, gdzie w listopadzie 1928 roku przeniesiono go z Tokorozawy w celu przeprowadzenia prób wojskowych. Maszyny trafiły tam wiosną 1931 roku.
Służba.
18 września 1931 roku japońska Armia Kwantuńska wysadziła w powietrze odcinek należącej do Japonii Kolei Południowomandżurskiej i oskarżyła o ten sabotaż Chiny. Wydarzenie znane jest w historii jako tzw. Incydent mukdeński. Dało ono początek japońskiej inwazji na Mandżurię i walkom z Chinami. W tej sytuacji Lotnictwo Armii zleciło natychmiastowe rozpoczęcie produkcji samolotu Nakajmia NC. Była to tym bardziej uzasadniona decyzja, iż próby wojskowe przebiegały prawidłowo i samolot spełnił oczekiwania armii. 26 grudnia 1931 roku samolot został oficjalnie przyjęty na uzbrojenie Lotnictwa Armii pod oznaczeniem Samolot Myśliwski Typ 91 ("Kyuichi-Shiki Sentoki"). Kilka dni później, 8 stycznia 1932 roku maszyny miały okazję po raz pierwszy zaprezentować się publicznie. Trzy samoloty przeleciały nad Tokio podczas parady wojskowej. Obydwa dostępne typy japońskich myśliwców Kawasaki Typ 92 i Nakajima Typ 91 bardzo szybko znalazły się w jednostkach liniowych wypierających z nich samoloty Ko-4. Samoloty Nakajimy weszły w skład trzech "chūtai" (eskadr) "1. Hikō-rentai" (1. Pułku Lotniczego) w Kasumigaura, w sierpniu 1932 roku pierwszą eskadrę ("1. Chūtai") przerzucono do Mandżurii, i kolejnych dwóch "chūtai" "5. Hikō-rentai" stacjonujących w Tachikawie. Na bazie "4. Hikō-rentai" w styczniu 1932 roku sformowano "3. Dokuritsu Hikō Chūtai" (3. Samodzielną Eskadrę Lotniczą), która została wysłana do Szanghaju w związku z tzw. Incydentem szanghajskim. W jej składzie znalazło się kilka samolotów Typ 91. Jedna eskadra z "4. Hikō-rentai" została w sierpniu 1932 roku wysłana do Mandżurii, tam, razem z "1. Chūtai" z "1. Hikō-rentai" weszła w skład "11. Hiko Daitai" (11. Batalionu Lotniczego), w grudniu 1935 roku przekształconego w "11. Hikō-rentai". Kolejne lata konfliktu w Chinach zaowocowały przeniesieniem na kontynent kolejnych jednostek wyposażonych w Typ 91. W grudniu 1935 roku maszyny weszły w skład dwóch "chūtai" "16. Hikō-rentai" w Mandżurii. W sierpniu 1936 roku znalazły się w Korei na uzbrojeniu jednej "chūtai" "9. Hikō-rentai". Kilka (prawdopodobnie cztery) samolotów Typ 91 weszło w skład nieformalnej jednostki lotniczej zwanej drugą eskadrą Kawaidy. Yoshimasa Kawaida był oficerem Lotnictwa Armii Cesarskiej, który stanął na czele utworzonej z inspiracji Armii Kwantuńskiej jednostki, wspierającej siły mandżursko-mongolskie w walce z wojskami chińskiego rządu centralnego na terenie Mongolii Wewnętrznej.
W połowie lat 30. samoloty Typ 91 zaczęły ustępować miejsca w jednostkach liniowych maszynom Kawasaki Ki-10. Przezbrajanie jednostek rozpoczęto w 1935 roku i do czasu wybuchu drugiej wojny chińsko-japońskiej w lipcu 1937 roku, wszystkie Typ 91 zostały przesunięte do zadań szkoleniowych. Podczas walk w Chinach samoloty nie miały okazji uczestniczyć w walkach myśliwskich z uwagi słabość przeciwnika.
Samoloty cieszyły się bardzo dobrą opinią wśród personelu wojskowego. Piloci chwalili samolot za niezawodność, bardzo dobrą zwrotność i jeszcze lepsze własności lotne; mechanicy za łatwość obsługi i dostęp do elementów wyposażenia.
Nieznana liczba samolotów po wycofaniu z jednostek liniowych Lotnictwa Armii trafiła do "Manshu Kokugun Hikotai" – Korpusu Lotniczego Mandżurskich Narodowych Sił Zbrojnych – utworzonych w lutym 1937 roku sił powietrznych Mandżukuo. Tam również wkrótce zostały wyparte do jednostek szkolnych po przybyciu nowszych samolotów myśliwskich.
Samoloty znalazły się na wyposażeniu 1. Dywizjonu lotnictwa chińskiej prowincji Kuangsi. Pierwsze z dwóch zamówionych maszyn przybyły do Wuzhou we wrześniu 1934 roku. Rok później, we wrześniu 1935 roku kolejne, niezmontowane maszyny dotarły do Wuzhou, gdzie zostały złożone przez specjalnie w tym celu przybyłych japońskich mechaników. Na początku grudnia samoloty znalazły się na wyposażeniu 1. Dywizjonu stacjonującego w Liuzhou. Prawdopodobnie prowincja zakupiła tuzin myśliwców Typ 91 (inne źródła podają 16). W sierpniu 1937 roku lotnictwo prowincji zostało podporządkowane chińskiemu rządowi centralnemu. Będące na wyposażeniu samoloty trafiły do 32. i 34. Dywizjonu lotnictwa Kuomintang. Brak części zamiennych i zużycie samolotów spowodowały ich stopniowe wykruszanie się z linii.
Do dnia dzisiejszego nie zachował się żaden kompletny płatowiec. Fragmenty samolotu prezentowane są w "Tokorozawa Kōkū Hasshō Kinenkan" - Muzeum Lotniczym w Tokorazawie.
Produkcja.
Wyprodukowano około 427 samolotów, licząc razem z egzemplarzami prototypowymi. Za produkcję maszyn odpowiedzialna była macierzysta wytwórnia Nakajima, w której od 1932 roku do marca 1934 roku wybudowano 320 samolotów seryjnych, rozpoczynając od maszyny oznaczonej numerem 108 oraz wytwórnia "Ishikawajima Hikōki Seisakushō" (Wytwórnia Samolotów Ishikawajima). Licencyjna produkcja Typ 91 w "Ishikawajima" trwała od września 1932 roku do marca 1934 roku. Wybudowano około stu samolotów, prawdopodobnie od numeru 115. Źródła dotyczące liczby wybudowanych samolotów nie są spójne, maksymalnie podawana jest liczba 115 myśliwców.
Wersje.
W trakcie produkcji seryjnej samolotu, największą modernizacją była zmiana jednostki napędowej. Jesienią 1933 roku na samolocie zainstalowano 9-cylindrowy, wyposażony w reduktor silnik gwiazdowy chłodzony powietrzem Nakajima Kotobuki. Jednostka napędzała nowe, dwułopatowe, metalowe śmigło o zmiennym skoku. Tak zmodernizowana maszyna, oznaczona jako "91-Shiki Kai HS 450-Bariki" (Typ 91 zmodyfikowany «z silnikiem» HS 450 KM) do swojego pierwszego lotu wzbiła się prawdopodobnie w czerwcu 1934 roku. Zastosowanie nowej jednostki poprawiło osiągi samolotu na tyle znacząco, że między lipcem a wrześniem tego samego roku, modyfikacji poddano kolejne 22 samoloty. Tym samym niezmodyfikowane maszyny określane są umownie jako Ichi-Gata (Model 1, Typ 91-1) a z nowym silnikiem - Ni-Gata (Model 2, Typ 91-2). Nie jest jasne, czy modyfikacjom poddano już istniejące samoloty, czy budowano je od podstaw.

</doc>
<doc id="4233104" url="https://pl.wikipedia.org/wiki?curid=4233104" title="Valentine Hall">
Valentine Hall

Valentine Hall, właśc. Valentine Gill Hall III (ur. 12 listopada 1867 w Nowyk Jorku; zm. 26 października 1934 tamże) – amerykański tenisista, zwycięzca U.S. National Championships 1888 i U.S. National Championships 1890 w grze podwójnej.
Jest starszym bratem Edwarda L. Halla.
Kariera tenisowa.
Valentine Hall wygrał dwa razy U.S. National Championships (obecnie US Open) w konkurencji gry podwójnej mężczyzn, w 1888 i 1890, najpierw z Oliverem Campbellem, a potem z Clarencem Hobartem. Trzykrotnie uczestniczył również w finale tych zawodów. W singlu najdalej doszedł do półfinału podczas edycji U.S. National Championships 1891, a przegrał wówczas z Clarencem Hobartem.

</doc>
<doc id="4233105" url="https://pl.wikipedia.org/wiki?curid=4233105" title="Stanisław Witkowski (pułkownik)">
Stanisław Witkowski (pułkownik)

Stanisław Witkowski (ur. 4 kwietnia 1893 w Skierniewicach, zm. 25 sierpnia 1957 w Nałęczowie) – pułkownik uzbrojenia inżynier Wojska Polskiego II RP, Polskich Sił Zbrojnych na Zachodzie oraz Wojska Polskiego w okresie powojennym. Organizator przemysłu wojskowego. Honorowy Komandor Orderu Imperium Brytyjskiego (CBE).
Życiorys.
Młodość.
Jako uczeń skierniewickiej szkoły realnej należał do „Zet“/„Zarzewia“. W 1912 zapisał się na Wydział Budowy Maszyn Politechniki Lwowskiej. Wstąpił tam do zarzewieckich Polskich Drużyn Strzeleckich, służąc w Pierwszej Kompanii Akademickiej. Dwa lata później został przyjęty w szeregi Legionów, służył w 1 pułku artylerii, z którym podzielił losy wojenne i okres internowania w Szczypiornie i Łomży. 
W listopadzie 1918 brał czynny udział w rozbrajaniu Niemców w Skierniewicach, a następnie zaciągnął się do wojska i wyruszył na front wschodni, podejmując służbę w warsztatach amunicyjnych.
W odrodzonej Polsce.
Brał aktywny udział w organizacji wojska odrodzonej Polski. W 1922 zorganizował i kierował Wojskową Wytwórnią Amunicji w Warszawie, zlokalizowaną w dawnych budynkach Towarzystwa Akcyjnego „Gerlach i Pulst" na Woli. Wyposażona w przestarzałe maszyny, pochodzące przeważnie z niemieckiej fabryki broni w Gdańsku wytwórnia, w 1923 wyprodukowała 9,2 tys. sztuk karabinów, a w trzech następnych latach 64,6 tys.
1 lutego 1927 Witkowski został szefem wydziału w Departamencie Uzbrojenia Ministerstwa Spraw Wojskowych. W tym samym roku ukończył studia na Wydziale Mechanicznym Politechniki Warszawskiej.
W 1930 został zastępcą szefa Departamentu Uzbrojenia i awansował na podpułkownika. W marcu 1932 został przeniesiony do Instytutu Badań Materiałów Uzbrojenia na stanowisko kierownika. 1 stycznia 1935, już jako pułkownik, został mianowany kierownikiem Instytutu Technicznego Uzbrojenia. Obie te placówki miały charakter naukowo-badawczy oraz konstrukcyjno-eksperymentalny i przyczyniły się do dobrego zorganizowania polskiego przemysłu zbrojeniowego oraz rozwinięcia prac badawczych w dziedzinie techniki. Podczas pobytów w zakładach zbrojeniowych Francji, Szwajcarii i Węgier, Stanisław Witkowski zaznajamiał się z poziomem techniki wojskowej. W 1934 został skierowany do zarządu Stowarzyszenia Mechaników Polskich z Ameryki, gdzie został członkiem zarządu Wytwórni Obrabiarek i Narzędzi Stowarzyszenia Mechaników Polskich z Ameryki (SMPzA) w Pruszkowie. Prezesem tego zarządu był Stefan Starzyński.
W drugiej połowie lat trzydziestych zastąpił pułkownika Ottona Czuruka na stanowisku szefa Biura Przemysłu Wojennego MSWojsk. w Warszawie. Utworzone 1 września 1935 roku Biuro składało się z komórek zajmujących się organizacją przemysłu wojennego oraz dostawami surowców i półfabrykatów. Zajmowało się też pracami nad rozbudową Centralnego Okręgu Wojskowego.
Londyn.
W czasie II wojny światowej przebywał w Wielkiej Brytanii. W 1940 był oficerem ds. technicznych i przemysłowych przy Naczelnym Wodzu, a w latach 1941−1945 szefem Wojskowego Instytutu Technicznego w Londynie. 4 października 1943 roku król Jerzy VI nadał mu Godność Honorowego Komandora Działu Wojskowego Orderu Imperium Brytyjskiego (CBE).
Po wojnie.
W 1946 wrócił do kraju, gdzie został szefem Działu Technicznego w Sztabie Generalnym, o czym wspomina w swoich pamiętnikach Józef Kuropieska. W kwietniu 1948 zmuszony do odejścia ze Sztabu. Następnie pracował w Polskim Komitecie Normalizacji, a w 1953 po przejściu na emeryturę został redaktorem naukowym w dziale słownictwa technicznego Państwowego Wydawnictwa Technicznego.

</doc>
<doc id="4233107" url="https://pl.wikipedia.org/wiki?curid=4233107" title="Shusuke Tsubouchi">
Shusuke Tsubouchi



</doc>
<doc id="4233110" url="https://pl.wikipedia.org/wiki?curid=4233110" title="Yuji Tsukada">
Yuji Tsukada



</doc>
<doc id="4233112" url="https://pl.wikipedia.org/wiki?curid=4233112" title="Artur Steinhagen">
Artur Steinhagen

Artur Steinhagen (ur. 21 stycznia 1901 roku w Białymstoku – zm. 29 marca 1943 roku na Majdanku) – przemysłowiec, współwłaściciel fabryki motorów spalinowych "Steinhagen i Stransky".
Osadzony na Pawiaku. 17 stycznia 1943 roku wywieziony na Majdanek, gdzie wkrótce zmarł.

</doc>
<doc id="4233114" url="https://pl.wikipedia.org/wiki?curid=4233114" title="Bob Huntington">
Bob Huntington

Bob Huntington, właśc. Robert Palmer Huntington Jr. (ur. 15 stycznia 1869 w Louisville; zm. 12 marca 1949 Poughkeepsie) – amerykański tenisista, zwycięzca U.S. National Championships 1891 i U.S. National Championships 1892 w grze podwójnej.
Kariera tenisowa.
Bob Huntington wygrał dwa razy U.S. National Championships (obecnie US Open) w konkurencji gry podwójnej mężczyzn, w 1891 i 1892, wspólnie z Oliverem Campbellem. W 1893 był także z Campbellem w finale. W zawodach singlowych dwa razy osiągnął półfinał, podczas turnieju w 1890 i 1902.

</doc>
<doc id="4233118" url="https://pl.wikipedia.org/wiki?curid=4233118" title="Osiedle Trzech Róż">
Osiedle Trzech Róż

Osiedle Trzech Róż (niem. "Drei Rosen Siedlung") – osiedle położone na zboczach Lisiego Kamienia i Ptasiej Kopy w Wałbrzychu.
Według pochodzącego z 1929 roku projektu osiedle zajmować miało teren między prowadzącymi do Kolonii Trzech Róż ulicami Różaną i Radomską. Składać miało się z tworzących zespół, różnej wielkości budynków wielorodzinnych, w środku którego znajdować się miało boisko sportowe i plac zabaw. W 1932 roku opracowano plany techniczne, a w 1934 roku przystąpiono do uzbrajania terenu. Na tym etapie zmieniono koncepcję osiedla, dodając do niego zabudowę jednorodzinną. Do 1937 roku powstało sześć domków jednorodzinnych i sześć budynków wielorodzinnych. Na tym etapie prace przerwano. Wznowiono je dopiero w latach siedemdziesiątych, wznosząc przy ul. 11 Listopada zespół budynków wielorodzinnych. 

</doc>
<doc id="4233119" url="https://pl.wikipedia.org/wiki?curid=4233119" title="Prawa gatunku twórczości">
Prawa gatunku twórczości



</doc>
<doc id="4233121" url="https://pl.wikipedia.org/wiki?curid=4233121" title="Mulkeytown">
Mulkeytown

Mulkeytown – jednostka osadnicza w Stanach Zjednoczonych, w stanie Illinois, w hrabstwie Franklin.

</doc>
<doc id="4233123" url="https://pl.wikipedia.org/wiki?curid=4233123" title="Astoria (Illinois)">
Astoria (Illinois)

Neoga – miasto w Stanach Zjednoczonych, w stanie Illinois, w hrabstwie Fulton.

</doc>
<doc id="4233136" url="https://pl.wikipedia.org/wiki?curid=4233136" title="Opdyke">
Opdyke

Opdyke – jednostka osadnicza w Stanach Zjednoczonych, w stanie Illinois, w hrabstwie Jefferson.

</doc>
<doc id="4233139" url="https://pl.wikipedia.org/wiki?curid=4233139" title="Jan Wajzner">
Jan Wajzner

Jan Wajzner (Wayzner) (ur. 9 marca 1903 roku w Wyczerpach – rozstrzelany 21 czerwca 1940 roku w Palmirach) – doktor praw, generalny sekretarz Związku Polaków w Wolnym Mieście Gdańsku, sekretarz Obwodu Warszawa-Południe Obozu Zjednoczenia Narodowego w 1939 roku. 
Absolwent z 1922 IV Liceum Ogólnokształcącego w Częstochowie. Odznaczony Krzyżem NiepodległościAresztowany 24 maja 1940 r. w domu przy ul. Lekarskiej, osadzony na Pawiaku i w alei Szucha.

</doc>
<doc id="4233140" url="https://pl.wikipedia.org/wiki?curid=4233140" title="Jan Werner (1913–1940)">
Jan Werner (1913–1940)

Jan Werner (ur. 2 września 1913 roku – rozstrzelany 21 czerwca 1940 roku w Palmirach) – adwokat, publicysta, działacz młodzieżowy, konspiracyjny redaktor "Młodzieży Katolickiej".
Osadzony na Pawiaku i w alei Szucha.

</doc>
<doc id="4233141" url="https://pl.wikipedia.org/wiki?curid=4233141" title="Kim Sun-young (1980)">
Kim Sun-young (1980)



</doc>
<doc id="4233144" url="https://pl.wikipedia.org/wiki?curid=4233144" title="Halicyclops pumilus">
Halicyclops pumilus

Halicyclops pumilus – gatunek widłonogów z rodziny Cyclopidae. Nazwa naukowa tych skorupiaków została opublikowana w 2012 roku przez południowokoreańskich biologów Lee Ji-mina i Chang Cheon-younga.

</doc>
<doc id="4233147" url="https://pl.wikipedia.org/wiki?curid=4233147" title="Kim Sun-young">
Kim Sun-young



</doc>
<doc id="4233153" url="https://pl.wikipedia.org/wiki?curid=4233153" title="Anatolij Staruszczenko">
Anatolij Staruszczenko

Anatolij Hennadijowycz Staruszczenko, ukr. Анатолій Геннадійович Старущенко (ur. 14 stycznia 1988 w Żdanowie, w obwodzie donieckim) – ukraiński piłkarz, grający na pozycji bramkarza.
Kariera piłkarska.
Kariera klubowa.
Wychowanek klubu Illicziweć Mariupol, barwy którego bronił w juniorskich mistrzostwach Ukrainy (DJuFL). 17 kwietnia 2005 rozpoczął karierę piłkarską w drugiej drużynie Illicziwca Mariupol. Wiosną 2009 został wypożyczony na pół roku do zespołu Jednist' Płysky. Na początku 2010 został piłkarzem Tytanu Armiańsk. Był bramkarzem rezerwowym, tylko raz wszedł na boisko, dlatego latem 2011 wyjechał do Tadżykistanu, gdzie zasilił skład klubu CSKA Pomir Duszanbe. Latem 2013 przeniósł się do Chajru Wahdat, ale po dwóch latach wrócił do CSKA Pomir Duszanbe. 2 marca 2018 podpisał kontrakt z PFK Sumy. Latem przeszedł do Podilla Chmielnicki, w którym grał do końca roku.

</doc>
<doc id="4233154" url="https://pl.wikipedia.org/wiki?curid=4233154" title="Halicyclops ramirezi">
Halicyclops ramirezi

Halicyclops ramirezi – gatunek widłonogów z rodziny Cyclopidae. Nazwa naukowa tych skorupiaków została opublikowana w 2007 roku przez Silvinę Menu-Marque i Dorę Sorarrain.

</doc>
<doc id="4233155" url="https://pl.wikipedia.org/wiki?curid=4233155" title="The Galena Territory">
The Galena Territory

The Galena Territory – jednostka osadnicza w Stanach Zjednoczonych, w stanie Illinois, w hrabstwie Jo Daviess.

</doc>
<doc id="4233160" url="https://pl.wikipedia.org/wiki?curid=4233160" title="Apple Canyon Lake">
Apple Canyon Lake

Apple Canyon Lake – jednostka osadnicza w Stanach Zjednoczonych, w stanie Illinois, w hrabstwie Jo Daviess.

</doc>
<doc id="4233165" url="https://pl.wikipedia.org/wiki?curid=4233165" title="Kazimierz Węgierski">
Kazimierz Węgierski

Kazimierz Węgierski (ur. 11 stycznia 1907 w Pabianicach, zm. 12 sierpnia 1942 roku w Auschwitz) – prawnik, oficer rezerwy artylerii Wojska Polskiego, harcmistrz Chorągwi Łódzkiej, a później Mazowieckiej ZHP.
Życiorys.
Na stopień podporucznika został mianowany ze starszeństwem z 1 stycznia 1934 i 51. lokatą w korpusie oficerów rezerwy artylerii.
Aresztowany 23 kwietnia 1942 roku, osadzony na Pawiaku, wywieziony do obozu koncentracyjnego w Oświęcimiu.

</doc>
<doc id="4233169" url="https://pl.wikipedia.org/wiki?curid=4233169" title="Obłomow">
Obłomow

Obłomow (ros. Обломов) – powieść rosyjskiego pisarza Iwana Gonczarowa z 1859 r. Powieść opisuje życie Ilji Iljicza Obłomowa, rosyjskiego szlachcica wychowanego w tradycyjny sposób, który zupełnie nie przygotował go do samodzielnego życia w zmieniającej się Rosji. Użyty w powieści termin “obłomowszczyzna” stał się szybko popularny w Rosji jako doskonały opis rosyjskiej szlachty, ubożejącej wskutek swego lenistwa, apatii, braku wykształcenia i samozadowolenia.
Bohaterowie.
Ilia Iljicz Obłomow – (lat 32-33 na początku powieści) dobroduszny, jedyny syn ziemiańskiej rodziny, wychowany w “cieplarnianych” warunkach i zupełnie nie przygotowany do samodzielnego życia. Podjęcie jakiejkolwiek decyzji jest dla niego torturą – albo odkłada ją w nieskończoność, albo zdaje się na innych, przez co jest nieustannie wykorzystywany (z wyjątkiem Stolza). Z faktu tego albo nie zdaje sobie sprawy, albo go po cichu akceptuje, wiedząc, że to i tak wygodniejsze rozwiązanie, a wygoda stanowi dla niego najważniejsze kryterium jego egzystencji (co skrzętnie wykorzystuje Tarantiew). Dlatego jego ulubioną taktyką jest tak długie opóźnianie podjęcia decyzji, jak tylko się da. Obłomow był swego czasu urzędnikiem o wysokiej randze, ale nie wytrzymał na tym stanowisku dłużej jak trzy lata. Zrezygnował przed trzydziestką oficjalnie ze względu na stan zdrowia. Według M. A. Dobrolubowa: "Na czym polegają główne cechy charakteru Obłomowa? Na całkowitym bezwładzie, który wynika z obojętności na wszystko, co się dzieje na świecie. Przyczyna zaś obojętności tkwi częściowo w pozycji społecznej Obłomowa, częściowo zaś w charakterze jego rozwoju umysłowego i moralnego. Jeśli chodzi o pozycję społeczną, Obłomow jest jaśnie panem; „ma Zachara i jeszcze trzystu Zacharów” – jak mówi autor."
Zachar Trofimycz – (lat ok. 50 na początku powieści ) służący Obłomowa, którym zajmuje się od dziecka. Jest dumny ze swojego stanowiska, mimo że zupełnie się do niego nie nadaje. W mieszkaniu Obłomowa panuje brud i bałagan, a doniesienie tacy z herbatą bez upuszczenia zawartości na podłogę przekracza jego umiejętności. Podkrada pieniądze swojemu “barinowi” (dziedzicowi), ale są to niewielkie kwoty. Mimo to jest bardzo wierny Obłomowowi, którego mimo swych ograniczonych możliwości stara się chronić przed Tarantiewem.
Andriej Iwanowicz Sztolc – rówieśnik i najlepszy, w zasadzie jedyny przyjaciel Obłomowa. Syn niemieckiego nauczyciela i Rosjanki, wychowany w zgoła odmienny sposób od Obłomowa. Człowiek sukcesu w zmieniającej się Rosji. Namawia Obłomowa nieustannie i bezskutecznie do zmiany stylu życia. W powieści jest autorem terminu “obłomowszczyzna”. Niejednokrotnie ratuje Obłomowa z tarapatów.
Olga Siergiejewna Iljińska – (lat 20 na początku powieści) młoda dziewczyna z ziemiańskiej rodziny, przedstawiona Obłomowowi przez Sztolca. Osoba o silnym charakterze, szczera i oddana, ale w przeciwieństwie do Obłomowa rezolutna i niebojąca się konsekwencji swoich decyzji.
Agafia Matwiejewna Pszenicyna – (lat ok. 30 na początku powieści) dobra, pracowita, choć niezbyt inteligentna wdowa po sekretarzu kolegialnym, gospodyni domu na Wyborgskiej Stronie (Wyborskim Przedmieściu) wynajmowanego przez Obłomowa. Zdana zupełnie na swego brata Iwana Matwiejicza Muchojarowa, który podejmuje za nią wszystkie decyzje. Muchojarow twierdzi, że kontroluje swą siostrę do tego stopnia, że ta “wyrok śmierci na siebie podpisze i nie zapyta, tylko się uśmiechnie.”
Michej Andriejewicz Tarantiew – (lat 40 na początku powieści) ziomek Obłomowa. Traktuje Obłomowa jako stałe źródło pieniędzy i zupełnie nie krępuje się żądać coraz to nowych sum pod zwykle zmyślonym pretekstem. Mimo że Obłomow nigdy nie skąpi Tarantiewowi pieniędzy, ten jest wobec niego grubiański i nieustannie go obraża. Tarantiew jest w stałym konflikcie z Zacharem, który w rewanżu za swego pana ostentacyjnie nie okazuje Tarantiewowi szacunku.
Iwan Matwiejicz Muchojarow – (lat ok. 40 na początku powieści) kum Tarantiewa. Urzędnik niskiej rangi, który dzięki swej przebiegłości i braku skrupułów uzbierał 35 tysięcy rubli srebrem z łapówek i innych nieuczciwych machinacji. Dzięki całkowitej kontroli nad swoją siostrą wyłudził wspólnie z Tarantiewem znaczną sumę od Obłomowa, doprowadzając go niemal do nędzy.
Anisja – (lat 47 na początku powieści) kucharka Obłomowa, żona Zachara. Znacznie bardziej inteligentna i zaradniejsza od swego męża, ma na niego dobry wpływ. Często wyręcza go w jego obowiązkach, które wykonuje znacznie lepiej i ma nadzieję, że mąż czegoś w końcu się nauczy. Po przeprowadzce na Wyborgską Stronę, blisko zaprzyjaźnia się z Agafią Matwiejewną.
Konstrukcja powieści.
Powieść podzielona jest na dwa tomy, a każdy tom na dwie części. Pierwsze trzy części obejmują jeden rok. W części pierwszej, rozdział IX “Sen Obłomowa” przenosi czytelnika w czasy dzieciństwa Obłomowa i Sztolca. Część czwarta zaczyna się rok po zakończeniu trzeciej, przeskakując co kilka lat i zatrzymując się na ważniejszych wydarzeniach.
Treść.
Część pierwsza.
Początek powieści ma miejsce w mieszkaniu wynajmowanym przez Obłomowa przy ulicy Gorochowej w Petersburgu. Mieszkanie to jest brudne i zaniedbane, mimo że z Obłomowem mieszka jego służący Zachar. Obłomow leży cały czas na sofie, będąc odwiedzanym przez znajomych i wzywając co jakiś czas Zachara, by ten mu coś przyniósł lub usłużył. Obłomowa trapią dwa problemy – list od rządcy z jego majątku, wzywający go do osobistego przybycia i podjęcia ważnych decyzji oraz wiadomość od właściciela mieszkania, żądającego by Obłomow wyprowadził się z niego z powodu planowanego remontu i przebudowy lokalu. Obłomow zwleka z podjęciem decyzji, licząc na to, że obie kwestie, o których nie ma pojęcia, rozwiąże za niego któryś z jego przyjaciół. Odwiedza go Terentiew, który proponuje Obłomowowi przeprowadzkę do “kumy” na Wyborgską Stronę (prawobrzeżną dzielnicę Petersburga, w owych czasach o typowo wiejskim charakterze) oraz ewentualne zajęcie się jego majątkiem na wsi. Obłomow nie pali się do przeprowadzki  i wymyśla wiele powodów, dla których miałby tego nie robić. Terentiew jest bardzo niezadowolony z faktu, że niedługo ma przybyć Sztolc, którego serdecznie nienawidzi.
Po wyjściu Tarantiewa, Obłomow zapada w sen, który jest jednym z najbardziej popularnych fragmentów powieści. W śnie tym przedstawione jest dzieciństwo i wychowanie Obłomowa w majątku jego rodziców Obłomówce, błogie, wolne od trosk i odpowiedzialności. Stosunek do życia, jaki przejawia rodzina Obłomowa jest bardzo podobny do tego, jaki reprezentuje sam Obłomow – uciekanie od podejmowania decyzji i czekanie na to, co przyniesie los. Ze snu budzi go Zachar i w tej samej chwili przybywa Sztolc.
Część druga.
Sztolc jest najlepszym przyjacielem Obłomowa, już od dzieciństwa. Został jednak wychowany zupełnie inaczej – o ile rodzina Obłomowa chroniła go przed jakimkolwiek wysiłkiem lub zmartwieniem, sposób, w jaki traktował swego syna Iwan Sztolc, przedstawiony jest jako okrutny. Mimo to kariera Sztolca to pasmo sukcesów, nie tylko w porównaniu z Obłomowem. Podobnie jak Obłomow, Sztolc zrezygnował ze służby urzędniczej, ale zrobił to, by zająć się interesami, które przyniosły mu fortunę.
Sztolc postanawia zmienić apatyczne życie Obłomowa, zabierając go za granicę. Obłomow początkowo opiera się, ale kupuje akcesoria podróżne i jest gotowy do drogi. Jeszcze przed planowanym wyjazdem Sztolc poznaje Obłomowa ze znacznie młodszą Olgą, która oczarowuje Obłomowa i sama się w nim zakochuje. Obłomow nie wyjeżdża ze Sztolcem za granicę, ale wydaje się być odmienionym człowiekiem – z powodu miłości do Olgi. Sztolc wspominał jej o charakterze Obłomowa i Olga postanowiła go zmienić. Kochankowie spędzają lato na wsi pod Petersburgiem, rozwijając swe uczucie. Dla obojga jest to coś nowego, i tę część powieści wypełnia opis huśtawki nastrojów obojga bohaterów. Życie Obłomowa wydaje się wchodzić w nowy, dynamiczny etap.
Część trzecia.
Pojawia się Terentiew i wymusza zgodę Obłomowa na przeprowadzkę na Wyborgską Stronę. Obłomow, niechętnie, przeprowadza się i od razu zwraca uwagę na gospodynię domu, Agafię Matwiejewną. Jest ona wdową, ale niewiele młodszą od Obłomowa i jej pracowitość i przyjazna natura przypadają mu do gustu. Z jakiegoś powodu nie może przestać się wpatrywać w jej łokcie, gdy ta pracuje w kuchni lub sprząta ze służbą dom. Nie obywa się bez zgrzytu, gdy brat gospodyni, Iwan Matwiejicz, przedstawia Obłomowowi rachunek do zapłacenia. W kontrakcie na wynajem jest wiele zbędnych dodatków, których Obłomow nie potrzebuje, a za które zobowiązał się zapłacić. Okazuje się, że Obłomow podpisał bez czytania kontrakt podsunięty przez Tarantiewa. Gdy dochodzi do momentu zapłaty, Obłomow uświadamia sobie, że jego finanse są w opłakanym stanie. Powoduje to fundamentalną przemianę w Obłomowie: o ile wcześniej nalegał na Olgę, by iść do jej ciotki z oświadczynami, teraz zdał sobie sprawę, że może go w ogóle nie stać na wesele i utrzymanie rodziny. Za to naciskać zaczyna Olga, która szybko dostrzega dawne przywary w charakterze Obłomowa: ociąganie się i odkładanie decyzji na później. Wizyty Obłomowa u Olgi są coraz rzadsze, wykorzystuje on każdy pretekst, by ich uniknąć. Najważniejszą obecnie rzeczą jest oczekiwany przez niego list od plenipotenta jego majątku, jako że pozwoli on realnie oszacować finanse Obłomowa. Niestety, treść listu stanowi dla Obłomowa cios: plenipotent wymawia dzierżawę i opisuje katastrofalny stan Obłomówki. Podkreśla, że konieczny jest osobisty przyjazd Obłomowa. Obłomow przedstawia swój problem Iwanowi Matwiejiczowi, a ten poleca mu “odpowiedniego” człowieka, który pojedzie do Obłomówki i zajmie się majątkiem. Obłomow jest bardzo dumny, że załatwił sprawę bez wizyty w Obłomówce. Olga postanawia w końcu przyjść do Obłomowa i staje się jasne, że ich związek nie ma przyszłości. Pod koniec spotkania Olga pyta: “"Czemu zginęło to wszystko? - podniósłszy głowę zapytała nagle. - Czyje przekleństwo ciąży na tobie? Coś ty zrobił takiego? Jesteś dobry, rozumny, czuły, szlachetny... i... giniesz! Co cię zgubiło? Nie ma nazwy to zło..."”. Na co Obłomow odpowiada: “"Ma nazwę. (…) To obłomowszczyzna!"”
Część czwarta.
Powieść przeskakuje o rok. Sytuacja w Obłomówce, choć daleka od doskonałości, stabilizuje się i majątek przynosi niewielki dochód. W odwiedziny do Obłomowa przyjeżdża Sztolc i szybko odkrywa, że polecony przez Iwana Matwiejicza pełnomocnik Obłomówki to zwykły oszust. Zmusza Obłomowa do anulowania pełnomocnictwa i Obłomówką odtąd zajmuje się Sztolc, przez co dochód Obłomowa zwiększa się z 1500 rubli do 5000 rocznie. Wiadomość ta stanowi cios dla Tarantiewa i Iwana Matwiejicza, ponieważ nie tylko doskonale zdawali sobie sprawę, że Obłomow jest oszukiwany, ale sami czerpali z tego korzyści – Iwan Matwiejicz był pomysłodawcą całego planu. Iwan Matwiejicz wpada na inny pomysł. Zauważa, że Obłomow z sympatią odnosi się do jego siostry. Postanawia nastraszyć Obłomowa, że są świadkowie jego rzekomo niemoralnego zachowania wobec Agafii Matwiejewny i by bronić jej czci, Tarantiew przekonuje pijanego Obłomowa do podpisania listu dłużnego na 10000 rubli, mających rzekomo trafić do Agafii Matwiejewny i jej dzieci, by zapewnić im bezpieczną przyszłość. Iwan Matwiejicz każe siostrze podpisać list dłużny wobec siebie samego, dzięki czemu przejmuje on pieniądze od Obłomowa. Agafia Matwiejewna nie zdaje sobie sprawy, że jest narzędziem do szantażowania Obłomowa, a Obłomow, że jego pieniądze trafiają do Iwana Matwiejicza. W wyniku tego, mimo zwiększonych dochodów z Obłomówki, sytuacja finansowa Obłomowa staje się bardzo trudna.
Powieść przenosi się na chwilę wstecz, by opisać jak Sztolc i Olga zbliżają się do siebie i w efekcie pobierają.
Półtora roku po wizycie Sztolca i przejęciu przez niego plenipotencji nad Obłomówką codzienna egzystencja Obłomowa graniczy z nędzą. Iwan Matwiejicz przejmuje prawie cały jego dochód i Agafia Matwiejewna zastawia swój dobytek, by choćby spowolnić upadek Obłomowa, w którym się kocha. Obłomow wydaje się nie być świadomy sytuacji, w jakiej się znalazł i tym bardziej nie ma pojęcia jak z niej wyjść, ale na jego szczęście ponownie przybywa Sztolc. Bardzo szybko łączy fakty i porusza z Agafią Matwiejewną kwestię listu dłużnego. Kobieta zarzeka się, że Obłomow nie jest jej nic winien i wystawia w tej sprawie oświadczenie na piśmie. Sztolc pokazuje oświadczenie Iwanowi Matwiejiczowi, a następnie idzie do swojego znajomego, który jest jednocześnie zwierzchnikiem Iwana Matwiejicza, skutkiem czego ten zostaje zdegradowany. W desperacji Tarantiew postanawia po raz kolejny, tym razem tylko krzykiem zastraszyć Obłomowa, by ten wystawił weksel na połowę swego majątku. Tym razem Obłomow otwarcie okazuje swe, narastające od dłuższego czasu obrzydzenie wobec Tarantiewa, policzkuje go i każe Zacharowi wyrzucić go za drzwi. Agafia Matwiejewna jako gospodyni także wyprasza Tarantiewa z domu.
Obłomow żeni się z Agafią Matwiejewną i rodzi im się syn. Leniwy tryb życia Obłomowa skutkuje chorobą serca. Sztolc odwiedza Obłomowa ostatni raz – tym razem przyjeżdża z nim Olga, która czeka w powozie. Obłomow decyduje się uniknąć z nią spotkania. Sztolc, który dopiero teraz dowiaduje się o żonie Obłomowa, jest zszokowany. Obłomow prosi go, by po śmierci Obłomowa zajął się jego synem Andriejem nazwanym tak na cześć Sztolca. Sztolc obiecuje mu to. Po powrocie Sztolca do powozu Olga nie może uwierzyć, że nie zobaczyła się z Obłomowem. Na jej pytanie “"Ależ co się tam dzieje?"”, Sztolc odpowiada “"Obłomowszczyzna"”.
Powieść przeskakuje o kolejne pięć lat do przodu. Agafia Matwiejewna nadal mieszka w tym samym domu, ale Obłomow już nie żyje. Jego syn jest pod opieką Sztolców, a Agafia Matwiejewna zrzekła się wszystkich dochodów z Obłomówki na rzecz małego Andrieja. Nie żyje też Anisja, a Zachar został żebrakiem, którego na petersburskiej ulicy spotyka Sztolc, idąc ze znajomym literatem, który okazuje się autorem powieści.
Tłumaczenia na język polski.
Obłomow został przetłumaczony na polski przez Franciszka Rawitę-Gawrońskiego (wydanie z 1922, Instytut Wydawniczy Bibljoteka Polska) i Nadzieję Drucką (wydanie z 1978, PiW). Tłumaczenie Rawity-Gawrońskiego zawiera wiele zwrotów przeniesionych bezpośrednio z języka rosyjskiego (np. barin, obroki, Wyborgska Strona), natomiast tłumaczenie Druckiej, mimo że była Rosjanką z pochodzenia, zastępuje te zwroty spolszczeniami (dziedzic, czynsz, Wybroskie Przedmieście). W tłumaczeniu Rawity-Gawrońskiego charakterystycznym elementem jest zastąpienie wołacza mianownikiem, typowe dla języka rosyjskiego (np. "Ilja Iljicz" zamiast "Iljo Iljiczu").

</doc>
<doc id="4233170" url="https://pl.wikipedia.org/wiki?curid=4233170" title="Chubasco">
Chubasco

Chubasco – rodzaj szkwału, któremu towarzyszą wyładowania atmosferyczne, występujący w porze deszczowej u wybrzeży Pacyfiku w pobliżu Meksyku, Ameryki Środkowej i Ameryki Południowej. Określenia tego używa się również w innych krajach hiszpańskojęzycznych w stosunku do deszczu, któremu towarzyszy silny wiatr.
Słowo "chubasco" pochodzi z języka portugalskiego, gdzie "chuva" oznacza deszcz. Deszcze monsunowe, które regularnie nawiedzają południowo-zachodnie Stany Zjednoczone, m.in. południowe tereny Arizony i Nowego Meksyku, również bywają określane słowem "chubasco". Na północy Meksyku, zwłaszcza w części północno-wschodniej i północno-środkowej, słowa "chubasco" używa się przede wszystkim w stosunku do nagłych burz, którym towarzyszą bardzo silne wiatry mogące osiągnąć prędkość do 145 km/h oraz ulewne deszcze (nawet 120-150 mm w ciągu mniej niż godziny). Taki wiatr może obalać wiatraki i łamać gałęzie wielkich i nierzadko starych drzew. Zjawisko występuje podczas najgorętszych dni w roku (od maja do października).

</doc>
<doc id="4233179" url="https://pl.wikipedia.org/wiki?curid=4233179" title="Jerzy Güttler">
Jerzy Güttler

Jerzy Güttler (ur. 25 stycznia 1904 we Lwowie, zm. 19 stycznia 1952) – polski muzealnik, konserwator zabytków.
Życiorys.
Urodził się w 1904. W latach 1924–1927 odbył studia na Wydziale Humanistycznym Uniwersytetu Jana Kazimierza we Lwowie. Doktoryzował się w 1932 na podstawie pracy "Witraże Stanisława Wyspiańskiego w kościele oo. franciszkanów w Krakowie". Podjął pracę muzealnika. Był asystentem, a następnie kustoszem Galerii Obrazów miasta Lwowa.
Po zakończeniu II wojny światowej opuścił Lwów, w 1945 został dyrektorem organizowanego Muzeum Miejskiego w Gdańsku. 1 października 1946 objął funkcję wojewódzkiego konserwatora zabytków we Wrocławiu. Funkcję tę łączył od 28 marca 1947 ze stanowiskiem dyrektora Muzeum Śląskiego we Wrocławiu, doprowadził do otwarcia muzeum dla publiczności w 1948. W 1951 zrezygnował z funkcji wojewódzkiego konserwatora zabytków i poświęcił się wyłącznie pracy w Muzeum Śląskim. Należał do Stowarzyszenia Historyków Sztuki. Zmarł w czasie podróży służbowej do Warszawy 19 stycznia 1952.
Postanowieniem prezydenta Bolesława Bieruta z 22 stycznia 1952 został pośmiertnie odznaczony Złotym Krzyżem Zasługi "za wybitne zasługi w pracy zawodowej".

</doc>
<doc id="4233181" url="https://pl.wikipedia.org/wiki?curid=4233181" title="Josip Vuković">
Josip Vuković

Josip Vuković (ur. 2 maja 1992 w Splicie) – chorwacki piłkarz występujący na pozycji pomocnika w klubie CS Marítimo.
Kariera klubowa.
Wychowanek klubu Hajduk Split. W 2011 rozpoczął karierę seniorską w NK Dugopolje. Latem 2014 został zawodnikiem rodzimego Hajduka Split. Latem 2015 przeszedł do NK Istra 1961. W 2017 bronił barw RNK Split i NK Vitez. 2 marca 2018 zasilił skład ukraińskiego Olimpiku Donieck. 13 czerwca 2018 jego kontrakt został anulowany za porozumieniem stron. 2 lipca 2018 podpisał kontrakt z CS Marítimo.
Kariera reprezentacyjna.
Występował w reprezentacji Chorwacji U-17 oraz U-19.

</doc>
<doc id="4233183" url="https://pl.wikipedia.org/wiki?curid=4233183" title="Prestbury (Illinois)">
Prestbury (Illinois)

Prestbury – jednostka osadnicza w Stanach Zjednoczonych, w stanie Illinois, w hrabstwie Kane.

</doc>
<doc id="4233184" url="https://pl.wikipedia.org/wiki?curid=4233184" title="Marian Wojnowski">
Marian Wojnowski

Marian Wojnowski ps. "Adam" (ur. 1 października 1907 roku w Drugni – rozstrzelany na terenie warszawskiego getta 1 grudnia 1943 roku) – filozof, polityk i publicysta, dyrektor Okręgu Pomorskiego Polskiego Związku Zachodniego, porucznik rezerwy Wojska Polskiego.
Życiorys.
Absolwent Wydziału Filozoficznego Uniwersytetu Jagiellońskiego. Członek Towarzystwa Pomocy Polonii Zagranicznej i Społecznego Komitetu Radiofonizacji Kraju. Na stopień porucznika został mianowany ze starszeństwem z 1 stycznia 1936 i 380. lokatą w korpusie oficerów rezerwy piechoty.
W czasie okupacji członek Polskiego Związku Zachodniego w Konspiracji. Brał udział w szkoleniu i organizacja przerzutów instruktorów PZZ w głąb Rzeszy. Aresztowany w łapance ulicznej w Warszawie pod koniec 1943 roku. Osadzony na Pawiaku.

</doc>
<doc id="4233188" url="https://pl.wikipedia.org/wiki?curid=4233188" title="Naula (Syria)">
Naula (Syria)

Naula – wieś w Syrii, w muhafazie Damaszek. W 2004 roku liczyła 782 mieszkańców.

</doc>
<doc id="4233189" url="https://pl.wikipedia.org/wiki?curid=4233189" title="Dulba">
Dulba

Dulba – wieś w Syrii, w muhafazie Damaszek. W 2004 roku liczyła 1002 mieszkańców.

</doc>
<doc id="4233194" url="https://pl.wikipedia.org/wiki?curid=4233194" title="Boulder Hill">
Boulder Hill

Boulder Hill – jednostka osadnicza w Stanach Zjednoczonych, w stanie Illinois, w hrabstwie Kendall.

</doc>
<doc id="4233195" url="https://pl.wikipedia.org/wiki?curid=4233195" title="Zamachy w Paryżu">
Zamachy w Paryżu



</doc>
<doc id="4233202" url="https://pl.wikipedia.org/wiki?curid=4233202" title="Ewa Józefczyk">
Ewa Józefczyk

Ewa Józefczyk (ur. 19 sierpnia 1951 w Łodzi, zm. 4 marca 2018) – polska aktorka teatralna i filmowa.
Życiorys.
W 1976 roku ukończyła studia na Wydziale Aktorskim PWSFTiT w Łodzi. Była członkinią zespołów teatralnych: Teatru im. Wilama Horzycy w Toruniu (1976–1980), Teatru im. Wandy Siemaszkowej w Rzeszowie (1980–1982) oraz Teatru im. Stefana Żeromskiego w Kielcach (1982–2006). Na deskach ostatniego z teatrów występowała również gościnnie po przejściu na emeryturę.
Zmarła w wieku 67 lat. Pochowana na cmentarzu komunalnym w Busku-Zdroju.

</doc>
<doc id="4233203" url="https://pl.wikipedia.org/wiki?curid=4233203" title="Arkis">
Arkis

Arkis – wieś w Syrii, w muhafazie Damaszek. W 2004 roku liczyła 1117 mieszkańców.

</doc>
<doc id="4233204" url="https://pl.wikipedia.org/wiki?curid=4233204" title="Zamach na ulicy Kopernika w Paryżu">
Zamach na ulicy Kopernika w Paryżu



</doc>
<doc id="4233207" url="https://pl.wikipedia.org/wiki?curid=4233207" title="Ajn al-Bajda (Damaszek)">
Ajn al-Bajda (Damaszek)

Ajn al-Bajda – wieś w Syrii, w muhafazie Damaszek. W 2004 roku liczyła 1252 mieszkańców.

</doc>
<doc id="4233211" url="https://pl.wikipedia.org/wiki?curid=4233211" title="Marrana">
Marrana



</doc>
<doc id="4233213" url="https://pl.wikipedia.org/wiki?curid=4233213" title="Marrana (Damaszek)">
Marrana (Damaszek)

Marrana – wieś w Syrii, w muhafazie Damaszek. W 2004 roku liczyła 1176 mieszkańców.

</doc>
<doc id="4233216" url="https://pl.wikipedia.org/wiki?curid=4233216" title="Aftris">
Aftris

Aftris – wieś w Syrii, w muhafazie Damaszek. W 2004 roku liczyła 777 mieszkańców.

</doc>
<doc id="4233223" url="https://pl.wikipedia.org/wiki?curid=4233223" title="Zamach na Kurta Hoffmanna">
Zamach na Kurta Hoffmanna

Zamach na Kurta Hoffmanna – dwa zamachy (drugi udany) przeprowadzone w marcu i kwietniu 1943 roku przez Armię Krajową na Kurta Hoffmanna, szefa warszawskiego Arbeitsamtu (niem. Arbeitsamt Warschau).
Historia.
Hoffmann został skazany przez sąd podziemny na karę śmierci za organizowanie masowych łapanek Polaków w dystrykcie warszawskim Generalnego Gubernatorstwa.
W pierwszym etapie próbowano zlikwidować Hoffmanna przy użyciu bomby. Zamach ten należał do serii dziewięciu zamachów bombowych przygotowanych przez AK. Ładunki rozsyłano pocztą do różnych instytucji niemieckich w okupowanej Warszawie. Bomby konstrukcji pudełkowej zbudowało Biuro Badań Technicznych działające przy Wydziale Saperów Kedywu OW AK. 3 marca 1943 roku pod adresy siedzib niemieckich urzędów oraz policji rozesłali je pocztą żołnierze Kedywu OW AK Antonina Mijałówna ps. „Tosia” oraz ppor. Mieczysław Uniejewski „Marynarz”.
Jedna z tych przesyłek trafiła do siedziby urzędu pracy (niem. "Arbeitsamt") znajdującego się w pałacu „Pod Czterema Wiatrami” przy ulicy Długiej 38/40. Urząd ten organizował w Warszawie łapanki na przymusowe roboty do Niemiec. Adresatem paczki był Kurt Hoffmann, szef tej instytucji. Niemcy zostali jednak ostrzeżeni (prawdopodobnie przez agenta Gestapo) i sprowadzili do zbadania przesyłki pirotechnika. Podczas badania sposobu budowy bomby nastąpiła eksplozja, w wyniku której pirotechnik zginął na miejscu. Eksplozja była tak silna, że z drugiego piętra gmachu wyleciały szyby, jednak Hoffmann przeżył zamach bombowy.
Jednak już 9 kwietnia 1943 Kurt Hoffman został zlikwidowany przez dwuosobowy oddział bojowy Kedywu pod dowództwem porucznika Jerzego Tęsiorowskiego. Akcja miała miejsce również w warszawskiej centrali Arbeitsamtu. Celem drugiego zamachu był także zastępca Hoffmanna, Adam Schmitz, który jednak ocalał, przebywając w toalecie.
W zrealizowanym w czasach PRL popularnym serialu "Polskie drogi" zabicie Kurta Hoffmanna zostało przypisane członkom prokomunistycznej Armii Ludowej.

</doc>
<doc id="4233224" url="https://pl.wikipedia.org/wiki?curid=4233224" title="IDCSP 7">
IDCSP 7

IDSCP 7 – amerykański wojskowy satelita łącznościowy należący do konstelacji Initial Defense Communications Satellite Program – pierwszej w historii globalnej sieci łączności opartej o satelity geosynchronicze. 

</doc>
<doc id="4233225" url="https://pl.wikipedia.org/wiki?curid=4233225" title="IDCSP 6">
IDCSP 6

IDSCP 6 – amerykański wojskowy satelita łącznościowy należący do konstelacji Initial Defense Communications Satellite Program – pierwszej w historii globalnej sieci łączności opartej o satelity geosynchronicze. 

</doc>
<doc id="4233226" url="https://pl.wikipedia.org/wiki?curid=4233226" title="IDCSP 5">
IDCSP 5

IDSCP 5 – amerykański wojskowy satelita łącznościowy należący do konstelacji Initial Defense Communications Satellite Program – pierwszej w historii globalnej sieci łączności opartej o satelity geosynchronicze.

</doc>
<doc id="4233227" url="https://pl.wikipedia.org/wiki?curid=4233227" title="IDCSP 4">
IDCSP 4

IDSCP 4 – amerykański wojskowy satelita łącznościowy należący do konstelacji Initial Defense Communications Satellite Program – pierwszej w historii globalnej sieci łączności opartej o satelity geosynchronicze.

</doc>
<doc id="4233228" url="https://pl.wikipedia.org/wiki?curid=4233228" title="IDCSP 3">
IDCSP 3

IDSCP 3 – amerykański wojskowy satelita łącznościowy należący do konstelacji Initial Defense Communications Satellite Program – pierwszej w historii globalnej sieci łączności opartej o satelity geosynchronicze. 

</doc>
<doc id="4233229" url="https://pl.wikipedia.org/wiki?curid=4233229" title="IDCSP 2">
IDCSP 2

IDSCP 2 – amerykański wojskowy satelita łącznościowy należący do konstelacji Initial Defense Communications Satellite Program – pierwszej w historii globalnej sieci łączności opartej o satelity geosynchronicze.

</doc>
<doc id="4233234" url="https://pl.wikipedia.org/wiki?curid=4233234" title="Oak Run">
Oak Run

Oak Run – jednostka osadnicza w Stanach Zjednoczonych, w stanie Illinois, w hrabstwie Knox.

</doc>
<doc id="4233237" url="https://pl.wikipedia.org/wiki?curid=4233237" title="Daniar Kaisanov">
Daniar Kaisanov



</doc>
<doc id="4233238" url="https://pl.wikipedia.org/wiki?curid=4233238" title="Kazimierz Wyziński">
Kazimierz Wyziński

Kazimierz Marian Wyziński (ur. 16 lutego 1894 w Ciechanowie, zm. 22 maja 1965) – major piechoty Wojska Polskiego.
Życiorys.
Urodził się 16 lutego 1894 roku w Ciechanowie jako syn Konstantego. Do Wojska Polskiego został przyjęty z byłych Korpusów Wschodnich i byłej armii rosyjskiej.
W listopadzie 1925 roku został przydzielony z 15 Pułku Piechoty „Wilków” w Dęblinie do Powiatowej Komendy Uzupełnień Warszawa Miasto I na stanowisko oficera instrukcyjnego. W lutym 1926 roku został przeniesiony do 36 Pułku Piechoty Legii Akademickiej w Warszawie.
Na stopień majora został mianowany ze starszeństwem z 1 stycznia 1931 roku w korpusie oficerów piechoty. W marcu 1932 roku został przeniesiony z 21 Pułku Piechoty w Warszawie do 41 Pułku Piechoty w Suwałkach na stanowisko dowódcy batalionu. W kwietniu 1935 został przesunięty na stanowisko kwatermistrza, a w sierpniu tego roku przeniesiony do Powiatowej Komendy Uzupełnień Suwałki na stanowisko komendanta. W 1938 roku dowodzona przez niego jednostka została przemianowana na Komendę Rejonu Uzupełnień Suwałki, a zajmowane przez niego stanowisko otrzymało nazwę „komendant rejonu uzupełnień”. 
W czasie okupacji był członkiem ZWZ i podpułkownikiem AK. Aresztowany 24 maja 1944 roku, osadzony na Pawiaku, wywieziony do obozu Stutthof (nr więzienny 36201), a następnie więziony w Wejherowie.
Przeżył wojnę. Zmarł 22 maja 1965 roku. Spoczywa na Cmentarzu Wojskowym na Powązkach (kwatera B 17-1-12).

</doc>
<doc id="4233240" url="https://pl.wikipedia.org/wiki?curid=4233240" title="Rzeczy Wspólne">
Rzeczy Wspólne

Rzeczy Wspólne – społeczno-polityczny kwartalnik o profilu konserwatywnym. 
Ukazuje się od 2010 roku w Warszawie. Wydawany jest przez Fundację Republikańską. Pierwszym redaktorem pisma był Bartłomiej Radziejewski, następnie Marek Wróbel, Mariusz Staniszewski, a aktualnie (od 2018) Piotr Legutko. 

</doc>
<doc id="4233241" url="https://pl.wikipedia.org/wiki?curid=4233241" title="Wien Kaiserebersdorf">
Wien Kaiserebersdorf

Wien Kaiserebersdorf (niem: "Haltestelle Wien Kaiserebersdorf") – przystanek kolejowy w Wiedniu, w Austrii. Znajduje się na Pressburger Bahn, w dzielnicy Simmering, bezpośrednio na granicy z sąsiednim Schwechat. Został zbudowany w latach 1994-2002 w ramach rozbudowy linii na dwutorową do lotniska Wiedeń-Schwechat. Zatrzymują się tutaj pociągi S-Bahn linii S7.

</doc>
<doc id="4233242" url="https://pl.wikipedia.org/wiki?curid=4233242" title="Zamach na Curta Hoffmanna">
Zamach na Curta Hoffmanna



</doc>
<doc id="4233244" url="https://pl.wikipedia.org/wiki?curid=4233244" title="Däulet Nijazbekow">
Däulet Nijazbekow



</doc>
<doc id="4233248" url="https://pl.wikipedia.org/wiki?curid=4233248" title="Sestao (stacja kolejowa)">
Sestao (stacja kolejowa)

Sestao (hiszp. "Estación de Sestao", bas: "Sestaoko geltokia") – stacja kolejowa w Sestao, w prowincji Vizcaya we wspólnocie autonomicznej Kraj Basków, w Hiszpanii. 
Jest częścią Cercanías Bilbao i obsługuje pociągi linii C-1.
Położenie stacji.
Znajduje się na linii kolejowej Bilbao – Santurce w km 9,6 na wysokości 11 m n.p.m.
Historia.
Została otwarta w dniu 27 września 1888 wraz z odcinkiem linii Portugalete-Barakaldo, która miała połączyć Bilbao z Portugalete. Prace zostały przeprowadzone przez Compañía del Ferrocarril de Bilbao a Portugalete. W 1924 wchłonięta została przez Norte, która utrzymywała zarządzanie stacją do czasu nacjonalizacji linii kolejowych w Hiszpanii w 1941, wraz z utworzeniem RENFE. 
Od 31 grudnia 2004 Adif jest właścicielem obiektów kolejowych.

</doc>
<doc id="4233249" url="https://pl.wikipedia.org/wiki?curid=4233249" title="Gilson (Illinois)">
Gilson (Illinois)

Gilson – jednostka osadnicza w Stanach Zjednoczonych, w stanie Illinois, w hrabstwie Knox.

</doc>
<doc id="4233252" url="https://pl.wikipedia.org/wiki?curid=4233252" title="Anthony Bowie">
Anthony Bowie

Anthony Lee Bowie (ur. 9 listopada 1963 w Tulsie) – amerykański koszykarz, występujący na pozycjach rzucającego obrońcy lub niskiego skrzydłowego, po zakońćzeniu kariery zawodniczej trener koszykarski.

</doc>
<doc id="4233254" url="https://pl.wikipedia.org/wiki?curid=4233254" title="Eduardo Malaspina">
Eduardo Malaspina

Eduardo Malaspina (ur. 12 lipca 1967 w Tabatinga) – brazylijski duchowny katolicki, biskup pomocniczy São Carlos w latach 2018-2022, biskup Itapeva od 2023.
Życiorys.
Święcenia kapłańskie przyjął 13 grudnia 1991 i został inkardynowany do diecezji São Carlos. Przez kilkanaście lat pracował jako duszpasterz parafialny. W latach 2000–2008 koordynował duszpasterstwo na terenie diecezji, a w kolejnych latach pełnił funkcje m.in. kanclerza kurii i wikariusza generalnego.
7 marca 2018 papież Franciszek mianował go biskupem pomocniczym diecezji São Carlos oraz biskupem tytularnym "Pupiana". Sakry udzielił mu 1 maja 2018 biskup Paulo César Costa.
28 grudnia 2022 papież Franciszek mianował go biskupem diecezji Itapeva.

</doc>
<doc id="4233255" url="https://pl.wikipedia.org/wiki?curid=4233255" title="Varín (stacja kolejowa)">
Varín (stacja kolejowa)

Varín (słow: "Železničná stanica Varín") – stacja kolejowa w miejscowości Varín, w kraju żylińskim, na Słowacji. Została wybudowana w 1871 w ramach Kolei Koszycko-Bogumińskiej.
Znajduje się na zelektryfikowanej magistrali 180 Košice – Žilina.

</doc>
<doc id="4233266" url="https://pl.wikipedia.org/wiki?curid=4233266" title="Portela (przystanek kolejowy)">
Portela (przystanek kolejowy)

Portela (port: "Apeadeiro de Portela") – przystanek kolejowy w Covelas (gmina Trofa), w dystrykcie Porto, w Portugalii. Znajduje się na Linha do Minho. Jest obsługiwana wyłącznie przez pociągi CP Urbanos do Porto. 
Historia.
Przystanek znajduje się na odcinku Linha do Minho między Campanhã i Nine, która weszła do służby wraz z Ramal de Braga 21 maja 1875 r.

</doc>
<doc id="4233267" url="https://pl.wikipedia.org/wiki?curid=4233267" title="ARV Almirante Clemente">
ARV Almirante Clemente

ARV Almirante Clemente – wenezuelska fregata (początkowo klasyfikowana jako lekki niszczyciel) z okresu zimnej wojny, jedna z sześciu zbudowanych jednostek typu "Almirante Clemente". Okręt został zwodowany 12 grudnia 1954 roku w stoczni Ansaldo w Livorno, a w skład Marynarki Wojennej Wenezueli wszedł w grudniu 1956 roku. Jednostka, oznaczona znakami burtowymi D-12 i F-11, zakończyła służbę jako fregata w marcu 1986 roku, kiedy to została przekazana Straży Granicznej. Okręt, oznaczony znakiem GC-11, został wycofany ze służby w 2008 roku.
Projekt i budowa.
Pierwsze trzy fregaty (początkowo klasyfikowane jako lekkie niszczyciele) typu "Almirante Clemente" zostały zamówione we Włoszech w 1953 roku. Do budowy jednostek dla oszczędności masowych zastosowano na szeroką skalę stopy aluminium, co jednak sprawiło wiele problemów podczas eksploatacji. Okręty miały klimatyzowane pomieszczenia załogi i stanowisko dowodzenia oraz wyposażono je w stabilizatory Denny-Brown.
ARV „Almirante Clemente” zbudowany został w stoczni Ansaldo w Livorno. Stępkę okrętu położono 5 maja 1954 roku, został zwodowany 12 grudnia 1954 roku, a ukończono go w 1956 roku.
Dane taktyczno-techniczne.
Długość całkowita fregaty wynosiła 99,1 metra, szerokość 10,8 metra i zanurzenie maksymalne 3,4 metra. Wyporność standardowa wynosiła 1300 ton, zaś pełna 1500 ton. Okręt napędzany był przez dwie turbiny parowe Ansaldo-Parsons o łącznej mocy 24 000 KM, do których parę dostarczały dwa kotły Ansaldo-Foster Wheeler. Dwuśrubowy układ napędowy pozwalał osiągnąć prędkość 34 węzłów. Okręt zabierał zapas 350 ton paliwa, co zapewniało zasięg wynoszący 3500 Mm przy prędkości 15 węzłów.
Uzbrojenie artyleryjskie jednostki składało się z dwóch podwójnych zestawów dział uniwersalnych kal. 102 mm Mark XIX L/45, kierowanych radarem. Silne było uzbrojenie przeciwlotnicze, na które składały się dwa podwójne zestawy działek Bofors kal. 40 mm L/60 Mark 1 oraz cztery podwójne zestawy działek automatycznych Oerlikon kal. 20 mm L/70 Mark 24. Uzbrojenie uzupełniał potrójny aparat torpedowy kal. 533 mm. Broń ZOP stanowiły: dwa 24-pociskowe miotacze Hedgehog oraz cztery miotacze i dwie zrzutnie bomb głębinowych. Wyposażenie radioelektroniczne obejmowało radary SPS-6, SPS-10 i SPG-34 oraz sonar SQS-4.
Załoga okrętu składała się z 12 oficerów oraz 150 podoficerów i marynarzy.
Służba.
4 grudnia 1956 roku okręt został przyjęty do służby w Marynarce Wojennej Wenezueli, otrzymując numer taktyczny D-12. W kwietniu 1968 roku w brytyjskiej stoczni Cammell Laird rozpoczęto gruntowną modernizację jednostki: zdemontowano oba stanowiska dział kal. 102 mm, montując w ich miejscu dwie pojedyncze armaty OTO Melara kal. 76 mm L/62; usunięto też całość uzbrojenia przeciwlotniczego i torpedowego, zastąpionego przez podwójny zestaw działek kal. 40 mm Breda-Bofors L/70 i dwie potrójne wyrzutnie torped kal. 324 mm. Okręt otrzymał też nowe wyposażenie radioelektroniczne, na które składały się radary Decca 1226, Plessey AWS-2 i Selenia RTN-10X oraz sonar Plessey MS-26. W lutym 1975 roku „Almirante Clemente” rozpoczął próby morskie po zakończeniu przebudowy; w tym roku numer taktyczny fregaty został zmieniony na F-11. W latach 1984–1985 we Włoszech dokonano instalacji nowych jednostek napędowych: dwóch silników wysokoprężnych GMT 16-645 E7CA o łącznej mocy 6000 KM, przez co prędkość maksymalna zmalała do 22 węzłów.
W marcu 1986 roku „Almirante Clemente” został przekazany Straży Granicznej, otrzymując oznaczenie GC-11. Jednostka została wycofana ze służby w 2008 roku, stając się źródłem części zapasowych dla ostatniej pozostałej w służbie fregaty tego typu – „General José Trinidad Moran”.

</doc>
<doc id="4233275" url="https://pl.wikipedia.org/wiki?curid=4233275" title="Libna (przystanek kolejowy)">
Libna (przystanek kolejowy)

Libna (słoweń: "Železniško postajališče Libna") – przystanek kolejowy w miejscowości Stari Grad, w regionie Styria, w Słowenii.
Przystanek jest zarządzany i obsługiwany przez Slovenske železnice.

</doc>
<doc id="4233276" url="https://pl.wikipedia.org/wiki?curid=4233276" title="Lake Holiday">
Lake Holiday

Lake Holiday – jednostka osadnicza w Stanach Zjednoczonych, w stanie Illinois, w hrabstwie LaSalle.

</doc>
<doc id="4233278" url="https://pl.wikipedia.org/wiki?curid=4233278" title="Uwrocie">
Uwrocie

Uwrocie, poprzeczniak – w rolnictwie pas o jednakowej szerokości wyznaczony po obu stronach pola służący do zawracania podczas wykonywania zabiegów agrotechnicznych (np. orki, siewu). Uwrocia zaoruje się w jednym roku na skład, a w następnym na rozorywkę.
Zbędne manewry na uwrociach mogą być eliminowane dzięki używaniu nawigacji satelitarnej, pozwalającej na wjazd w pole nie raz koło razu, ale np. co trzeci lub czwarty przejazd. Dzięki zoptymalizowanym ścieżkom przejazdu oszczędności paliwa i czasu przejazdu na uwrociach mogą wynieść ponad 40%.

</doc>
<doc id="4233281" url="https://pl.wikipedia.org/wiki?curid=4233281" title="Dayton (Illinois)">
Dayton (Illinois)

Dayton – jednostka osadnicza w Stanach Zjednoczonych, w stanie Illinois, w hrabstwie LaSalle.

</doc>
<doc id="4233282" url="https://pl.wikipedia.org/wiki?curid=4233282" title="Kagerup (stacja kolejowa)">
Kagerup (stacja kolejowa)

Kagerup () – stacja kolejowa w miejscowości Kagerup, w Regionie Stołecznym, w Danii. 
Znajduje się na Gribskovbanen i jest obsługiwany przez pociągi regionalne Lokaltog.

</doc>
<doc id="4233287" url="https://pl.wikipedia.org/wiki?curid=4233287" title="Bolomyszka karaibska">
Bolomyszka karaibska

Bolomyszka karaibska ("Necromys urichi") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), występujący w północnej Ameryce Południowej.
Zasięg występowania.
Bolomyszka karaibska występuje w Kolumbii, Wenezueli, Trynidadzie i Tobago oraz zachodniej Gujanie; prawdopodobnie występuje też w skrajnie północnej Brazylii.
Taksonomia.
Gatunek po raz pierwszy zgodnie z zasadami nazewnictwa binominalnego opisali w 1897 roku amerykańscy zoolodzy Joel Asaph Allen i Frank Michler Chapman nadając mu nazwę "Akodon urichi". Holotyp pochodził z Caparo, na wyspie Trynidad, należącej do Trynidadu i Tobago. 
Badania molekularne wskazały, że jest on bliższy "N. amoenus" i "N. lasiurus" niż gatunkom z rodzaju "Akodon". W obecnym rozumieniu "N. urichi" składa się z kilku taksonów. Na podstawie danych morfologicznych, "N. urichi" jest najbardziej zróżnicowanym gatunkiem w obrębie rodzaju "Necromys". Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Jest to mały gryzoń: długość ciała (bez ogona) 107–141 mm, długość ogona 69–102 mm, długość ucha 16–19 mm, długość tylnej stopy 22–29 mm; masa ciała 30–61 g. Według badań przeprowadzonych w górach Cordillera de Mérida w Wenezueli, osobniki złapane w porze deszczowej są większe niż w porze suchej, także samce są większe i cięższe niż samice. Bolomyszka karaibska ma ciemne, kasztanoworude futro, na grzbiecie z czarnymi włosami, od spodu z żółtawymi lub szarymi czubkami, ale zawsze z ciemną nasadą; nie ma wyraźnego rozgraniczenia wierzchniej i spodniej strony. Uszy są ciemnobrązowe, ogon krótki i jednolicie ciemny (nieco ponad 1/3 długości zwierzęcia). Dłonie i stopy są z wierzchu ochrowe.
Tryb życia.
Jest spotykana od wysokości 240 do 2232 m n.p.m. Prowadzi naziemny tryb życia, preferuje wilgotne siedliska. Zamieszkuje głównie wielopiętrowe wilgotne lasy równikowe, ale toleruje też lasy wtórne i jest spotykana w obszarach wycinki. Żywi się soczystą roślinnością i nasionami. Jest aktywna w dzień i w nocy. Rozmnaża się przez cały rok, najintensywniej od maja do czerwca, na początku pory deszczowej. Samica średnio rodzi 3,6 miotu na rok; wydaje na świat średnio 5 młodych. Młode stają się dojrzałe płciowo mając 2,7 miesiąca.
Populacja.
Bolomyszka karaibska nie jest liczna. Występuje w kilku parkach narodowych w Wenezueli. Niektóre populacje, lub gatunki kompleksu, mogą być narażone na wyginięcie, podczas gdy inne wykazują większą tolerancję wobec zmian środowiska. Aktualnie Międzynarodowa Unia Ochrony Przyrody uznaje bolomyszkę karaibską za gatunek najmniejszej troski.

</doc>
<doc id="4233288" url="https://pl.wikipedia.org/wiki?curid=4233288" title="Necromys urichi">
Necromys urichi



</doc>
<doc id="4233292" url="https://pl.wikipedia.org/wiki?curid=4233292" title="Puccinia circaeae">
Puccinia circaeae

Puccinia circaeae (F. Strauss) DC. – gatunek grzybów z rodziny rdzowatych ("Pucciniaceae"). Grzyb mikroskopijny pasożytujący na niektórych gatunkach czartaw ("Circaea"). Wywołuje u nich chorobę zwaną rdzą.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Synonimy:
Morfologia i rozwój.
Monofag i pasożyt jednodomowy, tzn. że cały jej cykl życiowy przebiega na jednym tylko żywicielu. Jest też rdzą niepełnocyklową – wytwarza tylko jeden rodzaj zarodników – teliospory.
Na czartawach występuje jeszcze drugi gatunek z rodzaju "Puccinia" – "Puccinia circaeae-caricis". Jest to pasożyt dwudomowy. Na czartawach tworzy ecja i spermogonia, zaś uredinia i telia tworzy na niektórych gatunkach turzyc ("Carex").
Występowanie.
Występuje w Ameryce Północnej, Europie i Azji. Zanotowano jego telia na czartawie pospolitej ("Circaea lutetiana"), czartawie drobnej ("Circaea alpina"), ich mieszańcu "Circaea lutetiana × alpina" i "Circaeae erubescens".

</doc>
<doc id="4233293" url="https://pl.wikipedia.org/wiki?curid=4233293" title="Channel Lake">
Channel Lake

Channel Lake – jednostka osadnicza w Stanach Zjednoczonych, w stanie Illinois, w hrabstwie Lake.

</doc>
<doc id="4233295" url="https://pl.wikipedia.org/wiki?curid=4233295" title="Forest Lake (Illinois)">
Forest Lake (Illinois)

Forest Lake – jednostka osadnicza w Stanach Zjednoczonych, w stanie Illinois, w hrabstwie Lake.

</doc>
<doc id="4233297" url="https://pl.wikipedia.org/wiki?curid=4233297" title="FK Smalawiczy">
FK Smalawiczy

FK Smalawiczy (biał. Футбольны Клуб «Смалявічы») – białoruski klub piłkarski, mający siedzibę w mieście Smolewicze, w obwodzie mińskim.
Historia.
Chronologia nazw:
Klub Piłkarski Wigwam Smolewicze został założony w mieście Smolewicze w 2009 roku. Wcześniej w latach 1996-1997 klub ze Smolewicz zatytułowany Krysztal Smolewicze występował w trzeciej lidze mistrzostw Białorusi. W 2009 roku zespół startował w mistrzostwach obwodu mińskiego, gdzie zajął 10.miejsce wśród 14 zespołów. W następnym 2010 roku klub zgłosił się do rozgrywek w drugiej ligi mistrzostw Białorusi. W debiutanckim sezonie zajął 11.miejsce wśród 18 drużyn. Rok później w 2011 zmienił nazwę klubu na FK Smalawiczy, a sezon 2011 zakończył na 12.pozycji wśród 16 zespołów. W 2012 roku klub po uzyskaniu sponsora otrzymał nazwę FK Smalawiczy-STI. Klub już za 4 rundy przed końcem mistrzostw awansował do pierwszej ligi. W 2013 roku zespół zakończył rozgrywki na 8.lokacie pierwszej ligi, a w Pucharze Białorusi osiągnął 1/16 finału. W 2014 roku zespół został sklasyfikowany na 10.pozycji. Sezon 2015 zakończył na 7.miejscu. Na początku 2016 roku ogłoszono, że klub podpisał umowę o współpracy z BATE Borysów. W 2016 roku zespół zajął 8.miejsce. W 2017 zdobył wicemistrzostwo pierwszej ligi i awansował do najwyższej ligi. W 2018 przywrócił nazwę na FK Smalawiczy. 
Stadion.
Klub rozgrywa swoje mecze domowe na stadionie Azierny w Smolewiczach, który może pomieścić 1600 widzów.

</doc>
<doc id="4233298" url="https://pl.wikipedia.org/wiki?curid=4233298" title="III liga białoruska w piłce nożnej mężczyzn">
III liga białoruska w piłce nożnej mężczyzn



</doc>
<doc id="4233303" url="https://pl.wikipedia.org/wiki?curid=4233303" title="Turkan (Syria)">
Turkan (Syria)

Turkan – wieś w Syrii, w muhafazie Aleppo. W 2004 roku liczyła 940 mieszkańców.

</doc>
<doc id="4233307" url="https://pl.wikipedia.org/wiki?curid=4233307" title="Rajjan">
Rajjan



</doc>
<doc id="4233308" url="https://pl.wikipedia.org/wiki?curid=4233308" title="Rajjan (Aleppo)">
Rajjan (Aleppo)

Rajjan – wieś w Syrii, w muhafazie Aleppo. W 2004 roku liczyła 1697 mieszkańców.

</doc>
<doc id="4233310" url="https://pl.wikipedia.org/wiki?curid=4233310" title="Ridwanijja">
Ridwanijja

Ridwanijja – wieś w Syrii, w muhafazie Aleppo. W 2004 roku liczyła 974 mieszkańców.

</doc>
<doc id="4233315" url="https://pl.wikipedia.org/wiki?curid=4233315" title="ARV General José Trinidad Moran">
ARV General José Trinidad Moran

ARV General José Trinidad Moran – wenezuelska fregata (początkowo klasyfikowana jako lekki niszczyciel) z okresu zimnej wojny, jedna z sześciu zbudowanych jednostek typu "Almirante Clemente". Okręt został zwodowany 12 grudnia 1954 roku w stoczni Ansaldo w Livorno, a w skład Marynarki Wojennej Wenezueli wszedł w styczniu 1957 roku. Jednostka, oznaczona znakami burtowymi D-22 i F-12, zakończyła służbę jako fregata w marcu 1986 roku, kiedy to została przekazana Straży Granicznej. Okręt, oznaczony znakiem GC-12, został wycofany ze służby w 2009 roku.
Projekt i budowa.
Pierwsze trzy fregaty (początkowo klasyfikowane jako lekkie niszczyciele) typu "Almirante Clemente" zostały zamówione we Włoszech w 1953 roku. Do budowy jednostek dla oszczędności masowych zastosowano na szeroką skalę stopy aluminium, co jednak sprawiło wiele problemów podczas eksploatacji. Okręty miały klimatyzowane pomieszczenia załogi i stanowisko dowodzenia oraz wyposażono je w stabilizatory Denny-Brown.
ARV „General José Trinidad Moran” zbudowany został w stoczni Ansaldo w Livorno. Stępkę okrętu położono 5 maja 1954 roku, został zwodowany 12 grudnia 1954 roku, a ukończono go w 1956 roku.
Dane taktyczno-techniczne.
Długość całkowita fregaty wynosiła 99,1 metra, szerokość 10,8 metra i zanurzenie maksymalne 3,4 metra. Wyporność standardowa wynosiła 1300 ton, zaś pełna 1500 ton. Okręt napędzany był przez dwie turbiny parowe Ansaldo-Parsons o łącznej mocy 24 000 KM, do których parę dostarczały dwa kotły Ansaldo-Foster Wheeler. Dwuśrubowy układ napędowy pozwalał osiągnąć prędkość 34 węzłów. Okręt zabierał zapas 350 ton paliwa, co zapewniało zasięg wynoszący 3500 Mm przy prędkości 15 węzłów.
Uzbrojenie artyleryjskie jednostki składało się z dwóch podwójnych zestawów dział uniwersalnych kal. 102 mm Mark XIX L/45, kierowanych radarem. Silne było uzbrojenie przeciwlotnicze, na które składały się dwa podwójne zestawy działek Bofors kal. 40 mm L/60 Mark 1 oraz cztery podwójne zestawy działek automatycznych Oerlikon kal. 20 mm L/70 Mark 24. Uzbrojenie uzupełniał potrójny aparat torpedowy kal. 533 mm. Broń ZOP stanowiły: dwa 24-pociskowe miotacze Hedgehog oraz cztery miotacze i dwie zrzutnie bomb głębinowych. Wyposażenie radioelektroniczne obejmowało radary SPS-6, SPS-10 i SPG-34 oraz sonar SQS-4.
Załoga okrętu składała się z 12 oficerów oraz 150 podoficerów i marynarzy.
Służba.
10 stycznia 1957 roku okręt został przyjęty do służby w Marynarce Wojennej Wenezueli, otrzymując numer taktyczny D-22. W kwietniu 1968 roku w brytyjskiej stoczni Cammell Laird rozpoczęto gruntowną modernizację jednostki: zdemontowano oba stanowiska dział kal. 102 mm, montując w ich miejscu dwie pojedyncze armaty OTO Melara kal. 76 mm L/62; usunięto też całość uzbrojenia przeciwlotniczego i torpedowego, zastąpionego przez podwójny zestaw działek kal. 40 mm Breda-Bofors L/70 i dwie potrójne wyrzutnie torped kal. 324 mm. Okręt otrzymał też nowe wyposażenie radioelektroniczne, na które składały się radary Decca 1226, Plessey AWS-2 i Selenia RTN-10X oraz sonar Plessey MS-26. W połowie stycznia 1976 roku „General José Trinidad Moran” rozpoczął próby morskie po zakończeniu przebudowy; w tym roku numer taktyczny fregaty został zmieniony na F-12. W latach 1984–1985 we Włoszech dokonano instalacji nowych jednostek napędowych: dwóch silników wysokoprężnych GMT 16-645 E7CA o łącznej mocy 6000 KM, przez co prędkość maksymalna zmalała do 22 węzłów.
W marcu 1986 roku „General José Trinidad Moran” został przekazany Straży Granicznej, otrzymując oznaczenie GC-12. Jednostka została wycofana ze służby w 2009 roku.

</doc>
<doc id="4233321" url="https://pl.wikipedia.org/wiki?curid=4233321" title="Zwierzyniec (Stary Gieląd)">
Zwierzyniec (Stary Gieląd)

Zwierzyniec (niem. "Thiergarten") – część wsi Stary Gieląd w Polsce, położona w województwie warmińsko-mazurskim, w powiecie mrągowskim, w gminie Sorkwity.
W latach 1975–1998 Zwierzyniec znajdował się w województwie olsztyńskim.

</doc>
<doc id="4233322" url="https://pl.wikipedia.org/wiki?curid=4233322" title="Dżafrat al-Hass">
Dżafrat al-Hass

Dżafrat al-Hass – wieś w Syrii, w muhafazie Aleppo. W 2004 roku liczyła 874 mieszkańców.

</doc>
<doc id="4233323" url="https://pl.wikipedia.org/wiki?curid=4233323" title="Burdż ar-Rumman">
Burdż ar-Rumman

Burdż ar-Rumman – wieś w Syrii, w muhafazie Aleppo. W 2004 roku liczyła 718 mieszkańców.

</doc>
<doc id="4233324" url="https://pl.wikipedia.org/wiki?curid=4233324" title="Fox Lake Hills">
Fox Lake Hills

Fox Lake Hills – jednostka osadnicza w Stanach Zjednoczonych, w stanie Illinois, w hrabstwie Lake.

</doc>
<doc id="4233328" url="https://pl.wikipedia.org/wiki?curid=4233328" title="Dozwolony użytek biblioteczny">
Dozwolony użytek biblioteczny

Dozwolony użytek biblioteczny – potoczna nazwa jednej z postaci dozwolonego użytku publicznego, która pozwala niektórym instytucjom, m.in. bibliotekom, udostępniać zbiory. W ustawie o prawie autorskim z 1994 został uregulowany w art. 28. Ta regulacja stanowi ograniczenie autorskiego prawa do publicznego użyczania egzemplarzy utworów ("public lending right") i jest zgodna przepisami art. 5 ust. 2 lit. c) dyrektywy 2001/29/WE (tzw. „internetowej”) i art. 6 ust. 1 dyrektywy 2006/115/WE w sprawie prawa najmu i użyczenia.
Beneficjenci.
Przepis o tzw. dozwolonym użytku bibliotecznym ustanawia wyjątek na rzecz instytucji, które niekomercyjnie udostępniają utwory (użyczają egzemplarze utworów) w zakresie swojej działalności statutowej. Mogą one także pobierać opłaty z tytułu kosztów użyczenia, ponieważ nie jest to działanie w celu osiągnięcia korzyści majątkowej. Na tę regulację mogą powoływać się ściśle określone podmioty: niektóre instytuty badawcze i instytuty naukowe Polskiej Akademii Nauk, ponadto instytucje oświatowe, uczelnie, biblioteki muzea oraz archiwa.
Ten katalog został ukształtowany na wzór regulacji w dyrektywie 2001/29/WE, która wymienia ogólnodostępne biblioteki, instytucje edukacyjne, muzea i archiwa. Przed nowelizacją z 2015 przepis obejmował jedynie biblioteki, archiwa i szkoły.
Dozwolone korzystanie.
Wymienione podmioty mogą użyczać egzemplarze rozpowszechnionych utworów oraz udostępniać niematerialne kopie utworów. W ramach nowelizacji z 2015 sformułowanie „udostępniać egzemplarze” zmieniono na „użyczać egzemplarze”, co wprowadziło ujednolicenie z przepisami dyrektywy 2006/115/WE, jednak nie rozwiało wątpliwości dotyczących użyczania czytników zawierających niematerialne kopie utworów. Dozwolone udostępnianie niematerialnych kopii utworów może odbywać się jedynie dla celów badawczych lub poznawczych i na terenie tych instytucji. Wyłączenie dotyczące utworów, które według art. 5 ust. 3 lit. n) dyrektywy 2001/29/WE „podlegają zasadom zakupu lub licencji”, zawarto w ust. 3.
Omawiany przepis pozwala także zwielokrotniać użyczane egzemplarze i udostępniane niematerialne kopie utworów w celu uzupełnienia, zachowania lub ochrony własnych zbiorów instytucji. W nowelizacji z 2015 dopuszczono sporządzanie niematerialnych kopii utworów oraz sporządzanie kopii utworów nierozpowszechnionych. Dzięki temu na podstawie tego przepisu można digitalizować starodruki. Wydaje się, że omawiany przepis nie może stanowić wyjątku od autorskiego prawa do decydowania o pierwszym udostępnieniu utworu publiczności.
W ramach nowelizacji z 2015 wprowadzono prawo do wynagrodzenia dla podmiotów praw autorskich z tytułu omawianego publicznego użyczania ("public lending right"). Było to dostosowaniem polskich przepisów do art. 6 ust. 1 dyrektywy 2006/115/WE. To wynagrodzenie dotyczy wyłącznie drukowanych egzemplarzy utworów literackich wyrażonych w języku polskim, użyczanych na zewnątrz przez biblioteki publiczne, z wyjątkiem Biblioteki Narodowej. Zastosowanie wymogu językowego służy wspieraniu polskiej literatury. Objęcie prawem do wynagrodzenia działalności bibliotek publicznych i jedynie drukowanych egzemplarzy utworów literackich uzasadniono proporcjonalną przewagą takich użyczeń. Według uzasadnienia projektu ustawy nowelizującej pr. aut. biblioteki publiczne realizują 86,90% ogółu użyczeń, a użyczenia utworów innych niż literackie stanowią 2,74% ogółu.
Omawianego przepisu nie stosuje się do baz danych. Zdaniem części prawników to wyłączenie nie powinno dotyczyć bibliotek naukowych.

</doc>
<doc id="4233329" url="https://pl.wikipedia.org/wiki?curid=4233329" title="Cerkiew Wniebowstąpienia Pańskiego w Stolinie">
Cerkiew Wniebowstąpienia Pańskiego w Stolinie

Cerkiew pod wezwaniem Wniebowstąpienia Pańskiego – prawosławna cerkiew parafialna w Stolinie, w dekanacie stolińskim eparchii pińskiej i łuninieckiej Egzarchatu Białoruskiego Patriarchatu Moskiewskiego.
Historia.
Cerkiew została zbudowana w 1938 r., w okresie przynależności Stolina do Polski. Podczas II wojny światowej świątynia nie doznała uszkodzeń.
Architektura.
Budowla drewniana, konstrukcji zrębowej, oszalowana. Od frontu przedsionek z trzema wejściami. Nad przedsionkiem trójkondygnacyjna wieża-dzwonnica, zwieńczona ostrosłupowym hełmem z kopułką. Część nawowa na planie kwadratu, pokryta dachem namiotowym z centralnie usytuowanym ośmiobocznym bębnem zwieńczonym kopułką. Prezbiterium w formie pięciobocznej apsydy, z dwiema przybudówkami.
Wewnątrz, w części nawowej znajduje się chór muzyczny.

</doc>
<doc id="4233330" url="https://pl.wikipedia.org/wiki?curid=4233330" title="Kabtin">
Kabtin

Kabtin – wieś w Syrii, w muhafazie Aleppo. W 2004 roku liczyła 1982 mieszkańców.

</doc>
<doc id="4233331" url="https://pl.wikipedia.org/wiki?curid=4233331" title="Gages Lake">
Gages Lake

Gages Lake – jednostka osadnicza w Stanach Zjednoczonych, w stanie Illinois, w hrabstwie Lake.

</doc>
<doc id="4233342" url="https://pl.wikipedia.org/wiki?curid=4233342" title="Kang Zhang">
Kang Zhang

Kang Zhang () – chiński biochemik, genetyk, okulista; od 2008 profesor amerykańskiego Uniwersytetu Kalifornijskiego w San Diego. Specjalizuje się w genetyce okulistycznej, chirurgii witreoretinalnej (szklistkowo-siatkówkowej), zwyrodnieniach plamki żółtej, retinopatii cukrzycowej oraz dziedzicznych schorzeniach siatkówki.
Życiorys.
W latach 1980–1984 studiował biochemię na uniwersytecie w chińskim Syczuanie uzyskując licencjacki stopień naukowy (Bachelor of Science). Następnie wyjechał do USA, gdzie w latach 1985–1991 odbywał studia doktorskie z genetyki na Uniwersytecie Harvarda. Po doktoracie studiował także medycynę na Uniwersytecie Harvarda oraz w Massachusetts Institute of Technology (1991–1995).
Roczny staż medyczny ukończył w Presbyterian/St. Lukes Hospital w Denver (1995–1996). W 1996 otrzymał dyplom amerykańskiej National Board of Medical Examiners. Następnie odbył 3-letnią rezydenturę (1996–1999) z okulistyki w Wilmer Eye Institute Uniwersytetu Johnsa Hopkinsa w Baltimore. W 2001 otrzymał dyplom specjalizacji w zakresie okulistyki od American Board of Ophthalmology. Jako fellow pracował w School of Medicine University of Utah w Salt Lake City (2002–2003), szkoląc się ze schorzeń i chirurgii witreoretinalnej (szklistkowo–siatkówkowej).
W okresie 2002–2006 zatrudniony był jako adiunkt w John Moran Eye Center Department of Ophthalmology and Visual Science University of Utah oraz jako okulista w Veteran’s Administration Medical Center w Salt Lake City. W 2008 przeprowadził się do San Diego, gdzie objął stanowisko profesora oraz szefa genetyki okulistycznej Department of Ophthalmology Uniwersytetu Kalifornijskiego (dzielnica La Jolla). Został też zatrudniony w miejscowym Veteran’s Administration Medical Center oraz Shiley Eye Center. W latach 2009–2013 był dyrektorem–założycielem Institute for Genomic Medicine Uniwersytetu Kalifornijskiego w San Diego. Od 2014 jest współdyrektorem Biomaterials and Tissue Engineering Center w Institute of Engineering in Medicine tej uczelni.
Artykuły publikował w takich czasopismach jak m.in. „Nature”, „Investigative Ophthalmology &amp; Visual Science”, „American Journal of Ophthalmology”, „Ophthalmology” oraz „Cell”.
Był medycznym redaktorem naczelnym cyklicznej publikacji „Ophthalmology News and World Report, China Edition” (2006–2010). Od 2012 jest współpracującym redaktorem naczelnym czasopisma „Chinese Journal of Retinal Diseases” oraz redaktorem konsultującym „Journal of Clinical Investigation”. W latach 2013–2018 był członkiem rady redakcyjnej „Journal of Biological Chemistry”. Ponadto w okresie 2013–2016 był redaktorem–współpracownikiem „Current Molecular Medicine”.
Jest członkiem szeregu towarzystw medycznych i okulistycznych: Amerykańskiej Akademii Okulistyki (American Academy of Ophthalmology), American Association for the Advancement of Science, Association of American Physicians, American Society for Clinical Investigation, American Society of Human Genetics, Association for Research in Vision and Ophthalmology (ARVO), Macula Society oraz American Society of Retinal Specialists.

</doc>
<doc id="4233346" url="https://pl.wikipedia.org/wiki?curid=4233346" title="Niepaństwowy zasób archiwalny">
Niepaństwowy zasób archiwalny

Niepaństwowy zasób archiwalny – w polskim prawodawstwie jest to zasób, który tworzą materiały archiwalne niebędące własnością państwowych jednostek organizacyjnych. Instytucje niepaństwowe zobligowane są do ewidencjonowania, przechowywania i zabezpieczania materiałów archiwalnych wchodzących w skład niepaństwowego zasobu archiwalnego. 
Zasób ten dzieli się na:
Zobacz też.
Narodowy zasób archiwalny
Archiwum społeczne

</doc>
<doc id="4233352" url="https://pl.wikipedia.org/wiki?curid=4233352" title="Grandwood Park">
Grandwood Park

Grandwood Park – jednostka osadnicza w Stanach Zjednoczonych, w stanie Illinois, w hrabstwie Lake.

</doc>
<doc id="4233354" url="https://pl.wikipedia.org/wiki?curid=4233354" title="Knollwood (Illinois)">
Knollwood (Illinois)

Knollwood – jednostka osadnicza w Stanach Zjednoczonych, w stanie Illinois, w hrabstwie Lake.

</doc>
<doc id="4233359" url="https://pl.wikipedia.org/wiki?curid=4233359" title="Nao Oikawa">
Nao Oikawa

 – japońska aktorka oraz aktorka pornograficzna AV.

</doc>
<doc id="4233369" url="https://pl.wikipedia.org/wiki?curid=4233369" title="Israel José Rubio">
Israel José Rubio

Israel José Rubio Rivero (ur. 11 stycznia 1981 w Bachaquero) – wenezuelski sztangista. Brązowy medalista olimpijski z Aten.
Zawody w 2004 były jego pierwszymi igrzyskami olimpijskimi. Medal wywalczył w wadze do 62 kilogramów z wynikiem 295 kilogramów - pierwotnie zajął czwarte miejsce, na podium "wskoczył" po dyskwalifikacji za doping Greka Leonidasa Sambanisa. Po raz drugi na igrzyskach wystartował w 2008 (trzynaste miejsce). Zdobył dwa medale igrzysk panamerykańskich: złoto w 2011 oraz brąz w 2003.

</doc>
<doc id="4233370" url="https://pl.wikipedia.org/wiki?curid=4233370" title="Israel Rubio">
Israel Rubio



</doc>
<doc id="4233371" url="https://pl.wikipedia.org/wiki?curid=4233371" title="Tyrowicz">
Tyrowicz



</doc>
<doc id="4233373" url="https://pl.wikipedia.org/wiki?curid=4233373" title="Halicyclops pelseneeri">
Halicyclops pelseneeri

Halicyclops pelseneeri – gatunek widłonogów z rodziny Cyclopidae. Nazwa naukowa tych skorupiaków została opublikowana w 1888 roku przez francuskiego zoologa Eugène Canu.

</doc>
<doc id="4233375" url="https://pl.wikipedia.org/wiki?curid=4233375" title="Halicyclops propinquus">
Halicyclops propinquus

Halicyclops propinquus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1905 roku przez norweskiego hydrobiologa Georga Ossiana Sarsa.

</doc>
<doc id="4233376" url="https://pl.wikipedia.org/wiki?curid=4233376" title="Halicyclops salinarum">
Halicyclops salinarum

Halicyclops salinarum – gatunek widłonogów z rodziny Cyclopidae. Nazwa naukowa tych skorupiaków została opublikowana w 1927 roku przez brytyjskiego zoologa Roberta Gurneya.

</doc>
<doc id="4233380" url="https://pl.wikipedia.org/wiki?curid=4233380" title="Lake Catherine">
Lake Catherine

Lake Catherine – jednostka osadnicza w Stanach Zjednoczonych, w stanie Illinois, w hrabstwie Lake.

</doc>
<doc id="4233385" url="https://pl.wikipedia.org/wiki?curid=4233385" title="Long Lake (Illinois)">
Long Lake (Illinois)

Long Lake – jednostka osadnicza w Stanach Zjednoczonych, w stanie Illinois, w hrabstwie Lake.

</doc>
<doc id="4233386" url="https://pl.wikipedia.org/wiki?curid=4233386" title="Halicyclops sarsi">
Halicyclops sarsi

Halicyclops sarsi – gatunek widłonogów z rodziny Cyclopidae. Nazwa naukowa tych skorupiaków została opublikowana w 1935 roku przez radziecką (rosyjską) zoolog Natalię Anatolewną Akatową.

</doc>
<doc id="4233387" url="https://pl.wikipedia.org/wiki?curid=4233387" title="Źródło (obraz Jean-Auguste-Dominique'a Ingres'a)">
Źródło (obraz Jean-Auguste-Dominique'a Ingres'a)



</doc>
<doc id="4233389" url="https://pl.wikipedia.org/wiki?curid=4233389" title="Kąpiąca się (obraz Jean-Auguste-Dominique'a Ingres'a)">
Kąpiąca się (obraz Jean-Auguste-Dominique'a Ingres'a)



</doc>
<doc id="4233393" url="https://pl.wikipedia.org/wiki?curid=4233393" title="Dozwolony użytek szkolny">
Dozwolony użytek szkolny

Dozwolony użytek szkolny – potoczna nazwa jednej z postaci dozwolonego użytku publicznego, która pozwala instytucjom prowadzącym działalność dydaktyczną lub naukową korzystać w pewnym zakresie z utworów. Ułatwia ona popularyzację wiedzy, rozwój nauki.
W ustawie o prawie autorskim z 1994 został uregulowany w art. 27. Został on zmieniony w ramach nowelizacji z 2015. Odpowiednikami tego przepisu w dyrektywie 2001/29/WE są art. 5 ust. 2 lit. c) oraz ust. 3 lit. a). Zbliżonym zagadnieniom, dotyczącym dozwolonego użytku na rzecz edukacji i nauki, są poświęcone prace WIPO.
Beneficjenci.
Nowelizacja z 2015 doprecyzowała krąg beneficjentów tej postaci dozwolonego użytku. Zdefiniowano pojęcie „instytucji oświatowej”. Niedookreślone sformułowanie „instytucje naukowe” zastąpiono pojęciami uczelni i jednostek naukowych. Jak zauważono w uzasadnieniu do nowelizacji, na omawiany przepis często powoływały się inne podmioty. W szczególności od 2015 na dozwolony użytek szkolny nie mogą się powołać organizacje pozarządowe nieprowadzące instytucji oświatowej, uczelni ani jednostki naukowej.
Dozwolone korzystanie.
W 2015 dozwolony sposób korzystania uległ zawężeniu w części „dydaktycznej”. Dodano przesłankę z art. 5 ust. 3 lit. a) dyrektywy 2001/29/WE. Odtąd dozwolony użytek szkolny obejmuje korzystanie z utworów na potrzeby zilustrowania treści przekazywanych w celach dydaktycznych (w ramach nauczania) lub w celu prowadzenia badań naukowych. Dlatego korzystanie wyłącznie w celach rozrywkowych nie jest objęte dozwolonym użytkiem. Jeżeli chodzi o badania naukowe, na ten przepis można się powoływać także przy udziale zewnętrznych podmiotów w badaniach.
Do czasu nowelizacji dozwolony użytek szkolny zezwalał na sporządzanie materialnych kopii (egzemplarzy) fragmentów utworu. Od 2015 wolno zwielokrotniać dowolną techniką (w tym cyfrową) rozpowszechnione drobne utwory w całości lub fragmenty większych utworów. Nie istnieje precyzyjne określenie, czy utwór jest „drobny” lub „większy”. Podobnie nie określa się precyzyjnie rozmiaru cytatu ani rozmiaru utworów zamieszczanych w podręcznikach, wypisach i antologiach. Można jedynie uznać, że te cechy są przeciwstawne. W ocenie, czy utwór jest „drobny”, czy „większy”, pomocne może być kryterium możliwości osobnej publikacji. Wydaje się, że drobne utwory są równoważne fragmentom większych utworów. „Drobny utwór to taki, którego podział jest niemożliwy”, tzn. którego fragmenty samodzielnie nie mają sensu.
Korzystanie z całych utworów, z którym wiąże się ich zwielokrotnianie, jest poza zakresem tej regulacji. Zwielokrotnianie „szkolne” może odbywać się jedynie na potrzeby zilustrowania nauczanych treści. To wyjaśnia wątpliwości związane m.in. z praktyką kopiowania całych podręczników na potrzeby wszystkich uczniów klasy lub szkoły. Od 2015 takie działanie może mieć podstawę jedynie w dozwolonym użytku prywatnym.
Kolejną zmianą z 2015 jest zezwolenie na cyfrowe korzystanie z utworów (nauczanie na odległość), o ile korzystająca instytucja wprowadzi ograniczenie kręgu użytkowników do zidentyfikowanych osób. Zdaniem niektórych prawników ograniczenie wielkości wykorzystywanych utworów dotyczy także tego sposobu korzystania. Część specjalistów zajmuje przeciwne stanowisko.

</doc>
<doc id="4233397" url="https://pl.wikipedia.org/wiki?curid=4233397" title="Jean Antoine Watteau">
Jean Antoine Watteau



</doc>
<doc id="4233398" url="https://pl.wikipedia.org/wiki?curid=4233398" title="Ogród Daubigny'ego">
Ogród Daubigny'ego



</doc>
<doc id="4233401" url="https://pl.wikipedia.org/wiki?curid=4233401" title="FDJ (grupa kolarska)">
FDJ (grupa kolarska)



</doc>
<doc id="4233403" url="https://pl.wikipedia.org/wiki?curid=4233403" title="Broke with Expensive Taste">
Broke with Expensive Taste

Broke with Expensive Taste – pierwszy album studyjny raperki Azealii Banks, wydany w listopadzie 2014 roku.
Artystka zaczęła pracować nad płytą jeszcze w 2011, pomimo braku kontraktu z wytwórnią muzyczną. Wkrótce została zauważona przez reprezentantów Interscope/Polydor, którzy pomogli jej w produkcji albumu. Banks była jednak niezadowolona z ich decyzji wobec jej twórczości i zakończyła kontrakt w lipcu 2014 roku. Po dwuletnim przesunięciu daty wydania, krążek ukazał się w listopadzie 2014 bez żadnego uprzedzenia pod nadzorem wytwórni Prospect Park.
Album był promowany przez cztery single: „Yung Rapunxel”, „Heavy Metal and Reflective”, „Chasing Time” i „Ice Princess”. Nagrano także dodatkowe teledyski do „Wallace” oraz „Luxury".

</doc>
<doc id="4233404" url="https://pl.wikipedia.org/wiki?curid=4233404" title="Yōko Maki">
Yōko Maki

 – japońska aktorka.

</doc>
<doc id="4233408" url="https://pl.wikipedia.org/wiki?curid=4233408" title="Jan II d'Alençon">
Jan II d'Alençon



</doc>
<doc id="4233409" url="https://pl.wikipedia.org/wiki?curid=4233409" title="Philippe d'Alençon">
Philippe d'Alençon



</doc>
<doc id="4233410" url="https://pl.wikipedia.org/wiki?curid=4233410" title="Gare d'Alençon">
Gare d'Alençon



</doc>
<doc id="4233411" url="https://pl.wikipedia.org/wiki?curid=4233411" title="Piotr I d'Alençon">
Piotr I d'Alençon



</doc>
<doc id="4233412" url="https://pl.wikipedia.org/wiki?curid=4233412" title="Kościół Saint Germain l'Auxerrois">
Kościół Saint Germain l'Auxerrois



</doc>
<doc id="4233414" url="https://pl.wikipedia.org/wiki?curid=4233414" title="Ikku">
Ikku

Ikku – wieś w Syrii, w muhafazie muhaafazie Latakia. W 2004 roku liczyła 677 mieszkańców.

</doc>
<doc id="4233415" url="https://pl.wikipedia.org/wiki?curid=4233415" title="Gare d'Abbeville">
Gare d'Abbeville



</doc>
<doc id="4233416" url="https://pl.wikipedia.org/wiki?curid=4233416" title="Jean d'Abbeville">
Jean d'Abbeville



</doc>
<doc id="4233417" url="https://pl.wikipedia.org/wiki?curid=4233417" title="Angelo d'Anna de Sommariva">
Angelo d'Anna de Sommariva



</doc>
<doc id="4233418" url="https://pl.wikipedia.org/wiki?curid=4233418" title="D'Anna Biers">
D'Anna Biers



</doc>
<doc id="4233421" url="https://pl.wikipedia.org/wiki?curid=4233421" title="Linia kolejowa Ellrich – Zorge">
Linia kolejowa Ellrich – Zorge

Linia kolejowa Ellrich – Zorge – dawna jednotorowa, lokalna linia kolejowa w kraju związkowym Dolna Saksonia i Turyngia, w Niemczech. Łączyła stacje Ellrich z Zorge. 

</doc>
<doc id="4233422" url="https://pl.wikipedia.org/wiki?curid=4233422" title="Raniero d'Elci">
Raniero d'Elci



</doc>
<doc id="4233423" url="https://pl.wikipedia.org/wiki?curid=4233423" title="Durin (Syria)">
Durin (Syria)



</doc>
<doc id="4233425" url="https://pl.wikipedia.org/wiki?curid=4233425" title="Durin (Latakia)">
Durin (Latakia)

Durin – wieś w Syrii, w muhafazie muhafazie Latakia. W 2004 roku liczyła 952 mieszkańców.

</doc>
<doc id="4233426" url="https://pl.wikipedia.org/wiki?curid=4233426" title="Pierre-Paul Prud'hon">
Pierre-Paul Prud'hon



</doc>
<doc id="4233427" url="https://pl.wikipedia.org/wiki?curid=4233427" title="Naqi'a">
Naqi'a



</doc>
<doc id="4233428" url="https://pl.wikipedia.org/wiki?curid=4233428" title="Lugalsza'engur">
Lugalsza'engur



</doc>
<doc id="4233437" url="https://pl.wikipedia.org/wiki?curid=4233437" title="Koča Popović">
Koča Popović

Konstantin (Koča) Popović (ur. 14 marca 1908 w Belgradzie, zm. 22 października 1992 tamże) – jugosłowiański wojskowy i polityk, wiceprezydent Jugosławii (1966–1972), minister spraw zagranicznych (1953–1965), szef sztabu Jugosłowiańskiej Armii Ludowej (1945–1953).
Życiorys.
Był synem belgradzkiego kupca. W 1912 jego rodzina przeniosła się do Szwajcarii, gdzie spędziła I wojnę światową, a on uczył się w katolickim klasztorze. Jego pierwszym językiem był francuski; nie mówił językiem serbsko-chorwackim do powrotu do Belgradu w 1921. Wiele jego tekstów zostało napisanych po francusku, później przetłumaczonych na serbsko-chorwacki. Nauczył się również niemieckiego, angielskiego i hiszpańskiego.
W 1926 ukończył męskie gimnazjum w Belgradzie, później do 1927 szkolił się w szkole oficerów rezerwy w Sarajewie i w 1932 został porucznikiem artylerii, jednak nie zamierzał kontynuować kariery wojskowej. Przez rok studiował prawo na Uniwersytecie Belgradzkim, później udał się do Paryża i podjął studia filozoficzne na Sorbonie, próbował również sił jako poeta, był bliski francuskim surrealistom. Związał się tam z ruchem lewicowym i wstąpił do konspiracyjnej Komunistycznej Partii Jugosławii (późniejszy Związek Komunistów Jugosławii), pisał artykuły i pamflety w prasie partyjnej. Po wybuchu wojny domowej w Hiszpanii postanowił wziąć w niej udział i w 1937 znalazł się w Paryżu, po czym przekroczył pieszo Pireneje i wstąpił do Hiszpańskiej Armii Republikańskiej, lecz nie do Brygad Międzynarodowych, zostając instruktorem artylerii i później dowódcą dywizji.
W lutym 1939, po upadku Republiki Hiszpańskiej, wrócił do Francji i został internowany w obozie w Saint-Cyprien wraz z innymi Jugosłowianami; tworzyła się tam tajna kadra oficerska, która później stanowiła kluczowy element w dowództwie i sztabach ruchu partyzanckiego w Jugosławii po 1941. Ludzie ci wrócili do ojczyzny w 1940 poprzez tajne kanały partii komunistycznej znajdujących się w Europie Zachodniej. Popović w końcu 1940 został aresztowany i do marca 1941 był więziony, później po powrocie do kraju pracował w centrali partyjnej w Belgradzie jako członek regionalnego serbskiego komitetu mającego przygotować zbrojne powstanie przeciw faszystowskiej okupacji.
Gdy wybuchła rebelia, tworzył lokalny zespół, z których formował specjalne kadry, by tworzyć przyszłe jednostki zbrojne. Po tym gdy resztki oddziałów Tity zostały przerzucone do Bośni, pod naporem niemieckich wojsk oddziały partyzanckie skoncentrowały się w dwóch elitarnych brygadach uderzeniowych. Na początku listopada 1943 objął dowództwo 1. Brygady Proletariackiej, na czele której odniósł wiele zwycięstw. W lipcu 1944 mianowano go szefem sztabu sił zbrojnych na Serbię, a na początku 1945 został dowódcą 2. Armii i stoczył ciężkie walki w północno-wschodniej Bośni.
Po wojnie został szefem sztabu generalnego sił zbrojnych Jugosławii, pełniąc to stanowisko do stycznia 1953, gdy został ministrem spraw zagranicznych. Zasiadał również w Stałej Konferencji KC Związku Komunistów Jugosławii i był członkiem Prezydium KC Związku Komunistów Serbii. Był jednym z najbliższych współpracowników Tity i najzdolniejszych dyplomatów, wielokrotnie występował na forum ONZ. W 1966 objął funkcję wiceprezydenta Jugosławii, a w 1972 po dymisji wycofał się z życia politycznego.

</doc>
<doc id="4233443" url="https://pl.wikipedia.org/wiki?curid=4233443" title="Samir Mazloum">
Samir Mazloum

Samir Mazloum (ur. 10 września 1934 w Kakur) – libański duchowny maronicki, w latach 1997-2000 biskup pomocniczy, a w latach 2000-2011 biskup kurialny Antiochii.
Życiorys.
Ukończył studia w seminarium duchownym w Bejrucie. Uzyskał ponadto tytuł licencjata z teologii i socjologii na paryskiej Sorbonie.
Święcenia kapłańskie przyjął 7 czerwca 1964. Po studiach na Sorbonie został wykładowcą socjologii w bejruckim seminarium i proboszczem parafii w Mtaileb, gdzie pracował przez dwa lata. Był też m.in. moderatorem generalnym ruchu "Mariano Apostolic Movement" oraz wikariuszem generalnym
archieparchii Antiljas (1976-1996).
Episkopat.
11 listopada 1996 papież Jan Paweł II mianował go biskupem pomocniczym patriarchatu Antiochii ze stolicą tytularną "Callinicum dei Maroniti", a także wizytatorem apostolskim dla maronitów w zachodniej i północnej Europie. Sakry biskupiej udzielił mu 11 stycznia 1997 ówczesny patriarcha Antiochii, kard. Nasr Allah Butrus Sufajr.
10 czerwca 2000 Synod Biskupów Maronickich wybrał go na biskupa kurialnego Antiochii; papież zatwierdził ten wybór.
6 czerwca 2011 przeszedł na emeryturę.

</doc>
<doc id="4233448" url="https://pl.wikipedia.org/wiki?curid=4233448" title="Roland Aboujaoudé">
Roland Aboujaoudé

Roland Aboujaoudé (ur. 7 września 1930 w Jall-Eddib, zm. 2 maja 2019 w Byblos) – libański duchowny maronicki, w latach 1975 - 2011 biskup pomocniczy Antiochii. 6 czerwca 2011 przeszedł na emeryturę.

</doc>
<doc id="4233449" url="https://pl.wikipedia.org/wiki?curid=4233449" title="Kamienica Wikowicowska w Krakowie">
Kamienica Wikowicowska w Krakowie

Kamienica Wikowicowska (znana także jako Kamienica Lanierowa) – zabytkowa kamienica, zlokalizowana przy ulicy Grodzkiej na krakowskim Starym Mieście.
Historia kamienicy.
Kamienica została wzniesiona w II połowie XIII wieku w miejscu zniwelowanego wału obronnego Okołu. Pod koniec XIV wieku była własnością Slosknechta. Pierwotnie jednotraktowa, w XV wieku została rozbudowana do typowego układu kamienicy krakowskiej z maciochem nad przechodem. Na początku XVII wieku przeszła przebudowę w stylu barokowym, z której zachowały się: portal, trzy kamienne filary międzyokienne, w tym jeden z gmerkiem złotnika D. Knipera i polichromowany strop belkowy. W latach 1628–1665 dom był własnością rodziny Lanierów. W 1720 po raz pierwszy pojawia się w źródłach nazwa Kamienica Wikowicowska. Budynek spłonął podczas wielkiego pożaru Krakowa w 1850. W 1856 został odbudowany według projektu Ignacego Hercoka jako trzypiętrowy z klasycystyczną fasadą. We wnętrzach zaprojektowany znany z ikonografii salon Lindquistów o barokowym wystroju, z licznymi antykami i obrazami. Na początku XX wieku w kamienicy znajdował się sklep jubilerski Wilhelma Krengla oraz siedziba Towarzystwa Ubezpieczeń na Życie „Resham”. 25 maja 1908 miał miejsce napad rabunkowy na sklep jubilerski, który odbił się szerokim echem w miejskiej prasie. Od 1910 budynek jest własnością komunalną.
10 marca 1966 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4233456" url="https://pl.wikipedia.org/wiki?curid=4233456" title="Guy-Paul Noujaim">
Guy-Paul Noujaim

Guy-Paul Noujaim (ur. 7 lipca 1935 w Kfartaj) – libański duchowny maronicki, w latach 1990 - 2012 biskup pomocniczy Dżubby, Sarby i Dżuniji. 16 czerwca 2012 przeszedł na emeryturę.

</doc>
<doc id="4233457" url="https://pl.wikipedia.org/wiki?curid=4233457" title="ARV General Juan José Flores">
ARV General Juan José Flores

ARV General Juan José Flores – wenezuelska fregata (początkowo klasyfikowana jako lekki niszczyciel) z okresu zimnej wojny, jedna z sześciu zbudowanych jednostek typu "Almirante Clemente". Okręt został zwodowany 7 lutego 1955 roku w stoczni Ansaldo w Livorno, a w skład Marynarki Wojennej Wenezueli wszedł w 1956 roku. Jednostka, oznaczona znakiem burtowym D-13, została wycofana ze służby w 1978 roku.
Projekt i budowa.
Pierwsze trzy fregaty (początkowo klasyfikowane jako lekkie niszczyciele) typu "Almirante Clemente" zostały zamówione we Włoszech w 1953 roku. Do budowy jednostek dla oszczędności masowych zastosowano na szeroką skalę stopy aluminium, co jednak sprawiło wiele problemów podczas eksploatacji. Okręty miały klimatyzowane pomieszczenia załogi i stanowisko dowodzenia oraz wyposażono je w stabilizatory Denny-Brown.
ARV „General Juan José Flores” zbudowany został w stoczni Ansaldo w Livorno. Stępkę okrętu położono 5 maja 1954 roku, został zwodowany 7 lutego 1955 roku, a ukończono go w 1956 roku.
Dane taktyczno-techniczne.
Długość całkowita fregaty wynosiła 99,1 metra, szerokość 10,8 metra i zanurzenie maksymalne 3,4 metra. Wyporność standardowa wynosiła 1300 ton, zaś pełna 1500 ton. Okręt napędzany był przez dwie turbiny parowe Ansaldo-Parsons o łącznej mocy 24 000 KM, do których parę dostarczały dwa kotły Ansaldo-Foster Wheeler. Dwuśrubowy układ napędowy pozwalał osiągnąć prędkość 34 węzłów. Okręt zabierał zapas 350 ton paliwa, co zapewniało zasięg wynoszący 3500 Mm przy prędkości 15 węzłów.
Uzbrojenie artyleryjskie jednostki składało się z dwóch podwójnych zestawów dział uniwersalnych kal. 102 mm Mark XIX L/45, kierowanych radarem. Silne było uzbrojenie przeciwlotnicze, na które składały się dwa podwójne zestawy działek Bofors kal. 40 mm L/60 Mark 1 oraz cztery podwójne zestawy działek automatycznych Oerlikon kal. 20 mm L/70 Mark 24. Uzbrojenie uzupełniał potrójny aparat torpedowy kal. 533 mm. Broń ZOP stanowiły: dwa 24-pociskowe miotacze Hedgehog oraz cztery miotacze i dwie zrzutnie bomb głębinowych. Wyposażenie radioelektroniczne obejmowało radary SPS-6, SPS-10 i SPG-34 oraz sonar SQS-4.
Załoga okrętu składała się z 12 oficerów oraz 150 podoficerów i marynarzy.
Służba.
Okręt został przyjęty w skład Marynarki Wojennej Wenezueli w 1956 roku, otrzymując numer taktyczny D-13. Jednostka została wycofana ze służby w 1978 roku.

</doc>
<doc id="4233469" url="https://pl.wikipedia.org/wiki?curid=4233469" title="Iwannis Louis Awad">
Iwannis Louis Awad

Iwannis Louis Awad (ur. 17 kwietnia 1934 w Zajdalu, zm. 18 listopada 2020 w Hims) – syryjski duchowny syryjskokatolicki, w latach 2003–2011 egzarcha apostolski Wenezueli.
Życiorys.
Święcenia kapłańskie przyjął 8 grudnia 1957. Przez wiele lat pracował w syryjskich i libańskich parafiach, był także proboszczem syryjskokatolickiej placówki w Belo Horizonte.
17 maja 2003 został mianowany egzarchą apostolskim Wenezueli i biskupem tytularnym "Zeugma in Syria". Sakry biskupiej udzielił mu 12 września 2003 ówczesny patriarcha Antiochii, Ignacy Piotr VIII Abdel-Ahad.
1 marca 2011 przeszedł na emeryturę.

</doc>
<doc id="4233470" url="https://pl.wikipedia.org/wiki?curid=4233470" title="The Heavy Entertainment Show Tour">
The Heavy Entertainment Show Tour

The Heavy Entertainment Show Tour – dwunasta trasa koncertowa Robbie’ego Williamsa; w jej trakcie odbyło się czterdzieści osiem koncertów.

</doc>
<doc id="4233471" url="https://pl.wikipedia.org/wiki?curid=4233471" title="Denys Raboula Antoine Beylouni">
Denys Raboula Antoine Beylouni

Denys Raboula Antoine Beylouni (ur. 8 sierpnia 1930 w Szaja) – libański duchowny syryjskokatolicki, w latach 2000 - 2011 biskup kurialny Antiochii.
Życiorys.
Prezbiterat.
Święcenia kapłańskie przyjął 17 października 1954. Był m.in. profesorem, prorektorem i rektorem seminarium w Charfé, a także kapelanem zgromadzenia Sióstr Efremitek.
Episkopat.
W lipcu 1983 został wybrany biskupem pomocniczym patriarchatu Antiochii. Wybór został zatwierdzony 25 sierpnia przez papieża Jana Pawła II, który przydzielił nominatowi stolicę tytularną "Mardin dei Siri". Sakry biskupiej udzielił mu 18 grudnia tegoż roku ówczesny patriarcha Antiochii, Ignacy Antoni II Hayek.
1 czerwca 1991 został mianowany arcybiskupem Aleppo. 16 września 2000 Synod Kościoła Syryjskokatolickiego przyjął jego rezygnację z obowiązków arcybiskupa i przeniósł go ponownie, tym razem w charakterze biskupa kurialnego, do patriarchatu Antiochii. 11 października papież zatwierdził ten wybór i ponownie przydzielił mu biskupstwo tytularne "Mardin dei Siri".
1 marca 2011 przeszedł na emeryturę.

</doc>
<doc id="4233477" url="https://pl.wikipedia.org/wiki?curid=4233477" title="Aishite-love-ru!">
Aishite-love-ru!

 – dziewiąty singel japońskiego zespołu SKE48, wydany w Japonii 16 maja 2012 roku przez avex trax.
Singel został wydany w czterech edycjach: trzech regularnych (Type A, Type B, Type C) oraz „teatralnej” (CD). Osiągnął 1 pozycję w rankingu Oricon i pozostał na liście przez 21 tygodni, sprzedał się w nakładzie egzemplarzy. Singel zdobył status podwójnej platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4233480" url="https://pl.wikipedia.org/wiki?curid=4233480" title="Jordan Morris">
Jordan Morris

Jordan Perry Morris (ur. 26 października 1994 w Seattle) – amerykański piłkarz występujący na pozycji skrzydłowego lub napastnika, reprezentant kraju, obecnie zawodnik Seattle Sounders.
Kariera klubowa.
Morris wychowywał się w miejscowości Mercer Island w stanie Waszyngton, w aglomeracji Seattle. Jego ojciec Dr. Michael Morris jest lekarzem (pracuje w sztabie medycznym piłkarskiego klubu Seattle Sounders FC), zaś matka pracowała jako pielęgniarka. Posiada trójkę rodzeństwa, jego starszy brat Christopher grał w piłkę nożną w uczelnianym zespole Seattle Pacific Falcons. Gdy miał dziewięć lat, zdiagnozowano mu cukrzycę typu 1. Do trzynastego roku życia równolegle do futbolu uprawiał również baseball i koszykówkę – dopiero później zdecydował się definitywnie poświęcić piłce nożnej. Uczęszczał do lokalnej Mercer Island High School, a równocześnie trenował w młodzieżowej drużynie piłkarskiej Eastside FC. Jako kapitan zespołu pięciokrotnie zdobył z nim mistrzostwo stanu Waszyngton, a w 2012 roku został wybrany do drużyny High School All-American oraz otrzymał dwie nagrody dla najlepszego piłkarza szkolnych rozgrywek stanowych – Gatorade/ESPN Washington State Player of the Year oraz NSCAA Washington State Player of the Year.
W 2012 roku Morris dołączył do akademii lokalnego klubu Seattle Sounders FC. Tam był wyróżniającym się piłkarzem: już w pierwszym sezonie strzelił 28 goli i otrzymał od krajowej federacji piłkarskiej nagrodę dla najlepszego piłkarza rozgrywek młodzieżowych – U-17/18 Development Academy Player of the Year. Zaraz potem zdecydował się jednak odejść z drużyny i rozpocząć studia na Uniwersytecie Stanforda w San Francisco. Karierę piłkarską kontynuował z powodzeniem w tamtejszym zespole Stanford Cardinal. Podczas trzyletniego pobytu w Kalifornii był trzykrotnie (2013, 2014, 2015) wybierany do najlepszej drużyny konferencji Pacific-12 Conference (All-Pac-12 First Team), zaś dwukrotnie (2014, 2015) do drużyny NSCAA First Team All-American. W 2014 roku wygrał z Cardinal rozgrywki Pac-12 Championship. W 2015 roku ponownie triumfował w konferencji Pac-12 (został wybrany najlepszym piłkarzem tych rozgrywek), a także pomógł swojej drużynie wygrać po raz pierwszy CAA Division I Men’s Soccer Championship. Strzelił wówczas dwa gole w finale z Clemson Tigers (4:0), zostając królem strzelców turnieju. W tym samym roku otrzymał prestiżowy MAC Hermann Trophy dla najlepszego uczelnianego piłkarza w Stanach Zjednoczonych.
W kwietniu 2014 Morris podpisał krótkoterminowy kontrakt z drużyną Seattle Sounders U-23, w której barwach w przerwach między semestrami występował na czwartym poziomie rozgrywek – USL Premier Development League. W styczniu 2016 przebywał na testach w niemieckim Werderze Brema, jednak odrzucił propozycję umowy, decydując się na rozwijanie kariery w ojczyźnie. Kilka dni później podpisał profesjonalny kontrakt ze swoim macierzystym Seattle Sounders FC. Pierwszy mecz rozegrał w nim w 23 lutego 2016 z meksykańską Américą (2:2) w ramach Ligi Mistrzów CONCACAF, natomiast w Major League Soccer zadebiutował 6 marca w przegranym 0:1 spotkaniu ze Sportingiem Kansas City. Premierowego gola strzelił 16 kwietnia tego samego roku w wygranej 2:1 konfrontacji z Philadelphia Union. Od razu został kluczowym zawodnikiem Sounders, tworząc skuteczny duet napastników z Clintem Dempseyem. W sezonie 2016 zdobył z ekipą prowadzoną przez Briana Schmetzera mistrzostwo MLS (MLS Cup), a sam otrzymał nagrodę MLS Rookie of the Year, przyznawaną najlepszemu młodemu piłkarzowi w lidze.
Znacznie słabszy okres na kanwie klubowej Morris zanotował w sezonie 2017, podczas którego zdobył wicemistrzostwo MLS – sam jednak zdobył zaledwie trzy gole w rozgrywkach. W lutym 2018, podczas jednego z meczów, zerwał więzadła krzyżowe w kolanie.
Kariera reprezentacyjna.
W maju 2013 Morris został powołany przez Taba Ramosa do reprezentacji Stanów Zjednoczonych U-20 na towarzyski Turniej w Tulonie. Na francuskich boiskach rozegrał trzy z czterech możliwych meczów (z czego dwa w wyjściowym składzie), zaś jego drużyna zakończyła udział w rozgrywkach na fazie grupowej.
W maju 2015 Morris w barwach olimpijskiej reprezentacji Stanów Zjednoczonych U-23 po raz kolejny wziął udział w Turnieju w Tulonie. Tym razem wystąpił w czterech z pięciu spotkań (z czego w trzech w pierwszym składzie) i strzelił gola w konfrontacji z Francją (1:3). Podopieczni Andreasa Herzoga spisali się natomiast lepiej niż przed dwoma laty i zajęli trzecie miejsce w rozgrywkach. Cztery miesiące później znalazł się w składzie na północnoamerykański turniej kwalifikacyjny do Igrzysk Olimpijskich w Rio de Janeiro. Pełnił wówczas rolę podstawowego gracza ekipy i rozegrał wszystkie pięć meczów (cztery w pierwszym składzie), strzelając w fazie grupowej dwa gole Kanadzie (3:1) oraz jednego Panamie (4:0). Amerykanie – gospodarze eliminacji – zajęli trzecie miejsce w rozgrywkach, a wobec porażki w barażu interkontynentalnym z Kolumbią (1:1, 1:2) nie zdołali awansować na igrzyska.
W sierpniu 2014 dziewiętnastoletni Morris został powołany przez selekcjonera Jürgena Klinsmanna do seniorskiej reprezentacji Stanów Zjednoczonych na mecz towarzyski z Czechami (1:0). Będąc wówczas graczem Stanford Cardinal, został pierwszym od piętnastu lat piłkarzem (poprzednim był Chris Albright) powołanym do dorosłej amerykańskiej kadry jako zawodnik drużyny uniwersyteckiej. Nie pojawił się jednak wówczas na boisku i debiut w kadrze zanotował trzy miesiące później, 18 listopada 2014 w przegranym 1:4 sparingu z Irlandią. Pierwszą bramkę w kadrze narodowej strzelił natomiast 15 kwietnia 2015 w wygranym 2:0 meczu towarzyskim z Meksykiem. W lipcu 2017 znalazł się w ogłoszonym przez Bruce'a Arenę składzie na Złoty Puchar CONCACAF, podczas którego rozegrał wszystkie sześć meczów (z czego trzy w wyjściowej jedenastce). Strzelił trzy gole – dwa w fazie grupowej z Martyniką (3:1) i jednego w finale z Jamajką (2:0) – co dało mu tytuł króla strzelców rozgrywek ("ex aequo" z Alphonso Daviesem i Kévinem Parsemainem), znalazł się również z wybranej przez CONCACAF najlepszej jedenastce turnieju. Amerykanie – pełniący rolę gospodarza – triumfowali natomiast w rozgrywkach.

</doc>
<doc id="4233482" url="https://pl.wikipedia.org/wiki?curid=4233482" title="Venetian Village">
Venetian Village

Venetian Village – jednostka osadnicza w Stanach Zjednoczonych, w stanie Illinois, w hrabstwie Lake.

</doc>
<doc id="4233483" url="https://pl.wikipedia.org/wiki?curid=4233483" title="Meski'aggaszer">
Meski'aggaszer



</doc>
<doc id="4233484" url="https://pl.wikipedia.org/wiki?curid=4233484" title="Howard Taylor">
Howard Taylor

Howard Taylor, właśc. Howard Augustus Taylor (ur. 23 listopada 1865 w Nowym Jorku; zm. 26 listopada 1920 tamże) – amerykański tenisista, zwycięzca U.S. National Championships 1889 w grze podwójnej.
Kariera tenisowa.
Howard Taylor wygrał raz U.S. National Championships (obecnie US Open) w konkurencji gry podwójnej mężczyzn, w 1889 wspólnie z Henrym Slocumem. W 1886 i 1887 był także z w finale debla. W zawodach singlowych dwa razy osiągnął finał, podczas turnieju w 1884 i 1888.

</doc>
<doc id="4233489" url="https://pl.wikipedia.org/wiki?curid=4233489" title="Wombat Maksymilian i misja na dachu świata">
Wombat Maksymilian i misja na dachu świata

Wombat Maksymilian i misja na dachu świata, – druga część serii powieści podróżniczych "Wombat Maksymilian" dla dzieci autorstwa Marcina Kozioła. Książka została opublikowana w 2017 roku przez wydawnictwo Edipresse. Jest kontynuacją powieści Wombat Maksymilian i Królestwo Grzmiącego Smoka, która zdobyła nagrodę Magellana 2016 dla najlepszego przewodnika dla dzieci.
Fabuła.
Tytułowy wombat otrzymuje kopertę ze wskazówkami od mnichów z Bhutanu, gdzie zakończyła się jego poprzednia przygoda. Zakrada się na pokład samolotu i lecąc nad Himalajami, dociera do Nepalu. Podąża za kolejnymi wskazówkami, odkrywa miejsca i kulturę Nepalu, tropiąc tajemniczego „bossa miejskiej dżungli”, by w końcu przekonać się, że mieszkańcom tego kraju zagraża kataklizm. Akcja powieści rozgrywa się tuż przed trzęsieniem ziemi. W misji, od której zależeć będzie życie wielu zwierząt wombatowi towarzyszy koza Bella i ptaki – pan i pani Dudek.
Fikcyjne wydarzenia i przygody zwierzęcych bohaterów rozgrywają się na tle realistycznego świata, dzięki czemu czytelnik poznaje kulturę, geografię i przyrodę prawdziwych zakątków świata. Powieść przygodową dla dzieci wzbogacają zdjęcia podróżnicze wykonane przez autora (w tym zdjęcia wykonywane podczas lotów paralotnią i ultralekkimi samolotami w Himalajach ) oraz ilustracje Mariusza Andryszczyka. W książce znajdują się także specjalne kody, których użycie na stronie internetowej lub zeskanowanie przy użyciu aplikacji mobilnej daje dostęp do dodatkowych materiałów multimedialnych .

</doc>
<doc id="4233491" url="https://pl.wikipedia.org/wiki?curid=4233491" title="Beason">
Beason

Beason – jednostka osadnicza w Stanach Zjednoczonych, w stanie Illinois, w hrabstwie Logan.

</doc>
<doc id="4233494" url="https://pl.wikipedia.org/wiki?curid=4233494" title="Józef Poniatowski (1809-1855)">
Józef Poniatowski (1809-1855)



</doc>
<doc id="4233498" url="https://pl.wikipedia.org/wiki?curid=4233498" title="Chestnut">
Chestnut

Chestnut – jednostka osadnicza w Stanach Zjednoczonych, w stanie Illinois, w hrabstwie Logan.

</doc>
<doc id="4233500" url="https://pl.wikipedia.org/wiki?curid=4233500" title="Cornland">
Cornland

Cornland – jednostka osadnicza w Stanach Zjednoczonych, w stanie Illinois, w hrabstwie Logan.

</doc>
<doc id="4233505" url="https://pl.wikipedia.org/wiki?curid=4233505" title="Boody">
Boody

Boody – jednostka osadnicza w Stanach Zjednoczonych, w stanie Illinois, w hrabstwie Macon.

</doc>
<doc id="4233519" url="https://pl.wikipedia.org/wiki?curid=4233519" title="Kamienica Lanierowa w Krakowie">
Kamienica Lanierowa w Krakowie



</doc>
<doc id="4233523" url="https://pl.wikipedia.org/wiki?curid=4233523" title="Harry Anslinger">
Harry Anslinger

Harry J. Anslinger (ur. 20 maja 1892 w Altoona, zm. 14 listopada 1975 tamże) – amerykański urzędnik państwowy, pierwszy dyrektor Federalnego Biura ds. Narkotyków w Departamencie Skarbu USA.
Życiorys.
Był potomkiem emigrantów ze Szwajcarii. Uczył się w szkołach w Altoona i w Pennsylvania State College (1913-1915), później studiował prawo w Washington College. Od 1918 pracował w dyplomacji, był na placówkach m.in. w Holandii, Hamburgu, Wenezueli (1923-1926), był konsulem USA w Nassau (1926-1930). Od sierpnia 1930 do maja 1962 był pierwszym dyrektorem Federalnego Biura ds. Narkotyków w Departamencie Skarbu USA.
Odgrywał dominującą rolę w kształtowaniu amerykańskiej polityki dotyczącej używek innych niż alkohol etylowy i tytoń. Od początku opowiadał się za skrajnie surowymi karami za posiadanie narkotyków i handel nimi. Bezwzględnie sprzeciwiał się "edukacji" o realiach używania narkotyków, twierdząc, że to zachęciłoby do "młodzieńczych eksperymentatorów". Twierdził, że wszystkie "narkotyki", niezależnie czy chodzi o marihuanę, czy o morfinę, są jednakowo niebezpieczne. Był znany ze swojego rasizmu i z nienawiści do marihuany. Zainicjował propagandową kampanię wymierzoną w marihuanę, w tym wyprodukowanie w latach 30. wielu filmów skrajnie demonizujących skutki używania marihuany, m.in. "Reefer Madness" (1936), a także opublikowanie wielu artykułów na temat "największych niebezpieczeństw" związanych z marihuaną. Dokładał wszelkich wysiłków, by wykazać związek używania marihuany z przestępczością, zapadalnością na choroby psychiczne i "złym" zachowaniem. Twierdził, że używanie marihuany prowadzi do wzrostu liczby morderstw, gwałtów i kradzieży i że pod wpływem marihuany białe kobiety są skłonne do uprawiania seksu z czarnoskórymi mężczyznami. W głównej mierze przyczynił się do uchwalenia przez Kongres "Marijuana Tax Act" - delegalizacji marihuany w USA w 1937.
Gdy w 1939 burmistrz Nowego Jorku Fiorello La Guardia, nie wierzący w propagandę Anslingera, zlecił Nowojorskiej Akademii Medycznej szczegółowe badania nad działaniem marihuany, i po kilku latach ukazały się ich wyniki, z których wynikało, że zażywanie marihuany nie powoduje uzależnienia klinicznego, skłonności do przestępczości ani nie prowadzi do uzależnienia od innych narkotyków, Anslinger publicznie dyskredytował autorów raportu, zarzucając im, że ich dokument jest "nienaukowy".
W 1962 otrzymał dymisję i wycofał się z życia publicznego.

</doc>
<doc id="4233525" url="https://pl.wikipedia.org/wiki?curid=4233525" title="Puccinia cnici">
Puccinia cnici

Puccinia cnici H. Mart. – gatunek grzybów z rodziny rdzowatych ("Pucciniaceae"). Grzyb mikroskopijny pasożytujący głównie na różnych gatunkach ostrożni ("Cirsium"). Wywołuje u nich chorobę zwaną rdzą.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Synonimy:
Morfologia.
Jest rdzą jednodomową, tzn, że cały cykl rozwojowy odbywa się na jednym żywicielu.
Spermogonia powstają przeważnie na górnej stronie liści, ecja przeważnie na dolnej stronie, w obrębie chlorotycznych plam. Pomarańczowo-żółte zarodniki powstają w nich pojedynczo, wydostają się na zewnątrz przez ostiolum w owocnikach. Uredinia i telia tworzą się na obydwu stronach liści. Uredinia rdzawe, powstają w nich urediniospory o średniej wielkości około 30 μm z trzema porami rostkowymi widocznymi jako białe plamy. Telia niewielkie, ciemnobrązowe. Powstaje w nich masa czarnych, dwukomórkowych teliospor o bardzo drobno brodawkowanej powierzchni. Pory rostkowe znajdują się w dolnej części teliospor, w pobliżu przegrody dzielącej ich komórki.
Występowanie.
"Puccinia cnici" jest szeroko rozprzestrzeniony w Ameryce Północnej (USA i Kanada) i Europie. Poza tym podano jej występowanie w Chinach, Chile i na Nowej Zelandii. W Polsce występuje. 
Żywicielami "Puccinia cnici" są: "Carduus crispus, Cirsium arvense, Cirsium lanceolatum, Cirsium eriophorum, Cirsium vulgare", "Cirsium boujartii", "Cirsium ferox, Cirsium furiens, Cirsium italicum, Cirsium richterianum, Cirsium serulatum, Picnomon acarna".

</doc>
<doc id="4233532" url="https://pl.wikipedia.org/wiki?curid=4233532" title="Peter Nicholls">
Peter Nicholls

Peter Nicholls (ur. 8 marca 1939 w Melbourne, zm. 6 marca 2018 tamże) – australijski krytyk i badacz literacki. Laureat Hugo. Twórca i wraz z współredaktor "The Encyclopedia of Science Fiction".
Życiorys.
Urodził się w Melbourne w 1939 roku. Od 1968 do 1988 był emigrantem, najpierw w USA, a następnie w Wielkiej Brytanii.
Początkowa kariera Nichollsa miała charakter literacki na Uniwersytecie w Melbourne. Po raz pierwszy udał się do Stanów Zjednoczonych w 1968 roku na stypendium Harkness, a jego znaczący wkład w naukowe stypendia i krytykę rozpoczęła się w 1971 roku, kiedy został pierwszym administratorem Fundacji Science Fiction (Wielka Brytania), którą pełnił do 1977 roku. był redaktorem swojego czasopisma, "" z lat 1974–1978.
W 1979 r. Nicholls wydał edycję "The Encyclopedia of Science Fiction" (wydaną w USA jako The Science Fiction Encyclopedia), z Johnem Clute jako redaktorem naczelnym. Większość z 730 tysięcy słów napisali Nicholls, Clute i dwóch współpracujących z nimi redaktorów. W owym czasie było to powszechnie postrzegane jako najbardziej wszechstronna i wyrafinowana krytyczna ankieta w całej dziedzinie science fiction, jakiej kiedykolwiek próbowano. Zdobył nagrodę Hugo 1980 w kategorii książki faktu. Całkowicie zmieniona, zaktualizowana i znacznie rozszerzona wersja Encyklopedii, współredagowanej przez Clute, została opublikowana w 1993 roku i wygrała Hugo w 1994 roku w tej samej kategorii. Kolejna aktualizacja pracy wraz z poprawkami została później wydana w formacie CD-ROM. Trzecia edycja, z udziałem Clute'a i , została opublikowana online jako wersja beta w październiku 2011 roku.
U Nichollsa rozpoznano chorobę Parkinsona w 2000 roku, co stopniowo ograniczało jego aktywność. Powstał film o jego zainteresowaniach i pracy w dziedzinie science fiction zatytułowany „"What-If Man"”. Nicholls był ojcem pięciorga dzieci. Jego córka Sophie Cunningham jest autorką i redaktorką. Mieszkał w Melbourne z żoną Clare Coney. Zmarł 6 marca 2018 roku.

</doc>
<doc id="4233533" url="https://pl.wikipedia.org/wiki?curid=4233533" title="The Best of 1996-2006">
The Best of 1996-2006



</doc>
<doc id="4233536" url="https://pl.wikipedia.org/wiki?curid=4233536" title="DVD Łzy 1996-2006">
DVD Łzy 1996-2006



</doc>
<doc id="4233539" url="https://pl.wikipedia.org/wiki?curid=4233539" title="Balet pań Niewdzięcznych">
Balet pań Niewdzięcznych

Balet pań Niewdzięcznych ("Il ballo delle Ingrate"), SV 167 – trzecia opera włoskiego kompozytora barokowego, Claudia Monteverdiego.
O operze.
Historia powstania.
Opera została napisana przez Claudia Monteverdiego do libretta Ottavia Rinucciniego na zamówienie władcy Mantui, księcia Vinzenza Gonzagi.
Libretto.
Amor i Wenus mówią Plutonowi o sprawie Niewdzięcznych, które są przezeń uwięzione i nie chcą kochać. Wenus prosi, aby bóg podziemi uwolnił je po to, aby świat zobaczył udręki nałożone na panie Niewdzięczne za to, że gardziły wszystkimi, którzy je miłowali. Pluton w związku z tym uroczyście przemawia, a jedna z Niewdzięcznych opłakuje swe błędy, żegnając blask słońca.

</doc>
<doc id="4233542" url="https://pl.wikipedia.org/wiki?curid=4233542" title="Fantasea">
Fantasea

Fantasea – pierwszy mixtape amerykańskiej raperki Azealii Banks, wydany w lipcu 2012 z możliwością darmowego pobrania z Internetu.
Pierwsze informacje na temat wydawnictwa Banks umieściła w serwisie społecznościowym Twitter w maju 2012. Początkowo miało się ono nazywać "Fantastic", ale jeszcze pod koniec maja artystka zmieniła tytuł na "Fantasea". Okładkę albumu Banks zaprezentowała w serwisie Instagram w lipcu, a następnie oznajmiła, że mixtape będzie zawierać 18 utworów, w tym 3 remiksy. Na Twitterze poinformowała fanów, że jest to album, który powstał "przypadkowo" i że jest to pewnego rodzaju eksperyment, stworzony wraz z bliskimi przyjaciółmi.
Mixtape doczekał się wielu pochwał od krytyków muzycznych.

</doc>
<doc id="4233545" url="https://pl.wikipedia.org/wiki?curid=4233545" title="Węglan niklu(II)">
Węglan niklu(II)

Węglan niklu(II), – nieorganiczny związek chemiczny z grupy węglanów, sól kwasu węglowego i niklu na II stopniu utlenienia. W temperaturze pokojowej jest to zielone, krystaliczne ciało stałe.
Stwierdzono, że u szczurów wywołuje nowotwory płuc i nerek, co prawdopodobnie wiąże się z uszkodzeniami DNA przez jony .

</doc>
<doc id="4233546" url="https://pl.wikipedia.org/wiki?curid=4233546" title="North Point (stacja MTR)">
North Point (stacja MTR)

North Point (chiński: 北角) – jedna ze stacji MTR, systemu szybkiej kolei w Hongkongu, na Island Line i Tseung Kwan O Line. Została otwarta 31 maja 1985. 
Znajduje się na wyspie Hongkong. Obsługuje ona obszar North Point, w dzielnicy Eastern. Jest najdalej na zachód wysuniętą stacją Tseung Kwan O Line.

</doc>
<doc id="4233547" url="https://pl.wikipedia.org/wiki?curid=4233547" title="Kościół Niepokalanego Poczęcia Najświętszej Maryi Panny w Janowie">
Kościół Niepokalanego Poczęcia Najświętszej Maryi Panny w Janowie

Kościół Niepokalanego Poczęcia Najświętszej Maryi Panny – rzymskokatolicki kościół parafialny znajdujący się w Janowie, należący do dekanatu Żarki archidiecezji częstochowskiej.
Obecna świątynia została wzniesiona w stylu neobarokowym w latach 1921-1923, według projektu arch. Wacława Nowakowskiego. We wnętrzu znajduje się polichromia wykonana w latach 80. XX wieku, która zastąpiła poprzednie malowidła wykonane w latach 40. XX wieku. Ołtarz główny w kościele nosi cechy stylu neobarokowego, podobnie jak ambona ozdobiona rzeźbami trzech aniołów. Wyposażenie budowli reprezentują m.in. kielich wykonany w XVIII wieku oraz monstrancja pochodząca z 1854 roku. Przy wejściu do świątyni znajdują się dwie tablice. Pierwsza z nich jest poświęcona kapitanowi Jerzego Kurpińskiego, dowódcy oddziału Armii Krajowej "Ponury”. Z kolei druga jest dedykowana księdzu Leonowi Kuchcie i organiście Władysławowi Misterkowi, którzy zginęli z rąk hitlerowców w czasie II wojny światowej.

</doc>
<doc id="4233549" url="https://pl.wikipedia.org/wiki?curid=4233549" title="Quarry Bay (stacja MTR)">
Quarry Bay (stacja MTR)

Quarry Bay (chiński: 鰂魚涌) – jedna ze stacji MTR, systemu szybkiej kolei w Hongkongu, na Island Line i Tseung Kwan O Line. Została otwarta 31 maja 1985. 
Znajduje się na wyspie Hongkong, obsługując obszar Quarry Bay, w dzielnicy Eastern.

</doc>
<doc id="4233567" url="https://pl.wikipedia.org/wiki?curid=4233567" title="Tai Koo (stacja MTR)">
Tai Koo (stacja MTR)

Tai Koo (chiński: 太古) – jedna ze stacji MTR, systemu szybkiej kolei w Hongkongu, na Island Line. Została otwarta 31 maja 1985. 
Znajduje się na wyspie Hongkong, obsługując obszar Kornhill i Taikoo Shing, w dzielnicy Eastern.

</doc>
<doc id="4233591" url="https://pl.wikipedia.org/wiki?curid=4233591" title="Sai Wan Ho (stacja MTR)">
Sai Wan Ho (stacja MTR)

Sai Wan Ho (chiński: 西灣河) – jedna ze stacji MTR, systemu szybkiej kolei w Hongkongu, na Island Line. Została otwarta 31 maja 1985. 
Znajduje się na wyspie Hongkong, pod Shau Kei Wan Road, w obszarze Sai Wan Ho, w dzielnicy Eastern.

</doc>
<doc id="4233608" url="https://pl.wikipedia.org/wiki?curid=4233608" title="Ranibizumab">
Ranibizumab

Ranibizumab – fragment rekombinowanego humanizowanego przeciwciała monoklonalnego, stosowany jako lek w leczeniu neowaskularnej (wysiękowej) postaci zwyrodnienia plamki związanego z wiekiem (AMD).
Działanie ranibizumabu polega na hamowaniu tworzenia się patologicznych naczyń krwionośnych w siatkówce oka, przez łączenie się z białkiem śródbłonkowemu czynnikowi wzrostu naczyń typu A (VEGF-A).
Sposób leczenia polega na podawaniu preparatu ranibizumabu do ciała szklistego.
Nazwa handlowa leku dostępnego w Polsce: "Lucentis".

</doc>
<doc id="4233610" url="https://pl.wikipedia.org/wiki?curid=4233610" title="Leandro Cabrera">
Leandro Cabrera

Leandro Daniel Cabrera Sasía (ur. 17 czerwca 1991 w Montevideo) – urugwajski piłkarz występujący na pozycji obrońcy w RCD Espanyol.

</doc>
<doc id="4233631" url="https://pl.wikipedia.org/wiki?curid=4233631" title="ARV Almirante Brión">
ARV Almirante Brión

ARV Almirante Brión – wenezuelska fregata (początkowo klasyfikowana jako lekki niszczyciel) z okresu zimnej wojny, jedna z sześciu zbudowanych jednostek typu "Almirante Clemente". Okręt został zwodowany 4 września 1955 roku w stoczni Ansaldo w Livorno, a w skład Marynarki Wojennej Wenezueli wszedł w 1957 roku. Jednostka, oznaczona znakiem burtowym D-23, została wycofana ze służby w 1978 roku.
Projekt i budowa.
Druga seria trzech fregat (początkowo klasyfikowanych jako lekkie niszczyciele) typu "Almirante Clemente" została zamówiona we Włoszech w 1954 roku. Do budowy jednostek dla oszczędności masowych zastosowano na szeroką skalę stopy aluminium, co jednak sprawiło wiele problemów podczas eksploatacji. Okręty miały klimatyzowane pomieszczenia załogi i stanowisko dowodzenia oraz wyposażono je w stabilizatory Denny-Brown.
ARV „Almirante Brión” zbudowany został w stoczni Ansaldo w Livorno. Stępkę okrętu położono 12 grudnia 1954 roku, został zwodowany 4 września 1955 roku, a ukończono go w 1957 roku.
Dane taktyczno-techniczne.
Długość całkowita fregaty wynosiła 99,1 metra, szerokość 10,8 metra i zanurzenie maksymalne 3,4 metra. Wyporność standardowa wynosiła 1300 ton, zaś pełna 1500 ton. Okręt napędzany był przez dwie turbiny parowe Ansaldo-Parsons o łącznej mocy 24 000 KM, do których parę dostarczały dwa kotły Ansaldo-Foster Wheeler. Dwuśrubowy układ napędowy pozwalał osiągnąć prędkość 34 węzłów. Okręt zabierał zapas 350 ton paliwa, co zapewniało zasięg wynoszący 3500 Mm przy prędkości 15 węzłów.
Uzbrojenie artyleryjskie jednostki składało się z dwóch podwójnych zestawów dział uniwersalnych kal. 102 mm Mark XIX L/45, kierowanych radarem. Silne było uzbrojenie przeciwlotnicze, na które składały się dwa podwójne zestawy działek Bofors kal. 40 mm L/60 Mark 1 oraz cztery podwójne zestawy działek automatycznych Oerlikon kal. 20 mm L/70 Mark 24. Uzbrojenie uzupełniał potrójny aparat torpedowy kal. 533 mm. Broń ZOP stanowiły: dwa 24-pociskowe miotacze Hedgehog oraz cztery miotacze i dwie zrzutnie bomb głębinowych. Wyposażenie radioelektroniczne obejmowało radary SPS-6, SPS-10 i SPG-34 oraz sonar SQS-4.
Załoga okrętu składała się z 12 oficerów oraz 150 podoficerów i marynarzy.
Służba.
Okręt został przyjęty w skład Marynarki Wojennej Wenezueli w 1957 roku, otrzymując numer taktyczny D-23. W 1962 roku w macierzystej stoczni w Livorno dokonano modernizacji uzbrojenia jednostki: zdemontowano wszystkie działka kal. 40 mm i kal. 20 mm, instalując w zamian dwa podwójne zestawy działek kal. 40 mm Breda-Bofors L/70 i miotacz bomb głębinowych kal. 305 mm Menon. Jednostka została wycofana ze służby w 1978 roku.

</doc>
<doc id="4233637" url="https://pl.wikipedia.org/wiki?curid=4233637" title="Poprzeczniak">
Poprzeczniak



</doc>
<doc id="4233638" url="https://pl.wikipedia.org/wiki?curid=4233638" title="Kamienica przy ulicy Retoryka 15 w Krakowie">
Kamienica przy ulicy Retoryka 15 w Krakowie

Kamienica przy ulicy Retoryka 15 – zabytkowa kamienica, zlokalizowana przy ulicy Retoryka na krakowskim Nowym Świecie. Jej projektantem był Teodor Talowski, uważany za jednego z najwybitniejszych i najoryginalniejszych polskich architektów XIX wieku.
Kamienica została wzniesiona w latach 1887-1888. Budynek posiada prostą fasadę. Jedynie na wysokości parteru zastosowane zostały elementy dekoracyjne w postaci zróżnicowanego materiału – białego kamienia i ciemnoczerwonej cegły oraz zdobień okien i drzwi. Na elewacji umieszczono sentencję: "Długo myśl, prędko czyń".
Kamienica została wpisana do gminnej ewidencji zabytków.

</doc>
<doc id="4233639" url="https://pl.wikipedia.org/wiki?curid=4233639" title="Humboldt-Forschungspreis">
Humboldt-Forschungspreis



</doc>
<doc id="4233652" url="https://pl.wikipedia.org/wiki?curid=4233652" title="Bracia Włosi – Sojusz Narodowy">
Bracia Włosi – Sojusz Narodowy



</doc>
<doc id="4233654" url="https://pl.wikipedia.org/wiki?curid=4233654" title="Halicyclops soqotranus">
Halicyclops soqotranus

Halicyclops soqotranus – gatunek widłonogów z rodziny Cyclopidae. Nazwa naukowa tych skorupiaków została opublikowana w 2000 roku przez zoologów Deo Baribwegure i Henriego J. Dumonta. 

</doc>
<doc id="4233655" url="https://pl.wikipedia.org/wiki?curid=4233655" title="101 Dywizja Strzelców (III Rzesza)">
101 Dywizja Strzelców (III Rzesza)

101 Dywizja Strzelców (niem. "101. Jäger-Division") – jedna z niemieckich dywizji strzelców. Utworzona została 10 grudnia 1940 r. pod Pragą na bazie kadr dostarczonych przez 35 Dywizję Piechoty. Początkowo nosiła nazwę 101 Dywizji Piechoty Lekkiej ("101. leichte Infanterie-Division"), 6 lipca 1942 roku została przemianowana na 101 Dywizję Strzelców.
Szlak bojowy.
W 1941 roku dywizja walczyła na Ukrainie m.in. o Humań, Charków i Kijów. Później odpierała ofensywę zimową Sowietów i wiosną 1942 r. ponownie walczyła o Charków i pod Izium. Brała udział w walkach o Rostów nad Donem, kampanii kaukaskiej oraz odwrocie na Kubań. Pod koniec 1943 roku dostała przetransportowana nad dolny Dniepr i walczyła m.in. o Mikołajów. W marcu 1944 r. została okrążona z całą 1 Armią Pancerną na Ukrainie, przebiła się jednak na Karpaty i dotarła do Słowacji. Następnie skierowana została na południe, gdzie brała udział w odwrocie przez Węgry do Austrii. Resztki dywizji tworzące już słabą grupę bojową poddały się Amerykanom pod Rosenbergiem.

</doc>
<doc id="4233656" url="https://pl.wikipedia.org/wiki?curid=4233656" title="ARV General José de Austria">
ARV General José de Austria

ARV General José de Austria – wenezuelska fregata (początkowo klasyfikowana jako lekki niszczyciel) z okresu zimnej wojny, jedna z sześciu zbudowanych jednostek typu "Almirante Clemente". Okręt został zwodowany 15 lipca 1956 roku w stoczni Ansaldo w Livorno, a w skład Marynarki Wojennej Wenezueli wszedł w 1957 roku. Jednostka, oznaczona znakiem burtowym D-32, została wycofana ze służby w 1976 roku.
Projekt i budowa.
Druga seria trzech fregat (początkowo klasyfikowanych jako lekkie niszczyciele) typu "Almirante Clemente" została zamówiona we Włoszech w 1954 roku. Do budowy jednostek dla oszczędności masowych zastosowano na szeroką skalę stopy aluminium, co jednak sprawiło wiele problemów podczas eksploatacji. Okręty miały klimatyzowane pomieszczenia załogi i stanowisko dowodzenia oraz wyposażono je w stabilizatory Denny-Brown.
ARV „General José de Austria” zbudowany został w stoczni Ansaldo w Livorno. Stępkę okrętu położono 12 grudnia 1954 roku, został zwodowany 15 lipca 1956 roku, a ukończono go w 1957 roku.
Dane taktyczno-techniczne.
Długość całkowita fregaty wynosiła 99,1 metra, szerokość 10,8 metra i zanurzenie maksymalne 3,4 metra. Wyporność standardowa wynosiła 1300 ton, zaś pełna 1500 ton. Okręt napędzany był przez dwie turbiny parowe Ansaldo-Parsons o łącznej mocy 24 000 KM, do których parę dostarczały dwa kotły Ansaldo-Foster Wheeler. Dwuśrubowy układ napędowy pozwalał osiągnąć prędkość 34 węzłów. Okręt zabierał zapas 350 ton paliwa, co zapewniało zasięg wynoszący 3500 Mm przy prędkości 15 węzłów.
Uzbrojenie artyleryjskie jednostki składało się z dwóch podwójnych zestawów dział uniwersalnych kal. 102 mm Mark XIX L/45, kierowanych radarem. Silne było uzbrojenie przeciwlotnicze, na które składały się dwa podwójne zestawy działek Bofors kal. 40 mm L/60 Mark 1 oraz cztery podwójne zestawy działek automatycznych Oerlikon kal. 20 mm L/70 Mark 24. Uzbrojenie uzupełniał potrójny aparat torpedowy kal. 533 mm. Broń ZOP stanowiły: dwa 24-pociskowe miotacze Hedgehog oraz cztery miotacze i dwie zrzutnie bomb głębinowych. Wyposażenie radioelektroniczne obejmowało radary SPS-6, SPS-10 i SPG-34 oraz sonar SQS-4.
Załoga okrętu składała się z 12 oficerów oraz 150 podoficerów i marynarzy.
Służba.
Okręt został przyjęty w skład Marynarki Wojennej Wenezueli w 1957 roku, otrzymując numer taktyczny D-32. W 1962 roku w macierzystej stoczni w Livorno dokonano modernizacji uzbrojenia jednostki: zdemontowano wszystkie działka kal. 40 mm i kal. 20 mm, instalując w zamian dwa podwójne zestawy działek kal. 40 mm Breda-Bofors L/70 i miotacz bomb głębinowych kal. 305 mm Menon. Jednostka została wycofana ze służby w 1976 roku.

</doc>
<doc id="4233658" url="https://pl.wikipedia.org/wiki?curid=4233658" title="NiCO3">
NiCO3



</doc>
<doc id="4233659" url="https://pl.wikipedia.org/wiki?curid=4233659" title="Empresas Polar">
Empresas Polar

Empresas Polar – wenezuelski konglomerat, działający m.in. w branży spożywczej, producent piwa, napojów i przekąsek.
Przedsiębiorstwo, wywodzące się od założonego w 1941 roku browaru, jest drugą co do wielkości firmą w Wenezueli (po państwowym przedsiębiorstwie naftowym Petróleos de Venezuela), a największą firmą prywatną.
Od 1960 roku wśród produktów Empresas Polar znajduje się mąka kukurydziana pod marką Harina P.A.N., główny składnik popularnych wenezuelskich tortilli arepa. Przedsiębiorstwo produkuje i sprzedaje także margaryny, majonezy, olej spożywczy, a także lody. Empresas Polar jest także dystrybutorem na rynku wenezuelskim amerykańskich marek, takich jak Pepsi czy Quaker Oats.
Prezydenci Hugo Chávez oraz Nicolás Maduro niechętnie odnosili się do przedsiębiorstwa oraz jego prezesa Lorenzo Mendozy. Mendoza był oskarżany przez Maduro o gromadzenie żywności w celu prowadzenia „wojny ekonomicznej”.
Państwowa kontrola nad obrotem walutą i importem surowców powodowała też kłopoty w Empresas Polar. W 2016, ze względu na brak jęczmienia na rynku, przedsiębiorstwo było zmuszone wstrzymać produkcję w dwóch z czterech wytwórni piwa.

</doc>
<doc id="4233662" url="https://pl.wikipedia.org/wiki?curid=4233662" title="Moczarowcy">
Moczarowcy



</doc>
<doc id="4233674" url="https://pl.wikipedia.org/wiki?curid=4233674" title="Halicyclops tenuispina">
Halicyclops tenuispina

Halicyclops tenuispina – gatunek widłonogów z rodziny Cyclopidae. Nazwa naukowa tych skorupiaków została opublikowana w 1924 roku przez brytyjskiego zoologa Roberta Beresforda Seymoura Sewella.

</doc>
<doc id="4233677" url="https://pl.wikipedia.org/wiki?curid=4233677" title="Strażnica WOP Hel">
Strażnica WOP Hel



</doc>
<doc id="4233678" url="https://pl.wikipedia.org/wiki?curid=4233678" title="Nuala Ní Dhomhnaill">
Nuala Ní Dhomhnaill

Nuala Ní Dhomhnaill (ur. 1952 w Lancashire, Anglia) – czołowa irlandzka poetka.
Życiorys.
Urodziła się w Lancashire w 1952, w dwujęzycznej irlandzkiej rodzinie. W wieku pięciu lat przeprowadziła się krewnych mieszkających w An Daingean w hrabstwie Kerry i w Nenagh w hrabstwie Tipperary. Studiowała literaturę irlandzką i angielską na University College Cork. Podczas studiów działała w irlandzkojęzycznym ruchu poetyckim "Innti", wydającej magazyn o tej samej nazwie. Przez kilka lat mieszkała w Holandii i Turcji razem z mężem, w 1980 wróciła do Irlandii, do Dublina. Rok później, w 1981, ukazał się jej pierwszy tom wierszy, zatytułowany "An Dealg Droighin". W tym samym roku została członkinią Aosdána. W 1985 napisała sztukę "Jimín" na podstawie irlandzkiej opowieści "Jimín Mháire Thaidhg". Nauczała na Uniwersytecie Nowojorskim, Boston College i Villanova University. W latach 2001-2004 pełniła urząd Ireland Professor of Poetry.
W swojej twórczości używa języka irlandzkiego. Na język angielski do wydań dwujęzycznych jej wiersze tłumaczyli Seamus Heaney, Michael Longley, Derek Mahon, Eilean Ni Chuilleanain, Medbh McGuckian i Paul Muldoon. Porusza tematy relacji między kulturami angielską i irlandzką, przemocy, wojny domowej i emancypacji kobiet. W twórczości nawiązuje do mitologii i folkloru celtyckiego.
W 2018 roku otrzymała Międzynarodową Nagrodę Literacką im. Zbigniewa Herberta, przyznawaną za całokształt twórczości
Twórczość.
W Polsce jej wiersze ukazały się w 2012 w antologii "Sześć poetek Irlandii" w tłumaczeniu Jerzego Jarniewicza.

</doc>
<doc id="4233683" url="https://pl.wikipedia.org/wiki?curid=4233683" title="Blow Up Your Video Tour">
Blow Up Your Video Tour

Blow Up Your Video Tour – ósma trasa koncertowa grupy muzycznej AC/DC, w jej trakcie odbyło się 165 koncertów.
Program koncertów.
Bisy:
Rzadziej grane:

</doc>
<doc id="4233685" url="https://pl.wikipedia.org/wiki?curid=4233685" title="Blow Up Your Video World Tour">
Blow Up Your Video World Tour

Blow Up Your Video World Tour – jedenasta trasa koncertowa grupy muzycznej AC/DC, w jej trakcie odbyło się 165 koncertów.
Program koncertów.
Bisy:
Rzadziej grane:

</doc>
<doc id="4233686" url="https://pl.wikipedia.org/wiki?curid=4233686" title="Nechan Karakéhéyan">
Nechan Karakéhéyan

Nechan Karakéhéyan I.C.P.B. (ur. 17 kwietnia 1932 w Pireusie, zm. 15 lutego 2021 w Erywaniu) – duchowny ormiańskokatolicki urodzony w Grecji, w latach 2005–2010 ordynariusz Europy Wschodniej dla Ormian katolików, 2001–2003 ormiańskokatolicki biskup Isfahanu (następnie do 2015 administrator patriachalny), a 1991–2000 ormiańskokatolicki ordynariusz Grecji (następnie do 2015 administrator apostolski).
Życiorys.
Święcenia kapłańskie przyjął 7 lutego 1960. Był proboszczem w ormiańskokatolickich parafiach w Zalka, São Paulo i Marsylii oraz dyrektorem Kolegium Instytutu w Bzommar.
W 1991 został mianowany ordynariuszem wiernych obrządku ormiańskokatolickiego w Grecji. We wrześniu 2000 Synod Kościoła Ormiańskiego wybrał go eparchą Isfahanu. 5 stycznia 2001 papież Jan Paweł II zatwierdził wybór. Sakry biskupiej udzielił mu 28 stycznia tegoż roku ówczesny patriarcha Kościoła ormiańskiego, Nerses Bedros XIX. 7 stycznia 2003 został także administratorem apostolskim Ordynariatu Grecji.
2 kwietnia 2005 został mianowany ordynariuszem Europy Wschodniej dla Ormian katolików ze stolicą tytularną "Adana degli Armeni", zachowując funkcję administratora apostolskiego Ordynariatu Grecji.
Ze względu na osiągnięcie wieku emerytalnego 6 stycznia 2010 zrezygnował z funkcji ordynariusza Europy Wschodniej, zaś 21 marca 2015 z obowiązków administratora w ordynariacie Grecji.
Jako ordynariusz-senior Ordynariatu Europy Wschodniej dla Ormian katolików zamieszkał na terenie placówki ormiańskokatolickiej w Erywaniu, gdzie zmarł 15 lutego 2021.

</doc>
<doc id="4233687" url="https://pl.wikipedia.org/wiki?curid=4233687" title="Neshan Karakéhéyan">
Neshan Karakéhéyan



</doc>
<doc id="4233688" url="https://pl.wikipedia.org/wiki?curid=4233688" title="Grupa Ładosia">
Grupa Ładosia

Grupa Ładosia, inaczej grupa berneńska – nazwa nadana polskim dyplomatom oraz działaczom żydowskim, którzy wspólnie stworzyli w Szwajcarii w czasie II wojny światowej system nielegalnej produkcji paszportów południowo- i środkowoamerykańskich dla ratowania europejskich Żydów od zagłady.
Skład grupy.
W skład grupy wchodziło czterech dyplomatów Poselstwa Rzeczypospolitej Polskiej, przedstawiciel utworzonego przez Światowy Kongres Żydów komitetu RELICO (Komitetu Pomocy Żydowskim Ofiarom Wojny) oraz przedstawiciel Agudat Israel. Pięciu na sześciu członków było obywatelami polskimi, zaś połowa była narodowości żydowskiej.
Członkowie grupy to:
Grupa Ładosia była kręgiem nieformalnym, nie miała struktury, a powiązania między jej członkami były niesymetryczne. Przy bezpośredniej produkcji paszportów główne kontakty odbywały się między konsulem Konstantym Rokickim, który był bezpośrednim twórcą większości paszportów i zajmował się ich kupowaniem na czarnym rynku, oraz Abrahamem Silberscheinem i Chaimem Eissem, którzy zajmowali się przemytem paszportów, zdjęć i danych personalnych między Bernem a okupowaną Europą oraz zapewniali znaczną część finansowania operacji. Rolą Aleksandra Ładosia i Stefana Ryniewicza było zapewnienie poparcia berneńskiego korpusu dyplomatycznego oraz uniemożliwienie rozbicia operacji przez szwajcarską policję. Obaj interweniowali w tej sprawie w 1943, protestując odpowiednio wobec szwajcarskiego ministra spraw zagranicznych Marcela Pilet-Golaza oraz szefa policji Heinricha Rothmunda. Z kolei Juliusz Kühl, który w momencie wybuchu wojny był 26-letnim doktorem ekonomii po Uniwersytecie Berneńskim, zapewniał bezpieczne kontakty między organizacjami żydowskimi i Poselstwem. W późniejszych latach pełnił również funkcję wiceszefa działu konsularnego. Prawdopodobnie zajmował się również nielegalnym transportem formularzy paszportowych.
Tło historyczne.
We wrześniu 1939 Polska została napadnięta przez nazistowskie Niemcy i Związek Sowiecki, a następnie podzielona na dwie strefy okupacyjne. Pod rządami niemieckimi i sowieckimi znalazła się prawie cała 36-milionowa ludność państwa, w tym licząca ponad 3 miliony Żydów. Jednocześnie rząd Polski odmówił podpisania zawieszenia broni i 17 września 1939 przekroczył granicę z Rumunią, gdzie został internowany. Zgodnie z konstytucją z 1935 prezydent Ignacy Mościcki wyznaczył Władysława Raczkiewicza jako swojego następcę na czas wojny i podał się do dymisji. Nowy polski rząd utworzony został w Paryżu i przystąpił do odbudowy sił zbrojnych na terenie Francji. Przejął on również kontrolę nad całym majątkiem Państwa Polskiego poza granicami, w tym nad siecią jego placówek dyplomatycznych. Po niemieckiej inwazji na Francję rząd z premierem Władysławem Sikorskim przeniósł się do Londynu, skąd kontynuował walkę z Niemcami. W kontynentalnej części Europy Zachodniej polski rząd na uchodźstwie reprezentowany był przez poselstwa RP w Szwajcarii, Portugalii, Hiszpanii i Szwecji. Pozostałe państwa albo znalazły się pod niemiecką okupacją, albo – pod naciskiem Niemców – zamknęły polskie przedstawicielstwa dyplomatyczne.
W Szwajcarii placówka mieściła się przy Elfenstrasse w dzielnicy dyplomatycznej. Dodatkowo od 1940 wynajmowany był budynek przy Thunstrasse, który mieścił sekcję konsularną poselstwa. Od kwietnia 1940 szefem przedstawicielstwa był Aleksander Ładoś, przedwojenny poseł na Łotwie (1923–1926) oraz konsul generalny w Monachium (1927–1931). Ładoś opuścił Polskę w 1939 na polecenie Władysława Sikorskiego i w latach 1939–1940 był krótko członkiem jego rządu. Kiedy obejmował placówkę w Bernie, trzej pozostali dyplomaci – członkowie grupy Ładosia – już w niej pracowali – Ryniewicz od 1938, zaś Kühl i Rokicki od 1939. Rokicki i Ryniewicz znali się z wcześniejszej pracy w Rydze (1934–1936) i prawdopodobnie byli bliskimi przyjaciółmi. Z Kühlem i Ładosiem poznali się dopiero w Bernie. Na trzy tygodnie przed wybuchem wojny do Genewy przybył z kolei ze Lwowa Abraham Silberschein, który miał być przedstawicielem Światowego Kongresu Żydów. Chaim Eiss przebywał z kolei w Szwajcarii od początku XX wieku i posiadał sklep w Zurychu. Obaj przedstawiciele żydowskich organizacji nie znali się przed wojną.
Geneza i model produkcji paszportów latynoamerykańskich.
Według Juliusza Kühla pomysł tworzenia fałszywych paszportów Ameryki Łacińskiej powstał na przełomie 1939/1940 i nie miał związku z późniejszym Holocaustem. Kilkadziesiąt dokumentów Paragwaju miało zostać wyprodukowanych po to, by wpływowi Żydzi z terenów zajmowanych przez Związek Sowiecki mogli opuścić ten kraj przez Japonię. Poselstwo zidentyfikowało honorowego konsula Paragwaju, berneńskiego notariusza Rudolfa Hügliego, który gotów był sprzedawać paszporty in blanco. Nie wiadomo, kto je wypełnił i w jaki sposób wysłano je do Związku Sowieckiego. Należy jednak uwzględnić, że na przełomie 1939 i 1940 między Bernem a granicą sowiecką wciąż istniał jeszcze pas neutralnych państw i przekroczenie granicy formalnie było możliwe. Początkowo uznawano, że tego typu działania mogą mieć charakter wyłącznie jednostkowy, ponieważ sprawie grozi dekonspiracja. W późniejszych latach trwała jednak okazjonalna produkcja podobnych dokumentów. Najbardziej znany jest przykład uzyskania paszportu przez Eli Sternbucha dla swojej przyszłej żony Guty Eisenzweig i jej matki Giny w listopadzie 1941. Rodzina Sternbuch uzyskała go, kontaktując się z Juliuszem Kühlem. Nie wiadomo, kto wypełnił ten dokument. Studium Jad Waszem z 1957 sugeruje jednak, że tworzone były także inne paszporty – w szczególności w 1941 w czasie niemieckiej napaści na Związek Sowiecki i po utworzeniu gett żydowskich znajdowali się pojedynczy posiadacze paszportów. Osoby takie w części przypadków zostały zwolnione z obowiązku mieszkania w gettach i noszenia opaski z gwiazdą Dawida. Do schematu produkcji w pełni wrócono w 1942, po konferencji w Wannsee, gdy rozpoczął się masowy mord na europejskich Żydach. Od tego momentu paszporty latynoamerykańskie zasadniczo chroniły przed wywózką do obozów zagłady, a ich posiadacze trafiali do obozów dla internowanych w Niemczech i okupowanej Francji. Początkowo operacja prowadzona była chaotycznie, co zwiększało możliwość dekonspiracji. Prawdopodobnie była to przyczyna, dla której Poselstwo wtajemniczyło w 1942 w operację Abrahama Silberscheina. Przesłuchiwany przez policję Silberschein opisał to następująco:
Paszporty paragwajskie.
Początkowo głównym centrum operacji paszportowej stała się oś RELICO-Poselstwo. Silberschein wysyłał listy osób objętych paszportyzacją do konsula Rokickiego, a ten je ewidencjonował i powodował produkcję paszportów Paragwaju. Typowa wymiana korespondencji między Silberscheinem i Rokickim z przełomu 1942 i 1943 oraz późniejszych miesięcy obejmuje: list od Silberscheina z wymienionymi osobami, którym mają zostać przyznane dokumenty oraz dane osobowe i zdjęcie każdej z tych osób. Z kolei Rokicki odsyłał Silberscheinowi uzyskane paszporty bądź ich kopie poświadczone notarialnie oraz list konsula Rudolfa Hügliego do każdego z beneficjentów, w którym informowano ich o uzyskaniu paszportu. W styczniu 1943 Hügli został przesłuchany przez policję. Zeznał co następuje:
Najstarszy odnaleziony dotąd paszport – wystawiony dla małżeństwa krakowskich lekarzy Marii i Henryka Goldbergerów – nosi datę 27 maja 1940. Władze Paragwaju potwierdziły ich obywatelstwo i upominały się o los Goldbergerów, prosząc o możliwość zwolnienia małżonków z obozu w Vittel i wymiany na przetrzymywanych w krajach alianckich niemieckich jeńców wojennych. Zauważalne jest, że zdecydowana większość paszportów paragwajskich nosi daty między 18 a 30 grudnia 1942 i żaden nie został wypisany w 1943. Jednakże korespondencja między Silberscheinem a Rokickim dostępna w archiwum Jad Waszem wskazuje, że paszporty te były antydatowane. Prawdopodobnie była to część umowy z Hüglim. Nawet dokumenty powstające jesienią 1943 były wystawiane z datą 30 grudnia 1942. Zdecydowana większość paszportów Paragwaju nosi ślady pisma konsula Rokickiego. Jest też kilka paszportów wypełnionych odmiennym charakterem. Nie wiadomo, do kogo należy to pismo. Najbardziej prawdopodobna jest wersja, że są one autorstwa Juliusza Kühla bądź Stefana Ryniewicza. Paszporty wystawiane były dla żydowskich obywateli Polski, Holandii, Słowacji i Węgier oraz dla pozbawionych obywatelstwa Żydów z Niemiec. Numery paszportów odnalezionych w archiwum Silberscheina w Jad Waszem sugerują, że wyprodukowano trzy serie tych dokumentów, w liczbie co najmniej 1056. Paszporty były wystawiane dla jednej lub kilku osób razem. Daje to podstawy do twierdzenia, że paszporty wypisano dla 2100 osób. Każdy paszport kosztował od 500 do 2000 franków. Pieniądze trafiały za pośrednictwem Rokickiego, Kühla i Ryniewicza do Rudolfa Hügliego. Przyniosło mu to w ciągu całej akcji gigantyczny dochód. Dla porównania, ówczesna miesięczna pensja posła Ładosia wynosiła 1800 franków, a Juliusza Kühla – 350 franków (sami dyplomaci powoływali się na motywację humanitarną). Jednocześnie dla dużej liczby osób przygotowywano tzw. "listy" – było to potwierdzenie obywatelstwa Paragwaju bez wypełniania paszportu. Osób z listy najpewniej było nieznacznie mniej niż posiadaczy samych paszportów Paragwaju.
Paszporty Peru i Salwadoru.
W 1943 Silberschein nawiązał kontakt z konsulem Peru w Genewie José Barreto, któremu – jak zeznał – wręczył 10–12 tys. franków – za 28 paszportów. Poinformowany został konsul generalny Peru, który zwolnił Barreto. W sprawie tej doszło do sporu między Silberscheinem i Ryniewiczem, który zarzucił mu działanie na własną rękę i „nadanie sprawie pozorów konspiracji”. Z korespondencji tej wynika, że polskie Poselstwo żądało pełnej informacji na temat paszportów. Ryniewicz podjął również nieudaną interwencję dla ratowania Barreto i zatuszowania sprawy oraz spowodował podobną akcję poselstwa RP w Limie. W 1943 Silberschein nawiązał kontakt z żydowskim pracownikiem Konsulatu Generalnego Salwadoru w Genewie Georgesem Mandel-Mantello (właśc. György Mandl), który najprawdopodobniej za zgodą swojego szefa konsula Arturo Castellanosa przekazywał mu wypełnione paszporty i poświadczenia obywatelstwa. Polskie Poselstwo było prawdopodobnie informowane o liczbie wystawianych paszportów i o kontaktach z Mandlem-Mantello, jednak brak dowodów, aby uczestniczyło ono w produkcji dokumentów. Arturo Castellanos został w 2010 ogłoszony przez Jad Waszem Sprawiedliwym wśród Narodów Świata.
Paszporty Hondurasu, Haiti i innych państw.
Przy uzyskiwaniu paszportów Hondurasu Silberschein kontaktował się bezpośrednio z Antonem Bauerem, byłym konsulem honorowym Hondurasu, który wykradł pieczęć i wystawiał dokumenty nielegalnie w swoim biurze w Bernie. Odbiorczynią listów Silberscheina była córka Bauera – Isabella. W jednym przypadku widać jednak ślady uzyskania paszportów za pośrednictwem Rokickiego. 27 maja 1943 Silberschein prosił go o zorganizowanie na następny dzień serii paszportów i z tego samego dnia pochodzą co najmniej dwa paszporty Hondurasu.
Efekty działania grupy.
Abraham Silberschein raportował w styczniu 1944, że efektem działań było ocalenie około 10 tys. osób przed masową wywózką do niemieckich obozów zagłady. Według niego osoby te przebywały w obozach dla internowanych w Tittmoning, Liebenau i Bölsenberg w Niemczech oraz w obozie Vittel we Francji. W marcu 1944 Niemcy zlikwidowali obóz w Vittel, mordując od 200 do 300 więźniów, jednak większość wymienionych przez Silberscheina obozów nie została zlikwidowana. Jeden z dokumentów oceniał, że w samym tylko podobozie Bergen-Belsen na krótko przed wyzwoleniem przebywało ponad 1100 posiadaczy paszportów. Silberschein pisał również, że wielu z nich spotkał w czasie swojej wizyty w Polsce w maju 1946.
W 2019 pod redakcją Jakuba Kumocha opublikowano listę imion i nazwisk 3262 Żydów, którzy otrzymali paszporty wystawione przez Grupę Ładosia. Lista zawiera także nazwę państwa, którego dokumenty dana osoba otrzymała. Kwerendę prowadzono m.in. w Bad Arolsen, Jad Waszem, Archiwum Akt Nowych w Warszawie. Według stanu badań na 24 października 2019 szacuje się, iż od 5 do 7 tys. nazwisk posiadaczy paszportów Ładosia wciąż pozostaje nieznana.
Grupa Ładosia w literaturze.
Literatura przedmiotu najczęściej przypisywała działania grupy Ładosia jej pojedynczym członkom. Sprzyjał temu fakt zakonspirowania grupy oraz braku całościowych wspomnień napisanych przez któregokolwiek z jej członków. Najbliżej dokonania tego był Aleksander Ładoś, który zapowiedział opisanie sprawy paszportów w trzecim, niedokończonym tomie wspomnień. Prace nad nim przerwała jego śmierć w grudniu 1963. Dyplomaci z grupy Ładosia – Ładoś, Rokicki, Kühl i Ryniewicz – zostali z nazwiska wymienieni w liście z podziękowaniami od Agudat Israel ze stycznia 1945. W 2015 Agnieszka Haska opublikowała artykuł o ratowaniu Żydów przez Poselstwo RP w Bernie. Dopiero dziennikarze Zbigniew Parafianowicz i Michał Potocki opisali w sierpniu 2017 sprawę całościowo, uznając wkład wszystkich członków grupy w ocalenie posiadaczy paszportów. Sprawa była przedmiotem wiersza „Paszporty”, napisanego w getcie warszawskim przez polsko-żydowskiego poetę Władysława Szlengela. Kompozytor Max Kowalski napisał muzykę do wiersza Szlengela, a grupa muzyczna "Sholem" nagrała utwór w 2018.
Upamiętnienie.
28 grudnia 2018, w przeddzień rocznicy śmierci posła Aleksandra Ładosia, na warszawskich Powązkach odprawiono nabożeństwo z udziałem polskiego ministra spraw zagranicznych Jacka Czaputowicza, podsekretarz stanu MKiDN Magdaleny Gawin, a także krewnych ministra Aleksandra Ładosia i konsula Konstantego Rokickiego oraz płk. Włodzimierza Cieszkowskiego, żołnierza oddziałów Armii Polskiej na Zachodzie internowanych w Szwajcarii. Na cmentarzu byli obecni rabin Orieł Zaretsky z warszawskiej Gminy Wyznaniowej, przedstawiciele Towarzystwa Społeczno-Kulturalnego Żydów z Warszawy, przedstawiciele American Jewish Committee. Z grona zaproszonych ambasadorów przybył tylko chargé d'affaires ambasady Szwajcarii. „Szczególnie zaskakująca była nieobecność dyplomatów Izraela”.
W czerwcu 2019 członkowie grupy Ładosia zostali pośmiertnie odznaczeni Medalami Virtus et Fraternitas.
Uchwałą Sejmu rok 2021 został ustanowiony w Polsce Rokiem Grupy Ładosia. Patronom roku 2021 poświęcono wydanie specjalne Kroniki Sejmowej.
Kontrowersja Instytutu Jad Waszem.
W kwietniu 2019 roku Instytut Jad Waszem poinformował o przyznaniu tytułu Sprawiedliwego wśród Narodów Świata konsulowi Konstantemu Rokickiemu, którego uznał za lidera grupy Ładosia i o przyznaniu wyrazów uznania „konsulom” Aleksandrowi Ładosiowi i Stefanowi Ryniewiczowi. Decyzja zawierająca poważne błędy faktograficzne (Ładoś i Ryniewicz byli przełożonymi Rokickiego, a nie jego podwładnymi i żaden z nich nie był konsulem) spotkała się z protestem rodziny Rokickiego, której przedstawicielka odmówiła przyjęcia medalu do wyjaśnienia sprawy dwóch pozostałych dyplomatów. Decyzja wywołała także reakcję ponad 30 ocalonych przez grupę Ładosia, którzy wystosowali do Jad Waszem list protestacyjny. Również ambasador RP w Szwajcarii Jakub Kumoch, określił decyzję Jad Waszem jako „nieporozumienie”, podkreślając, że Rokicki działał pod kierownictwem Ładosia i Ryniewicza. Zaprotestował również jeden z odkrywców grupy Ładosia, polski konsul honorowy w Zurychu Markus Blechner.

</doc>
<doc id="4233690" url="https://pl.wikipedia.org/wiki?curid=4233690" title="8 Kujawska Brygada Obrony Terytorialnej">
8 Kujawska Brygada Obrony Terytorialnej



</doc>
<doc id="4233691" url="https://pl.wikipedia.org/wiki?curid=4233691" title="Doug Nordquist">
Doug Nordquist

Douglas (Doug) Nordquist (ur. 20 grudnia 1958 w San Gabriel, w stanie Kalifornia) – amerykański lekkoatleta, skoczek wzwyż.
Na Igrzyskach Olimpijskich w Los Angeles w 1984 zajął piąte miejsce. Do jego osiągnięć należą również dwa medale Igrzysk Dobrej Woli – złoty (Moskwa 1986) oraz srebrny (Seattle 1990). Dwukrotnie był mistrzem (1986, 1988) i jeden raz wicemistrzem Stanów Zjednoczonych (1990). 
Swój rekord życiowy (2,36 m) ustanowił 15 czerwca 1990 w Norwalk.

</doc>
<doc id="4233694" url="https://pl.wikipedia.org/wiki?curid=4233694" title="8. Kujawsko-Pomorska Brygada Obrony Terytorialnej">
8. Kujawsko-Pomorska Brygada Obrony Terytorialnej



</doc>
<doc id="4233697" url="https://pl.wikipedia.org/wiki?curid=4233697" title="Saneczkarstwo na Zimowych Igrzyskach Olimpijskich 1972 – jedynki kobiet">
Saneczkarstwo na Zimowych Igrzyskach Olimpijskich 1972 – jedynki kobiet

Jedynki kobiet – jedna z konkurencji saneczkarstwa rozgrywana podczas Zimowych Igrzyskach Olimpijskich w Sapporo.
Całe podium zajęły reprezentantki Niemieckiej Republiki Demokratycznej. Mistrzynią olimpijską została Anna-Maria Müller. Drugie miejsce zajęła Ute Rührold, a na trzecim miejscu uplasowała się Margit Schumann.

</doc>
<doc id="4233706" url="https://pl.wikipedia.org/wiki?curid=4233706" title="Kristen Renton">
Kristen Renton

Kristen Renton (ur. 14 września 1982 r. w Denver w stanie Kolorado) – amerykańska aktorka.

</doc>
<doc id="4233709" url="https://pl.wikipedia.org/wiki?curid=4233709" title="Muzeum Getta Warszawskiego">
Muzeum Getta Warszawskiego

Muzeum Getta Warszawskiego – muzeum historyczne w Warszawie znajdujące się w organizacji.
Siedzibą muzeum będzie kompleks dawnego Szpitala Dziecięcego Bersohnów i Baumanów przy ul. Śliskiej 51/ul. Siennej 60. Otwarcie placówki zaplanowano na IV kwartał 2025 roku.
Dyrektorem Muzeum od 2018 jest Albert Stankowski. Zastępcą dyrektora ds. naukowych i wystawienniczych jest Hanna Wróblewska, zastępcą ds. ekonomiczno-organizacyjnych i inwestycji – Joanna Dudelewicz.
Misją placówki jest upowszechnianie wiedzy na temat życia codziennego, strategii przetrwania, walki i zagłady polskich Żydów uwięzionych w getcie warszawskim oraz innych gettach na terenie okupowanej Polski.
Zespół Muzeum pracuje nad stworzeniem wystawy stałej w zrewitalizowanym budynku dawnego Szpitala Bersohnów i Baumanów, a także nad gromadzeniem archiwaliów, artefaktów i świadectw ocalałych oraz czerpaniem z dorobku, doświadczeń i zasobów polskich i zagranicznych instytucji zajmujących się tematyką getta.
Zadaniami statutowymi Muzeum są m.in.: działania na rzecz ochrony i opieki nad dziedzictwem kulturowym Żydów uwięzionych w getcie warszawskim, prowadzenie działalności kulturalnej, naukowej, edukacyjnej i popularyzatorskiej, związanej z historią getta warszawskiego i innych gett utworzonych na okupowanych ziemiach polskich, inicjowanie i wspomaganie inicjatyw społecznych oraz organizacji pozarządowych przyczyniających się do ochrony i upamiętnienia historii getta warszawskiego.
Historia.
Pierwszym pomysłodawcą założenia Muzeum Getta Warszawskiego był uczestnik powstania w getcie warszawskim Sigmund Nissenbaum. Pod koniec lat 80. zwrócił się do prezesa Związku Bojowników o Wolność i Demokrację prof. Henryka Jabłońskiego z prośbą o powierzenie Fundacji im. Rodziny Nissenbaumów budowy Muzeum Getta Warszawskiego na terenie dawnego placu przeładunkowego tzw. Umschlagplatz. Wtedy nie doszło jednak do rozpoczęcia prac. 
Decyzję o powołaniu Muzeum Getta Warszawskiego ogłosił w dniu 14 listopada 2017 minister kultury i dziedzictwa narodowego Piotr Gliński. Muzeum oficjalnie powołano 28 lutego 2018 roku. 7 marca 2018 roku w Kancelarii Prezesa Rady Ministrów odbyła się konferencja prasowa poświęcona powołaniu nowej instytucji z udziałem premiera Mateusza Morawieckiego i ministra kultury i dziedzictwa narodowego Piotra Glińskiego. 
W październiku 2018 samorząd województwa mazowieckiego wydzierżawił Muzeum kompleks Szpitala Dziecięcego Bersohnów i Baumanów na 30 lat. Oba budynki dawnego szpitala – pawilon główny i pawilon południowy – zostały w 2018 wpisane przez Mazowieckiego Wojewódzkiego Konserwatora Zabytków na listę zabytków. Wystawa stała Muzeum prezentowana będzie w budynku głównym dawnego Szpitala, natomiast piętrowy pawilon południowy, gdzie dawniej mieścił się oddział okulistyczny, ma zostać siedzibą Działu Edukacji MGW.
W listopadzie 2020, w 80. rocznicę zamknięcia getta, samorząd województwa mazowieckiego sprzedał budynek muzeum za kwotę 22,7 mln zł (środki na ten cel przekazało Ministerstwo Kultury i Dziedzictwa Narodowego).
W 2020 Instytut Pamięci Narodowej wyraził zgodę na przekazanie egzemplarza Raportu Stroopa w formie depozytu na wystawę stałą Muzeum. 
Pierwsze zebranie międzynarodowej, piętnastoosobowej Rady Muzeum Getta Warszawskiego odbyło się 10 września 2019. Przewodniczącym Rady został naczelny rabin Polski Michael Schudrich. W czerwcu 2021 stanowisko to objęła Colette Avital – Ocalała z Holokaustu, przewodnicząca Centrum Organizacji Ocalałych z Zagłady w Izraelu, izraelska polityczka i dyplomatka.
Identyfikacja wizualna.
Muzeum Getta Warszawskiego wspólnie ze Stowarzyszeniem Twórców Grafiki Użytkowej ogłosiło w 2019 roku międzynarodowy konkurs na identyfikację wizualną. Autorami zwycięskiej koncepcji zostali projektanci z litewskiego studia DADADA. W identyfikacji używane są następujące kolory: biel, czerwień, czerń, kamienny brąz i błękit. Studio zaprojektowało dla muzeum także krój pisma „Memotype”, wykorzystywany w sygnecie oraz w inicjałach imion i nazwisk ofiar i ocalałych z getta.
Wystawa stała.
Prace nad koncepcją wystawy stałej rozpoczęły się w 2019 pod kierownictwem izraelskiego historyka, profesora Uniwersytetu Hebrajskiego w Jerozolimie, Daniela Blatmana. Zespół naukowy Muzeum przygotował dokumenty zawierające pierwszą koncepcję wystawy. Zespół przyjął trzy kluczowe parametry, które będą stanowić dominujące nurty narracji historycznej:
Wystawa stała Muzeum ma opierać się na autentycznych artefaktach pochodzących z okresu okupacji niemieckiej.
Jesienią 2022 Muzeum opublikowało cykl filmów przedstawiających koncepcje poszczególnych galerii wystawy stałej. W filmach wystąpili kuratorzy poszczególnych galerii oraz specjaliści biorący udział w przygotowaniu wystawy.
Muzeum nieustannie prowadzi poszukiwania historycznych artefaktów, świadectw i dokumentów związanych z funkcjonowaniem warszawskiego getta oraz jego upamiętnieniem.
W 2022 w kolekcji Muzeum znajdowało się 5125 artefaktów, z podziałem na archiwalia, ikonografię oraz muzealia.
Wystawy czasowe.
Jednocześnie z intensywnymi pracami nad tworzeniem wystawy stałej Muzeum podejmuje rozmaite działania o charakterze wystawienniczym. Projekty Muzeum udostępniane są zarówno w przestrzeni miejskiej Warszawy, jak też w przestrzeni wirtualnej. Dotychczas zrealizowano następujące wystawy: 
Działalność naukowa.
Na działalność naukową Muzeum Getta Warszawskiego składają się: konferencje i seminaria naukowe, prace archeologiczne i wykopaliskowe itp.
Pierwsza międzynarodowa konferencja naukowa została zorganizowana przez Muzeum Getta Warszawskiego w dniach 18–19 listopada 2019 we współpracy z Polskim Towarzystwem Studiów Żydowskich, Żydowskim Instytutem Historycznym im. Emanuela Ringelbluma, European Network Remembrance and Solidarity oraz Touro College w Berlinie. Konferencja pod tytułem „Początki okupacji nazistowskiej. Ciągłość i zmiana w życiu polskim i żydowskim 1939–1941” wpisała się w program upamiętniający 80. rocznicę rozpoczęcia II wojny światowej.
Na przełomie lipca i sierpnia 2021 na zaproszenie Muzeum Getta Warszawskiego do Warszawy przyjechał zespół badawczy prof. Richarda Freunda z Christopher Newport University w Wirginii, który wraz z archeologiem dr Jackiem Konikiem z MGW przeprowadził badania geofizyczne na terenie miejsc związanych z historią warszawskiego getta. W październiku 2021 Muzeum we współpracy z Akademią im. Aleksandra Gieysztora w Pułtusku prowadziło badania wykopaliskowe przy północnej granicy Ogrodu Krasińskich po zachodniej stronie przedwojennej osi ul. Wałowej. W trakcie wykopalisk znaleziono ponad tysiąc obiektów.
Latem 2022 MGW we współpracy z Christopher Newport University i Akademią im. Aleksandra Gieysztora w Pułtusku – filią AFiB Vistula rozpoczęło wykopaliska i badania archeologiczne na warszawskim Muranowie, na terenie dawnego getta warszawskiego. Wykopaliska były prowadzone w kwartale ulic Miłej – Dubois – Niskiej – Karmelickiej, w okolicy, gdzie znajdował się bunkier Anielewicza. Podczas prac wykopaliskowych znaleziono około 3 tysięcy artefaktów, w tym liczne przedmioty użytku codziennego, a także przedmioty kultu religijnego, takie jak fragmenty żydowskich modlitewników i używane przez religijnych Żydów tefilin.
We wrześniu 2022 Muzeum Getta Warszawskiego wraz z partnerami: Żydowskim Instytutem Historycznym im. Emanuela Ringelbluma i Państwowym Muzeum na Majdanku, zorganizowało międzynarodową konferencje naukową „80 lat po Aktion «Reinhardt» (1942–1943)”. Konferencja była jednym z wydarzeń związanych z obchodami 80. rocznicy akcji Reinhardt, którą nazistowskie Niemcy w latach 1942-1943 przeprowadziły na terenach Generalnego Gubernatorstwa i Okręgu Białostockiego.
Także we wrześniu 2022 r. odbyła się VIII Ogólnopolska Konferencja Naukowa Polskiego Towarzystwa Studiów Żydowskich pt. „Żydzi i Judaizm we współczesnych badaniach polskich”, której Muzeum Getta Warszawskiego było jednym ze współorganizatorów.
Muzeum organizuje także seminaria naukowe związane z tematyką Zagłady oraz jej recepcji w muzeach. Jedną z form naukowej działalności są także cykliczne webinaria dotyczące Holokaustu.
Działalność edukacyjna.
Muzeum ma szeroką ofertę edukacyjną, skierowaną do młodzieży szkolnej i do osób dorosłych. W ofercie Działu Edukacji MGW znajdują się lekcje i warsztaty szkolne, seminaria, konferencje, spacery varsavianistyczne i edukacyjne.
Organizowane przez Muzeum lekcje dotyczą zarówno religii, tradycji i kultury polskich Żydów, jak też historii warszawskiego getta i życia codziennego osób zmuszonych do zamieszkania w nim. W latach 2018-2020 przeprowadzono 164 lekcji muzealnych w Warszawie i na Mazowszu. Muzeum regularnie organizuje też lekcje w szkołach ponadpodstawowych znajdujących się na terenie byłego warszawskiego getta.
Wiosną 2019 Muzeum rozpoczęło cykl regularnych spacerów varsavianistycznych o tematyce związanej z historią i funkcjonowaniem getta warszawskiego. Spacery prowadzone są w języku polskim, angielskim i niemieckim. W kwietniu 2022 do oferty dołączono też spacery varsavianistyczne dla osób uchodźczych z Ukrainy. 
Dział Edukacji MGW prowadzi szkolenia dla nauczycieli i edukatorów w formie konferencji, seminariów wyjazdowych oraz warsztatów. Spotkania z nauczycielami i edukatorami rozpoczęła w 2019 konferencja „Wokół getta warszawskiego i innych gett okupowanej Polski” ( 29–31.03.2019). Dotychczas odbyły się cztery seminaria wyjazdowe: „Warszawskie getto – Treblinka – Majdanek” (25–27.10.2019), „Chełmno nad Nerem i Łódź” (9–10.2021), „Śladami Akt Reinhardt – Lublin, Trawniki, Poniatowa” (26-27.03.2022) oraz „Hasag – obóz niemieckiej pracy przymusowej” (1–2.10.2022).
W ramach współpracy z Fundacją Polskiego Państwa Podziemnego w 2019 powstał przewodnik edukacyjny związany z historią warszawskich Żydów. Przewodnik w formie gry edukacyjnej udostępniono na stronie internetowej Muzeum.
Współpraca ze Światowym Związkiem Żołnierzy Armii Krajowej w ramach środków z Programu Wieloletniego „Niepodległa” zaowocowała serią wywiadów z Ocalałymi z Zagłady, dawnymi harcerzami Szarych Szeregów, członkami konspiracji, świadkami historii oraz rodzinami Sprawiedliwych wśród Narodów Świata. Kolejny projekt realizowany w ramach Programu Wieloletniego „Niepodległa” nosił tytuł „Obraz społeczności żydowskiej w oczach sąsiadów”. Tym razem swoimi wspomnieniami podzielili się mieszkańcy Warszawy, Łodzi, Wilna, Nowogródka, Oświęcimia, Mińska Mazowieckiego, Tykocina i Bliżyna. Opowiedzieli o swoich żydowskich sąsiadach, o wydarzeniach ze wspólnej – a od pewnego momentu już osobnej historii, które zostały w ich pamięci.
W 2020 Muzeum zrealizowało projekt filmowy „Getto w literaturze”, którego celem jest ukazanie getta z trzech perspektyw: ofiary, kata i świadka. Projekt składa się z interpretacji artystycznych czterech publikacji: „Zdążyć przez Panem Bogiem” Hanny Krall, „Rozmowy z katem” Kazimierza Moczarskiego, „Campo di Fiori” Czesława Miłosza i „Wspomnienia. Moja wersja” Wacława Izaaka Kornbluma. W ramach projektu dla szkół znajdujących się na terenie byłego warszawskiego getta,  którego motto brzmi „Jakie to ma lub może mieć znaczenie dla naszej przyszłości, że mieszkamy wokół miejsca ich śmierci?” (J. M. Rymkiewicz) zrealizowano,  we współpracy z XVII Liceum Ogólnokształcącym z Oddziałami Dwujęzycznymi im. A. Frycza-Modrzewskiego, film „Otwieranie ciszy”.
W listopadzie 2022 Dział Edukacji MGW organizował we współpracy z Wydziałem Nauk Społecznych Uniwersytetu SWPS webinarium „Wokół traumy Holokaustu” poświęcone zagadnieniu szeroko pojętej traumy. W seminarium wzięli udział badacze z Polski, Ukrainy i Izraela.
Dział Edukacji MGW zajmuje się również tworzeniem gier miejskich i edukacyjnych o tematyce związanej z historią getta warszawskiego oraz materiałów edukacyjnych na potrzeby nauczycieli i edukatorów.
Publikacje.
Muzeum angażuje się również w działania wydawnicze. Dotychczas wydane zostały następujące publikacje:  
Węgrzynek H., Zieliński K., "Szpital Bersohnów i Baumanów", 2019 – album przedstawiający historię Szpitala Bersohnów i Baumanów jako świadka historii;
Kornblum W. I., "Wspomnienia. Moja wersja", 2019;
Walewski R., "Jurek", 2020;
Erlich B., "Żydowskie dziecko Warszawy", 2021;
"Getto warszawskie w literaturze polskiej". Antologia, wybór i opracowanie Sławomir Buryła, 2021
Głowiński T., Lahnstaedt S., Międykowski W., "Tak, jak gdyby nas nigdy nie było", 2021
"Zbieramy, budujemy, pamiętamy". Muzeum Getta Warszawskiego, 2021
„"Wolność! Zwróćcie nam naszą!” Eseje historyczne o getcie warszawskim", red. M. Grądzka-Rejak, K. Zieliński, Warszawa 2022
„"W roku trzyǳiestym ǳiewiątym poszedłem inną drogą…” Eseje historyczne o getcie warszawskim," red. M. Grądzka-Rejak, K. Zieliński, Warszawa 2022
Poza tym przy współpracy MGW ukazały się publikacje:
Małkowska-Bieniek E., "Bohaterki drugiego planu. Buchholtz, Auerbach oraz Berman", wydawnictwo Oficyna CM, 2022
Krempa A., "Sztetl Mielec. Z historii mieleckich Żydów", Samorządowe Centrum Kultury w Mielcu, Muzeum Getta Warszawskiego, 2022
Współpraca.
Muzeum Getta Warszawskiego współpracuje z wieloma placówkami muzealnymi, instytucjami naukowo-badawczymi, a także organizacjami żydowskimi. Wśród partnerów Muzeum są m.in.: Instytut Pamięci Narodowej, Żydowski Instytut Historyczny im. Emanuela Ringelbluma, Państwowe Muzeum na Majdanku, Muzeum Powstania Warszawskiego, Muzeum Historii Żydów Polskich POLIN, Towarzystwo Społeczno-Kulturalne Żydów w Polsce, Instytut Archeologii i Etnologii PAN, Hebrew University w Jerozolimie, Touro College w Berlinie, Muzeum Holokaustu w Sered na Słowacji, Gmina Wyznaniowa Żydowska w Warszawie, oraz Chabad Lubawicz Polska. 
Teren prowadzonych przez Muzeum wykopalisk odwiedzali m.in. dyrektor Centrum Menachema Begina w Jerozolimie Herzel Makov, ambasador Stanów Zjednoczonych w Polsce Mark Brzeziński oraz ambasador Izraela w Polsce dr Yacov Livne. Z wizytą studyjną w Muzeum gościli m.in. przedstawiciele instytucji żydowskich z Estonii i Stanów Zjednoczonych. W sierpniu 2022 rezydentkami Muzeum były badaczki z Muzeum Historii Ukrainy w II Wojnie Światowej, które wzięły udział w spotkaniu „Praca Muzeum Wojny w czasie wojny” poświęconym funkcjonowaniu muzeum w Kijowie podczas trwającej wojny Rosji w Ukrainie.

</doc>
<doc id="4233710" url="https://pl.wikipedia.org/wiki?curid=4233710" title="Steve Wojciechowski">
Steve Wojciechowski

Steven Leo Wojciechowski (ur. 11 sierpnia 1976 w Severna Park) – amerykański koszykarz akademicki, polskiego pochodzenia, występujący na pozycjach rozgrywającego lub rzucającego obrońcy, następnie trener koszykarski, obecnie trener drużyny akademickiej Marquette Golden Eagles.
W 1994 wystąpił w meczu gwiazd amerykańskich szkół średnich – McDonald’s All-American.

</doc>
<doc id="4233711" url="https://pl.wikipedia.org/wiki?curid=4233711" title="Halicyclops thysanotus">
Halicyclops thysanotus

Halicyclops thysanotus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1935 roku przez amerykańskiego zoologa Charlesa Brancha Wilsona.

</doc>
<doc id="4233714" url="https://pl.wikipedia.org/wiki?curid=4233714" title="Chorion">
Chorion

Chorion () – osłona jajowa występująca u rozmaitych grup bezkręgowców (m.in. u owadów, skorupiaków, wijów, pajęczaków, mięczaków i pierścienic). U kręgowców termin używany jest w dwóch znaczeniach. Pierwsze odnosi się do osłony przejrzystej () – w tym znaczeniu termin ten używany jest zwłaszcza u promieniopłetwych. Drugie znaczenie odnosi się do błony płodowej owodniowców, w języku polskim nazywanej kosmówką.
Chorion u większości zwierząt jest strukturą wielofunkcyjną. Oprócz ochrony rozwijającego się zarodka może brać udział w przywabianiu plemników, kapacytacji, indukcji reakcji akrosomalnej czy blokowaniu polispermii.
U owadów chorion jest jedną z dwóch, obok błony żółtkowej osłon jajowych. W najbardziej podstawowej formie ma gładką lub żeberkowatą powierzchnię. Często jest jednak silnie zróżnicowany. Występować mogą na nim m.in. mikropyle, aeropyle, hydropyle, stylki, wyrostki oddechowe czy wieczko. U większości owadów prekursory chorionu wytwarzane są w komórkach nabłonka folikularnego i magazynowane w czasie witelogenezy w wakuolach sekrecyjnych. W przypadku chorionów o zróżnicowanej strukturze poszczególne ich regiony są syntetyzowane przez osobne populacje komórek folikularnych, różniących się tak budową jak i funkcją. Prekursory chorionu uwalniane są po witelogenezie do przestrzeni między nabłonkiem folikularnym a oocytem. Zwykle formowanie błony żółtkowej poprzedza formowanie chorionu, ale w niektórych grupach obie osłony jajowe powstają w tym samym czasie.

</doc>
<doc id="4233717" url="https://pl.wikipedia.org/wiki?curid=4233717" title="Grégoire Halberstadt">
Grégoire Halberstadt

Grégoire Halberstadt (ur. 26 listopada 1873, zm. po 1937) – francuski lekarz psychiatra, dyrektor zakładu psychiatrycznego Saint-Venant w Pas-de-Calais. Tytuł doktora medycyny otrzymał w 1906 roku w Paryżu. Zakładem Saint-Venant kierował do grudnia 1936 roku. Był autorem licznych prac dotyczących psychopatologii schizofrenii.

</doc>
<doc id="4233722" url="https://pl.wikipedia.org/wiki?curid=4233722" title="Chorwacja na Zimowych Igrzyskach Olimpijskich 2018">
Chorwacja na Zimowych Igrzyskach Olimpijskich 2018

Chorwacja na Zimowych Igrzyskach Olimpijskich 2018 – występ kadry sportowców reprezentujących Chorwację na igrzyskach olimpijskich w Pjongczangu w 2018 roku.
W kadrze znalazło się 20 zawodników – 13 mężczyzn (w tym jeden rezerwowy bobsleista) i 7 kobiet. Reprezentanci Chorwacji wystąpili w 16 konkurencjach w 4 dyscyplinach sportowych. Po raz pierwszy w historii Chorwacja była reprezentowana w zawodach olimpijskich w saneczkarstwie.
Chorążym reprezentacji Chorwacji podczas ceremonii otwarcia igrzysk był alpejczyk Natko Zrnčić-Dim, a podczas ceremonii zamknięcia – bobsleista Dražen Silić. Reprezentacja Chorwacji weszła na stadion jako 73. w kolejności podczas ceremonii otwarcia i 74. podczas zamknięcia, w obu przypadkach pomiędzy ekipami z Kolumbii i Kirgistanu.
Był to 8. start reprezentacji Chorwacji na zimowych igrzyskach olimpijskich i 15. start olimpijski, wliczając w to letnie występy. Po raz pierwszy od igrzysk w Nagano w 1998 roku Chorwaci nie zdobyli ani jednego medalu olimpijskiego.
Skład reprezentacji.
Bobsleje.
Rezerwowym bobsleistą był Đulijano Koludra.

</doc>
<doc id="4233725" url="https://pl.wikipedia.org/wiki?curid=4233725" title="Partia Zwolenników Papierowego Pieniądza">
Partia Zwolenników Papierowego Pieniądza

Partia Zwolenników Papierowego Pieniądza () – partia polityczna działająca w Stanach Zjednoczonych w drugiej połowie XIX wieku.
Historia.
Ruch społeczny greenback zaczął się formować tuż po zakończeniu wojny secesyjnej. Jeszcze w czasie jej trwania, władze federalne, by pomóc wojskom Unii, wyasygnowały ponad 450 milionów dolarów papierowych pieniędzy, które nie miały pokrycia w złocie. Jednocześnie w tym okresie znacząco rozwinął się transport (budowano linie transkontynentalne, bite drogi i kanały), co wpłynęło na wzrost osadnictwa w niezasiedlonych terenach. Gwałtowny rozwój sprzyjał kapitalizmowi, tworzeniu się monopoli i elit finansowych, przeciwko którym protestowali robotnicy, farmerzy, rzemieślnicy i drobni przedsiębiorcy. Żyjące z reguły w małych społecznościach grupy zawodowe, po zakończeniu wojny secesyjnej utworzyły ruch społeczny "greenback", czyli zwolenników papierowych pieniędzy. Wyrazili swój sprzeciw, kiedy to fiskalni konserwatyści żądali od rządu wycofania się z pożyczek i zaniechania emisji banknotów. Ich działalność przybrała na sile podczas kryzysu finansowego w 1873 roku, kiedy to zażądali utrzymania papierowych pieniędzy, kosztem droższych, metalowych, z domieszkami złota. Rok później ruch przybrał formę Partii Zwolenników Papierowego Pieniądza, której głównym obszarem poparcia był Środkowy Zachód.
Działalność.
Partia (zwana też "Greenback Labour Party" lub "National Independent Party") oficjalnie powstała podczas konwencji założycielskiej w Cleveland w 1875 roku. W tym samym roku Kongres przyjął Resumption Act, który zakładał stopniowe wycofywanie papierowych pieniędzy. Greenback Party postulowała powrót do parytetu złota i krytykowała reformę monetarną gabinetu prezydenta Ulyssesa Granta. Wystawiła także kandydaturę Petera Coopera w wyborach prezydenckich w 1876 roku. Uzyskał on około 81 000 głosów powszechnych. Partia nie odniosła sukcesu z powodu braku charyzmatycznego lidera oraz kłopotów organizacyjnych. W 1877 roku do zwolenników Greenback dołączyli pracownicy kolei, którym groziły masowe zwolnienia. Ponadto zawiązali oni sojusz z Labour Reform. Dzięki temu w wyborach do Izby Reprezentantów w 1878 roku partia wprowadziła 15 przedstawicieli. Dwa lata później odbyła się konwencja, na której pojawili się działacze socjalistyczni, którzy postulowali wprowadzenie 8-godzinnego czasu pracy i zakazu przywożenia pracowników kontraktowych z Chin. Nominację prezydencką uzyskał James Weaver, który w wyborach powszechnych otrzymał około 307 tys. głosów. W połowie lat 80. XIX wieku poparcie dla greenbacks znacznie spadło, a sama partia zaczęła się rozpadać. Większość działaczy zaczęła sprzyjać idei nieograniczonego parytetu srebra i zaczęli przechodzić do formującej się Partii Populistycznej.

</doc>
<doc id="4233728" url="https://pl.wikipedia.org/wiki?curid=4233728" title="Greenback Party">
Greenback Party



</doc>
<doc id="4233736" url="https://pl.wikipedia.org/wiki?curid=4233736" title="Ariel Lin">
Ariel Lin

Ariel Lin (; ur. 29 października 1982 w Yilan) – tajwańska aktorka i piosenkarka.

</doc>
<doc id="4233751" url="https://pl.wikipedia.org/wiki?curid=4233751" title="Strażnica WOP Bąsak">
Strażnica WOP Bąsak



</doc>
<doc id="4233753" url="https://pl.wikipedia.org/wiki?curid=4233753" title="Haplocyclops">
Haplocyclops

Haplocyclops – rodzaj widłonogów z rodziny Cyclopidae. Nazwa naukowa tego rodzaju skorupiaków została opublikowana w 1952 roku przez niemieckiego zoologa Friedricha Kiefera.

</doc>
<doc id="4233754" url="https://pl.wikipedia.org/wiki?curid=4233754" title="BNP Paribas Open 2018 (kobiety)">
BNP Paribas Open 2018 (kobiety)

BNP Paribas Open 2018 – tenisowy turniej WTA kategorii WTA Premier Series rangi WTA Premier Mandatory w sezonie 2018 z cyklu BNP Paribas Open rozgrywany w dniach 7–18 marca 2018 roku w Indian Wells na kortach twardych o puli nagród wynoszącej 8 648 508 dolarów amerykańskich.

</doc>
<doc id="4233758" url="https://pl.wikipedia.org/wiki?curid=4233758" title="Strażnica WOP Sianki">
Strażnica WOP Sianki



</doc>
<doc id="4233759" url="https://pl.wikipedia.org/wiki?curid=4233759" title="Ulpia Traiana Sarmizegetusa">
Ulpia Traiana Sarmizegetusa

Colonia Ulpia Traiana Augusta Dacica Sarmizegetusa – dawna stolica i największe miasto rzymskiej Dacji; później nazwana "Ulpia Traiana Sarmizegetusa" dla upamiętnienia dawnej stolicy dackiej, położonej około 40 km dalej. 
Zbudowane na terenie obozu Piątego Legionu Macedońskiego miasto zostało zasiedlone przez weteranów wojen dackich. Od samego początku otrzymało rangę kolonii i status "ius Italicum". Na obszarze 30 hektarów mieszkało 20–25 tysięcy osób. Ulpia Traiana była politycznym, administracyjnym i religijnym centrum rzymskiej Dacji w II i III wieku.
Miasto zostało zniszczone przez Gotów. Dzisiaj Ulpia Traiana pozostaje w ruinie, z częściowo zachowanym forum, amfiteatrem i pozostałościami kilku świątyń.

</doc>
<doc id="4233762" url="https://pl.wikipedia.org/wiki?curid=4233762" title="Heterocyclops affinis">
Heterocyclops affinis

Heterocyclops affinis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1863 roku przez norweskiego hydrobiologa Georga Ossiana Sarsa.

</doc>
<doc id="4233763" url="https://pl.wikipedia.org/wiki?curid=4233763" title="Heterocyclops">
Heterocyclops

Heterocyclops – rodzaj widłonogów z rodziny Cyclopidae. Nazwa naukowa tego rodzaju skorupiaków została opublikowana w 1893 roku przez niemieckiego zoologa Carla Clausa.

</doc>
<doc id="4233766" url="https://pl.wikipedia.org/wiki?curid=4233766" title="Shelden Williams">
Shelden Williams

Shelden DeMar Williams (ur. 21 października 1983 w Oklahoma City) – amerykański koszykarz występujący na pozycjach silnego skrzydłowego lub środkowego.
Został wybrany dwukrotnie najlepszym zawodnikiem szkół średnich stanu Oklahoma (Oklahoma Gatorade Player of the Year - 2001, 2002) oraz obrońcą (Oklahoma Defensive Player of the Year - 2000, 2001). W 2001 zaliczono go do IV składu Parade All-American, a rok później do EA Sports High School All-America.
15 grudnia 2007 został napadnięty przed swoim samochodem, tuż przed meczem z Charlotte Bobcats. Aresztowano dwóch napastników jeszcze tego samego dnia w Arbor Place Mall, w Douglas County (Georgia). Według zeznań oficera z Departamentu Policji Douglasville sprawcy znajdowali się w jego aucie, próbując je ukraść.
13 listopada 2008 został mężem koszykarki Candace Parker, z którą ma córkę Lailę. Osiem lat później wzięli rozwód, po trzymiesięcznej separacji.

</doc>
<doc id="4233767" url="https://pl.wikipedia.org/wiki?curid=4233767" title="Armin Wegner">
Armin Wegner

Armin Wegner (ur. 1886, zm. 1978) – niemiecki lekarz, pisarz i działacz na rzecz praw człowieka wyróżniony między innymi tytułem Sprawiedliwy wśród Narodów Świata.
Życiorys.
W czasie I wojny światowej jako lekarz wojskowy był świadkiem ludobójstwa Ormian (1915–1917). W 1933 za obronę Żydów w nazistowskich Niemczech został deportowany do obozu koncentracyjnego, a w 1967 wyróżniony przez Instytut Jad Waszem tytułem Sprawiedliwy wśród Narodów Świata. W 1956 został odznaczony Orderem Zasługi, a w 1968 odznaczony Orderem św. Grzegorza. 
W czerwcu 2018 w warszawskim Ogrodzie Sprawiedliwych odsłonięty został kamień upamiętniający jego osobę i posadzono drzewo pamięci.

</doc>
<doc id="4233770" url="https://pl.wikipedia.org/wiki?curid=4233770" title="Lokomotywownia Toruń-Kluczyki">
Lokomotywownia Toruń-Kluczyki



</doc>
<doc id="4233771" url="https://pl.wikipedia.org/wiki?curid=4233771" title="José Luis Munárriz (obraz Goi)">
José Luis Munárriz (obraz Goi)

José Luis Munárriz (hiszp. "Don José Luis Munárriz") – obraz olejny hiszpańskiego malarza Francisca Goi (1746–1828). Portret przedstawiający pisarza José Munárriza znajduje się w zbiorach Królewskiej Akademii Sztuk Pięknych św. Ferdynanda.
Okoliczności powstania.
José Luis Munárriz był pisarzem, tłumaczem i erudytą. Studiował w Salamance, po czym przeniósł się do Madrytu. W 1796 został honorowym członkiem Akademii Sztuk Pięknych św. Ferdynanda i sekretarzem Królewskiej Kompanii Filipin. Prawdopodobnie razem z Ignaciem Omulryanem zlecił Goi namalowanie obrazu "Rada Kompanii Filipin" przedstawiającego zebranie z 30 marca 1815, na którym Munárriz został mianowany dyrektorem kompanii. Możliwe, że z tej okazji zamówił u Goi swój portret. Goya w tym samym roku sportretował Omulryana, wiceprzewodniczącego kompanii i Miguela de Lardizábala, jej przewodniczącego.
Opis obrazu.
Munárriz został przedstawiony w półpostaci, siedzący przy stole i lekko obrócony w stronę widza. Na stole leży książka, w której palcem zaznacza stronę, jakby widz zaskoczył go w trakcie lektury. Jest to kompendium wykładów na temat retoryki i literatury pięknej ("Lectures on Rhetoric and Belles Lettres"), które zostało przetłumaczone przez Munárriza, a jego ponowne madryckie wydanie pt. "Lecciones sobre la retórica y las bellas letras" opublikowano w 1815. Za modelem ułożona jest sterta książek, a na ich grzbietach widnieją nazwiska ważnych poetów, do których Blair nawiązuje w swoim dziele: Horacy, Wirgiliusz, Kwintylian, Camões, Petrarka, Boileau, Cervantes i Addison.
Munárriz ma na sobie pozbawiony ozdób czarny kaftan, który nabiera niemal płaskiego i abstrakcyjnego trójkątnego kształtu, zwieńczonego białym kołnierzykiem koszuli i żabotem. Twarz została oddana w sposób realistyczny, a jej wyraz odzwierciedla pewną nieufność wobec widza. Malując twarz, Goya w nowatorski sposób posłużył się szarymi tonami. Podobnie jak w przypadku portretu Omulryana, postać jest nadmiernie wydłużona. Goya starał się poprawić proporcje, o czym świadczą pentimenti wokół głowy modela. Trójkątna kompozycja i wydłużona forma przywodzą na myśl styl El Greca. Ciemna paleta jest u Goi typowa dla portretów burżuazji. Artysta uzyskał wrażenie nasyconych kolorów, korzystając z bardzo zredukowanej palety.
Na okładce książki znajduje się inskrypcja: "D. Jose Munarriz / P.r Goya 1815", a na grzbiecie: "Comp. / DE / BLAIR".
Proweniencja.
Obraz należał do portretowanego, który zapisał go Akademii św. Ferdynanda w testamencie z uwagą: „jeżeli taka będzie wola jego żony”. Wdowa po nim, Cristina Vega, przekazała obraz akademii 15 marca 1830.
Portret został wybrany do ilustrowanego zbioru najważniejszych dzieł Akademii św. Ferdynanda ("Cuadros selectos de la Real Academia de Bellas Artes de San Fernando") wydanego w 1885. W tym celu malarz José María Galván wykonał rycinę na podstawie obrazu.

</doc>
<doc id="4233772" url="https://pl.wikipedia.org/wiki?curid=4233772" title="Eduardo Blanco (pisarz)">
Eduardo Blanco (pisarz)

Eduardo Blanco, pseudonim Manlius (ur. 25 grudnia 1838 w Caracas, zm. 30 czerwca 1912 w Caracas) – wenezuelski pisarz i polityk.
Biografia.
Eduardo Blanco w wieku dwudziestu lat rozpoczął karierę wojskową i w szybkim tempie awansował do stopnia pułkownika sztabu generalnego. Został doceniony przez generała José Antonio Páeza, bohatera niepodległości i pierwszego prezydenta Wenezueli po rozpadzie Wielkiej Kolumbii w 1830, który uczynił go swym adiutantem. Od 30 lipca 1900 do 8 listopada 1901 był ministrem spraw zagranicznych w rządzie Cipriano Castro.
Pierwszym utworem literackim Blanco była opowieść zatytułowana "Número 111", opublikowana w 1873 pod pseudonimem Manlius, w Caracas w piśmie „La Revista”. W kolejnym roku pismo „La Tertulia” opublikowało w odcinkach romantyczną historię "Vanitas vanitatis". Na łamach tego pisma ujawniona została też prawdziwa tożsamość autora. 2 sierpnia 1879 w Teatro Caracas odbyła się premiera dramatu w trzech aktach "Lionfort", który znacząco zaznaczył obecność Eduardo Blanco kręgu literackim Wenezueli. Utwór teatralny zyskał jednogłośną pochwałę krytyków i widzów.
Największym dziełem Blanco jest "Venezuela Heroica", klasyczne dzieło romantyczne napisane prozą, ukazujące historię jako epos. Pisarz wykorzystał swoje umiejętności, aby przedstawić krwawą wojnę i największe bitwy wojny o niepodległość, oddając jednocześnie hołd bohaterom, którzy walczyli o wolność Wenezueli. Pierwsze wydanie ukazało się w 1881 i składało się z pięciu rozdziałów poświęconych bitwom pod: La Victoria, San Mateo, Las Queseras del Medio, Boyacá i Carabobo. W 1883 Blanco rozszerzył dzieło i dodał kolejne sześć bitew pod: Sitio de Valencia de Venezuela, Maturín, La invasión de los Seiscientos, La Casa Fuerte, San Félix i Matasiete. Historię bitwy pod Carabobo usłyszał od generała José Antonio Páeza, podczas spotkania z marszałkiem Juanem Crisóstomo Falcónem, w pobliżu miejsca bitwy, gdzie spotkali się, aby zakończyć wojnę federalną (1859–1863).
Blanco jest także autorem powieści historycznej "Zárate" (1882). Dzieło to dało początek ruchowi literackiemu w literaturze wenezuelskiej zwanemu kreolizmem ("criollismo literario" lub "literatura criollista"). Ten trend literacki był popularny od końca XIX do początku XX w. w Ameryce Łacińskiej i Południowej. Cechował się przedstawianiem w realistyczny sposób scen, języka, obyczajów i historii kraju, z którego pochodził pisarz.
W 1911 obchodzono w Wenezueli pierwsze stulecie niepodległości, podczas uroczystości w Teatro Municipal Eduardo Blanco został uhonorowany mianem pisarza narodowego.

</doc>
<doc id="4233779" url="https://pl.wikipedia.org/wiki?curid=4233779" title="Radu Rogac">
Radu Rogac

Radu Rogac (ur. 7 czerwca 1995 w Bielcach) – mołdawski piłkarz grający na pozycji obrońcy w FC Sfîntul Gheorghe.
Kariera klubowa.
Jest wychowankiem Zarei Bielce. W wieku 16 lat został włączony do pierwszej drużyny tego klubu. We wrześniu 2016 został wypożyczony do FC Ungheni. W lutym 2017 przeszedł do Dinama Samarkanda. W styczniu 2018 opuścił ten klub i zimą przeszedł do Petrocubu Hîncești. W sierpniu 2018 trafił do maltańskiego Tarxien Rainbows FC, w którym zadebiutował 24 sierpnia 2018 w wygranym 5:1 spotkaniu z St. Andrews FC. W lutym 2019 ogłoszono, że podpisał dwuletni kontrakt z ASU Politehnica Timișoara, jednak ostatecznie transfer nie doszedł do skutku ze względu na przepisy zakazujące jednemu zawodnikowi gry w trzech klubach z trzech różnych krajów w jednym sezonie. W marcu 2019 wrócił do Mołdawii i został zawodnikiem Dinamo-Auto Tyraspol. Wraz z końcem roku opuścił klub. W lutym 2020 przeszedł do FC Sfîntul Gheorghe.
Kariera reprezentacyjna.
Młodzieżowy reprezentant Mołdawii w kadrach U-19 i U-21. W seniorskiej reprezentacji zadebiutował 27 stycznia 2018 w przegranym 0:1 meczu towarzyskim z Koreą Południową.

</doc>
<doc id="4233785" url="https://pl.wikipedia.org/wiki?curid=4233785" title="Jan Niewiadomski ps.&quot;Jurko&quot;">
Jan Niewiadomski ps.&quot;Jurko&quot;



</doc>
<doc id="4233793" url="https://pl.wikipedia.org/wiki?curid=4233793" title="Dom Dwyer">
Dom Dwyer

Dominic James „Dom” Dwyer (ur. 30 lipca 1990 w Cuckfield) – amerykański piłkarz pochodzenia angielskiego występujący na pozycji napastnika, obecnie zawodnik Orlando City.
Żonaty z Sydney Leroux, zawodową piłkarką.
Kariera klubowa.
Dwyer urodził się w miejscowości Cuckfield, na południu Anglii. Członkowie jego rodziny byli związani z Royal Air Force, w związku z czym w dzieciństwie kilkukrotnie zmieniał miejsce zamieszkania, ostatecznie osiadając w Norwich. Tam przez kilka lat terminował w akademii Norwich City FC, po czym klub zrezygnował z jego usług. Przez cały okres dorastania zmagał się z problemami zdrowotnymi (trzy razy musiał pauzować z powodu złamania kości stopy), przez co jego dalsza gra w piłkę często stawała pod znakiem zapytania. W międzyczasie przez kilka miesięcy mieszkał z matką w Londynie i występował w tamtejszym półprofesjonalnym zespole Staines Town FC. Po powrocie do Norfolk przez trzy lata uczęszczał do College of West Anglia, gdzie wyrobił licencję trenerską FA Licence 1. Wziął wówczas udział w projekcie sportowym King’s Lynn Community Football, w ramach którego miał możliwość występów w szóstej lidze angielskiej, w barwach drużyny King's Lynn FC.
W późniejszym czasie Dwyer, za pośrednictwem projektu Community Football, wziął udział w meczach próbnych organizowanych przez przedsiębiorstwo Soccer Icon USA na boiskach treningowych londyńskiego zespołu Queens Park Rangers FC. Po udanym występie skorzystał z propozycji Joego McLaughlina – koordynatora Soccer Icon, przyjmując stypendium naukowe w amerykańskim Tyler Junior College w Teksasie. Po przeprowadzce do Stanów Zjednoczonych występował w barwach szkolnej drużyny Tyler Apaches; w 2010 roku otrzymał nagrodę NJCAA National Player of the Year. Po dwóch latach spędzonych w Tyler przeniósł się na University of South Florida w Tampie, gdzie w 2011 roku jako gracz uczelnianego zespołu South Florida Bulls został wybrany do drużyny NSCAA All-American Second Team, a także otrzymał nagrodę Big East Offensive Player of the Year. W styczniu 2012 podpisał umowę z programem Generation Adidas.
Kilka dni później Dwyer został wybrany w MLS SuperDraft (z szesnastego miejsca) przez Sporting Kansas City. Pierwszy mecz rozegrał w nim 29 maja 2012 z Orlando City (3:2) w rozgrywkach U.S. Open Cup, zaś w Major League Soccer zadebiutował 1 września tego samego roku w wygranym 2:1 spotkaniu z Toronto FC. W swoim premierowym sezonie 2012 zajął ze Sportingiem pierwsze miejsce w konferencji wschodniej oraz triumfował w pucharze Stanów Zjednoczonych – U.S. Open Cup. Pełnił jednak wyłącznie rolę głębokiego rezerwowego i sporadycznie pojawiał się na boiskach. W grudniu 2012 trenował ze St. Mirren FC, lecz oferta wypożyczenia złożona przez szkocki zespół została odrzucona przez Sporting. Ostatecznie w marcu 2013 udał się na kilkumiesięczne wypożyczenie do współpracującego ze Sportingiem, trzecioligowego zespołu Orlando City SC. Tam od razu został gwiazdą ekipy – w sezonie 2013 triumfował z Orlando w rozgrywkach USL Pro, a w finale ligi z Charlotte Eagles (7:4) strzelił cztery gole. Sam został natomiast królem strzelców regularnego sezonu z piętnastoma bramkami na koncie ("ex aequo" z José Angulo).
Po powrocie do Sportingu, Dwyer wywalczył sobie pewne miejsce w wyjściowym składzie ekipy prowadzonej przez Petera Vermesa. Premierowego gola w najwyższej klasie rozgrywkowej strzelił 3 sierpnia 2013 w przegranej 2:3 konfrontacji z New York Red Bulls. W sezonie 2013 wygrał ze Sportingiem konferencję wschodnią, strzelając zwycięskiego gola w finale z Houston Dynamo (2:1), a następnie wywalczył mistrzostwo MLS. W sezonie 2014 strzelił dwadzieścia dwa gole w regularnym sezonie, zostając wicekrólem strzelców MLS (ustąpił jedynie Bradleyowi Wright-Phillipsowi). W 2015 roku wygrał natomiast po raz drugi U.S. Open Cup i został królem strzelców tej edycji pucharu (z pięcioma bramkami), dzieląc się tym osiągnięciem z kolegą klubowym Krisztiánem Némethem. Ogółem barwy Sportingu reprezentował przez pięć lat.
W lipcu 2017 Dwyer powrócił do Orlando City SC, występującego już w rozgrywkach MLS. Jego poprzedni klub otrzymał w zamian rekordowe 1,6 miliona dolarów do puli "allocation money" (900 tysięcy + 700 tysięcy zależne od występów gracza), co uczyniło go bohaterem najwyższego transferu między zespołami w historii ligi. W styczniu 2018 podpisał nowy, trzyletni kontrakt z Orlando.
Kariera reprezentacyjna.
W marcu 2017 Dwyer otrzymał amerykańskie obywatelstwo, po ośmiu latach zamieszkiwania w tym kraju. W reprezentacji Stanów Zjednoczonych zadebiutował za kadencji selekcjonera Bruce'a Areny, 1 lipca 2017 w wygranym 2:1 meczu towarzyskim z Ghaną. W tym samym spotkaniu strzelił również pierwszego gola w kadrze narodowej. W tym samym miesiącu został powołany na Złoty Puchar CONCACAF, podczas którego rozegrał dwa mecze (obydwa w wyjściowym składzie) i zdobył bramkę w konfrontacji fazy grupowej z Panamą (1:1). Po zakończeniu fazy grupowej został zastąpiony w składzie przez Jozy'ego Altidore'a i już bez jego udziału Amerykanie – pełniący rolę gospodarzy – triumfowali w Złotym Pucharze po pokonaniu w finale Jamajki (2:1).

</doc>
<doc id="4233795" url="https://pl.wikipedia.org/wiki?curid=4233795" title="Guy Lecluyse">
Guy Lecluyse

Guy Lecluyse (ur. 29 czerwca 1962 roku w Tourcoing) – francuski aktor komediowy.
Życiorys.
W 1992 zagrał w serialu telewizyjnym "Les Années FM". 
W 2008 zagrał we francuskim przeboju kinowym "Jeszcze dalej niż Północ" co otworzyło mu drogę do ról w wielu innych produkcjach kinowych. 

</doc>
<doc id="4233805" url="https://pl.wikipedia.org/wiki?curid=4233805" title="Asami Mizukawa">
Asami Mizukawa

, właśc. – japońska aktorka. Dorastała w Ibaraki, w prefekturze Osaka.
Życiorys.
Zadebiutowała w 1997 roku w wieku 13 lat w reklamie Asahi Kasei „Hebel Haus”. W 2000 roku zdobyła Grand Prix w konkursie „3rd Miss Tokyo Walker”. W 2002 roku otrzymała drugoplanową rolę w J-horrorze Dark Water. Od tego czasu pojawiła się w wielu filmach, serialach telewizyjnych i reklamach. Od 2019 roku jest żoną aktora Masataki Kuboty.

</doc>
<doc id="4233808" url="https://pl.wikipedia.org/wiki?curid=4233808" title="Szpak maskareński">
Szpak maskareński

Szpak maskareński ("Necropsar rodericanus") – gatunek wymarłego ptaka z rodziny szpakowatych (Sturnidae), endemicznego dla maskareńskiej wyspy Rodrigues. Najbliżej spokrewnionymi z nim gatunkami były: szpak reunioński ("Fregilupus varius") i "Cryptopsar ischyrhynchus"; wszystkie zdają się pochodzić z Azji Południowo-Wschodniej. O szpaku maskareńskim wspominał jedynie francuski żeglarz Julien Tafforet, który przebywał na wyspie od 1725 do 1726. Tafforet obserwował te ptaki na przybrzeżnej wysepce Île Gombrani. Szczątki subfosylne odnalezione na samej wyspie Rodrigues i opisane w 1879 przypisano ptakom opisanym przez Tafforeta. W XIX wieku pojawiły się liczne niejasności związane z samym ptakiem i jego pozycją systematyczną.
Szpaki maskareńskie mierzyły 25–30 cm, wyposażone były w mocne dzioby. Opisano je jako mające ciało białe, skrzydła i ogon częściowo czarne, zaś dziób i nogi żółte. Zwyczaje tych ptaków są słabo poznane. Ich dieta zawierała jaja i martwe żółwie lądowe, które rozdrabniały silnym dziobem. Prawdopodobnie to drapieżnictwo ze strony szczurów było odpowiedzialne za wymarcie tych ptaków w XVIII wieku. Najpierw wymarły na Rodrigues, później na Île Gombrani, ich ostatniej ostoi.
Taksonomia.
W 1725 francuski żeglarz z Reunionu Julien Tafforet został wysadzony wraz z kilkoma towarzyszami na maskareńskiej wyspie Rodrigues w celu zbadania, czy nadaje się ona do zamieszkania. Jednak wskutek sztormu ich statek odpłynął z powrotem na Reunion, a Tafforet i jego kompani pozostali sami na wyspie przez 9 miesięcy. Jego relacja z pobytu została później wydana jako "Relation d'île Rodrigue". Opisuje w niej spotkania z przedstawicielami licznych rdzennych gatunków zwierząt, w tym czarno-białym ptakiem żywiącym się jajami i martwymi żółwiami lądowymi. Twierdził, że ograniczony był zasięgiem do leżącej u wybrzeża Rodrigues wysepki Île Gombrani, wówczas nazywanej au Mât. François Leguat, francuski hugenot, także wysadzony na wyspie Rodrigues (w latach 1691–1693; jego relację wydano drukiem w 1708), również opisał kilka gatunków tam żyjących, nie dysponował jednak łodzią i nie mógł odwiedzać przybrzeżnych wysepek, jak czynił to Tafforet. Późniejsi podróżnicy przebywający na Rodrigues nie wspominali już tego ptaka. W 1875 brytyjski ornitolog Alfred Newton podjął próbę zidentyfikowania ptaka z opisu Tafforeta i wysnuł hipotezę, jakoby był on spokrewniony z wymarłym szpakiem reuniońskim ("Fregilupus varius") z pobliskiego Reunionu.
W 1866 i 1871 George Jenner odkrył szczątki subfosylne ptaka podobnego szpakom, kolejne odnalazł w 1874 Henry Horrocks Slater. Miejscem ich wydobycia były jaskinie Plaine Coral, wapiennej równiny w południowo-zachodniej części Rodrigues. Wśród tych kości znajdowały się: czaszka, żuchwa, mostek, kość krucza, kość ramienna, kości śródręcza, kość łokciowa, kość udowa, kość piszczelowo-stępowa oraz części skoku, wszystkie te kości należały do kilku osobników. Były przechowywane w Muzeum Historii Naturalnej w Londynie (ówczesnym Muzeum Brytyjskim) oraz Cambridge Museum. W 1879 w oparciu o te kości dwaj ornitolodzy, Albert Günther i Edward Newton (brat Alfreda Newtona), po raz pierwszy naukowo opisali gatunek. Nadali nowemu gatunkowi nazwę "Necropsar rodericanus"; "nekros" i "psar" oznaczają z greckiego „martwy” i „szpak”, natomiast "rodericanus" odnosi się do wyspy Rodrigues. Ta nazwa naukowa została po raz pierwszy zaproponowana przez Slatera w odręcznej notatce z 1874, którą przesłał Güntherowi i Newtonowi. Slater przygotował manuskrypt do publikacji mającej się ukazać w 1879, która jednak nigdy nie ujrzała światła dziennego, została jednak zacytowana przez wspomnianych ornitologów, a autorstwo nazwy przypisano Slaterowi. BirdLife International uznaje raczej Slatera, nie Günthera i Newtona, za autorów nazwy. Günther wraz z Newtonem ustalili, że szpak maskareński był blisko spokrewniony ze szpakiem reuniońskim, jednak przydzielili go do odrębnego rodzaju „ze względu na współczesną praktykę ornitologiczną”. Z uwagi na mocno zbudowany dziób uznali, że nowy gatunek to ten sam, o którym wspominał Tafforet w swoim opisie.
W 1900 angielski naukowiec George Ernest Shelley zapisał nazwę tego szpaka jako "Necrospa", tym samym tworząc młodszy synonim; mimo tego przypisał tę nazwę Philipowi Sclaterowi. W 1967 amerykański ornitolog James Greenway zasugerował, że szpak maskareński powinien należeć do rodzaju "Fregilupus" wraz ze szpakiem reuniońskim. W 1974 odkryto więcej szczątków subfosylnych, których badania wsparły hipotezę, wedle której szpak maskareński reprezentuje odrębny rodzaj. Stanowi o tym szczególnie mocniejszy dziób. W 2014 brytyjski paleontolog Julian P. Hume na podstawie szczątków z Mauritiusa opisał nowy wymarły gatunek, "Cryptopsar ischyrhynchus". Okazał się być bliższy szpakom maskareńskim niż szpak reunioński, na co wskazuje budowa czaszki, mostka i kości ramiennej. Wcześniej szpak maskareński był jedynym wróblowym Maskarenów, któremu nazwę naukową nadano po odkryciu szczątków subfosylnych.
W 1898 brytyjski przyrodnik Henry Ogg Forbes opisał kolejny gatunek "Necropsar", "N. leguati", na podstawie holotypu w postaci spreparowanej skórki w World Museum Liverpool (D.1792), mającego pochodzić z Madagaskaru. Sądził, że to właśnie o tym ptaku wspominał Tafforet, a nie o "N. rodericanus" z Rodrigues. Walter Rothschild był natomiast przekonany, że okaz z Liverpoolu reprezentował w istocie albinotycznego przedstawiciela "Necropsar" z Mauritiusa. W 1953 Masauji Hachisuka uznał, że "N. leguati" był wystarczająco charakterystyczny, by przenieść go do odrębnego rodzaju, "Orphanopsar". Analiza DNA z 2005 wykazała, że ów okaz był albinotycznym dygaczem szarym ("Cinclocerthia gutturalis") z Martyniki.
Hachisuka był przekonany, że mięsożerność ptaka opisanego przez Tafforeta jest nietypowa; uznał, że ten przywodzi mu na myśl ptaka krukowatego, i założył, że chodziło o jakiegoś przedstawiciela "Pyrrhocorax". W 1937 nadał mu nazwę naukową "Testudophaga bicolor" oraz zwyczajową „bi-coloured chough”. Spostrzeżenia Hachisuka dziś uznawane są za nietrafione, współcześni ornitolodzy zgadzają się, że ptak opisany przez Tafforeta jest tożsamy z tym opisanym na podstawie szczątków subfosylnych.
W 1987 brytyjski ornitolog Graham S. Cowles opracował manuskrypt, w którym opisał nowy gatunek tymaliowatego (Timaliidae), "Rodriguites microcarina", w oparciu o niekompletny mostek podchodzący z jaskini na Rodrigues. W 1989 nazwę omyłkowo opublikowano przed opisem, czyniąc ją nomen nudum. Po przebadaniu mostka przez Hume’a okazało się, że w istocie ptak opisany jako "Rodriguites microcarina" jest tożsamy ze szpakiem maskareńskim.
Ewolucja.
W 1943 amerykański ornitolog Dean Amadon wysunął przypuszczenie, wedle którego gatunki podobne tym z rodzaju "Sturnus" pochodzą z Afryki i dały początek szpakowi ozdobnemu ("Creatophora cinerea") oraz maskareńskim szpakom. Według Amadona szpaki maskareńskie i reuniońskie bliżej, niż z błyszczakami "Lamprotornis" i malgaszczykiem ("Hartlaubius auratus"), spokrewnione były z azjatyckimi szpakami (m.in. z rodzaju "Sturnus"). Świadczyć o tym miało upierzenie tych ptaków. Badanie z 2008 roku, uwzględniające analizę DNA różnych gatunków szpaków, potwierdziło przynależność szpaka reuniońskiego do rodziny Sturnidae, ale wśród przestudiowanych gatunków nie było żadnych o bliskim pokrewieństwie względem "N. rodericanus".
Współcześnie żyjące wschodnioazjatyckie szpaki, jak szpak balijski ("Leucopsar rothschildi") i szpak białogłowy ("Sturnia erythropygia"), wykazują podobieństwo względem szpaka reuniońskiego między innymi w upierzeniu. Być może zaszły dwie odrębne kolonizacje Maskarenów, co wyjaśniałoby większe podobieństwo szpaków "C. ischyrhynchus" i "N. rodericanus" do siebie, a nie do szpaka reuniońskiego, bardziej przypominającego szpakowate z Azji Południowo-Wschodniej i prawdopodobnie przybyłego na wyspy w nowszej spośród dwóch kolonizacji. Maskareny to jedyne, z wyjątkiem Madagaskaru, wyspy w południowo-zachodniej części Oceanu Indyjskiego z endemicznymi gatunkami szpaków. Prawdopodobnie jest to zasługa ich izolacji, zróżnicowanej topografii i roślinności.
Opis.
Szpaki maskareńskie były stosunkowo duże jak na przedstawicieli Sturnidae, liczyły bowiem 25–30 cm długości. Ich ciało miało barwę białą lub jasnoszarą, z brązowoczarnymi skrzydłami oraz żółtym dziobem i nogami. Tafforet napisał o tych ptakach, co następuje:
Tafforet był dobrze zaznajomiony z fauną Reunionu, na którym żyły także spokrewnione szpaki rodrigueskie. Dokonał licznych porównań między zwierzętami z różnych siedlisk, stąd fakt pominięcia przez niego informacji o czubie u szpaków maskareńskich oznacza, że takich nie było. Opis upierzenia reprezentantów obydwu gatunków nasuwa na myśl podobieństwo między nimi.
Hume wspomniał, że czaszka szpaka maskareńskiego rozmiarem była bliska czaszce szpaka reuniońskiego, jednak sam szkielet był mniejszy. Choć szpak maskareński z pewnością miał zdolność do lotu, jego mostek był mniejszy, niż u innych szpakowatych; być może nie potrzebowały silnego lotu ze względu na niewielkie rozmiary i topografię Rodrigues. Przedstawiciele dwóch wymienionych gatunków różnili się głównie w szczegółach budowy czaszki, żuchwy i mostka. Górna szczęka szpaków maskareńskich była krótsza, mniej zakrzywiona o mniej wysmukłej końcówce, natomiast żuchwa mocniejszej budowy. Nie odkryto ilości szczątków wystarczającej do stwierdzenia, czy występował dymorfizm płciowy. Szczątki subfosylne wskazują na różnice w rozmiarach wśród tych ptaków, jednak mają charakter ciągły i nie da się wyodrębnić dwóch wyraźnych grup, stąd różnice mogą wynikać ze zmienności osobniczej. O dymorfizmie może świadczyć różnica w długości i kształcie dzioba między dwoma okazami.
Günther i Newton zauważyli, że czaszka szpaków maskareńskich była dłuższa i o innym kształcie, niż u szpaka reuniońskiego, miała blisko 29 mm długości, licząc od kłykcia potylicznego, oraz 21–22 mm szerokości – mniej, niż u reuniońskiego gatunku. Oczy osadzone były nieco niżej, zaś górne krawędzie oczodołów dzieliło blisko 8 mm. Przegroda międzyoczodołowa była delikatniejsza, z większym otworem. Długość dzioba wynosiła 36–39 mm, w porównaniu do szpaków reuniońskich był on mniej zakrzywiony i nieco głębszy. Prawdopodobnie ptaki te wyróżniały także większe nozdrza, ich długość w czaszce to 12–13 mm. Żuchwa miała blisko 52–60 mm długości i 4–5 mm wysokości. Miejsce przyczepu mięśnia dwubrzuścowego w okolicy kości ciemieniowej było dobrze widoczne. Świadczy to o silnej szyi i szczękach szpaków maskareńskich.
Według Günthera i Newtona kość łokciowa szpaków maskareńskich była nieco krótsza, niż u reuniońskich. Mierzyła 37–40 mm. Kość ramienna liczyła 32–35 mm długości, a grzebień mostka osadzony był nieco niżej. Wzgórki na kości łokciowej przeznaczone na miejsce osadzenia lotek są mocno zbudowane, co świadczy o dobrym rozwinięciu lotek II rzędu. Jedna zbadana kość krucza mierzyła 27,5 mm długości, zaś jedna z kości śródręcza 22,5 mm. Nogi i stopy miały podobne proporcje u przedstawicieli obydwu wymienionych gatunków. Kość udowa mierzyła blisko 33 mm, piszczelowo-stępowa 52–59 mm, zaś skok 36–41 mm.
Ekologia i zachowanie.
Niewiele wiadomo o zachowaniu szpaków maskareńskich, z wyjątkiem opisu Tafforeta, z którego można jednak wyciągnąć różne wnioski. Mocne kończyny i szczęki tych szpaków wskazują na żerowanie na ziemi. Ich dieta mogła składać się z bezkręgowców, w tym ślimaków, oraz różnych odpadków. Na Rodrigues obecne są duże kolonie ptaków morskich, a w przeszłości również i wymarłych żółwi lądowych "Cylindraspis" oraz żółwi morskich, które mogły stanowić znaczące źródło pokarmu, szczególnie w sezonie lęgowym. Tafforet zaznaczył, że gołębie i papugi z przybrzeżnych wysepek przybywały na główną wyspę tylko w celu napojenia się, natomiast Leguat zauważył, że gołębie gnieździły się tylko na nadbrzeżnych wyspach ze względu na brak szczurów. Podobnie mogły czynić szpaki. Możliwe, że początkowo szpaki maskareńskie występowały na Rodrigues, zaś na przybrzeżną wyspę przeniosły się później. Tafforet wspominał również o złożonej pieśni tych ptaków.
Mocniejszy dziób i bardziej zagięta żuchwa szpaków maskareńskich, porównując do tej szpaków reuniońskich, może wskazywać na większą siłę wkładaną w poszukiwanie pokarmu, prawdopodobnie podczas kopania w ziemi. Możliwe, że podobnie jak inne szpaki, stosowały podczas żerowania cyrklowanie (wbijanie dzioba w glebę i otwieranie go, by stworzyć duży otwór). To wspierałoby stwierdzenie Tafforeta, jakoby ptaki te miały zjadać jaja i martwe żółwie. Możliwe, że zdzierały z żółwi, najpewniej młodocianych, ich skorupy. Według Tafforeta na Rodrigues nie było szpaków maskareńskich, mógł jednak samodzielnie wychować młode zabrane z Île Gombrani karmiąc je mięsem. Tafforet wylądował na Rodrigues latem; wiadomo, że wtedy niektóre inne ptaki z Rodrigues mają swój okres lęgowy, więc niewykluczone, że było tak i ze szpakami maskareńskimi.
Wiele innych endemicznych gatunków wyspy Rodrigues wymarło po przybyciu na nią ludzi, a jej ekosystem został poważnie przekształcony. Cała wyspa była zalesiona przed nadejściem człowieka, ale w czasach współczesnych pozostało już niewiele obszarów leśnych. Szpak maskareński współwystępował z innymi wymarłymi już zwierzętami, jak: dront samotny ("Pezophaps solitaria"), papuga rodrigueska ("Necropsittacus rodricanus"), chruścielowiec rodrigueski ("Aphanapteryx leguati"), aleksandretta maskareńska ("Psittacula exsul"), uszatnik średni ("Mascarenotus murivorus"), ślepowron wielkogłowy ("Nycticorax megacephalus") i synogarlica maskareńska ("Streptopelia rodericana").
Wymarcie.
Prawdopodobnie za występowanie szpaków maskareńskich tylko na przybrzeżnej wysepce odpowiadała obecność szczurów na Rodrigues. Do czasu pobytu Tafforeta na wyspie w latach 1725–1726 ptaki te musiały być nieobecne lub rzadkie na Rodrigues. Być może szczury pojawiły się na wyspie w 1601, kiedy była ona badana przez flotę niderlandzką. Prawdopodobnie przybrzeżna wysepka była ostatnią ostoją tych ptaków, zanim ją także zasiedliły szczury. Na pewno ptaki te wymarły do czasu wizyty francuskiego naukowca Pingré na wyspie, co miało miejsce w trakcie tranzytu Wenus w 1761.
Duża populacja żółwi na Rodrigues skutkowała eksportem tysięcy tych zwierząt, zaś do kontroli populacji szczurów wprowadzono koty, które zaczęły zagrażać zarówno rdzennym ptakom, jak i szczurom. Do tego czasu szpaki maskareńskie już wymarły. Szczury radzą sobie z pokonywaniem przeszkód wodnych, stąd w czasach współczesnych występują już niemal na wszystkich przybrzeżnych wysepkach Rodrigues. Podobnie przynajmniej pięć gatunków szpaków z rodzaju "Aplonis" wymarło na wyspach Pacyfiku, do czego przyczyniły się szczury.

</doc>
<doc id="4233831" url="https://pl.wikipedia.org/wiki?curid=4233831" title="Universidad Católica Andrés Bello">
Universidad Católica Andrés Bello

Universidad Católica Andrés Bello (UCAB) (ang.: "Andrés Bello Catholic University") – prywatny, katolicki uniwersytet w Wenezueli, założony w 1953 przez jezuitów.
Historia.
Universidad Católica Andrés Bello założony został 24 października 1953 na mocy nowego prawa oświatowego ogłoszonego w tym samym roku przez prezydenta Marcosa Péreza Jiméneza.
Celem uczelni jest konsolidacja moralnego i duchowego wychowania młodzieży, mająca na uwadze wartość i godność człowieka, uszlachetnione przez chrześcijaństwo, których wspólny wysiłek ma prowadzić do racjonalnego rozwoju obywateli. Misją uniwersytetu katolickiego jest zrozumienie kontekstu geopolitycznego, czasu historycznego i wymagań współczesnego Kościoła.
Edukacja.
Główna siedziba znajduje się w Caracas, uniwersytet posiada też wydziały w czterech kampusach na terenie kraju: Los Teques, Ciudad Guayana i Coro.
Wydziały obejmują ekonomię i nauki społeczne, nauki humanistyczne, medycynę, inżynierię, teologię i prawo. Wszystkie wydziały oferują również kształcenie podyplomowe. W 2013 roku uniwersytet otworzył swoją nową bibliotekę, której celem jest dostarczanie najwyższej jakości usług dla wykładowców i studentów, w tym Centrum Kultury i Zasobów dla Nauki i Badań (Centro Cultural y de Recursos para el Aprendizaje y la Investigación) (CeCRAI). Uczelnia oferuje również kursy kształcenia na odległość on-line.

</doc>
<doc id="4233855" url="https://pl.wikipedia.org/wiki?curid=4233855" title="Chile na Zimowych Igrzyskach Olimpijskich 2018">
Chile na Zimowych Igrzyskach Olimpijskich 2018

Chile na Zimowych Igrzyskach Olimpijskich 2018 – występ kadry sportowców reprezentujących Chile na igrzyskach olimpijskich w Pjongczangu w 2018 roku.
W kadrze znalazło się siedmioro zawodników – cztery kobiety i trzech mężczyzn. Reprezentanci Chile wystąpili w trzynastu konkurencjach w trzech dyscyplinach sportowych – biegach narciarskich, narciarstwie alpejskim i narciarstwie dowolnym.
Chorążym reprezentacji Chile podczas ceremonii otwarcia igrzysk był alpejczyk Henrik von Appen, a podczas ceremonii zamknięcia – biegaczka Claudia Salcedo. Reprezentacja Chile weszła na stadion jako 67. w kolejności, pomiędzy ekipami z Czech i Kazachstanu.
Był to 17. start reprezentacji Chile na zimowych igrzyskach olimpijskich i 39. start olimpijski, wliczając w to letnie występy.

</doc>
<doc id="4233862" url="https://pl.wikipedia.org/wiki?curid=4233862" title="Universidad Simón Bolívar">
Universidad Simón Bolívar

Universidad Simón Bolívar (USB) (ang.: "Simón Bolívar University") – jedna z najbardziej prestiżowych uczelni w Wenezueli, założona w 1967 w Caracas.
Historia.
18 lipca 1967 przez prezydent Raúl Leoni podpisał dekret N 878, na mocy którego został utworzony uniwersytet jako eksperymentalny instytut szkolnictwa wyższego pod nazwą Universidad de Caracas, w celu edukacji i prowadzenia badań o charakterze naukowym, technologicznym i humanistycznym. 30 grudnia 1968 powołano pierwsze władze rektorskie: Eloya Laresa Martíneza na stanowisko rektora i Francisco Kerdela Vegasa oraz Miguela Angela Péreza, prorektora i sekretarza. 9 lipca 1969 dekretem N 94 uczelnia zmieniła nazwę na Universidad Experimental Simón Bolívar. 19 stycznia 1970 na terenie byłego rancza Sartenejas położonego w dolinie o tej samej nazwie odbyła się inauguracja Universidad Nacional Experimental Simón Bolívar, przy współudziale prezydenta Rafaela Caldera. Od tego czasu ta data jest obchodzona co roku jako rocznica rozpoczęcia działań edukacyjnych.
Kampus.
Universidad Simón Bolívar znajduje się w dolinie Sartenejas, w dzielnicy Caracas Baruta, w stanie Miranda. Zajmuje 230 hektarów, na których powstało 78 budynków z ponad 4000 pomieszczeniami, w których mieści się 190 sal wykładowych, laboratoriów, biur administracyjnych i usługowych, a także sektor rekreacyjny o powierzchni nieco ponad 20 hektarów. Dodatkowo znajduje się pięć fontann ozdobnych i ponad 124 000 metrów kwadratowych dróg i szlaków. Na terenie kampusu mieści się czteropiętrowa biblioteka z przestrzenią artystyczną, gdzie znajdują się wystawy i galerie.
Symbole.
Logo uniwersytetu stworzył projektant Gerd Leufert. Jako inspiracja posłużył mu obwód elektryczny. Logo składa się z ośmiu półkolistych linii i małego prostokąta umieszczonego w ich środku, tworząc strukturę podobną do zaokrąglonej piramidy. Symbolizuje jedność różnych kierunków wiedzy ukierunkowaną na przyszłość.
Hymnem jest pieśń „La Canción del Nuevo Mundo”. Autorem jej tekstu jest Ernesto Mayz Vallenilla, muzykę skomponował Alberto Grau.

</doc>
<doc id="4233864" url="https://pl.wikipedia.org/wiki?curid=4233864" title="Zholaman Sharshenbekov">
Zholaman Sharshenbekov



</doc>
<doc id="4233893" url="https://pl.wikipedia.org/wiki?curid=4233893" title="Hwang Ok-sil">
Hwang Ok-sil

Hwang Ok-sil (kor. 황옥실; ur. 25 marca 1972 w Pjongjangu) – północnokoreańska łyżwiarka szybka, specjalistka short tracku, brązowa medalistka olimpijska (1992).
W 1992 roku zdobyła brązowy medal olimpijski w biegu na 500 m podczas igrzysk w Albertville, uzyskując w finale czas 47,23 s. W tej konkurencji zwyciężyła w swoim biegu eliminacyjnym, była druga w ćwierćfinale i zwyciężyła w półfinale. W biegu finałowym na drugim okrążeniu objęła prowadzenie, szybko jednak wyprzedziła ją Cathy Turner, późniejsza mistrzyni olimpijska. Koreanka przegrała jeszcze z Chinką Li Yan, ale pokonała faworyzowaną Holenderkę Monique Velzeboer, zwyciężczynię biegu na tym dystansie podczas pokazowych zawodów na igrzyskach w Calgary w 1988 roku.
Medal zdobyty przez Hwang Ok-sil w Albertville był drugim w historii medalem zimowych igrzysk olimpijskich wywalczonym dla Korei Północnej. Wcześniej, podczas igrzysk w Innsbrucku w 1964 roku, srebrny medal dla tego kraju zdobyła Han Pil-hwa w łyżwiarstwie szybkim.
W 1993 roku wzięła udział w mistrzostwach świata w Pekinie i zajęła w nich 10. miejsce w klasyfikacji indywidualnej. Wystąpiła też w sztafecie północnokoreańskiej (wspólnie z Li Gyong-hui, Kim Chun-hwa i Ho Jong-hae), która zajęła 4. miejsce.
W 1998 roku wystąpiła na igrzyskach olimpijskich w Nagano. Wzięła udział w dwóch konkurencjach – w biegu na 500 m uplasowała się na 22. pozycji, a w sztafecie zajęła 7. miejsce, wspólnie z Jong Ok-myong, Ho Jong-hae i Han Ryon-hui.

</doc>
<doc id="4233894" url="https://pl.wikipedia.org/wiki?curid=4233894" title="Hwang Ok-Sil">
Hwang Ok-Sil



</doc>
<doc id="4233896" url="https://pl.wikipedia.org/wiki?curid=4233896" title="Leo Ware">
Leo Ware

Leo Ware, właśc. Leonard Everett Ware (ur. 27 września 1876 w Roxbury; zm. 28 grudnia 1914 Elizabeth) – amerykański tenisista, zwycięzca U.S. National Championships 1897 i U.S. National Championships 1898 w grze podwójnej.
Kariera tenisowa.
Leo Ware wygrał dwa razy U.S. National Championships (obecnie US Open) w konkurencji gry podwójnej mężczyzn, w 1897 i 1898 wspólnie z George’em Sheldonem. W 1899 i 1901 był także z w finale debla. W zawodach singlowych czterokrotnie awansował do półfinału, w latach 1897–1899 i 1901.

</doc>
<doc id="4233906" url="https://pl.wikipedia.org/wiki?curid=4233906" title="George Sheldon">
George Sheldon

George Sheldon, właśc. George Preston Sheldon (ur. 19 listopada 1876) – amerykański tenisista, zwycięzca U.S. National Championships 1897 i U.S. National Championships 1898 w grze podwójnej.
Kariera tenisowa.
George Sheldon wygrał dwa razy U.S. National Championships (obecnie US Open) w konkurencji gry podwójnej mężczyzn, w 1897 i 1898 wspólnie z Leo Ware, a w 1899 był także w finale. W zawodach singlowych raz awansował do ćwierćfinału, w 1896.

</doc>
<doc id="4233932" url="https://pl.wikipedia.org/wiki?curid=4233932" title="Kiss datte hidarikiki">
Kiss datte hidarikiki

 – dziesiąty singel japońskiego zespołu SKE48, wydany w Japonii 19 września 2012 roku przez avex trax.
Singel został wydany w siedmiu edycjach: trzech regularnych i trzech limitowanych (Type A, Type B, Type C) oraz „teatralnej” (CD). Osiągnął 1 pozycję w rankingu Oricon i pozostał na liście przez 20 tygodni, sprzedał się w nakładzie egzemplarzy. Singel zdobył status podwójnej platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4233963" url="https://pl.wikipedia.org/wiki?curid=4233963" title="Elizaveta Kotorova">
Elizaveta Kotorova

Elizaveta Kotorova, (ur. 21 sierpnia 1954 w Tomsku) – rosyjska i polska germanistka, językoznawczyni, specjalistka z zakresu językoznawstwa ogólnego i porównawczego, semantyki leksykalnej, leksykologii, leksykografii, pragmalingwistyki oraz języka ketyjskiego.
Kariera naukowa.
Elizaveta Kotorova wykładała na Wydziale Języków Obcych Państwowego Uniwersytetu Pedagogicznego w Tomsku, Politechnice Tomskiej oraz Państwowym Uniwersytecie Tomskim. Począwszy od roku 2005 kieruje Zakładem Leksykologii i Pragmalingwistyki w Instytucie Filologii Germańskiej Uniwersytetu Zielonogórskiego.
Ponadto Kotorova pracowała i prowadziła badania w różnych ośrodkach badawczych oraz na uniwersytetach europejskich i amerykańskich: na Wolnym Uniwersytecie i Uniwersytecie Humboldtów w Berlinie, Uniwersytecie w Udine (Włochy), w Instytucie Antropologii Ewolucyjnej Towarzystwa Maxa Plancka (Lipsk), na Uniwersytecie Kalifornijskim w Santa Barbara oraz Uniwersytecie Columbia w Nowym Jorku. W swojej dotychczasowej karierze była stypendystką Fundacji Alexandra von Humboldta, Niemieckiej Centrali Wymiany Akademickiej, Fundacji Sorosa oraz wielu innych fundacji.
Elizaveta Kotorova jest autorką ponad stu pięćdziesięciu artykułów naukowych i monografii. Do jej głównych zainteresowań badawczych należą:
Elizaveta Kotorova zdefiniowała na nowo pojęcie ekwiwalencji międzyjęzykowej, zgodnie z którym ekwiwalencja ta zachodzi nie pomiędzy poszczególnymi leksemami porównywanych systemów językowych, leczy pomiędzy leksemem języka wyjściowego a korespondującym z nim polem semantycznym języka drugiego. Pracuje nad teorią „pola komunikacyjno-pragmatycznego”, która stanowi podstawę teoretyczną opisu różnych form realizacji wzorców zachowań językowych.

</doc>
<doc id="4233970" url="https://pl.wikipedia.org/wiki?curid=4233970" title="Väsby United">
Väsby United



</doc>
<doc id="4233976" url="https://pl.wikipedia.org/wiki?curid=4233976" title="Schron Kierowania Obroną Cywilną">
Schron Kierowania Obroną Cywilną

Schron Kierowania Obroną Cywilną – jeden z obiektów obrony cywilnej, później muzeum z siedzibą w Przemyślu.
Opis.
Obiekt powstał w 1966 roku wraz ze znajdującą się nad nim Szkołą Podstawową nr 14 w efekcie akcji "Tysiąc szkół na Tysiąclecie Państwa Polskiego. W latach 90., gdy schron utracił swój status, został przejęty przez władze szkoły, które organizowały tam zajęcia tematyczne. Placówka została udostępniona do zwiedzania jako muzeum w 2016 roku staraniem członków Przemyskiego Stowarzyszenia Rekonstrukcji Historycznej "X D.O.K.".
O znaczeniu obiektu świadczy m.in. pomieszczenie opatrzone tabliczką WOAS tj. Wojewódzki Ośrodek Analizy Skażeń. W okresie funkcjonowania schronu Przemyśl miał status miasta wojewódzkiego - do S.K.O.C miały napływać meldunki z okolicznych gmin i właśnie tam podejmowana byłaby decyzja o ewentualnej ewakuacji regionu.
Powierzchnia schronu wynosi 177,98 m2 i obejmuje ona szereg pomieszczeń technicznych i powierzchni do pracy oraz odpoczynku załogi. Obiekt posiada własne źródło zasilania energią w postaci zespołu spalinowo-elektrycznego typ EPZ-ZO-3/400/5 wraz z akumulatorami, zespół hydroforowo-pompowy oraz zespół filtrowentylacyjny RM-200/68. Wyposażony jest też w wyjście awaryjne z podziemnym tunelem umożliwiającym ewakuację w przypadku zburzenia i zagruzowania wyjścia głównego. - jest to jednocześnie element czerpni powietrza.
Eksponaty (zgromadzone w dwóch magazynach oraz pozostałych pomieszczeniach) obejmują przyrządy dozymetryczne (np. sygnalizator RS-70, kolorymetry), sprzęt używany zarówno przez Obronę Cywilną, jak i wojsko np. maski przeciwgazowe typu MUA oraz MC-1, płaszcze OP-1, a także umundurowanie.
W schronie rozgrywany jest escape room, w którym gracze wcielają się w załogę schronu oraz zmagają się ze stojącymi przed nią zadaniami.
W 2018 roku schron był włączony do trzeciej edycji ogólnopolskiej akcji Noc Fortyfikacji.

</doc>
<doc id="4233981" url="https://pl.wikipedia.org/wiki?curid=4233981" title="José Luis Munárriz">
José Luis Munárriz

José Luis Munárriz e Iraizoz (ur. 26 sierpnia 1762 w Estelli, zm. 18 lipca 1830 w Madrycie) – hiszpański pisarz, tłumacz, krytyk literacki i erudyta.
Studiował w Salamance, po czym przeniósł się do Madrytu. W 1796 został honorowym członkiem Królewskiej Akademii Sztuk Pięknych św. Ferdynanda i sekretarzem Królewskiej Kompanii Filipin. W 1815 został dyrektorem kompanii i zrezygnował ze swojego stanowiska w akademii. Przetłumaczył na język hiszpański kompendium wykładów na temat retoryki i literatury pięknej Hugh Blaira ("Lectures on Rhetoric and Belles Lettres"); tłumaczenie wydano w Hiszpanii w 1815.

</doc>
<doc id="4233993" url="https://pl.wikipedia.org/wiki?curid=4233993" title="Ignacio Omulryan y Rourera">
Ignacio Omulryan y Rourera

Ignacio Omulryan y Rourera Berart y Gallas (ur. 1752, zm. ok. 1826) – hiszpański polityk i wojskowy.
Jego ojciec pochodził ze szlacheckiej irlandzkiej rodziny, a matka z Barcelony. Był porucznikiem kawalerii i dyrektorem urzędu pocztowego. Od 1810 był ministrem Rady Hiszpanii i Indii i wiceprzewodniczącym Królewskiej Kompanii Filipin. Został odznaczony Wielkim Krzyżem Orderu Izabeli Katolickiej i Orderu Karola III.

</doc>
<doc id="4234002" url="https://pl.wikipedia.org/wiki?curid=4234002" title="Franciszek Płatek">
Franciszek Płatek

Franciszek Płatek (ur. 2 stycznia 1892 w Warszawie, zm. 1940 w Katyniu) – kapitan piechoty Wojska Polskiego, ofiara zbrodni katyńskiej .
Życiorys.
Był synem Józefa i Zofii z domu Ślusarek. Uczeń szkół technicznych im. Konarskiego i Piotrowskiego, który na rocznym kursie uczył się rysunku technicznego oraz modelarstwa, ponieważ już od młodości interesowała go technika. Od 1910 do 1913 uczestnik kursu przygotowującego do matury. Egzamin dojrzałości zdał eksternistycznie latem 1913 w Korpusie Kadetów w Warszawie.
27 sierpnia 1915 skierowano go do Kowla, gdzie dołączył do 1 pułku piechoty Legionów, w którym odbywał służbę w kompanii kaemów. Walcząc na froncie w listopadzie 1915 był kontuzjowany. Uczestnik walk nad Styrem i Stochódem w 1916. W styczniu następnego roku był wysłany na kurs oficerski po którego ukończeniu przydzielono go do 1 pp Legionów. Internowany w Szczypiornie 17 lipca 1917 po kryzysie przysięgowym, a następnie przewieziony do Łomży w styczniu 1918, a w marcu stamtąd uciekł.
Działał w Warszawie w Polskiej Organizacji Wojskowej, a 20 listopada 1918 wstąpił do Wojska Polskiego. Instruktor w Obozie Szkoleniowym w Zegrzu. Awansowany do stopnia podporucznika w dniu 1 marca 1919, a w kwietniu tegoż roku został przeniesiony do 3 pułku piechoty Legionów i razem z pułkiem w którym dowodził kompanią kaemów wyjechał na front. Podczas walk wykazał niezwykłe męstwo i odwagę. 5 kwietnia 1920 awansowany do stopnia porucznika. Z frontu powrócił w lutym 1921 do Garnizonu Jarosław. 21 listopada 1921 wpisano w jego opinii: W pułku był dowódcą kompanii kaemów. Po ukończeniu w 1924 8-miesięcznego kursu w Centrum Szkolenia Czołgów w Żurawicy, skierowano go w następnym roku do Chełmna, gdzie odbył przeszkolenie dla młodszych oficerów.
2 września 1925 przeniesiony został do 53 pułku piechoty, który stacjonował w garnizonie Stryj i dowodził w nim kompanią oraz baonem. W 1927 był na przeszkoleniu w Centralnej Szkole Strzelniczej w Toruniu oraz awansował na stopień kapitana ze starszeństwem od 1 stycznia 1927. W 1928 w Centrum Wyszkolenia Artylerii był na 4-miesięcznym kursie. Dowódca plutonu artylerii od 11 września 1929, wykonując również obowiązki oficera taborowego i w kwatermistrzostwie. W maju 1934 został odkomenderowany do Żydaczowa w którym pełnił obowiązki powiatowego komendanta PW, a w następnym roku komendanta obwodowego. Ukończył dla powiatowych komendantów PW 5-tygodniowy kurs metodyczno-informacyjny oraz był aktywnym działaczem żydaczowskiego Związku Legionistów. Na stanowisko dowódcy plutonu w 53 pułku piechoty powrócił w 1936, a 30 listopada 1937 przeniesiono go w stan spoczynku. Zamieszkał w Grodnie przy ul. Orzeszkowej 34 m. 10.
Walczył również we wrześniu 1939 i w nie wyjaśnionych dotąd okolicznościach dostał się do niewoli sowieckiej. Jego nazwisko znajduje się na liście jeńców wojennych których NKWD ZSSR przekazało do dyspozycji NKWD w Smoleńsku (lista wywozowa nr 052/4 z 27 kwietnia 1940, poz. 80, teczka personalna 328). Wywieziony z Kozielska prawdopodobnie transportem XIX (z 10 maja 1940) do Lasu Katyńskiego i tam zamordowany. Ekshumowany z dołu śmierci do mogiły bratniej, prawdopodobnie czwartej, zidentyfikowany pod numerem 2732.
Życie prywatne.
Pozostawił żoną oraz córkę Zofię i syna Wiktora.

</doc>
<doc id="4234004" url="https://pl.wikipedia.org/wiki?curid=4234004" title="Thugga (stolica tytularna)">
Thugga (stolica tytularna)

Thugga (łac. "Diocesis Thuggensis") – stolica historycznej diecezji w Cesarstwie rzymskim w prowincji Afryka Prokonsularna, sufragania metropolii Kartagina. Współcześnie w Tunezji. Obecnie katolickie biskupstwo tytularne.

</doc>
<doc id="4234012" url="https://pl.wikipedia.org/wiki?curid=4234012" title="Valtazar Bogišić">
Valtazar Bogišić

Valtazar Bogišić, "Baltazar Bogišić" (ur. 7 grudnia 1834 w Cavtacie, zm. 24 kwietnia 1908 w Rijece) – serbski prawnik i pionier socjologii, etnolog i antropolog.
Życiorys.
W 1859 skończył szkołę w Wenecji, później studiował prawo na Uniwersytecie Wiedeńskim, uczęszczał również na wykłady z filozofii, filologii i historii, nie tylko w Wiedniu, ale również Berlinie i Monachium. W 1862 w Giesen został zaangażowany jako administrator wiedeńskiej biblioteki sądowej, a po uzyskaniu doktoratu z prawa przez cztery lata pracował jako radca. W 1869 objął na rok profesurę uniwersytetu w Odessie; w tym okresie nie tylko wykładał, lecz również podróżował po okolicznych ziemiach, próbując poznać miejscowe prawo zwyczajowe różnych ludzi zamieszkujących te obszary. 
W 1872 król Czarnogóry Mikołaj I Petrowić-Niegosz poprosił go, by brał udział w tworzeniu krajowego prawa cywilnego; przyjął on tę propozycję. Udał się do Paryża, później do Czarnogóry. Jego praca została przerwana podczas wojny rosyjsko-tureckiej, gdy został wysłany do Bułgarii, by uczestniczyć w organizowaniu miejscowego systemu sądowniczego. W 1887 wrócił do Paryża. W latach 1893–1899 był ministrem sprawiedliwości Czarnogóry. Stworzył czarnogórski kodeks cywilny. Badał prawo zwyczajowe południowych Słowian, w 1872 opublikował pracę "Pisani zakoni na slovenskom jugu".

</doc>
<doc id="4234022" url="https://pl.wikipedia.org/wiki?curid=4234022" title="Firenze Castello">
Firenze Castello

Firenze Castello (wł. "Stazione di Firenze Castello") – stacja kolejowa we Florencji, w prowincji Florencja, w regionie Toskania, we Włoszech. Znajduje się w dzielnicy Castello na liniach Bolonia – Florencja i Florencja – Lukka.
Według klasyfikacji RFI ma kategorię "srebrną".

</doc>
<doc id="4234029" url="https://pl.wikipedia.org/wiki?curid=4234029" title="Piotr Bogatyriow (folklorysta)">
Piotr Bogatyriow (folklorysta)

Piotr Grigorjewicz Bogatyriow (ros. Пётр Григорьевич Богатырёв, ur. 28 stycznia 1893 w Saratowie, zm. 18 marca 1971 w Moskwie) – rosyjski folklorysta, filolog i pedagog.
Życiorys.
W 1912 ukończył gimnazjum w Saratowie, a w 1918 Wydział Historyczno-Filologiczny Uniwersytetu Moskiewskiego. Zebrał materiał lingwistyczny, folklorystyczny i etnograficzny, brał udział w pracach towarzystw naukowych. W 1921 wspólnie z R. Jacobsonem założył Moskiewskie Koło Językoznawcze oraz ogłosił (w 1929 i 1931) rozprawy o zasadniczych różnicach między twórczością folklorystyczną a literaturą oparte na kryteriach teorii językoznawstwa ogólnego i semiotyki kultury. W latach 1921–1939 pracował w Czechosłowacji, był członkiem Praskiego Kółka Lingwistycznego (wraz z R. Jacobsonem i N. Trubeckim), w 1930 został doktorem filozofii na Uniwersytecie Karola, a w 1937 adiunktem na Uniwersytecie Komeńskiego w Bratysławie. W latach 1928–1939 wykonywał zadania Muzeum Literackiego w Moskwie dotyczące zbioru materiałów w archiwach Czechosłowacji i Danii. W 1939 wrócił do Moskwy i w 1940 został profesorem Moskiewskiego Instytutu Filozofii, Literatury i Historii i Moskiewskiego Uniwersytetu Państwowego, a w 1941 doktorem Wydziału Filologicznego. W latach 1943–1948 kierował sektorem folkloru w Instytucie Etnografii Akademii Nauk ZSRR, w 1948 został oskarżony o kosmopolityzm, zwolniony z instytutu i odsunięty od wykładania, 1952-1959 był profesorem Woroneskiego Uniwersytetu Państwowego, a 1958-1963 starszym pracownikiem naukowym Instytutu Literatury Światowej Akademii Nauk ZSRR, następnie od 1964 profesorem Wydziału Filologicznego Moskiewskiego Uniwersytetu Państwowego. Brał udział w międzynarodowych kongresach naukowych i sympozjach. W 1956 został przyjęty do Związku Pisarzy ZSRR. Pisał głównie prace na temat słowackiego teatru ludowego, eposu ludowego Słowian i przekazu ustnego (w 1971 opublikował zbiór "Woprosy tieorii narodnogo isskustwa"), napisał też słownik słowacko-rosyjski. Poza tym był autorem podręczników. Przetłumaczył na rosyjski m.in. powieść "Przygody dobrego wojaka Szwejka" Jaroslava Haška.

</doc>
<doc id="4234032" url="https://pl.wikipedia.org/wiki?curid=4234032" title="Ribnitz-Damgarten Ost">
Ribnitz-Damgarten Ost

Ribnitz-Damgarten West () – stacja kolejowa w Ribnitz-Damgarten, w kraju związkowym Meklemburgia-Pomorze Przednie, w Niemczech, w dzielnicy Damgarten. Została otwarta w 1886 roku na linii Stralsund – Rostock. Budynek dworcowy jest obecnie obiektem zabytkowym. Według DB Station&amp;Service ma kategorię 6.
Stacja.
Stacja Ribnitz-Damgarten Ost znajduje się w dzielnicy Damgarten, od centrum którego znajduje się około kilometr na południowy zachód. Ribnitz-Damgarten West znajduje się około czterech kilometrów na zachód. 

</doc>
<doc id="4234033" url="https://pl.wikipedia.org/wiki?curid=4234033" title="Kono hi no Chime o wasurenai">
Kono hi no Chime o wasurenai

 – pierwszy oryginalny album japońskiego zespołu SKE48, wydany w Japonii 19 września 2012 roku przez avex trax.
Album został wydany w dwóch edycjach: regularnej (CD) i limitowanej (CD+DVD). Album osiągnął 2 pozycję w rankingu Oricon i pozostał na liście przez 25 tygodni, sprzedał się w nakładzie egzemplarzy.. Zdobył status złotej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4234035" url="https://pl.wikipedia.org/wiki?curid=4234035" title="Biharkeresztes (stacja kolejowa)">
Biharkeresztes (stacja kolejowa)

Biharkeresztes (węg. "Biharkeresztes vasútállomás") – stacja kolejowa w Biharkeresztes, w komitacie Hajdú-Bihar, na Węgrzech. 
Stacja znajduje się na ważnej linii 101 Püspökladány – Biharkeresztes i obsługuje pociągi każdej kategorii. Jest przejściem granicznym z Rumunią w kierunku Oradei.

</doc>
<doc id="4234039" url="https://pl.wikipedia.org/wiki?curid=4234039" title="La Iberia (przystanek kolejowy)">
La Iberia (przystanek kolejowy)

La Iberia (hiszp. "Estación de La Iberia", bas: "La Iberiako geltokia") – stacja kolejowa w Sestao, w prowincji Vizcaya we wspólnocie autonomicznej Kraj Basków, w Hiszpanii. 
Jest częścią Cercanías Bilbao i obsługuje pociągi linii C-1.
Położenie stacji.
Znajduje się na linii kolejowej Bilbao – Santurce w km 10,6 na wysokości 11 m n.p.m.
Historia.
Została otwarta w dniu 27 września 1888 wraz z odcinkiem linii Portugalete-Barakaldo, która miała połączyć Bilbao z Portugalete. Prace zostały przeprowadzone przez Compañía del Ferrocarril de Bilbao a Portugalete. W 1924 wchłonięta została przez Norte, która utrzymywała zarządzanie stacją do czasu nacjonalizacji linii kolejowych w Hiszpanii w 1941, wraz z utworzeniem RENFE. 
Od 31 grudnia 2004 Adif jest właścicielem obiektów kolejowych.

</doc>
<doc id="4234041" url="https://pl.wikipedia.org/wiki?curid=4234041" title="Nikumaroro">
Nikumaroro

Nikumaroro () – bezludny atol na Pacyfiku, należący do państwa Kiribati. Leży w grupie wysp Feniks, wpisanych łącznie na Listę Światowego Dziedzictwa Kulturowego i Przyrodniczego UNESCO.
Geografia.
Jest to wydłużony atol, zawierający wąską lagunę. Jest on bardzo niski, większość lądu jest gęsto porośnięta lasem "Pisonia grandis" i "Cordia subcordata", poza tym występują plaże z białego koralowego piasku. Otaczający lagunę pas lądu jest przecięty cieśninami w dwóch miejscach, szersze wejście do laguny znajduje się od strony zachodniej, jednak nie jest ono dość głębokie dla statków. Po jego obu stronach zostały posadzone palmy kokosowe, po południowej stronie znajdują się pozostałości opuszczonej wioski.
Atol jest uznany przez BirdLife International za ważną ostoję ptaków. Gnieżdżą się tam liczne ptaki morskie, w tym około sto par lęgowych faetonów czerwonosternych ("Phaethon rubricauda"). Występują tam kraby palmowe. Z obcych, inwazyjnych gatunków obecne są szczury polinezyjskie, jednak nie stwierdzono, żeby stanowiły one duże zagrożenie dla ptaków. W latach 1960. na wyspie widziano także zdziczałe koty i psy, jednak nie znaleziono ich podczas badań w 2006 roku.
Historia.
Wyspy Feniks były znane Polinezyjczykom, jednak niewielka powierzchnia lądowa i ograniczony dostęp do zasobów słodkiej wody sprawiły, że ludzie nie osiedlili się tu na stałe.
Około 1828 roku kapitan Joshua Coffin ze statku "Ganges" z Nantucket odkrył wyspę dla Europejczyków i nazwał Gardner Island, od nazwiska właściciela lub agenta statku. W 1840 roku odwiedził ją Charles Wilkes w trakcie wyprawy badawczej dookoła świata. W latach 1880. stworzono plantacje kokosów, a 28 maja 1892 roku wyspa została ogłoszona protektoratem brytyjskim.
W 1929 roku na rafie otaczającej atol rozbił się statek SS "Norwich City", w wyniku czego zginęło 11 ludzi. Pozostali zostali uratowani.
Najprawdopodobniej to na tej wyspie, lub w jej pobliżu, w 1937 roku rozbiła się amerykańska pilotka Amelia Earhart z nawigatorem Fredem Noonanem. Wprawdzie dotąd (2018) nie odnaleziono wraku samolotu, ale na wyspie został odkryty najprawdopodobniej damski but, pudełko od sekstantu wykonane około 1918 roku i butelka benedyktynki, którą lubiła pilotka. Znaleziono też ludzkie kości. W 1940 roku zostały one uznane za męskie, ale ponowna analiza antropologiczna opublikowana w 2018 roku sugeruje, że należały one do kobiety, a ich wymiary odpowiadają tym, które można wyznaczyć ze zdjęć i zachowanych ubrań Earhart.
W 1939 roku na wyspie istniała osada zamieszkana przez około 80 Kiribatyjczyków, która jest obecnie opuszczona.

</doc>
<doc id="4234043" url="https://pl.wikipedia.org/wiki?curid=4234043" title="Reinhard Furrer">
Reinhard Furrer

Reinhard Furrer (ur. 25 listopada 1940 w Wörgl (obecnie w Austrii), zm. 9 września 1995 w Berlinie) – niemiecki fizyk, pilot i astronauta.
Życiorys.
Studiował fizykę na Uniwersytecie w Kilonii i Uniwersytecie Berlińskim, w 1969 uzyskał dyplom z fizyki, a w 1972 doktorat z filozofii, był wykładowcą akademickim, a także pilotem komercyjnym. W 1977 był jednym z 53 europejskich kandydatów na astronautę, jednak wówczas nie został wybrany. W 1979 został asystentem profesora fizyki, w latach 1980-1981 jako naukowiec wizytował University of Chicago i Argonne National Laboratory w USA. 19 grudnia 1982 został wyselekcjonowany i w 1983 mianowany astronautą naukowcem. Po przejściu szkoleń i kursów od 30 października do 6 listopada 1985 jako specjalista ładunku uczestniczył w misji STS-61-A trwającej 7 dni i 44 minuty. Była to pierwsza tak liczna (ośmioosobowa) ekspedycja kosmiczna.Po powrocie na Ziemię odszedł z grupy astronautów. Zginął w wypadku lotniczym.

</doc>
<doc id="4234046" url="https://pl.wikipedia.org/wiki?curid=4234046" title="Cukurfabrika">
Cukurfabrika

Cukurfabrika (łotewski: "Stacija Cukurfabrika") – przystanek kolejowy w Jełgawie, na Łotwie. Znajduje się na 41 km linii Ryga – Jełgawa. Na przystanku zatrzymują się pociągi elektryczne relacji Ryga - Jełgawa.
W 2015 perony przystanku "Cukurfabrika" zostały zmodernizowane.

</doc>
<doc id="4234053" url="https://pl.wikipedia.org/wiki?curid=4234053" title="Wien Quartier Belvedere">
Wien Quartier Belvedere

Wien Quartier Belvedere (niem: "Haltestelle Wien Quartier Belvedere") – przystanek kolejowy w Wiedniu, w Austrii. Znajduje się na Stammstrecke, na granicy dzielnic Landstraße (Wiedeń) i Wieden, przy skrzyżowaniu Prinz-Eugen-Straße i Arsenalstraße. Do 2002 nazwa przystanku brzmiała "Wien Südbahnhof (S-Bahn)". Zatrzymują się tutaj pociągi S-Bahn linii S1, S2, S3, S4.

</doc>
<doc id="4234055" url="https://pl.wikipedia.org/wiki?curid=4234055" title="Xavier Rathan-Mayes">
Xavier Rathan-Mayes

Xavier Rathan-Mayes (ur. 29 kwietnia 1994 w Markham) – kanadyjski koszykarz, występujący na pozycjach rozgrywającego lub rzucającego obrońcy, obecnie zawodnik AEK-u Ateny.
Jego ojczymem jest Tharon Mayes, koszykarz m.in. Philadelphia 76ers i Los Angeles Clippers. 
14 marca 2018 opuścił Memphis Grizzlies, po wygaśnięciu 10-dniowego kontraktu. 28 lipca 2018 został zawodnikiem AEK-u Ateny.

</doc>
<doc id="4234063" url="https://pl.wikipedia.org/wiki?curid=4234063" title="Termometr gruntowy">
Termometr gruntowy

Termometr gruntowy (także termometr glebowy) – rodzaj termometru, służący do pomiaru temperatury gruntu. Na wybranych stacjach i posterunkach meteorologicznych temperaturę gruntu mierzy się na głębokości: 5, 10, 20, 50, 100 cm. o godzinie 7. 13 i 19 następnie wyniki się sumuje się i dzieli przez trzy otrzymując w ten sposób średnią wartość dobową temperatury gleby.
Warunki pomiaru.
W stacjach meteorologicznych temperaturę gruntu mierzy się na nie zacienionych poletkach o wymiarach 2x2m lub 2x4m całkowicie pozbawioną roślin.
poziom wody gruntowej powinien znajdować się poniżej głębokości pomiaru. Termometry gruntowe dzieli się na termometry glebowe kolankowe i termometry wyciągane.
Termometr kolankowy.
Wykorzystywany jest do pomiaru temperatury gruntu na głębokości: 5, 10, 20, 50 cm. Termometr ma przedłużoną kapilarę ze skalą znajdującą się na powierzchni gruntu, zaś zbiorniczek na odpowiedniej głębokości. Taka konstrukcja termometru umożliwia odczyt meniska bez poruszania.
Termometr wyciągowy.
Wykorzystywany jest do pomiaru temperatury gruntu na głębokości co najmniej 100 cm. Termometr ten zbudowany jest ze zwykłego termometru umieszczonego w oprawie dobrze przewodzącej ciepło np: mosiądz, miedź. Oprawa zamocowana jest na pręcie, a całość zamocowana jest w rurze umieszczonej pionowo w glebie. Na głębokości pomiaru znajduje się mosiężne denko stykające się bezpośrednio ze zbiorniczkiem tremometru. Termometr jest wyciągany na czas odczytu temperatury.

</doc>
<doc id="4234073" url="https://pl.wikipedia.org/wiki?curid=4234073" title="José Antonio Abreu">
José Antonio Abreu

José Antonio Abreu Anselmi (ur. 7 maja 1939 w Valera, zm. 24 marca 2018 w Caracas) – wenezuelski dyrygent, pianista, ekonomista, pedagog, aktywista i polityk. 
Życiorys.
José Antonio Abreu Anselmi urodził się w mieście Valera, w stanie Trujillo, ukończył studia ekonomiczne na Universidad Católica Andrés Bello w Caracas. Został wybrany na posła w Izbie Deputowanych na kongresie w Wenezueli w 1963. Pełnił funkcję dyrektora planowania w Cordiplan. Po zakończeniu kariery politycznej pracował jako profesor ekonomii i prawa na Universidad Simón Bolívar i swojej Alma Mater. Wrócił do polityki w 1988 roku i objął urząd ministra kultury i przewodniczącego Krajowej Rady Kultury.
Muzyka.
Abreu rozpoczął naukę muzyki z Doralisa Jiménez de Medina w Barquisimeto. Później uczęszczał do Caracas Musical Declamation Academy w 1957 roku, gdzie uczył się gry na fortepianie u Moisés Moleiro, organów i klawesynu u Evencio Castellanos oraz kompozycji z Vicente Emilio Sojo. W 1967 otrzymał nagrodę krajową za muzykę symfoniczną. 
José Antonio Abreu stworzył Symphony Orchestra Simon Bolivar i the National Symphony Youth Orchestra (NSYO). Sukcesy orkiestr zainspirowały Aberu do stworzenia w 1975 El Sistema (Sistema Nacional de Orquestas y Coros Juveniles e Infantiles de Venezuela) – programu edukacji muzycznej w Wenezueli. Wprowadził innowacyjną metodę edukacji młodzieżowej, w której muzyka była główną drogą poprawy społecznej i intelektualnej. Obecnie program obejmuje ponad 400 000 Wenezuelczyków, zgrupowanych w orkiestrach młodzieżowych, dziecięcych orkiestrach i sieci chórów oraz kształcenia muzycznego począwszy od drugiego roku życia. Program zakłada, że każdy stan Wenezueli ma co najmniej jedną orkiestrę, system obejmuje również warsztaty, w których dzieci uczą się budować i naprawiać instrumenty, specjalne programy dla dzieci niepełnosprawnych lub mających trudności. Powstały specjalistyczne ośrodki i instytuty fonologiczne, audiowizualne oraz system wyższego wykształcenia muzycznego.
W 1994 powołał fundację Fundación del Estado para el Sistema Nacional de las Orquestas Juveniles e Infantiles de Venezuela (FESNOJIV). Za pracę w ramach El Sistema otrzymał w 1979 National Music Prize. Pod przewodnictwem Abreu El Sistema uczestniczyła w programach wymiany i współpracy z Kanadą, Hiszpanią, krajami Ameryki Łacińskiej i Stanami Zjednoczonymi. W 2009 został uhonorowany nagrodą Latin Grammy Trustees, wyróżnieniem przyznawanym przez Latin Academy of Recording Arts &amp; Sciences, osobowościom, które przyczyniły się do rozwoju muzyki. Ten bezprecedensowy sukces zainspirował setki podobnych programów, które służą około milionowi dzieci w co najmniej sześćdziesięciu krajach na całym świecie. Jest to szybko rozwijający się ruch Sistema Global.

</doc>
<doc id="4234078" url="https://pl.wikipedia.org/wiki?curid=4234078" title="Aya Hirayama">
Aya Hirayama

 – japońska aktorka. 8 sierpnia 2019 roku Aya wyszła za mąż za aktora Mokomichiego Hayamiego.
Biografia.
Aya zadebiutowała aktorsko w 1999 roku w serialu „Tengoku no Kiss”, telewizji NTV, w wieku 15 lat. Od tego czasu występuje regularnie w wielu japońskich serialach telewizyjnych. W 1999 r., wystąpiła też w „Rinjin wa Hisoka ni warau”.
W 2000 roku wystąpiła w filmie „Shiawase kazoku keikaku” i serialu „Hatachi no Kekkon” telewizji TBS.
W 2001 r. Aya grała znaczące role w serialowej komedii romantycznej „Fighting Girl” i filmie „Waterboys”.
W 2002 r., wystąpiła w dwóch serialach „Locker no Hanako-san” i „Ginza no Koi”.
W 2003 roku zagrała w serialach „Kaettekita Locker no Hanako-san” stacji NHK, „Boku no Mahou Tsukai” wystąpiła w trzecim odcinku, oraz w „Itsumo Futari de” telewizji Fuji TV zagrała tam Irie Chike. Zagrała główną rolę w filmie „Lovers' Kiss”.
Największą dotychczasową jej rolą była główna rola jako Yoko w południowokoreańskim z 2004 roku „Fighter in the Wind”. Zagrała też w filmie romantycznym „Ren'ai-Shousetsu”, oraz w dwóch serialach „Mystery Minzoku Gakusha Yakumo Itsuki”, „Gekidan Engimono”.
W 2005 r., zagrała tytułową postać Haruki w japońskim serialu Haruka 17. Zagrała także Yoshide w filmie „Tokyo Tower” i komedii „Tsuribaka nisshi 16”.
W 2006 roku wystąpiła w jednym filmie „Backdancers!” zagrał w nim Miou.
W 2007 roku zagrała w czterech filmach, thrillerze „Nagai Nagai Satsujin” wcieliła się w rolę Masako Sato, zagrała główną rolę Mayu w dramacie „Mayu: Kokoro no hoshi”, „Kitokito!”, i komedii „Tsuribaka Nisshi 18”. Zagrała również w serialowym romansie „Hataraki Man”.
W 2008 r., Aya zagrała rolę Takano Aoi, nauczycielki języka angielskiego w serialu „Gokusen 3”. Oraz w filmie „Kagehinata ni saku”.
W 2009 roku zagrała również Takano Aoi, nauczycielkę języka angielskiego w kontynuacji serialu „Gokusen 3” z 2008 r., „Gokusen 3 SP”, i w filmie „Gokusen: The Movie”. Oraz w „Dandy Daddy?” gdzie występuje jako Miwa Goto.
2010 rok dla Ayi był mniej pracowity wystąpiła, w jednej produkcji w filmie „Inshite miru: 7-kakan no desu gêmu”.
W 2011 roku Aya nie wzięła udziału w żadnych produkcjach.
W 2012 r., powróciła trzema serialami. Wszystkie trzy produkcję były produkowane przez stację TBS. „Perfect Blue” serial sensacyjny wcieliła się w postać Nany Kimizuki,
„Miyabe Miyuki “Gokujou” Mysteries: Sunakugari” i komedii kryminalnej „Stepfather Step”.
W 2013 roku wystąpiła w dwóch serialach „Keiji Yoshinaga Seiichi ~ Namida no Jikenbo” i „Hakui no Namida Part 2 Jimei” 25 odcinkowym medycznym dramacie. Zagrała w nim główną rolę Shiomi Hany – matki wychowującej samotnie córkę. Zagrała również w filmie „Niryu Shosetsuka”.
W 2014 roku wystąpiła w filmie „Dakishimetai - Shinjitsu no Monogatari”. Wcieliła się w nim, w rolę Natsumi.
W 2015 r., Aya wystąpiła w serialowym romansie telewizji Fuji TV „Otona Joshi”. Oraz w filmie „Isha Sensei” gdzie zagrała główną rolę.
W 2016 r., wystąpiła w dwóch serialach „Kuroi 10-nin no Onna”, „Love Love Alien”. Oraz w horrorze „Bôkyô”.
W 2017 roku wystąpiła gościnnie w serialach „Kizoku Tantei” i w „Kanna San!”.
Filmografia.
Seriale.
Kaettekita Locker no Hanako-san (NHK 2003)

</doc>
<doc id="4234080" url="https://pl.wikipedia.org/wiki?curid=4234080" title="Adèle Exarchopoulos">
Adèle Exarchopoulos

Adèle Exarchopoulos (ur. 22 listopada 1993 w Paryżu) – francuska aktorka filmowa.
Życiorys.
Jest córką Mariny, pielęgniarki, i gitarzysty Didiera. Jej dziadek był Grekiem. W wieku 9 lat zaczęła występować w filmach. W 2008 zagrała rolę Marianne w filmie "Dzieci z Timpelbach" Nicolasa Bary'ego. W 2010 wystąpiła w roli Anny w "Obławie" Roselyne Bosch.
Zagrała główną rolę w "Życiu Adeli" Abdellatifa Kechiche’a z 2013, dzięki czemu na festiwalu w Cannes otrzymała Złotą Palmę i szereg innych nagród, m.in. nagrodę Critics’ Choice i Césara dla nadziei kina (aktorka) w 2014.

</doc>
<doc id="4234090" url="https://pl.wikipedia.org/wiki?curid=4234090" title="Krison z Himery">
Krison z Himery

Krison (Κρίσων) – starożytny grecki biegacz pochodzący z Himery, olimpijczyk.
Trzy razy z rzędu, w 448, 444 i 440 roku p.n.e., odniósł zwycięstwo w biegu na stadion na igrzyskach olimpijskich. Platon wspomina Krisona w dialogu "Prawa" jako przykład samoopanowania wśród sportowców, którzy na czas treningów przed zawodami zachowywali wstrzemięźliwość płciową. Z kolei wedle apokryficznej opowieści zamieszczonej w "Moraliach" Plutarcha, sportowiec miał kiedyś ścigać się z młodym Aleksandrem Macedońskim i umyślnie pozwolił przyszłemu władcy wygrać.

</doc>
<doc id="4234095" url="https://pl.wikipedia.org/wiki?curid=4234095" title="Atenodoros z Ajgion">
Atenodoros z Ajgion

Atenodoros (Ἀθηνόδωρος) – starożytny grecki biegacz pochodzący z Ajgion w Achai, olimpijczyk. Trzykrotnie, w 49, 53 i 61 roku n.e., odniósł zwycięstwo w biegu na stadion na igrzyskach olimpijskich.

</doc>
<doc id="4234101" url="https://pl.wikipedia.org/wiki?curid=4234101" title="Nogizaka46">
Nogizaka46

 – japońska grupa idolek stworzona przez Yasushiego Akimoto jako grupy AKB48.
Nazwa Nogizaka46 pochodzi od nazwy budynku SME Nogizaka Building, w którym mieści się siedziba Sony Music Japan. Ich producent, Yasushi Akimoto, powiedział również, że liczba „46” została wybrana jako bezpośrednie wyzwanie dla grupy AKB48.
21 sierpnia 2015 roku powstała pierwsza grupa siostrzana – Keyakizaka46, 21 lutego powstała druga grupa siostrzana – Yoshimotozaka46, a w 2019 roku – Hinatazaka46.
Historia.
2011: powstanie grupy.
Powstanie grupy Nogizaka46 zapowiedziano po raz pierwszy 29 czerwca 2011 roku, kiedy to przedstawiono ją jako pierwszą grupę będącą „oficjalnym rywalem” grupy AKB48, w przeciwieństwie do innych grup związanych z AKB48, takich jak SKE48 i NMB48, które są tworzone jako grupy siostrzane. Ich nazwa „Nogizaka46” oznacza, że „nawet przy mniejszej liczbie członków niż AKB48, nie przegramy”.
Końcowe przesłuchania do zespołu odbyły się w weekend 20–21 sierpnia – 56 finalistek rywalizowało o 36 dostępnych miejsc. Ogółem do udziału w przesłuchaniach zgłosiło się osób. Lista 36 wybranych członkiń została ogłoszona 22 sierpnia. W niespodziewanym ogłoszeniu poinformowano również, że kolejne 16 dziewcząt dołączy do tej grupy jako tymczasowe członkinie „senbatsu”.
2 października miał swoją premierę własny program rozrywkowy zespołu, pt. , jego gospodarzem był duet komediowy Bananaman. Program był nadawany na głównych stacjach telewizyjnych w sieci TX Network, głównie TV Tokyo, TV Osaka, TV Aichi, TV Setouchi, TV Hokkaido i TVQ Kyushu Hoso.
2012.
22 lutego ukazał się debiutancki singel Nogizaka46 – "Guruguru Curtain". Zajął drugie miejsce w tygodniowym rankingu singli Oricon i sprzedał się w liczbie egzemplarzy w pierwszym tygodniu. Drugi singel grupy, "Oide Shampoo", został wydany 2 maja i stał się pierwszym singlem numer jeden zespołu na tygodniowej liście Oricon, ze sprzedażą 156 tys. kopii. 25 czerwca Nogizaka46 wzięły udział w Yubi Matsuri, festiwalu idoli stworzonym przez Rino Sashiharę z AKB48. Koncert odbył się w Nippon Budōkan przed publicznością liczącą 8000 osób, na scenie wystąpiły takie girlsbandy jak Idoling!!!, Shiritsu Ebisu Chūgaku, SUPER☆GiRLS, Tokyo Girls’ Style, Passpo, Buono!, Momoiro Clover Z oraz Watarirōka Hashiritai 7. 22 sierpnia ukazał się singel "Hashire! Bicycle".
Od 1 września do 9 września grupa zagrała w pierwszym musicalu w Shibuya Parco Theatre. W grudniu Nogizaka46 znalazły się na 1. miejscu rocznego rankingu sprzedaży Oricon w kategorii debiutantów, z rocznym dochodem wynoszącym 870 milionów jenów. 19 grudnia Nogizaka46 wydały czwarty singel pt. "Seifuku no Mannequin".
2013.
22 lutego odbył się pierwszy rocznicowy koncert grupy, pt. "Nogizaka46 Birthday Live", w Makuhari Messe w Chibie. Wykonały wszystkie piosenki z pierwszych czterech singli, a koncert zgromadził około 9000 fanów. Singel "Kimi no na wa kibō" ukazał się 13 marca. 7 kwietnia Nogizaka46 rozpoczęły prowadzenie programu radiowego, zatytułowanego i wyprodukowanego przez Nippon Cultural Broadcasting. Od grudnia 2012 roku do kwietnia 2013 roku trwały przesłuchania na członkinie 2. generacji. Spośród kandydatek wybrano 14, a 13 przedstawiono podczas "16 nin no Principal deux", kontynuacji musicalu z 2012 roku, wystawianego w Akasaka ACT Theatre od 3 maja do 12 maja. Szósty singel "Girl’s Rule" ukazał się 3 lipca.
22 października Nogizaka46 wydały swoją pierwszą fotoksiążkę "Nogizaka Ha". Zajął on czwartą pozycję w tygodniowym rankingu książek Oricon, sprzedając się w liczbie 27 tys. egzemplarzy. Singel "Barrette" został wydany 27 lipca. Podczas finałowego odcinka krajowej trasy Nogizaka46 ogłosiły nadchodzący koncert w słynnym tokijskim Nippon Budōkan, który odbył się 20 grudnia.
2014.
Albumy koncertowe "Nogizaka46 1st Year Birthday Live 2013.2.22 Makuhari Messe" na DVD i Blu-ray zostały wydane w 5 i 22 lutego, każdy z nich uplasował się na 1. pozycji Oricon DVD Chart, sprzedając się w liczbie 12 tys. kopii w pierwszym tygodniu. 22 lutego odbył się koncert "2nd Year Birthday Live" w Yokohama Arena, który zgromadził 13 tys. fanów. Podczas koncertu grupa ogłosiła, że ich musical "16 nin no Principal trois" będzie wystawiany w Akasaka ACT Theatre od 30 maja do 15 czerwca.
24 lutego w Zepp DiverCity w Tokio odbyło się wielkie „przetasowanie” grupy AKB48, pt. "AKB48 Group Dai Sokaku Matsuri". Ogłoszono, że Rina Ikoma z Nogizaka46 dołączy do Teamu B AKB48, co spotkało się z zaskoczeniem publiczności. Również podczas tego samego eventu ogłoszono, że Rena Matsui z Teamu E SKE48 będzie równocześnie członkinią Nogizaka46. Singel "Kizuitara kataomoi" ukazał się 2 kwietnia. 5 lipca Nogizaka46 uczestniczyły w Japan Expo 2014 w Paryżu, gdzie odbył się ich pierwszy zagraniczny występ. 9 lipca wydano singel "Natsu no Free &amp; Easy", a 8 października – "Nandome no aozora ka?".
2015: "Tōmei na iro".
7 stycznia ukazał się pierwszy album zespołu, pt. "Tōmei na iro". Zajął 1. pozycję listy Oricon Weekly Album Chart i 15. listy Oricon Yearly Album Chart. 22 lutego, w Seibu Dome in Saitamie, odbył się koncert "3rd Year Birthday Live". W koncercie wzięło udział około 38 tys. osób. Jedenasty singel grupy, "Inochi wa utsukushii", został wydany 18 marca. 26 marca, podczas wiosennego solowego koncertu AKB48 na Saitama Super Arena, ogłoszono, że program wymiany pomiędzy Riną Ikoma i Reną Matsui został odwołany.
20 kwietnia rozpoczął emisję program rozrywkowy grupy, pt. , który zastąpił program . 11 lipca miała swoją premierę pierwsza TV Drama , w której zagrały członkinie zespołu. 22 lipca ukazał się singel "Taiyō Knock", a 28 października – singel "Ima, hanashitai dareka ga iru". 31 grudnia Nogizaka46 wystąpiły po raz pierwszy w "Kōhaku Uta Gassen", gdzie wykonały piosenkę "Kimi no na wa kibō".
2016: "Sorezore no isu".
W tym roku koncert "4th Year Birthday Live" został przełożony na 28 sierpnia, czyli pod koniec trasy "Summer National Tour 2016", z powodu braku dostępnych sal koncertowych spowodowanym boomem rekonstrukcji obiektów na Letnie Igrzyska Olimpijskie 2020. Od 20 do 22 lutego Nogizaka46 prowadziły własny internetowy program "Nogizaka46 4th Anniversary Nogizaka 46 hours TV" dostępny w sześciu serwisach internetowych. 27 lutego ich 12. singel "Taiyō Knock" został wybrany podczas 30. Japan Gold Disc Award jako jeden z pięciu najlepszych. 23 marca ukazał się 14. singel "Harujion ga sakukoro", a kolejny "Hadashi de Summer" – 27 lipca.
25 maja ukazał się drugi album studyjny "Sorezore no isu". Zajął 1. pozycję listy Oricon Weekly Album Chart. Druga część "Nogizaka 46 hours TV" została wyemitowana 10 czerwca w celu upamiętnienia wydania drugiej płyty. 5 sierpnia Nogizaka46 wydały swoją drugą fotoksiążkę "1 Jikan okure no I Love You". W pierwszym tygodniu sprzedano 41 tys. kopii, dzięki czemu znalazła się na 1. miejscu tygodniowego rankingu książek Oricon.
Od 19 lipca do 4 września trwały przesłuchania na członkinie 3. generacji. W końcowej fazie przesłuchania 13 kandydatek wystąpiło za pośrednictwem usługi streamingowej o nazwie SHOWROOM. 4 września ogłoszono, że 12 kandydatek przeszło ostatni etap przesłuchań; zostały wybrane spośród kandydatek. 9 listopada Nogizaka46 wydały szesnasty singel "Sayonara no imi", który uplasował się na 1. miejscu listy singli Oricon. Był to pierwszy singel, który sprzedał się w liczbie ponad miliona egzemplarzy. 31 grudnia Nogizaka46 po raz drugi wystąpiły podczas NHK Kōhaku Uta Gassen, gdzie zaśpiewały piosenkę "Sayonara no imi".
2017: "Umaretekara hajimete mita yume".
W dniach od 20 do 22 lutego Nogizaka46 przeprowadziły serię koncertów "5th Year Birthday Live", w Saitama Super Arena. Pierwszy dzień koncertu był ostatnim dniem Nanami Hashimoto jako członkini Nogizaka46, po którym zakończyła karierę w branży rozrywkowej. 22 marca ukazał się ich 17 singel „Influencer”. Od 20 maja do 11 czerwca członkinie zespołu występowały w produkcji scenicznej będącej adaptacją mangi Asahinagu. Spektakl był wystawiany w Tokio, Osace i Aichi. 24 maja grupa wydała swój trzeci album studyjny "Umaretekara hajimete mita yume". Od 1 lipca do 9 października wzięły udział w letniej krajowej trasie koncertowej, występując w Tokio, Sendai, Osace, Nagoi i Niigata.
9 sierpnia wydały swój 18. singel „Nigemizu”. 22 września miał swoją premierę w kinach w Japonii pierwszy pełnometrażowy film grupy – "Asahinagu". 11 października ukazała się piosenka przewodnia do filmu i przedstawienia teatralnego , jako 19. singel. 7 i 8 listopada zakończyły swoją letnią trasę koncertową w Tokyo Dome, gdzie każdego dnia wystąpiły przed ponad 55 tys. fanów. 24 listopada po raz drugi wystąpiły za granicą podczas C3AFA Singapore. Był to ich pierwszy krok w kierunku wejścia na rynek Azji; zniesiono restrykcje regionalne na ich kanale YouTube, aby udostępnić nagrania wszystkim krajom, w których usługa YouTube Red nie została uruchomiona.
30 grudnia Nogizaka46 zdobyły główną nagrodę podczas 59. Japan Record Awards za singel „Influencer”. 31 grudnia po raz trzeci z rzędu wystąpiły w "NHK Kōhaku Uta Gassen" wykonując piosenkę „Influencer”.
2018–2020: "Boku dake no kimi ~Under Super Best~", odejścia z zespołu.
10 stycznia 2018 roku ukazała się kompilacja "Boku dake no kimi ~Under Super Best~". W styczniu zapowiedziały także serię koncertów "6th Year Birthday Live", która rozpoczęła się w lipcu w Meiji Jingu Stadium. W kwietniu poinformowano o nowym musicalu zespołu, "Pretty Guardian Sailor Moon", będącym oficjalną kolaboracją z "Sailor Moon". Musical był wystawiany w dwóch teatrach, od 8 do 24 czerwca oraz od 21 do 30 września. 1 grudnia odbył się pierwszy solowy zagraniczny koncert w Mercedes-Benz Arena, w Szanghaju. Podczas 60. Japan Record Awards Nogizaka46 zdobyły główną nagrodę za 20. singel „Synchronicity”, co było ich drugim z rzędu zwycięstwem.
27 stycznia 2019 roku Nogizaka46 odbyły kolejny zagraniczny koncert w Taipei Arena. Później tego samego roku grupa ogłosiła plan powrotu do Szanghaju w październiku z dwudniowym koncertem w Mercedes-Benz Arena.
W 2018 roku z zespołu odeszło kilka członkiń pierwszej generacji. Rina Ikoma, która była środkową sześciu singli, opuściła grupę w maju. Ostatni dzień "7th Birthday Live" w lutym 2019 roku był koncertem na zakończenie członkostwa Nanase Nishino, która była środkową siedmiu singli. W marcu Misa Etō dała solowy koncert jako ostatni występ publiczny z grupą. 8 lipca kapitan grupy, Reika Sakurai, ogłosiła, że zakończy członkostwo 1 września, a ceremonia zbiegła się z końcowym etapem letniej krajowej trasy grupy. 7 stycznia 2020 roku Mai Shiraishi ogłosiła odejście z grupy po wydaniu dwudziestego piątego singla. W lutym pięć stażystek Sakamichi Series zostało przydzielonych do Nogizaka46.
Od 2021: 5. generacja i 10. rocznica zespołu.
19 lipca 2021 roku grupa ogłosiła przesłuchanie dla piątej generacji członkiń. Nowe członkinie miały zostać ujawnione w grudniu. Osiem z jedenastu nowych członkiń, które przeszły proces audycji do 5. generacji, ostatecznie przedstawiono w lutym 2022 roku.
W drugiej połowie 2021 roku członkinie grupy po raz pierwszy pojawiły się w popularnym "The First Take": Sakura Endo z piosenką „Kikkake” oraz Erika Ikuta, Haruka Kaki i Shiori Kubo z „Yasashii dake nara”. Aby uczcić 10. rocznicę debiutu, 15 grudnia Nogizaka46 wydały album z największymi przebojami zatytułowany "Time flies". Album zawierał wszystkie wydane dotąd single oraz kilka nowych piosenek, w tym pożegnalną Eriki Ikuty.
W 2021 roku z zespołu odeszły członkinie 1. i 2. generacji: Miona Hori, Sayuri Matsumura, Kazumi Takayama i Erika Ikuta. Grupę opuściła także Momoko Ozono jako pierwsza członkini 3. generacji.
Od 21 do 23 lutego 2022 roku wyemitowany został internetowy program "Nogizaka46 5th Anniversary Nogizaka 46 hours TV", świętujący 10. rocznicę istnienia zespołu.

</doc>
<doc id="4234102" url="https://pl.wikipedia.org/wiki?curid=4234102" title="FK Palanga">
FK Palanga

FK Palanga (lit. "Futbolo Klubas Palanga") – litewski klub piłkarski z siedzibą w Połądze na zachodzie kraju.
Historia.
Chronologia nazw:
Klub Piłkarski Nemunas został założony w mieście Połąga w 1957 roku. Nazwa pochodziła od nazwy rzeki Niemen. Wtedy nazwy drużyn często się zmieniały: w 1960 roku klub zmienił nazwę na Statybininkas Połąga (Konstruktor), w 1965 na Statyba Połąga (Budownlaniec), w 1966 na Naglis Połąga, a w 1968 na KER Połąga.
W 1970 roku klub otrzymał nazwę Gintaras Połąga i potem występował w mistrzostwach Litewskiej SRR. Od 1991 roku – W 1997 r. Drużyna „Amber” rywalizowała w III lidze, od 2001 r. – w II lidze, ale w 2005 roku zespół został rozwiązany. W tymże roku zespół startował w rozgrywkach w II lidze (grupa Rytai).
Po uzyskaniu niepodległości przez Litwę w 1990 roku i organizowaniu własnych mistrzostw klub został przydzielony do trzeciej ligi. W sezonie 1991 zajął 6.miejsce w strefie Małej Litwy. Latem 1991 po reorganizacji systemu lig klub pozostał w trzeciej lidze. Po zakończeniu sezonu 1993/94 spadł do czwartej ligi. W sezonie 1996/97 zajął 4.miejsce w strefie Kłajpedy, ale potem zrezygnował z występów. Dopiero po kilku latach powrócił do rozgrywek krajowych w sezonie 2001/02. Zespół startował w drugiej lidze, gdzie zajął 4.miejsce w strefie zachodniej. W następnym sezonie 2002/03 znów był czwartym. Ale po przejściu na system wiosna-jesień sezon 2003 zakończył na ostatnim 10.miejscu w strefie zachodniej i spadł do trzeciej ligi. W 2005 po powrocie do drugiej ligi zajął 10.miejsce w strefie zachodniej, ale potem został rozwiązany.
W 2010 klub został reaktywowany jako FK Palanga. W sezonie 2011 zajął pierwsze miejsce w strefie zachodniej drugiej ligi i awansował do pierwszej ligi. W sezonie 2012 zajął 8.miejsce. W kolejnych sezonach 2013 i 2014 był na 12.pozycji. Sezon 2015 zakończył na 5.lokacie. W 2016 zajął drugie miejsce, a w 2017 zwyciężył w I lidze i otrzymał awans do najwyższej ligi Mistrzostw Litwy.
Sukcesy.
Trofea międzynarodowe.
Nie uczestniczył w rozgrywkach europejskich (stan na 17-01-2019).
Stadion.
Klub rozgrywa swoje mecze domowe na stadionie Centralnym w Połądze, który może pomieścić 1000 widzów.
Aktualny skład.
"Stan na 30 sierpnia 2019"
! colspan="9" bgcolor="#B0D3FB" align="left" |
! colspan="9" bgcolor="#B0D3FB" align="left" |
 
! colspan="9" bgcolor="#B0D3FB" align="left" |

</doc>
<doc id="4234106" url="https://pl.wikipedia.org/wiki?curid=4234106" title="Nossis">
Nossis

Nossis (gr. Νοσσίς, IV/III w. p.n.e.) – starożytna poetka grecka z Lokrów Epizefyryjskich w południowej Italii. 
Żyła w czasach Ptolemeusza I. Zaliczana w starożytności do kanonu 9 poetek, była typową przedstawicielką kobiecej poezji hellenistycznej. Z jej twórczości zachowało się 12 epigramów w "Antologii Palatyńskiej". Utwory jej, na ogół wotywne, o tematyce erotycznej, łączyły się z kultem Afrodyty. Dowodem lokalnego cenienia jej był fakt, że miasto zamówiło u niej utwór w związku z łupami zdobytymi na Bruttyjczykach. 
Porównywana z Safoną, sama czuła się jej pokrewna, na co wskazuje w jednym z utworów; w jej twórczości występują portrety kobiece (także heter), pisane niekiedy na zamówienie. W ocenie W. Steffena epigramy jej świadczą o powiązaniach z poezją lesbijską, z jej uwrażliwieniem na piękno przyrody. Z kolei podziw dla dzieł sztuki (portretu, posągu) zbliża ją do Erinny, prekursorki epigramatu aleksandryjskiego. Jednakże pewne cechy budowy wiersza dowodzą, że poetka nie przestrzegała ściśle reguł metryki aleksandryjskiej. 
Na polski tłumaczona przez Kazimierę Jeżewską, Zygmunta Kubiaka i Wiktora Steffena.

</doc>
<doc id="4234108" url="https://pl.wikipedia.org/wiki?curid=4234108" title="Warwick University">
Warwick University



</doc>
<doc id="4234113" url="https://pl.wikipedia.org/wiki?curid=4234113" title="Jan Niewiadomski (1922-1989)">
Jan Niewiadomski (1922-1989)



</doc>
<doc id="4234114" url="https://pl.wikipedia.org/wiki?curid=4234114" title="SimCity Buildit">
SimCity Buildit



</doc>
<doc id="4234116" url="https://pl.wikipedia.org/wiki?curid=4234116" title="Alina Szemińska">
Alina Szemińska

Alina Szemińska (ur. 12 września 1907 w Warszawie, zm. 14 lutego 1986 tamże) – polska psycholożka, pedagożka, wykładowczyni Uniwersytetu Warszawskiego.
Wraz z Jeanem Piagetem prowadziła badania nad zdolnościami dzieci do budowy reprezentacji mentalnych, niezależnie od obiektów, ich różnorodności, a także ich właściwości percepcyjnych. Szczególnie ważny jest jej wkład do odkrycia zjawiska braku stałości ilości cieczy ("non-conservation de la quantité") i braku stałości liczby kardynalnej u dziecka pod koniec okresu przedszkolnego, co Piaget włączył do swych kryteriów przejścia dziecka ze stadium przedoperacyjnego do stadium operacji konkretnych. Wymieniona wśród najwybitniejszych kobiet w psychologii XX wieku.
Życiorys.
Dzieciństwo i edukacja.
Alina Szemińska pochodziła z inteligenckiej, zasymilowanej rodziny pochodzenia żydowskiego. Jej matka Franciszka Szemińska z d. Wiesel (1882–1982) była działaczką społeczną, opiekowała się dziećmi i młodzieżą, m.in. w Towarzystwie Opieki nad Więźniami i ich Rodzinami „Patronat”. Ojciec Aliny, Marceli Szemiński (1872–1944) był inżynierem elektrykiem. Lata pierwszej wojny światowej Alina spędziła wraz z rodziną w Szwecji, gdzie jej ojciec współpracował z firmami sprowadzającymi surowce. Od roku 1918 uczęszczała do gimnazjum ZNP w Warszawie. Będąc w klasie VI, musiała przerwać naukę z powodu choroby; maturę zdała eksternistycznie w gimnazjum im. S. Staszica w Warszawie w 1926. Wyjechała do Berlina, by tam studiować psychologię dziecka u Wolfganga Köhlera, jednego z twórców psychologii postaci, Gestalt, oraz u Kurta Levina. W 1928 Köhler poradził jej kontynuowanie studiów na "Faculté des Lettres" Uniwersytetu Genewskiego, zwracając jej uwagę na prawie jeszcze wtedy nieznanego psychologa Jeana Piageta. W Genewie jednocześnie studiowała też w Instytucie im. Jeana-Jacquesa Rousseau, gdzie Piaget zainteresował ją rozwojem pojęć matematycznych u dzieci. W 1932 uzyskała dyplom magistra pedagogiki i zdała egzaminy uprawniające do przygotowywania doktoratu. W 1935 została asystentką Piageta.
Okres II wojny światowej.
Świadoma zbliżającej się wojny, ze względów patriotycznych Alina Szemińska zdecydowała się na przerwanie swych badań naukowych i powrót do kraju. 31 sierpnia 1939, na kilka godzin przed atakiem wojsk niemieckich na Polskę, przyleciała samolotem do Warszawy (z dramatycznym międzylądowaniem w Berlinie). Podjęła działania w Polskim Czerwonym Krzyżu jako kierownik Działu Poszukiwań w Biurze Informacyjnym. W połowie listopada 1942 została zadenuncjowana i wraz z rodzicami osadzona w warszawskim getcie, z którego 2 lutego 1943 udało się im uciec. Alina pod przybranym nazwiskiem „Eugenia Górska” włączyła się ponownie w tajne nauczanie jako wykładowca Wyższych Kursów Nauczycielskich, a jej rodzice ukrywali się osobno. Jednak już w lutym 1943 została aresztowana i osadzona w więzieniu na Pawiaku. Udało się jej ukryć prawdziwą tożsamość. Powierzono jej funkcję „korytarzowej”, mogła więc wychodzić poza celę, co wykorzystała dla niesienia pomocy innym. Po 9 miesiącach, 25 listopada 1943 przetransportowano ją do obozu koncentracyjnego Auschwitz I. Mimo trapiących ją chorób, dzięki znajomości języków obcych służyła tam pomocą jako tłumaczka i jako przyuczona pielęgniarka, a swoją postawą i optymizmem wielu osobom ułatwiła przetrwanie. Oswobodzona 17 lutego 1945 przez wojsko radzieckie, piechotą dostała się do Krakowa, skąd wróciła do Warszawy.
Działalność po II wojnie światowej.
Po wojnie zajęła się poradnictwem psychologicznym w różnych placówkach opieki nad dzieckiem. We wrześniu 1945 w składzie polskiej delegacji wzięła udział w konferencji w Zurychu poświęconej dzieciom – ofiarom wojny, gdzie spotkała Piageta i dowiedziała się, że w 1941 ukazała się ich wspólna książka "La Genèse du nombre chez l’enfant" (Geneza pojęcia liczby u dziecka). Od 1947 wykładała w Instytucie Pedagogiki w Warszawie, a pięć lat później objęła tam kierownictwo Zakładu Psychologii. Zaczął się jednak wtedy okres, z którym psychologię Piageta potępiano w Polsce z marksistowskiego punktu widzenia. Sytuacja zmieniła się dla niej zasadniczo w związku z październikową odwilżą 1956. Została zatrudniona na stanowisku zastępcy profesora, a później – starszego wykładowcy w Katedrze Psychologii Uniwersytetu Warszawskiego. Katedra ta później, po kilkakrotnych zmianach, stała się (1981) Wydziałem Psychologii Uniwersytetu Warszawskiego. Dwa lata po odwilży Uniwersytet Warszawski nadał (1958) Piagetowi tytuł Doktor honoris causa, a w 1969 w Moskwie ukazało się rosyjskie tłumaczenie wyboru jego dzieł. 
Brak doktoratu uniemożliwiał Szemińskiej awanse akademickie (częściowo zrekompensował jej to doktorat honoris causa Uniwersytetu Genewskiego w 1979, gdy była już na emeryturze). Prowadziła wykłady z psychologii rozwojowej i seminarium magisterskie. W roku 1962 na międzynarodowej konferencji poświęconej rozwojowi procesów poznawczych w Oslo wygłosiła referat pt. "Ewolucja procesu myślenia: możliwości zastosowania wyników badań w praktyce pedagogicznej". Brała też później udział w konferencjach w Paryżu i w Moskwie. W 1967 dostała zgodę na roczny pobyt naukowy w Genewie.
Opracowała metodę badania dojrzałości szkolnej (wydane w pracy zbiorowej pod jej redakcją: "Zapisy do klasy pierwszej szkoły podstawowej", PZWS 1969, wyd. drugie 1973), która była stosowana w polskich przedszkolach. Za najbardziej typowe objawy dojrzałości szkolnej dziecka uważała zapał do podjęcia roli ucznia i chęć do nauki, a także czas utrzymywania się tego zainteresowania (trwałość uwagi) oraz wyniki osiągane dzięki ćwiczeniom.
W 1971 przeszła na emeryturę, ale nadal była aktywna naukowo i kontynuowała współpracę z genewskim Centrum Badawczym Piageta. Redagowała naukowo i opatrzyła komentarzem polskie przekłady niektórych dzieł Piageta. W 1975 wygłosiła 3 wykłady telewizyjne w ramach NURT, Nauczycielskiego Uniwersytetu Radiowo-Telewizyjnego. 20 sierpnia 1980 roku podpisała apel 64 uczonych, pisarzy i publicystów do władz komunistycznych o podjęcie dialogu ze strajkującymi robotnikami.
Była osobą skromną, bardzo sumienną, pomagająca innym, a zwłaszcza dzieciom znajdującym się w trudnej sytuacji. Opiekowała się swą matką, która dożyła stu lat. Została pochowana na cmentarzu Powązkowskim (kwatera 150-4-3).
Osiągnięcia naukowe.
Jakkolwiek trudno jest oddzielić wkład Aliny Szemińskiej do psychologii od wkładu Piageta, jej mistrza, jednakże zasadne jest przypuszczenie, że to jej – zapoczątkowane ok. roku 1933 – badanie dzieci doprowadziło do odkrycia zjawiska braku stałości ilości cieczy i braku stałości liczby kardynalnej ("non-conservation"), które Piaget opracował koncepcyjnie i włączył do tworzonej przez siebie teorii stadialnego rozwoju pojęć matematycznych u dziecka. Oto typowy test stałości liczby. Dziecku wpierw pokazuje się szyk dwóch rządków kółek wyglądających identycznie, np.
 ● ● ● ● ● ● ● ● ● ●
Pada wtedy pytanie, czy czarnych kółek jest tyle samo co białych. Po potwierdzającej odpowiedzi dziecka badający rozsuwa kółka w drugim rzędzie:
 ● ● ● ● ● ● ● ● ● ●
Ponawia się poprzednie pytanie. Dziecko, które nie osiągnęło jeszcze poziomu stałości liczby, odpowiada, że czarnych żetonów jest więcej. Tak to widzi. Jeżeli zaś badane dziecko jest przekonane, że po zmianie nadal jest tyle samo czarnych żetonów co białych, określa się to jako poziom stałości liczby, co było przez Piageta uważane za jeden z najważniejszych przejawów osiągnięcia poziomu operacji konkretnych. Dzieci osiągają ten poziom przeciętnie w wieku pomiędzy 6 a 7 lat; jeszcze około 20% 7-latków jest na poziomie przedoperacyjnym.
Pouczające są badania Aliny Szemińskiej, która zmodyfikowała standardowy test Piageta, zastępując żetony przez odpowiednio dobrane pary przedmiotów, np. układa się rząd 10 małych zielonych domków bez dachów i pod nim tej samej długości rząd 10 czerwonych dachów. Po stwierdzeniu przez dziecko, że domków jest tyle samo co dachów, dachy były rozsuwane na jego oczach:
 ∆ ∆ ∆ ∆ ∆ ∆ ∆ ∆ ∆ ∆
Ciąg dalszy był taki sam w poprzedniej wersji testu. Pozornie ta zmiana warunków testu jest zupełnie nieistotna; małe, okrągłe, identyczne żetony wydają się matematycznie i psychologicznie równie konkretne jak te domki i dachy. Jednakże pozytywne odpowiedzi w tym zmodyfikowanym teście osiągały już dzieci 4-letnie, o dwa lata wcześniej niż w oryginalnym teście! W terminologii Piageta określa się to terminem "pseudo-konserwacja" i wyjaśnia, że w sytuacji domki–dachy łatwiejsze jest przyporządkowanie jeden-do-jednego. W grę wchodzi też inny czynnik: pytanie, czy jest tyle samo domków co dachów, ma dla dziecka sens życiowy (np. czy starczy dachów), nie jest więc ono zmylone zwiększaniem odległości dachów. Kółka, choć też są konkretne, nie sugerują żadnej interpretacji. W klasycznym teście dziecko słyszy pytanie sformułowane formalnie, sprawdza się w ten sposób rozumienie znaczenia słów: „Czy jest tyle samo?”, którego intencji – po dokonanym rozsunięciu owych kółek – dziecko nie rozumie.
W opracowaniu "Rozwój pojęć matematycznych u dziecka" Szemińska przedstawiła – oprócz wyników Piageta i jego grupy – również wyniki jej własnych badań polskich dzieci, ale nie da się ich wyodrębnić.
Życie prywatne.
Po 1945 Alina Szemińska pozostawała w nieformalnym związku z psychologiem Henrykiem Ryllem (1899–1947), zajmującym się dziećmi upośledzonymi umysłowo, aż do jego tragicznej śmierci w wypadku samochodowym w grudniu 1947. Przełożyli z francuskiego książkę: Henri Wallon, "Od czynu do myśli: szkic z zakresu psychologii porównawczej", wydaną przez PZWS. Ich synem jest dr Jerzy Ryll, matematyk (ur. 1947).
Publikacje.
Łącznie opublikowała ponad 50 prac, głównie z zakresu psychologii dziecka, rozwoju myślenia i kształtowania się pojęć matematycznych u dziecka.

</doc>
<doc id="4234123" url="https://pl.wikipedia.org/wiki?curid=4234123" title="Robert Ludlum’s The Bourne Conspiracy">
Robert Ludlum’s The Bourne Conspiracy

Robert Ludlum’s The Bourne Conspiracy – komputerowa gra akcji wyprodukowana przez amerykańskie studio High Moon Studios. Gra została wydana 3 czerwca 2008 roku przez Sierra Entertainment na platformę PlayStation 3 oraz Xbox 360.
Fabuła.
Fabuła "Robert Ludlum’s The Bourne Conspiracy" została oparta na twórczości literackiej Roberta Ludluma. Historia Jasona Bourne’a zaczyna się, gdy rybacy wyławiają z morza nieprzytomną osobę, która w wyniku wypadku doznała amnezji organicznej. Nie pamięta ona żadnych wydarzeń ze swojego życia. Bourne podczas poszukiwań swojej tożsamości szybko odkrywa, że potrafi się porozumiewać w kilku językach, oraz posiada wiele pieniędzy. Wiele osób interesuje się jego poczynaniami, a zaistniałe okoliczności zmuszają go do zabijania, co robi bardzo sprawnie. Odkrywa kolejne fakty ze swojego życia, w którym był elitarnym agentem wywiadu–zabójcą.
W celu zachowania zgodności z wymyślonym przez pisarza światem podejrzanych układów, intryg, spisków i skrytobójstw producent gry High Moon Studios współpracował z właścicielami praw autorskich do twórczości Roberta Ludluma. Adaptacja nie ma charakteru odtwórczego, ponieważ wykorzystuje tylko niektóre elementy z oryginalnej fabuły.
Produkcja i wydanie.
"Robert Ludlum’s The Bourne Conspiracy" została zapowiedziana 8 sierpnia 2007 roku. W maju 2008 roku została wydana wersja demonstracyjna gry. W nagraniach gry mógł wystąpić Matt Damon – aktor trylogii filmowej "Bourne", jednak zdecydował się nie wziąć w nich udziału ze względu na poziom przemocy gry. Gra została wydana 3 czerwca 2008 roku przez Sierra Entertainment na platformę PlayStation 3 oraz Xbox 360.

</doc>
<doc id="4234124" url="https://pl.wikipedia.org/wiki?curid=4234124" title="Ruffrè">
Ruffrè



</doc>
<doc id="4234129" url="https://pl.wikipedia.org/wiki?curid=4234129" title="Fregilupus varius">
Fregilupus varius



</doc>
<doc id="4234131" url="https://pl.wikipedia.org/wiki?curid=4234131" title="Archikatedra w Oliwie">
Archikatedra w Oliwie



</doc>
<doc id="4234133" url="https://pl.wikipedia.org/wiki?curid=4234133" title="Termometr glebowy">
Termometr glebowy



</doc>
<doc id="4234140" url="https://pl.wikipedia.org/wiki?curid=4234140" title="Puchar Szwajcarii w piłce siatkowej mężczyzn (2017/2018)">
Puchar Szwajcarii w piłce siatkowej mężczyzn (2017/2018)

Puchar Szwajcarii w piłce siatkowej mężczyzn 2017/2018 (oficjalna nazwa: Mobiliar Volley Cup Männer 2017/2018) – 58. sezon rozgrywek o siatkarski Puchar Szwajcarii. Zainaugurowane zostały 14 września 2017. Brały w nich udział kluby z Nationalliga A, Nationalliga B, 1. ligi, 2. ligi, 3. ligi i 4. ligi.
Rozgrywki składały się z sześciu rund wstępnych, 1/8 finału, ćwierćfinałów, półfinałów i finału. Drużyny z Nationalliga A dołączyły do rozgrywek w 1/8 finału. Finał rozegrany został 31 marca 2018 roku w St. Leonhard-Halle Fribourg we Fryburgu. Puchar Szwajcarii zdobył , pokonując w finale .

</doc>
<doc id="4234143" url="https://pl.wikipedia.org/wiki?curid=4234143" title="SAN AZS Łódź">
SAN AZS Łódź

SAN AZS Łódź – wielosekcyjny klub sportowy z siedzibą w Łodzi. Klub posiada kilka sekcji, z których najbardziej znane są sekcje piłkarskie.

</doc>
<doc id="4234144" url="https://pl.wikipedia.org/wiki?curid=4234144" title="Wacken (gmina)">
Wacken (gmina)



</doc>
<doc id="4234149" url="https://pl.wikipedia.org/wiki?curid=4234149" title="Ayana Sakai">
Ayana Sakai

 – japońska aktorka, modelka, piosenkarka oraz projektantka mody.
Życiorys.
W 2007 roku wyszła za mąż, za Tetsuye Ogawe, basistę japońskiego zespołu rockowego L’Arc-en-Ciel.
Ma dwoje dzieci, syna ur. 09.2014 i córkę ur. 08.2016.
Jest byłą członkinią zespołu LICCA.

</doc>
<doc id="4234152" url="https://pl.wikipedia.org/wiki?curid=4234152" title="Dom Brendlarowski w Krakowie">
Dom Brendlarowski w Krakowie



</doc>
<doc id="4234153" url="https://pl.wikipedia.org/wiki?curid=4234153" title="Stanisław Broniewski (dziennikarz i reżyser radiowy)">
Stanisław Broniewski (dziennikarz i reżyser radiowy)



</doc>
<doc id="4234158" url="https://pl.wikipedia.org/wiki?curid=4234158" title="Guillaume d'Aure">
Guillaume d'Aure



</doc>
<doc id="4234159" url="https://pl.wikipedia.org/wiki?curid=4234159" title="Al-Hadas">
Al-Hadas

Al-Hadas – wieś w Syrii, w muhafazie muhafazie Hims. W 2004 roku liczyła 126 mieszkańców.

</doc>
<doc id="4234162" url="https://pl.wikipedia.org/wiki?curid=4234162" title="Kokedama">
Kokedama

 – kula utworzona z ziemi ogrodowej pokryta mchem, na której rośnie roślina ozdobna.
Opis.
Jest to japoński sposób hodowli roślin ozdobnych, których korzenie znajdują się wewnątrz kuli ziemi pokrytej mchem.
Kokedama to starożytna japońska forma sztuki wywodząca się z praktyki bonsai. Piękno odsłoniętych korzeni bonsai, pokrywających się mchem, było inspiracją do tworzenia kokedama. Potocznie nazywano to „bonsai dla biednych”, ponieważ był to prostszy i tańszy sposób na cieszenie się spokojem ogrodu, przyrody w domach. Brak doniczek naśladuje naturalne środowisko, w którym rosną rośliny. W kulturze japońskiej mech symbolizuje długowieczność, coś, co rozkwita w czasie i jest w harmonii z otoczeniem.
Ta rustykalna sfera natury jest odzwierciedleniem "wabi-sabi", poczucia estetycznego w sztuce japońskiej, skoncentrowanego na akceptacji przemijania i niedoskonałości, co w wolnym tłumaczeniu oznacza odnajdywanie piękna w naturalnych niedoskonałościach. 
Obecnie sztuka kokedamy zyskała współczesny charakter, jest postrzegana jako stylowy i wyjątkowy dodatek w pomieszczeniach mieszkalnych (zwłaszcza niewielkich) i miejscu pracy. 

</doc>
<doc id="4234164" url="https://pl.wikipedia.org/wiki?curid=4234164" title="La Route Romane d’Alsace">
La Route Romane d’Alsace



</doc>
<doc id="4234165" url="https://pl.wikipedia.org/wiki?curid=4234165" title="Tommaso d'Ocra">
Tommaso d'Ocra



</doc>
<doc id="4234166" url="https://pl.wikipedia.org/wiki?curid=4234166" title="Ballon d'Alsace">
Ballon d'Alsace



</doc>
<doc id="4234167" url="https://pl.wikipedia.org/wiki?curid=4234167" title="L'Alpe d'Huez">
L'Alpe d'Huez



</doc>
<doc id="4234170" url="https://pl.wikipedia.org/wiki?curid=4234170" title="Fuchajcha">
Fuchajcha

Fuchajcha – wieś w Syrii, w muhafazie muhafazie Ar-Rakka. W 2004 roku liczyła 855 mieszkańców.

</doc>
<doc id="4234171" url="https://pl.wikipedia.org/wiki?curid=4234171" title="Tullia d'Aragona">
Tullia d'Aragona



</doc>
<doc id="4234172" url="https://pl.wikipedia.org/wiki?curid=4234172" title="Francesco Acquaviva d'Aragona">
Francesco Acquaviva d'Aragona



</doc>
<doc id="4234173" url="https://pl.wikipedia.org/wiki?curid=4234173" title="Bona Sforza d’Aragona">
Bona Sforza d’Aragona



</doc>
<doc id="4234174" url="https://pl.wikipedia.org/wiki?curid=4234174" title="Sza’ib az-Zikr">
Sza’ib az-Zikr

Sza’ib az-Zikr – wieś w Syrii, w muhafazie muhafazie Ar-Rakka. W 2004 roku liczyła 1121 mieszkańców.

</doc>
<doc id="4234182" url="https://pl.wikipedia.org/wiki?curid=4234182" title="Szankil">
Szankil

Szankil (arab. شنكل) – wieś w Syrii, w muhafazie muhafazie Aleppo. W 2004 roku liczyła 263 mieszkańców.

</doc>
<doc id="4234183" url="https://pl.wikipedia.org/wiki?curid=4234183" title="Kolejowa wieża ciśnień w Toruniu">
Kolejowa wieża ciśnień w Toruniu

Kolejowa wieża ciśnień w Toruniu – wieża ciśnień znajdująca się w lewobrzeżnej części Torunia, w dzielnicy Podgórz, przy ul. Akacjowej 19, wykorzystywana jako budynek mieszkalny.
Historia.
Wieżę ciśnień wybudowano w latach 1941–1943, rękami jeńców brytyjskich i radzieckich. Generalnym wykonawcą robót była firma Siemens. Kształt wieży miał podkreślać siłę III Rzeszy. Wieża była w stanie obsłużyć dziennie około 100 parowozów, gdzie jedna lokomotywa pobierała około 20 m³ wody. Podczas natarcia Armii Czerwonej w 1945 roku wieża została ostrzelana. Budynek należał do Polskich Kolei Państwowych, zarządza nim wspólnota mieszkaniowa – jest zamieszkały co najmniej od kilkudziesięciu lat.
Obiekt wpisany jest do gminnej ewidencji zabytków (nr 2202). 

</doc>
<doc id="4234191" url="https://pl.wikipedia.org/wiki?curid=4234191" title="Jan Jamiński">
Jan Jamiński

Jan Jamiński, ps. „Franek”, „Zygmunt” (ur. 7 lipca 1905 w Czułczycach, zm. 27 stycznia 1952) – polski działacz komunistyczny.
Życiorys.
Syn Michała. Od 1929 do 1938 należał do Komunistycznej Partii Zachodniej Ukrainy. Wstąpił do Polskiej Partii Robotniczej i był słuchaczem Centralnej Szkoły PPR w Łodzi od stycznia 1948 do lipca 1948. Był II sekretarzem Komitetu Miejskiego PPR w Świdnicy od lipca do października 1946, następnie i sekretarzem KM PPR w Kamiennej Górze od października 1946 do stycznia 1948 oraz instruktorem Wydziału Organizacyjnego Komitetu Centralnego PPR w Warszawie od 15 sierpnia 1948. Później został działaczem utworzonej w grudniu 1948 Polskiej Zjednoczonej Partii Robotniczej i pełnił funkcję kierownika Biura Listów i Inspekcji w KC PZPR od maja 1949 do śmierci 27 stycznia 1952.
Został pochowany w Alei Zasłużonych na Cmentarzu Wojskowym na Powązkach w Warszawie (kwatera A26-tuje-26).
Postanowieniem prezydenta Bolesława Bieruta z 28 stycznia 1952 został pośmiertnie odznaczony Orderem Sztandaru Pracy I klasy "za wybitne zasługi w pracy politycznej i społecznej".

</doc>
<doc id="4234192" url="https://pl.wikipedia.org/wiki?curid=4234192" title="Grand Theft Auto VI">
Grand Theft Auto VI



</doc>
<doc id="4234198" url="https://pl.wikipedia.org/wiki?curid=4234198" title="Upełnomocnienie">
Upełnomocnienie

Upełnomocnienie (ang. "empowerment") – metoda działania w pracy socjalnej.
Głównym celem upełnomocnienia jest społeczne umocnienie i przywrócenie jak najbardziej pełnej partycypacji jednostek, czy też grup (społeczności), które wcześniej, na skutek różnorakich procesów historycznych, społecznych i biograficznych zostały poddane marginalizacji, zaniedbaniu albo wręcz wykluczeniu społecznemu. W takim ujęciu upełnomocnienie jest strategią przywracania, a nawet budowania integracji społecznej.
Metoda bywa traktowana jako refleksyjna praktyka lub wręcz koncepcja krytyczna i postrzegana jest niekiedy jako dążąca do zmiany układu sił w społeczeństwie. Przedmiotem jej działania są niezupełnie poszkodowane jednostki, ale bardziej system społeczny ukształtowany przez elity władzy. Empowerment ma odwracać niektóre negatywne wartościowania dotyczące słabych grup społecznych podtrzymywane przez grupy silne i uprzywilejowane. 
Upełnomocnienie może mieć wymiar indywidualny i strukturalny, przy czym dominujące jest to pierwsze podejście. W wymiarze indywidualnym nakierowane jest na zwiększenie kompetencji jednostki, jej wiary w siebie, umiejętności i zdolności oraz samooceny. W znaczeniu strukturalnym odnosi się do relacji społecznych, barier i wpływów, które mają wpływ na ograniczenie partycypacji jednostek i grup w określonych społecznościach.
W Polsce popularyzatorem metody był prof. Jerzy Szmagalski, który implementował rozwiązania amerykańskie (lata 90. XX wieku). Do życia powołano też periodyk "Empowerment" .

</doc>
<doc id="4234199" url="https://pl.wikipedia.org/wiki?curid=4234199" title="Empowerment (nauki społeczne)">
Empowerment (nauki społeczne)



</doc>
<doc id="4234204" url="https://pl.wikipedia.org/wiki?curid=4234204" title="María Bolívar">
María Bolívar

María Josefina Bolívar (ur. 1975) – wenezuelska polityk, prawnik i biznesmenka. Dwukrotna kandydatka Zjednoczonej Demokratycznej Partii Pokoju i Wolności ("Partido Democrático Unidos por la Paz y la Libertad", PDUPL) w wyborach prezydenckich: w roku 2012 i 2013.
Bolívar urodziła się w Maturín, później mieszkała w Caracas i Maracaibo. Ukończyła prawo na Uniwersytecie w Zulii w 2002 roku. Wraz z mężem – Portugalczykiem Mario Vieirą – prowadzi piekarnię "Mayami" w Maracaibo.
W 2012 roku María Bolívar po raz pierwszy wystartowała w wyborach prezydenckich jako kandydatka PDUPL. Została zapamiętana głównie z wywiadu telewizyjnego przeprowadzonego przez Aymarę Lorenzo, w którym nie potrafiła odpowiedzieć na pytanie jak zamierza poradzić sobie w kontrolą inflacji i prosiła dziennikarkę o "małą podpowiedź". Ostatecznie zdobyła 7378 głosów (0,04%).
Rok później, po śmierci Hugo Cháveza, zwycięzcy wyborów z 2012 roku, wystartowała w kolejnych wyborach prezydenckich. Podczas kampanii obiecywała m.in. że każdy Wenezuelczyk będzie miał dostęp do zagranicznych walut (w szczególności dolarów). Uzyskała 13 309 głosów (0,08%), zajmując czwarte miejsce w wyborach.

</doc>
<doc id="4234207" url="https://pl.wikipedia.org/wiki?curid=4234207" title="Szczepan Błaut">
Szczepan Błaut

Szczepan Błaut (ur. 16 grudnia 1906, zm. ?) – polski górnik, poseł na Sejm PRL.
Życiorys.
Pracując jako górnik w kopalni Niwka w 1952 wykonał plan sześcioletni. W tym samym roku był w składzie polskiej delegacji na Kongres Narodów w Obronie Pokoju. Pełnił mandat posła na Sejm PRL I kadencji (1952–1956), wybrany w okręgu nr 56 Sosnowiec, zasiadał w Komisji Przemysłu.

</doc>
<doc id="4234208" url="https://pl.wikipedia.org/wiki?curid=4234208" title="Humienniki">
Humienniki



</doc>
<doc id="4234211" url="https://pl.wikipedia.org/wiki?curid=4234211" title="Olympic Real de Bangui">
Olympic Real de Bangui

Olympic Real de Bangui – klub piłkarski z Republiki Środkowoafrykańskiej, mający siedzibę w stolicy kraju Bangi.
Historia.
Chronologia nazw:
Klub piłkarski Réal Olympique Castel został założony w mieście Bangi w 1945 roku. Najpierw występował w turniejach lokalnych. W 1968 po organizowaniu Ligue de la République centrafricaine startował w rozgrywkach najwyższej ligi. Obecnie nazywa się Olympic Real de Bangui.
Występy w rozgrywkach CAF.
1- Olympic Real nie pojawił się na drugim etapie i został wyeliminowany.
2- Olympic Real zrezygnował z turnieju.
Stadion.
Klub rozgrywa swoje mecze domowe na stadionie Barthelemy Boganda Stadium w Bangi, który może pomieścić 35000 widzów.

</doc>
<doc id="4234213" url="https://pl.wikipedia.org/wiki?curid=4234213" title="Kacper Grabowski">
Kacper Grabowski

Kacper Grabowski (ur. 17 listopada 1998 w Lublinie) – polski piłkarz ręczny, lewoskrzydłowy, od 2020 zawodnik .
Kariera.
Przygodę z piłką ręczna rozpoczynał w lubelskiej Skarpie. Gdy rozpoczynał naukę w liceum przeniósł się do Unii Lublin, gdzie występował na boiskach II liga. W 2017 roku trafił do I ligowego .

</doc>
<doc id="4234214" url="https://pl.wikipedia.org/wiki?curid=4234214" title="Teatr Dramatyczny w Warszawie">
Teatr Dramatyczny w Warszawie



</doc>
<doc id="4234219" url="https://pl.wikipedia.org/wiki?curid=4234219" title="Beats for Love">
Beats for Love

Beats for Love – festiwal muzyczny, odbywający się co roku w Dolní Vítkovice – dzielnicy czeskiego miasta Ostrawa. Powstały w 2013 roku festiwal jest jedną z największych imprez tanecznej muzyki elektronicznej w środkowej Europie.
Historia festiwalu.
2013.
Podczas pierwszej edycji festiwalu Beats For Love wystąpili Matrix and Futurebound, John B, Takaaki Itoh, Olav Basoski, Patrick DSP, Cooh/Balkansky i wielu innych artystów.
2014.
Druga edycja zgromadziła blisko 250 artystów – na scenie pojawili się między innymi John B, E-XPRESS 2, Rocky Rock, Tantrum Desire, Gramophonedzie, Stoneface&amp;Terminal, Colombo, Du’Art, A-Brothers, The Corlson Two i inni.
2015.
W trakcie trzeciej edycji w Ostrawie zagrali tacy wykonawcy, jak DJ Fresh, Pendulum DJ Set &amp; MC Verse, Drumsound &amp; Bassline Smith, Zardonic, A.M.C, Sem Thomasson, DJ Tonka, Mark Sixma, Sonny Wharton, PHNTM, A. Paul, DJ Fly czy Scratch Perverts.
2016.
Na festiwalu pojawili się między innymi Sigma, Angerfist, Spor, Mark Knight, Beardyman, Mike Candys, Cristian Varela, Audio, Gridlok, Felix Kröcher, Eskei83, Axel Karakasis i inni.
2017.
Podczas 5. edycji na 13 scenach zagrało ponad 400 artystów, w tym Fatboy Slim, Sigala, Chase &amp; Status, Wilkinson, Headhunterz, Dope D.O.D., Dirtyphonics, Zatox, DC Break, Metrik, Danny Byrd, N.O.H.A., Miss K8, Lady Waks, Krafty Kuts, Zardonic, Ragga Twins i wielu innych.
2018.
W 2018 roku na festiwalu między 4 a 7 lipca w Ostrawie pojawią się między innymi Galantis, Alan Walker, Roger Sanchez, Sigma, Andy C, Sub Focus, Matrix &amp; Futurebound, Foreign Beggars, La Coka Nostra, Black Sun Empire czy Campelphat

</doc>
<doc id="4234221" url="https://pl.wikipedia.org/wiki?curid=4234221" title="Ignacio Omulryan y Rourera (obraz Goi)">
Ignacio Omulryan y Rourera (obraz Goi)

Ignacio Omulryan y Rourera (hiszp. "Don Ignacio Omulryan Rourera") – obraz olejny hiszpańskiego malarza Francisca Goi (1746–1828). Portret przedstawiający polityka Ignacia Omulryana Rourerę znajduje się w zbiorach Nelson-Atkins Museum of Art w Kansas City.
Okoliczności powstania.
Ignacio Omulryan y Rourera był wiceprzewodniczącym Królewskiej Kompanii Filipin. Prawdopodobnie razem z José Luisem Munárrizem zlecił Goi namalowanie wielkoformatowego obrazu "Rada Kompanii Filipin" przedstawiającego zebranie z 30 marca 1815. Goya w tym samym roku sportretował José Munárriza, nowego dyrektora kompanii i Miguela de Lardizábala, jej przewodniczącego.
Opis obrazu.
Indywidualny portret Omulryana jest bardzo podobny do jego wizerunku ze zbiorowego portretu "Rady Kompanii Filipin", na którym siedzi po lewej stronie przewodniczącego zebraniu króla. Goya przedstawił go w półpostaci, w pozycji siedzącej, lekko obróconego. Na obu obrazach ma podobny strój – czarny płaszcz z czerwonym kołnierzem i mankietami oraz białą koszulę. Na kaftanie widoczne są eleganckie hafty wykonane srebrną nicią oraz odznaczenia: Wielki Krzyż Orderu Izabeli Katolickiej i Orderu Karola III. Omulryan był już człowiekiem w podeszłym wieku, co widać na jego rysach twarzy z zapadniętymi oczami. Jego wyraz jest poważny i zamyślony, spojrzenie zagubione w oddali, jakby rozczarowane. Jego lewa ręka jest ukryta w płaszczu, w typowym geście na portretach, podczas gdy prawa ręka trzyma książkę lub dokument. Postać Omulryana jest raczej drobna, szczupła i nieco wydłużona, przez co uwagę widza przykuwa neutralne, szare tło. Goya namalował go ze współczuciem i wrażliwością dla dolegliwości starszej osoby, być może dlatego, że sam zbliżał się do podeszłego wieku i doświadczył różnych chorób.
Na trzymanym przez Omulryana dokumencie widnieje inskrypcja: YLmo Sor Dn Ygnacio / Omulryan y Rourera Mino / del Consejo y Camara de / Yndias / Por Goya, 1815 (Jaśnie Oświecony Pan Ygnacio Omulryan y Rourera Minister Rady Indii. Goya, 1815).
Proweniencja.
Obraz znajdował się w kolekcji prywatnej w Madrycie do 1925. W 1930 zakupił go Harold Woodbury Parsons dla Nelson-Atkins Museum of Art.

</doc>
<doc id="4234228" url="https://pl.wikipedia.org/wiki?curid=4234228" title="Beats for love">
Beats for love



</doc>
<doc id="4234233" url="https://pl.wikipedia.org/wiki?curid=4234233" title="Konrad Naumann">
Konrad Naumann

Konrad Naumann (ur. 25 listopada 1928 w Lipsku, zm. 25 lipca 1992 w Guayaquil, Ekwador) – wschodnioniemiecki działacz młodzieżowy FDJ i partyjny SED, m.in. czł. Biura Politycznego i sekretarz KC SED.
Życiorys.
Syn kontrolera finansowego i krawcowej. Uczęszczał do szkoły podstawowej ("Volksschule") w Holzhausen (1935-1939), do gimnazjum ("Mittelschule") w Engelsdorf (-1941) i do szkoły pomaturalnej ("Aufbauschule") w Lipsku (1941-1945). W 1939 został członkiem organizacji młodzieżowej Deutsches Jungvolk. W 1944 został powołany do służby pomocniczej Luftwaffe, służąc następnie na początku w jednostce Służby Pracy Rzeszy ("Reichsarbeitsdienst") w Bad Lausick (1945). Przed inwazją wojsk amerykańskich opuścił miasto.
Pracował u rolnika w Holzhausen (1945). Działał wśród młodych pracowników w zagłębiu węgla brunatnego Espenhain ("Braunkohlenrevier Espenhaim") (1945). Wstąpił do KPD (1945-) i uczęszczał do szkoły partyjnej KPD landu ("KPD-Landesparteischule") (1946). Pracował w Radzie Powiatowej FDJ w Lipsku oraz w Radzie FDJ Saksonii w Dreźnie. Po połączeniu KPD z SED został członkiem SED. Z powodu popełnionego "politycznego błędu" został zwolniony z funkcji i zatrudniony jako pomocnik ślusarza w kopalni węgla brunatnego Hirschfelde ("Braunkohlenwerk Hirschfelde"). Powrócił do pracy w ruchu młodzieżowym, w którym był m.in. instruktorem Centralnej Rady FDJ (1948-1949), sekretarzem ds. pracy i spraw socjalnych Rady FDJ Meklemburgii (1949-1951). W 1950 z mandatu FDJ został wybrany do parlamentu Meklemburgii-Pomorza Przedniego. Naumann studiował w Centralnej Szkole Komsomołu ("Центральная Комсомольская Школа при ЦК ВЛКСМ") w Moskwie (1951-1952), a tym samym stracił mandat radnego.
Po przyjeździe do kraju pełnił funkcję I sekretarza Rady Okręgowej FDJ we Frankfurcie nad Odrą (1952-1957), z-cy członka Komitetu Okręgowego SED i radnego okręgowego. Był także członkiem (1952-1967) i sekretarzem Centralnej Rady FDJ (1957-1964). W 1959 powierzono mu kierownictwo delegacji NRD na VII Światowy Festiwal Młodzieży i Studentów w Wiedniu.
Był zastępcą członka (1963-1966) i członkiem Komitetu Centralnego SED (1966-1986), II sekretarzem (1964-1971) i I sekr. KO SED Berlina (1971-1985), oraz radnym Berlina (1967-1986) i deputowanym do Izby Ludowej NRD ("Volkskammer") (1967-1986).
Naumann w 1973 został wybrany zastępcą członka i w 1976 członkiem Biura Politycznego KC SED. Był sekretarzem KC SED (1984-1985) i członkiem Rady Państwa NRD (1984-1986). Z racji sprawowanych funkcji był „skoszarowany” w partyjno-rządowym osiedlu kierownictwa NRD - Osiedlu Leśnym pod Bernau. Po wygłoszeniu przez niego 17 października kontrowersyjnego przemówienia na forum Akademii Nauk Społecznych KC SED ("Akademie für Gesellschaftswissenschaften beim ZK" – AfG), na XI plenum KC SED w dniu 22 listopada 1985 został usunięty z zajmowanych stanowisk. Przypuszczalnie jego wina polegała również na uzależnieniu się od alkoholu. W gazecie Neues Deutschland oficjalnie ogłoszono, że poprosił o zwolnienie z funkcji "ze względów zdrowotnych". Potem był pracownikiem naukowym w Archiwum Państwowym w Poczdamie ("Staatlichen Archivverwaltung Potsdam") (1986-1989). W 1991 przeniósł się do Guayaquil, gdzie jego żona podjęła pracę jako nauczycielka w niemieckiej szkole.

</doc>
<doc id="4234234" url="https://pl.wikipedia.org/wiki?curid=4234234" title="Ludwika Tarłowska">
Ludwika Tarłowska

Ludwika Wacława Tarłowska (ur. 11 kwietnia 1914 w Warszawie, zm. 17 sierpnia 2004) – polska lekarz onkolog.
Życiorys.
Urodziła się 11 kwietnia 1914 w Warszawie. Podczas II wojny światowej w jej mieszkaniu przy ul. Wawelskiej 15 był składany pierwszy numer pisma Związku Walki Młodych, wydanego 20 lutego 1943. Była więziona przez Niemców na Pawiaku, skąd 30 lipca 1944 została wywieziona do obozu . Po wojnie podjęła pracę w Instytucie Radowym w Warszawie, w 1952 była jedną z osób opracowujących Drugi Program Walki z Rakiem w Polsce, w a 1952 objęła kierownictwo nad Oddziałem Ginekologii Onkologicznej IR. Otrzymała tytuł członka honorowego Polskiego Towarzystwa Onkologicznego. Zmarła 17 sierpnia 2004.

</doc>
<doc id="4234237" url="https://pl.wikipedia.org/wiki?curid=4234237" title="Tadeusz Wijata">
Tadeusz Wijata

Tadeusz Wijata (ur. 1 czerwca 1955 w Łodzi, zm. 25 czerwca 2021 tamże) – polski artysta fotograf. Członek rzeczywisty i Artysta Fotoklubu Rzeczypospolitej Polskiej (AFRP). Członek Łódzkiego Towarzystwa Fotograficznego.
Życiorys.
Tadeusz Wijata był związany z łódzkim środowiskiem fotograficznym – mieszkał i pracował w Łodzi. Fotografował od 1978 roku. Był absolwentem Technikum Mechanicznego nr 4 w Łodzi oraz absolwentem Uniwersytetu Łódzkiego – studia na kierunku kulturoznawstwo i filmoznawstwo. Od 1998 roku był członkiem Łódzkiego Towarzystwa Fotograficznego, w którym od 2000 roku pełnił funkcję wiceprezesa Zarządu. Pracownik Filmoteki Narodowej – od 2000 roku był kierownikiem łódzkiego oddziału Filmoteki Narodowej. 
Tadeusz Wijata był autorem i współautorem wielu wystaw fotograficznych; indywidualnych, zbiorowych, poplenerowych oraz pokonkursowych. Prezentował swoje prace również za granicą – m.in. w Belgii, Czechach, Hiszpanii. W 2004 roku został przyjęty w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 182). Aktywnie uczestniczył w spotkaniach autorskich oraz prezentacjach swoich fotografii. Uczestniczył w pracach jury w ogólnopolskich konkursach fotograficznych. 
W 2018 roku został uhonorowany Medalem „Za Zasługi dla Fotografii Polskiej” – odznaczeniem przyznawanym przez Kapitułę Fotoklubu Rzeczypospolitej Polskiej Stowarzyszenia Twórców – w 100. rocznicę odzyskania przez Polskę niepodległości.
Pochowany na Cmentarzu na Mani w Łodzi.

</doc>
<doc id="4234239" url="https://pl.wikipedia.org/wiki?curid=4234239" title="Jakub Bulski">
Jakub Bulski

Jakub Bulski (ur. 29 kwietnia 1998 w Krakowie) – polski piłkarz ręczny, obrotowy. Wychowanek Vive Tauron Kielce. Od 2017 zawodnik .
Kariera.
Swoją karierę rozpoczynał w rezerwach Vive Kielce. W 2016 roku otrzymał powołanie na młodzieżowe mistrzostwa Europy. W 2017 w związku z wycofaniem rezerw Vive trafił do .

</doc>
<doc id="4234243" url="https://pl.wikipedia.org/wiki?curid=4234243" title="ARV Almirante José García">
ARV Almirante José García

ARV Almirante José García – wenezuelska fregata (początkowo klasyfikowana jako lekki niszczyciel) z okresu zimnej wojny, jedna z sześciu zbudowanych jednostek typu "Almirante Clemente". Okręt został zwodowany 12 października 1956 roku w stoczni Ansaldo w Livorno, a w skład Marynarki Wojennej Wenezueli wszedł w 1957 roku. Jednostka, oznaczona znakiem burtowym D-33, została wycofana ze służby w 1977 roku.
Projekt i budowa.
Druga seria trzech fregat (początkowo klasyfikowanych jako lekkie niszczyciele) typu "Almirante Clemente" została zamówiona we Włoszech w 1954 roku. Do budowy jednostek dla oszczędności masowych zastosowano na szeroką skalę stopy aluminium, co jednak sprawiło wiele problemów podczas eksploatacji. Okręty miały klimatyzowane pomieszczenia załogi i stanowisko dowodzenia oraz wyposażono je w stabilizatory Denny-Brown.
ARV „Almirante José García” zbudowany został w stoczni Ansaldo w Livorno. Stępkę okrętu położono 12 grudnia 1954 roku, został zwodowany 12 października 1956 roku, a ukończono go w 1957 roku.
Dane taktyczno-techniczne.
Długość całkowita fregaty wynosiła 99,1 metra, szerokość 10,8 metra i zanurzenie maksymalne 3,4 metra. Wyporność standardowa wynosiła 1300 ton, zaś pełna 1500 ton. Okręt napędzany był przez dwie turbiny parowe Ansaldo-Parsons o łącznej mocy 24 000 KM, do których parę dostarczały dwa kotły Ansaldo-Foster Wheeler. Dwuśrubowy układ napędowy pozwalał osiągnąć prędkość 34 węzłów. Okręt zabierał zapas 350 ton paliwa, co zapewniało zasięg wynoszący 3500 Mm przy prędkości 15 węzłów.
Uzbrojenie artyleryjskie jednostki składało się z dwóch podwójnych zestawów dział uniwersalnych kal. 102 mm Mark XIX L/45, kierowanych radarem. Silne było uzbrojenie przeciwlotnicze, na które składały się dwa podwójne zestawy działek Bofors kal. 40 mm L/60 Mark 1 oraz cztery podwójne zestawy działek automatycznych Oerlikon kal. 20 mm L/70 Mark 24. Uzbrojenie uzupełniał potrójny aparat torpedowy kal. 533 mm. Broń ZOP stanowiły: dwa 24-pociskowe miotacze Hedgehog oraz cztery miotacze i dwie zrzutnie bomb głębinowych. Wyposażenie radioelektroniczne obejmowało radary SPS-6, SPS-10 i SPG-34 oraz sonar SQS-4.
Załoga okrętu składała się z 12 oficerów oraz 150 podoficerów i marynarzy.
Służba.
Okręt został przyjęty w skład Marynarki Wojennej Wenezueli w 1957 roku, otrzymując numer taktyczny D-33. W 1962 roku w macierzystej stoczni w Livorno dokonano modernizacji uzbrojenia jednostki: zdemontowano wszystkie działka kal. 40 mm i kal. 20 mm, instalując w zamian dwa podwójne zestawy działek kal. 40 mm Breda-Bofors L/70 i miotacz bomb głębinowych kal. 305 mm Menon. Jednostka została wycofana ze służby w 1977 roku.

</doc>
<doc id="4234246" url="https://pl.wikipedia.org/wiki?curid=4234246" title="Legion (strategiczna gra komputerowa)">
Legion (strategiczna gra komputerowa)

Legion – turowa strategiczna gra komputerowa czasu rzeczywistego. Stworzona przez studio Paradox Interactive, znane z serii gier takich jak "Europa Universalis" czy "Hearts of Iron". Od 2013 roku gra dostępna jest także w mobilnych wersjach dla systemów Android oraz IOS.
Zarys fabularny.
Akcja gry dzieje się w czasach podbojów starożytnego Rzymu. Gracz ma za zadanie zjednoczyć bądź podbić dostępne krainy w jednej z kilku dostępnych kampanii:
Gracz może rozpocząć podbój dowolnym plemieniem nieustępującym najeźdźcom z Italii.
Rozgrywka.
Mechanika.
Gracz kontroluje miasta z ówczesnych czasów, gdzie organizuje zdobywanie surowców (żywność, drewno i żelazo), które rozbudowuje doda budynki użyteczności publicznej dla zwiększenia populacji (łaźnie i kaplice) oraz szkoli dostępne wojska. Dba także o wywiad i dyplomację. Dowodzi również armiami na mapie świata, poruszając się nimi co każdą turę. Zwycięstwo oznacza podbicie co najmniej 40% wszystkich terenów na mapie, które przejmuje się poprzez podbicie centrum miasta oraz posiadanie 25% więcej miast niż najsilniejszy aktualnie przeciwnik.
Bitwy.
Walka odbywa się w czasie rzeczywistym. Przed bitwą gracz, zależnie od posiadanego poziomu wywiadu, widzi pozycje wojsk nieprzyjaciela i może dostosować układ własnych oddziałów. Istnieje możliwość zmiany formacji, szybkości ataku i czasu oczekiwania przed natarciem. Dla zachowania realizmu ówczesnych bitew, po rozpoczęciu batalii nie można już wydawać rozkazów, a jedynie oglądać sytuację na polu. Zachowano także zależność między jednostkami: kawaleria z łatwością tratuje oddział łuczników, ale zatrzyma się podczas walki z falangą hoplitów. Ważnym elementem rozgrywki jest ukształtowanie terenu. Przykładowo na bagnach ciężkozbrojny oddział legionistów szybko rozpadnie się, zostając łatwym łupem dla oszczepników wroga. W jednej bitwie może brać udział do 16 tysięcy żołnierzy.
Jednostki i budynki.
Każda ze stron ma własne, charakterystyczne dla siebie jednostki (na przykład Rzym ma legiony, Grecy hoplitów) oraz dysponuje zróżnicowanymi typami budynków. Dodatkowo każdy oddział ma własne parametry jak morale, mobilność, opancerzenie czy dyscyplina. Oddziały wraz z upływem tur oraz po każdej bitwie zwiększają swoje doświadczenie, co czyni weteranów bardziej skutecznymi w walce w porównaniu z nowymi rekrutami.
Wydanie.
21 lutego 2008 roku studio Slitherine Software stworzyło edycję Gold, w której usprawniono elementy rozgrywki, kompatybilność oraz dodano nową zawartość. Poprawiono dyplomację, ekonomię i zarządzanie, ulepszono elementy taktyczne i strategiczne, dodano trzy nowe kampanie, nowe strony, jednostki i budynki.
12 marca 2013 roku Matrix Games wyprodukowało i wydało wersje gry na platformy Android i iPad. Dopracowano warstwę taktyczną i strategiczną, zwiększono znaczenie dyplomacji, ulepszono ekonomię oraz zarządzanie miastami. Dodano też trzy poziomy trudności.
Odbiór.
Gra w wersji PC otrzymała mieszane oceny. Shuck z serwisu Gry-Online chwalił techniczne wykonanie gry, gdyż ta jest wolna od błędów i nie spowalnia działania, nawet w przypadku wielu jednostek na mapie. Skrytykował jednak mało intuicyjny interfejs, który wymaga dobrej znajomości instrukcji. Autor podkreślił, że mimo lakonicznych opisów nie wiadomo, jakie konkretnie korzyści przyniesie dany budynek czy jakie zalety posiada konkretna jednostka, dopóki nie przekonamy się o tym z doświadczenia. Poza tym niska rozdzielczość wymaga ukrycia wielu elementów i częstego klikania, by dobrnąć do danej konstrukcji. Recenzent krytykuje również brak konsekwencji w nazewnictwie – przykładowo pojedynczy oddział złożony z kilkudziesięciu żołnierzy jest traktowany jako mały, a wiele oddziałów złożonych z kilku jednostek jest nazywanych ogromną armią, co początkujących graczy wprowadza w błąd i w konsekwencji prowadzi do złych decyzji i porażki. Za wadę uznano także małą liczbę dostępnych rozkazów, co uniemożliwia faktyczne odgrywanie historycznych potyczek (np. poprzez taktyczny odwrót). Muzyka została uznana za monotonną, a zaimplementowane dźwięki za mało różnorodne. Wersja mobilna gry otrzymała lepsze oceny. Owen Faraday z serwisu Pocket Tactics pochwalił model dyplomacji i stwierdził, że pod względem strategicznym gra jest o wiele lepsza niż większość gier tego typu dostępnych w AppStore, przy czym zaznaczył, że rozgrywka nie jest prosta i wymaga zapoznania się z instrukcją obsługi dostępną w formie dokumentu PDF. Faraday stwierdził, że mechanizm gry polegający na braku możliwości kontroli wojska po rozpoczęciu bitwy idealnie nadaje się na platformę iPad. Gra została podsumowana jako "wymagająca poświęcenia pewnej ilości czasu, ale nagradzająca poświęcenie satysfakcją z sukcesów". Recenzent serwisu TouchArcade, Tof Eklund napisał, że Legion stanowi alternatywę dla platformy, gdzie powstaje masa aplikacji wymagających jedynie refleksu i "przesuwania palcem po ekranie". Stwierdza też, że gra przeciera szlak dla gier strategicznych na urządzeniach dotykowych. Autor recenzji chwali realizm jednostek, broni oraz plemion w grze, krytykuje natomiast sposób zapisu, który ogranicza się do początku danej tury, co jest znaczną przeszkodą, jeśli chodzi o urządzenia mobilne. Oprócz tego z negatywną opinią spotkał się początkowy interfejs, który jednak został poprawiony w kolejnej aktualizacji.

</doc>
<doc id="4234249" url="https://pl.wikipedia.org/wiki?curid=4234249" title="Stella Kadmon">
Stella Kadmon

Stella Kadmon (ur. 16 lipca 1902 w Wiedniu, zm. 12 października 1989, tamże) – austriacka aktorka teatralna i kabaretowa, pochodzenia żydowskiego.
Biografia.
Była córką urzędnika Moritza Kadmona i pianistki Malvine z d. Nelken. Kształciła się w Konserwatorium Wiedeńskim, ukończyła także seminarium Maxa Reinhardta. Od 1922 pracowała w teatrach w Linzu i w Morawskiej Ostrawie. Pod wpływem Fritza Grünbauma rozpoczęła karierę kabaretową. W 1926 zadebiutowała w wiedeńskim kabarecie Pavillon śpiewając utwory Grünbauma. Po sukcesach w Wiedniu występowała w kabaretach Monachium, Berlina i Kolonii. W 1931 współtworzyła pierwszy w Wiedniu polityczny teatr małych form Der Liebe Augustin, Teatr działał w piwnicy Cafe Prückel, a Kadmon kierowała nim do 1938.
Po przejęciu władzy przez narodowych socjalistów Kadmon wyemigrowała z Wiednia i osiedliła się początkowo w Belgradzie, a następnie w Tel Awiwie. Tam w kwietniu 1940 założyła kabaret Papillon, a także organizowała spotkania poświęcone niemieckiej literaturze. Po powrocie do Wiednia związała się ponownie z teatrem Der Liebe Augustin, który został reaktywowany przez Fritza Eckharta. Pod wpływem Stelli Kadmon teatr przekształcił się w scenę awangardową. Sukcesem zakończyła się w 1948 premiera "Strachu i nędzy III Rzeszy" Bertolta Brechta. Z czasem teatr z inicjatywy Kadmon zmienił nazwę na Theater de Courage, stając się jedną z wiodących scen Wiednia, podejmując kontrowersyjną dla społeczeństwa austriackiego tematykę antyfaszyzmu i pacyfizmu. Kadmon pracowała w teatrze jako aktorka, reżyser i dyrektorka aż do roku 1981.
Wystąpiła w dwóch filmach fabularnych.

</doc>
<doc id="4234264" url="https://pl.wikipedia.org/wiki?curid=4234264" title="Dymitr Romanowski">
Dymitr Romanowski

Dymitr Romanowski – doktor nauk humanistycznych, doktor habilitowany nauk teologicznych, nauczyciel akademicki Uniwersytetu Jagiellońskiego, specjalista w zakresie filologii rosyjskiej, literaturoznawstwa i historii Kościoła.
Życiorys.
W 2006 uzyskał na Wydziale Filologicznym UJ stopień doktora nauk humanistycznych językoznawstwo specjalność filologia rosyjska. W 2014 na Wydziale Teologicznym Chrześcijańskiej Akademii Teologicznej w Warszawie na podstawie dorobku naukowego oraz rozprawy pt. "Antoni Chrapowicki. Filozofia, teologia, kultura" otrzymał stopień doktora habilitowanego nauk teologicznych. Został adiunktem Uniwersytetu Jagiellońskiego (Wydział Studiów Międzynarodowych i Politycznych; Instytut Rosji i Europy Wschodniej). Był także wykładowcą Państwowej Wyższej Szkoły Zawodowej im. Rotmistrza Witolda Pileckiego w Oświęcimiu (Instytut Filologii). Wszedł w skład Komisja Kultury Słowian Polskiej Akademii Umiejętności.

</doc>
<doc id="4234266" url="https://pl.wikipedia.org/wiki?curid=4234266" title="Jarosław Potok">
Jarosław Potok

Jarosław Potok (ur. 8 marca 1979 w Chorzowie) – polski piłkarz, grający na pozycji pomocnika.
Kariera.
Potok jest wychowankiem Ruchu Chorzów. W 1997 roku został przeniesiony do drużyny seniorów. W I lidze w barwach Ruchu zadebiutował 23 września 1998 roku w wygranym 2:0 meczu z Zagłębiem Lubin. W chorzowskim klubie występował do 2002 roku, ogółem rozgrywając 21 spotkań w I lidze. Następnie grał w klubach niższych lig, przeważnie na poziomie IV ligi. Profesjonalną karierę piłkarską zakończył w 2006 roku.

</doc>
<doc id="4234269" url="https://pl.wikipedia.org/wiki?curid=4234269" title="BNP Paribas Open 2018 (mężczyźni)">
BNP Paribas Open 2018 (mężczyźni)

BNP Paribas Open 2018 – tenisowy turniej ATP kategorii ATP World Tour Masters 1000 w sezonie 2018 z cyklu BNP Paribas Open rozgrywany w dniach 8–18 marca 2018 roku w Indian Wells na kortach twardych o puli nagród wynoszącej 7 972 535 dolarów amerykańskich.

</doc>
<doc id="4234273" url="https://pl.wikipedia.org/wiki?curid=4234273" title="Jadwiga Koszutska-Issat">
Jadwiga Koszutska-Issat

Jadwiga Danuta Koszutska-Issat, ps. „Jaga” (ur. 25 listopada 1911 w Kaliszu, zm. 26 października 1997) – polska działaczka polityczna.
Życiorys.
Córka Bronisława, lekarza, działacza społecznego, późniejszego prezydenta Kalisza. Z zawodu była architektem. 1 maja 1938 została przyjęta jako pracownik kontraktowy do Państwowego Muzeum Archeologicznego.
Należała do PPR. Podczas powstania warszawskiego w stopniu porucznika była zastępcą szefa Oddziału III Organizacyjny Armii Ludowej, mjr. Pawła Kuźnickiego, jako komendantka Żeńskich Jednostek Wojskowych weszła w skład sztabu dowództwa staromiejskiego zgrupowanie AL, żoliborskiego zgrupowania AL, następnie w grupie wysłanej z Żoliborza do Puszczy Kampinoskiej. Udzielała się w służbie sanitarnej.
W latach 1974-1977 zasiadała w radzie redakcyjnej rocznika „Muzea Walki”.
Zmarła 26 października 1997. Została pochowana na cmentarzu komunalnym Północnym w Warszawie.
Jej siostrą była Wanda Koszutska (ur. 1909), z zawodu nauczycielka, również służąca w AL.

</doc>
<doc id="4234275" url="https://pl.wikipedia.org/wiki?curid=4234275" title="Kościół Świętej Rodziny w Rudnicy">
Kościół Świętej Rodziny w Rudnicy

Kościół pw. Świętej Rodziny w Rudnicy – katolicki kościół filialny zlokalizowany w Rudnicy (powiat sulęciński, województwo lubuskie). Należy do parafii św. Stanisława Kostki w Kołczynie.
Historia.
Kościół został wzniesiony w 1910 dla lokalnej społeczności protestanckiej, choć zapewne nie jest pierwsza świątynia we wsi (księgi kościelne sięgają do 1699). Być może został przebudowany z obiektu, który zbudowano w 1799. Obecne wezwanie uzyskał w 1946 (rok wcześniej przyłączono go do parafii w Kołczynie). 
Architektura.
Obiekt neorenesansowy ze sklepieniem kolebkowym. 
Wyposażenie.
Na wyposażeniu świątyni pozostaje srebrny kielich o wysokości 24,5 cm (XVIII wiek, znak E. Wagenknechta). W latach 1918-1921 wyprzedano dwa cynowe świeczniki z sygnaturą "RSR 1772".
Otoczenie.
Przy kościele zachowany jest nagrobek Gottfrieda Barscha z 1789.

</doc>
<doc id="4234284" url="https://pl.wikipedia.org/wiki?curid=4234284" title="Anna Lanota">
Anna Lanota

Anna Lanota, z domu Rottenberg (ur. 11 stycznia 1915 w Łodzi jako Chana Rottenberg, zm. 12 lipca 2008 w Warszawie) – polska nauczycielka oraz dziennikarka.
Życiorys.
Urodziła się w Łodzi w rodzinie żydowskiej, jako córka Szlomy (Stanisław, 1888-1942) i Jehudit z domu Pilicer (1888-1942). 
W 1937 ukończyła studia na Wydziale Filozofii Uniwersytetu Warszawskiego. Przed 1939 pracowała jako nauczycielka, w domu Towarzystwa Opieki nad Sierotami Żydowskimi „Centos” w Otwocku. W latach 1939-1941 pracowała jako wychowawczyni w domu dziecka we Lwowie, od 1941 przebywała w Warszawie. Uczestniczyła w komunistycznej konspiracji, m.in. pracowała przy druku i dystrybucji pisma „Głos Warszawy”. Służyła w Armii Ludowej, w stopniu podporucznika, uczestniczyła w powstaniu warszawskim, była kierownikiem koła instruktorek Wydziału Żeńskich Jednostek Wojskowych Sztabu Głównego AL. Warszawę opuściła 2 września 1944 (była już wówczas w ciąży, jej mąż Edward Lanota zginął 26 sierpnia 1944 w zbombardowanej przez Niemców kamienicy przy ul. Freta 16, wraz z częścią sztabu AL). 
Po II wojnie światowej pracowała początkowo w piśmie „Głos Ludu”, następnie w Spółdzielni Wydawniczej „Czytelnik” i piśmie „Sztandar Ludu”. W 1948 objęła stanowisko redaktora naczelnego nowo powstałego czasopisma „Przyjaciółka” i pełniła tę funkcję do 1960. W latach 1960−1975 pracowała w piśmie „Wiedza i Życie”, następnie przeszła na emeryturę.
Pochowana na cmentarzu żydowskim ulicy Okopowej. 
Życie prywatne.
Jej mężem był Edward Lanota (1905-1944), z którym miała córkę Małgorzatę (ur. 1945).

</doc>
<doc id="4234286" url="https://pl.wikipedia.org/wiki?curid=4234286" title="Asia Rugby Championship 2018">
Asia Rugby Championship 2018

Asia Rugby Championship 2018 – czwarta edycja corocznego turnieju organizowanego pod auspicjami Asia Rugby dla trzech najlepszych azjatyckich męskich reprezentacji rugby union. Turniej został rozegrany od 28 kwietnia do 2 czerwca 2018 roku, a jego zwycięzcą została reprezentacja Hongkongu.
Dla reprezentacji Hongkongu zwycięstwo w tych rozgrywkach oznaczało zdobycie pierwszego w historii tytułu mistrza Azji. Niepokonana w rozgrywkach, awansowała do kolejnej rundy kwalifikacji do Pucharu Świata 2019 – dwumeczu z drużyną Wysp Cooka.
System rozgrywek.
Edycja ta stanowiła ostatni etap azjatyckich kwalifikacji do Pucharu Świata 2019, toteż nie uczestniczył w nich zdobywca tytułu mistrzowskiego sprzed roku – reprezentacja Japonii, która zapewniła sobie awans do światowych rozgrywek już wcześniej. Grono trzech uczestników uzupełnił triumfator Dywizji 1 poprzedniego sezonu – Malezja. Rozgrywki prowadzone były systemem ligowym w trzyzespołowej obsadzie. Zwycięzca meczu zyskiwał cztery punkty, za remis przysługiwały dwa punkty, zaś porażka nie była punktowana. Punkt bonusowy można było otrzymać za zdobycie przynajmniej czterech przyłożeń lub też za przegraną nie więcej niż siedmioma punktami. Rozkład gier przedstawiono w lutym 2018 roku.

</doc>
<doc id="4234287" url="https://pl.wikipedia.org/wiki?curid=4234287" title="Karina Nose">
Karina Nose

 bardziej znana jako – japońska modelka i aktorka.
Biografia.
Karina Nose urodziła się w Nagoi, w Prefekturze Aichi. Ma dwie starsze siostry Erene i Anne, które również są modelkami i aktorkami. Karina jako modelka i aktorka działa nieprzerwanie od 2000 roku, występując w czasopismach, filmach i serialach. W tym czasie zdobyła dwie nagrody dla najlepszej aktorki za rolę w „Daisuki!!” i „Real Clothes” oraz dwa razy nagrodę dla najlepszej aktorki drugoplanowej za rolę w „Boku no Aruku Michi” i w serialu „PRICELESS~Aru Wake Nedaro,n namon!~” w 2012 roku. Karina pracowała między innymi dla takich firm jak Shiseido czy Lotte. Karina jest również uważana za jedną z najpiękniejszych kobiet w Japonii.

</doc>
<doc id="4234289" url="https://pl.wikipedia.org/wiki?curid=4234289" title="Kinga Dębska">
Kinga Dębska

Kinga Dębska (ur. 4 września 1969 w Białymstoku) – polska reżyserka i scenarzystka filmowa.
Życiorys.
Absolwentka kulturoznawstwa na Wydziale Orientalistycznym UW (1996), Camerimage Film School w Toruniu (2001) oraz reżyserii w FAMU w Pradze (2007).
Laureatka wielu nagród festiwalowych, m.in. za filmy "Hel" (2010), "Aktorka" (2015), "Józek i jego dzieci" (2007). Jak dotychczas największy sukces – zarówno artystyczny, jak i komercyjny – przyniósł jej film "Moje córki krowy" (2015). Dębska otrzymała za niego Nagrodę Dziennikarzy oraz Nagrodę Sieci Kin Studyjnych i Lokalnych na Festiwalu Filmowym w Gdyni. Tytuł wyróżniono także dwoma Orłami: za najlepszy scenariusz oraz nagrodą publiczności. "Moje córki krowy" zostały ponadto dostrzeżone i docenione w Chicago (Festiwal Filmu Polskiego w Ameryce, nagroda „Złote Zęby”, 2015), Moskwie (Nagroda Główna FFP „Wisła”, 2016) oraz na China Golden Rooster &amp; Hundred Flowers Film Festival (Nagroda Publiczności, 2017).
Artystka wyreżyserowała także dwie sztuki teatralne: "Gotowane głowy" czeskiego dramaturga Marka Horščaka oraz "Tancerz" na podstawie "Tancerza Mecenasa Kraykowskiego" autorstwa Witolda Gombrowicza.
Zdobywczyni III Nagrody PISF (wspólnie z Miką Dunin) za scenariusz "Zabawa, zabawa" w konkursie „Script Pro” (2017). Jej film dokumentalny "Tu się żyje" o pierwszym i jedynym hospicjum na Litwie, w Wilnie, prowadzonym przez siostrę Michaelę Rak, uzyskał wyróżnienie w 2018 na Festiwalu Filmów Dokumentalnych „Kino z duszą” w Warszawie.
Członkini Stowarzyszenia Filmowców Polskich. Matka aktorki Marii Dębskiej.

</doc>
<doc id="4234299" url="https://pl.wikipedia.org/wiki?curid=4234299" title="MUL.APIN">
MUL.APIN

MUL.APIN (sum. mulapin, tłum. „(gwiazda) Pług”) – mezopotamski tekst, powstały najprawdopodobniej w 1 połowie I tys. p.n.e., będący kompendium ówczesnej wiedzy astronomicznej o gwiazdach i planetach.
Tekst MUL.APIN zrekonstruowany został przez H. Humgera i D. Pingree z 41 znanych jego kopii. Standardowo zapisywany był on na dwóch tabliczkach, z dwoma kolumnami tekstu na przedniej i tylnej stronie każdej tabliczki. Dokładna data powstania tekstu nie jest znana. Najwcześniejsza datowana jego kopia pochodzi wprawdzie z 687 r. p.n.e., z czasów panowania Sennacheryba, ale dwie sekcje z pierwszej tabliczki MUL.APIN zdają się zawierać dane astronomiczne pochodzące z ok. 1000 r. p.n.e., co wskazuje, że cały tekst powstał najprawdopodobniej w okresie pomiędzy ok. 1000 a 687 r. p.n.e. Nie jest też wykluczone, że autor lub autorzy MUL.APIN korzystali ze starszych źródeł, gdyż na przykład w jednej z sekcji drugiej tabliczki wymieniane są miesiące przestępne z czasów panowania „dynastii” (akad. "palû") Szulgiego, Amorytów i Kasytów. Tekst powstał najprawdopodobniej w Babilonii, gdyż kolofon na jednej z nowoasyryjskich kopii wspomina, iż tekst zapisany na tabliczce jest kopią oryginału pochodzącego z Babilonu.
Cała pierwsza tabliczka MUL.APIN poświęcona jest badaniu rozmieszczenia gwiazd na niebie. Rozpoczyna się ona od listy 71 gwiazd przyporządkowanych trzem „ścieżkom”: ścieżce boga Anu, ścieżce boga Enlila i ścieżce boga Ea (od pierwszej z wymienionych tu gwiazd, mulapin, pochodzi nazwa całego tekstu). Dalej następuje lista heliakalnych wzejść gwiazd, lista gwiazd które wschodzą gdy inne zachodzą, lista „gwiazd kulminacyjnych” (akad. "ziqpu") i lista gwiazd leżących na „ścieżce Księżyca”. W drugiej tabliczce MUL.APIN opisane jest m.in. rozmieszczenie znanych ówcześnie planet na niebie, użycie stosowanych wówczas systemów przestępnych, użycie zegarów słonecznych i wodnych, a całość kończy krótka kolekcja astrologicznych wróżb.

</doc>
<doc id="4234301" url="https://pl.wikipedia.org/wiki?curid=4234301" title="Przystanek Woodstock">
Przystanek Woodstock



</doc>
<doc id="4234303" url="https://pl.wikipedia.org/wiki?curid=4234303" title="Faceit">
Faceit

Faceit – niezależna platforma konkurencyjnych rozgrywek w grach komputerowych założona w Londynie w 2012 roku. Platforma wspiera gry komputerowe takie jak: "", "Tom Clancy’s Rainbow Six", "Dota 2", "League of Legends", "Rocket League", "Team Fortress 2" czy Valorant.
W 2016 roku Faceit miał ponad 3,5 miliona użytkowników. Przy wsparciu serwisu internetowego Twitch platforma utworzyła ligę Esports Championship Series.
W 2018 roku Faceit po raz pierwszy w historii został współorganizatorem turnieju rangi „major”, .

</doc>
<doc id="4234307" url="https://pl.wikipedia.org/wiki?curid=4234307" title="My Father Will Guide Me Up a Rope to the Sky">
My Father Will Guide Me Up a Rope to the Sky

My Father Will Guide Me Up a Rope to the Sky – jedenasty album studyjny amerykańskiego zespołu Swans, wydany w 2010 przez Mute Records i Young God Records. Było to pierwsze dzieło grupy po wznowieniu jej działalności w 2010 (bez udziału Jarboe). Obok standardowej wersji jednopłytowej ukazała się również limitowana dwupłytowa edycja specjalna.
Pod względem stylistycznym "My Father..." nawiązuje zarówno do ostatniego post-rockowego wcielenia zespołu przed reaktywacją, jak i do jego wczesnych post-punkowych dokonań z lat 80. Na brzmienie albumu wpłynęły również doświadczenia muzyków wyniesione z działalności w ich poprzedniej neofolkowej grupie Angels of Light (istniejącej w latach 1998–2009). Autorem utworów jest Michael Gira.
Na sfinansowanie sesji nagraniowych płyty przeznaczony został m.in. dochód z internetowej sprzedaży solowego albumu Michaela Giry "I Am Not Insane" (wydanego w 2010 w limitowanej edycji CD+DVD, zawierającego wersje demo nowych utworów oraz utwory koncertowe). Część fanów zespołu, która wzięła udział w akcji i dokonała zakupu tego wydawnictwa po wyższej cenie, została wymieniona w książeczce "My Father..." w roli producentów wykonawczych (executive producers).
Lista utworów.
Wersja LP / CD:
Dodatkowy dysk w wersji 2xCD:
Twórcy.
Udział gościnny:

</doc>
<doc id="4234308" url="https://pl.wikipedia.org/wiki?curid=4234308" title="Hala „Obuwnik” w Prudniku">
Hala „Obuwnik” w Prudniku

Hala „Obuwnik” w Prudniku ("Hala sportowa ASiP Prudnik") – wielofunkcyjna hala widowiskowo-sportowa w Prudniku, położona przy ul. Łuczniczej 1. Swoje spotkania rozgrywają na niej m.in. koszykarze klubu Pogoń Prudnik oraz siatkarze klubu SPS Prudnik. Początkowo należała do klubu łuczniczego Obuwnik Prudnik. Opiekę nad halą sprawuje Agencja Sportu i Promocji w Prudniku.
Położenie.
Hala znajduje się w południowej części miasta, przy ulicy Łuczniczej 1, około 700 m od centrum miasta, przy drodze na Czyżykową Górę (265 m n.p.m.). Obok niej przepływa rzeka Prudnik. W jej sąsiedztwie znajduje się tor łuczniczy do 90 m oraz odremontowany Hotel „Olimp” z restauracją i pubem sportowym.
Historia.
Hala została wybudowana w latach osiemdziesiątych, jako własność klubu łuczniczego KS Obuwnik Prudnik. Powstała w sąsiedztwie toru łuczniczego i hotelu „Obuwnik” (obecnie „Olimp”), zbudowanych w latach 70. w miejscu dawnego stawu z inicjatywy kierownictwa prudnickich zakładów obuwniczych. Pierwsze zawody w hali odbyły się w kwietniu 1989.
Wkrótce do hali „Obuwnik” przenieśli się koszykarze Pogoni Prudnik, którzy do tej pory rozgrywali swoje mecze w hali „Kabewiak” w byłych koszarach wojskowych przy ulicy Grunwaldzkiej.
W 2010 KS Obuwnik Prudnik sprzedał swój hotel, połączony z halą. Od 2013 na hali swoje mecze rozgrywa klub siatkarski SPS Prudnik. W 2014 odbyła się przebudowa zasilania hali, a także otrzymała ona nowe oświetlenie. W 2018 wykonano remont części hali, a także zainstalowano nowe nagłośnienie.
Charakterystyka.
Podstawowe parametry.
Pojemność hali wynosi około 1600 osób. Rekord to 2200 widzów.
Infrastruktura i użytkowanie.
Hala widowiskowo-sportowa „Obuwnik” posiada trzy boiska do siatkówki, dwa boiska do koszykówki, dwa boiska do tenisa ziemnego, boisko do piłki ręcznej i nożnej i boisko do unihokeja. Odbywają się tu także międzynarodowe zawody karate oraz łucznicze. Agencja Sportu i Promocji w Prudniku organizuje w niej rozgrywki amatorskiej Prudnickiej Ligi Siatkówki, Prudnickiej Ligi Koszykówki NBA i Prudnickiej Ligi Halowej Piłki Nożnej.
Z hali korzystają lokalne kluby sportowe, w tym m.in.: KS Pogoń Prudnik (koszykówka), KS Obuwnik Prudnik (łucznictwo), LKS Zarzewie Prudnik (karate), MKS Smyk Prudnik (koszykówka), MKS Pogoń Prudnik (piłka nożna), UKS Orlik Prudnik (piłka nożna), SPS Prudnik (siatkówka), LZS-y (piłka nożna) i prudnickie szkoły.
Oprócz wydarzeń sportowych, na terenie hali organizowana jest Wystawa Twórców Ludowych i Rzemiosła Artystycznego Pogranicza Polsko-Czeskiego, Targi Przedsiębiorczości i Rzemiosła Inter-Region „Dom i Ogród” i Targi Ślubne.

</doc>
<doc id="4234312" url="https://pl.wikipedia.org/wiki?curid=4234312" title="Urszula Heldt">
Urszula Heldt

Urszula Heldt (ur. 16 kwietnia 1956) – polska lekkoatletka specjalizująca się w biegach średniodystansowych, medalistka mistrzostw Polski.
Kariera sportowa.
Była zawodniczką Górnika Zabrze i Piasta Gliwice
Na mistrzostwach Polski seniorek na otwartym stadionie zdobyła dwa medale - srebrny w biegu przełajowym na 2 km w 1981 oraz brązowy w biegu na 800 metrów w 1979. 
Rekordy życiowe:

</doc>
<doc id="4234317" url="https://pl.wikipedia.org/wiki?curid=4234317" title="Joanna Tomoń">
Joanna Tomoń

Joanna Tomoń (ur. 1 czerwca 1959) – polska lekkoatletka specjalizująca się w biegach średniodystansowych, medalistka mistrzostw Polski, reprezentantka Polski.
Kariera sportowa.
Była zawodniczką Lubtouru-Lumelu Zielona Góra (1975-1977), Górnika Wałbrzych (1978-1980) i Calisii (1981-1985)
Na mistrzostwach Polski seniorek na otwartym stadionie zdobyła jeden medal - brązowy w biegu na 800 metrów w 1977. Na halowych mistrzostwach Polski seniorek wywalczyła również jeden medal - brązowy w biegu na 800 metrów w 1981.
Reprezentowała Polskę na mistrzostwach Europy juniorów w 1977, gdzie odpadła w eliminacjach biegu na 800 metrów, z wynikiem 2:09,2. 
Rekordy życiowe:

</doc>
<doc id="4234323" url="https://pl.wikipedia.org/wiki?curid=4234323" title="Saneczkarstwo na Zimowych Igrzyskach Olimpijskich 1972 – jedynki mężczyzn">
Saneczkarstwo na Zimowych Igrzyskach Olimpijskich 1972 – jedynki mężczyzn

Jedynki mężczyzn – jedna z konkurencji saneczkarstwa rozgrywana podczas Zimowych Igrzyskach Olimpijskich w Sapporo.
Całe podium zajęli reprezentanci Niemieckiej Republiki Demokratycznej. Mistrzem olimpijskim został Wolfgang Scheidel. Drugie miejsce zajął Harald Ehrig, a na trzecim miejscu uplasował się Wolfram Fiedler.

</doc>
<doc id="4234331" url="https://pl.wikipedia.org/wiki?curid=4234331" title="Ulica Igielna we Wrocławiu">
Ulica Igielna we Wrocławiu

Ulica Igielna – ulica na Starym Mieście we Wrocławiu.
Ulica Igielna biegnie równolegle do północnej pierzei wrocławskiego rynku, łącząc dwie wychodzące z niego w kierunku północnym ulice: Odrzańską i Kuźniczą. W środkowej części przecina ją trzecia z wychodzących z Rynku na północ ulic - Więzienna. Nazwa ulicy (niem. Nadlergasse) związana jest z zamieszkującymi tę ulicę w czasach średniowiecza przedstawicielami cechu igielników. W czasie badań archeologicznych odkryto tu pozostałości zabudowy drewnianej pochodzącej z XIII w. oraz odpady z produkcji grzebieni i paciorków. Pierwsza wzmianka o ulicy pochodzi z roku 1369, natomiast nazwa ulicy po raz pierwszy wymieniona została w roku 1390 jako "naldenergasse". W późniejszych źródłach wymieniana była także nazwa "kammergasse". Do lat dziewięćdziesiątych XIX w. domy przy ulicy Igielnej nie posiadały swojej numeracji, przypisane były do numerów adresowych północnej pierzei Rynku (strona południowa) i południowej części ulicy Kotlarskiej (strona północna).

</doc>
<doc id="4234338" url="https://pl.wikipedia.org/wiki?curid=4234338" title="7. ceremonia wręczenia Węży">
7. ceremonia wręczenia Węży

7. ceremonia rozdania Węży – gala rozdania antynagród filmowych przyznawanych najgorszym polskim filmom za rok 2017. Nominacje do nagród ogłoszono 7 marca 2018 roku, a ceremonia wręczenia zazwyczaj organizowana 1 kwietnia, została z powodu zbiegu terminów ze świętami wielkanocnymi przesunięta na początek kwietnia 2018 r. Rekordową liczbę nominacji, 11, zdobył film "PolandJa". Najwięcej nagród – 9 – zdobył film "Botoks", co jest rekordem w historii nagród. Ogłoszenie laureatów odbyło się w klubie "Jack’s Cinema" w Warszawie.

</doc>
<doc id="4234340" url="https://pl.wikipedia.org/wiki?curid=4234340" title="Saneczkarstwo na Zimowych Igrzyskach Olimpijskich 1972 – dwójki mężczyzn">
Saneczkarstwo na Zimowych Igrzyskach Olimpijskich 1972 – dwójki mężczyzn

Dwójki mężczyzn – jedna z konkurencji saneczkarstwa rozgrywana podczas Zimowych Igrzyskach Olimpijskich w Sapporo.
W zawodach przyznano dwa komplety złotych medali. Mistrzami olimpijskimi zostali Włosi Paul Hildgartner i Walter Plaikner oraz reprezentanci Niemieckiej Republiki Demokratycznej Horst Hörnlein i Reinhard Bredow. Na najniższym stopniu podium stanęli Klaus Bonsack i Wolfram Fiedler z NRD.

</doc>
<doc id="4234343" url="https://pl.wikipedia.org/wiki?curid=4234343" title="Kościół św. Marcina w Lelowie">
Kościół św. Marcina w Lelowie

Kościół świętego Marcina – rzymskokatolicki kościół parafialny w Lelowie należący do dekanatu lelowskiego diecezji kieleckiej. Kościół stanowi Sanktuarium Matki Bożej Pocieszycielki Lelowskiej.
Historia.
Świątynia została wzniesiona w XIV wieku przez Kazimierza Wielkiego. Po trzech wiekach kościół został spalony - w 1638 roku. Została w tym czasie odbudowana i gruntownie przebudowana. Około 1831 roku ołtarz z cudownym obrazem Matki Bożej Pocieszenia został przeniesiony do kościoła parafialnego z kościoła pofranciszkańskiego rozebranego przez władze carskie. Pod wieczór w dniu 4 września 1939 roku niemieccy okupanci postanowili spalić zabytkową świątynię, tak, aby zostało zniszczone w niej wszystko, czego nie zdołano wywieźć, a więc również obraz Matki Bożej. Świątynia została spalona, jak również demonstracyjnie został podpalony krucyfiks z XVIII wieku. Czterech mieszkańców, którzy odmówili podpalenia krucyfiksu, zostało zamordowanych. Byli to Ignacy Trenda (dziś będący Sługą Bożym), Jan Ilczuk, Władysław Filewski i Stanisław Brodziński. Pomimo podpalenia przez niemieckiego okupanta, rzeźba Ukrzyżowanego w cudowny sposób ocalała. Obecnie jest umieszczona w prezbiterium świątyni. Kościół został odbudowany po II wojnie światowej. Namalowany nowy obraz Matki Bożej Pocieszenia poświęcony został w 1948 roku w kościele franciszkanów w Krakowie przez biskupa pomocniczego łucko-żytomierskiego Michała Godlewskiego i przeniesiony w uroczystej procesji do Lelowa. W 1949 r. pątnicy z Krakowa ofiarowali pozłacane korony, które poświęcił kardynał Adam Sapieha i biskup kielecki Czesław Kaczmarek. Biskup Kaczmarek w dniu 24 czerwca 1949 roku ukoronował nimi obraz, a 16 czerwca 1960 roku nadał kościołowi godność sanktuarium. 

</doc>
<doc id="4234361" url="https://pl.wikipedia.org/wiki?curid=4234361" title="Krystyna Lech">
Krystyna Lech

Krystyna Lech (ur. 1 maja 1953) – polska lekkoatletka specjalizująca się w biegach średniodystansowych, medalistka mistrzostw Europy juniorek (1970) i mistrzostw Polski seniorek.
Kariera sportowa.
Była zawodniczką Górnika Zabrze i Piasta Gliwice.
Na mistrzostwach Polski seniorek na otwartym stadionie zdobyła dwa medale na 800 metrów - srebrny w 1973 i brązowy w (1974. Na tym samym dystansie zdobyła także srebrny medal halowych mistrzostw Polski seniorek w 1973.
Reprezentowała Polskę na mistrzostwach Europy juniorów w 1970, gdzie w sztafecie 4 x 400 metrów zdobyła srebrny medal (z Anielą Szubert, Danutą Gąską i Bożeną Zientarską), a w biegu na 800 metrów odpadła w eliminacjach, z wynikiem 2:18,7. 
Rekordy życiowe:

</doc>
<doc id="4234364" url="https://pl.wikipedia.org/wiki?curid=4234364" title="Seans spirytystyczny">
Seans spirytystyczny

Seans spirytystyczny () – ogólnie oznacza spotkanie spirytystyczne grupy kilku osób, która porozumiewa się za pomocą medium ze światem zmarłych i ze zjawiskami nadprzyrodzonymi, na przykład z duchami lub demonami. Spotkanie to ma na celu porozumienie się ze światem równoległym, w celu uzyskania kontaktu ze zmarłymi.
W kontekście etnologicznym termin ten jest również używany dla "podróży duszy", który szamani używali w tradycyjnym społeczeństwie.
Seanse spirytystyczne.
Jako widoczne znaki kontaktów ze światem zmarłych podaje się "automatyczne pisanie", albo komunikację werbalną medium ze światem równoległym. Inne fizyczne manifestacje mają na celu materializację przedmiotów przez ektoplazmę, galaretowatą substancję, wypływającą z ciała medium. Z ust, uszu, nosa, oczu, a nawet z dolnych partii, psychokinezę, aport i lewitację, czyli unoszące się przedmioty, na przykład: stół, fortepian czy książki.
Zazwyczaj na spotkaniach spirytystycznych medium jest anonimowe. W momencie skupienia wpada w trans i próbuje nawiązać łączność ze światem zmarłych. Często uczestnicy seansu są zaprzysiężeni, aby nie informować obcych o tym, co się działo.
Zazwyczaj przy takich spotkaniach zapala się świece w całkowitej ciemności. Pokój do seansu może być wyposażony w urządzenia techniczne, jeżeli medium albo osoba towarzysząca medium na to pozwoli, np. od razu zapalić światło, zgasić świecę, albo na przykład odtworzyć dźwięki z taśmy lub płyty winylowej, kontrolowane przez ukryte przełączniki. Często ktoś wciąż chowa się w sąsiednim pokoju, wydaje jakieś odgłosy, hałasuje, szeleści i uczestnik myśli, że rozmawia z osobą z zaświatów. Nici w tak zwanej lewitacji, to kolejna popularna sztuczka, żeby pokazać unoszące się stoły albo przedmioty. Taki seans przedstawia nam ekonomicznie motywacyjne złudzenie.
Tło historyczne.
Rozkwit seansów i koła spirytystycznego był w latach 1850-1890. Jednak po 1890 ludzie nadal w to wierzyli i inwestowali. Seanse zostały unieśmiertelnione między innymi w filmie amerykańskim, "Duch". 
Miejsca seansów były podejrzane przez opinię publiczną. Tak więc w wiktoriańskim, purystycznym społeczeństwie tamtych czasów miejsca seansów były również podejrzane jako tajne miejsce spotkań dla seksualnej rozpusty. Nie zawsze niesłusznie, ponieważ media były już przyzwyczajone do przekraczania granic społecznych i konwencji przez szczególną uwagę publiczną ich działalności. W ten sposób seksualność została ograniczona i umożliwiona, przynajmniej w tych kręgach, więc tylko wolna mowa i ewentualnie działanie na niewypowiedziane w tym czasie mogło przynieść jakieś rezultaty.

</doc>
<doc id="4234373" url="https://pl.wikipedia.org/wiki?curid=4234373" title="Danuta Siemieniuk">
Danuta Siemieniuk

Danuta Siemieniuk, po mężu Galaszek (ur. 22 kwietnia 1951) – polska lekkoatletka specjalizująca się w biegach średniodystansowych, medalistka mistrzostw świata w biegu przełajowym (1975) i mistrzostw Polski.
Kariera sportowa.
Była zawodniczką Podlasia Białystok.
Jej największym sukcesem w karierze był brązowy medal drużynowo na mistrzostwach świata w przełajach w 1975 (w zespole razem z Bronisławą Ludwichowską, Renatą Petlinowską, Celiną Magalą, Zofią Kołakowską i Urszulą Prasek, indywidualnie zajęła 37. miejsce). Reprezentowała także Polskę na mistrzostwach świata w przełajach w 1974, zajmując 36. miejsce indywidualnie i 6. miejsce z drużyną.
Na mistrzostwach Polski seniorek na otwartym stadionie zdobyła jeden medal - srebrny w biegu na 800 metrów w 1974. Na halowych mistrzostwach Polski seniorek wywalczyła także jeden medal - brązowy w biegu na 1500 metrów w 1974.
Rekordy życiowe:

</doc>
<doc id="4234374" url="https://pl.wikipedia.org/wiki?curid=4234374" title="Kamienica Wojnarowicowska w Krakowie">
Kamienica Wojnarowicowska w Krakowie

Kamienica Wojnarowicowska – zabytkowa kamienica, zlokalizowana przy ulicy Grodzkiej na krakowskim Starym Mieście.
Historia kamienicy.
Kamienica została wybudowana w połowie XIV wieku. Jej pierwszym właścicielem był Heynco Srielle. W XVI wieku została przebudowana. W 1647 po raz pierwszy pojawia się w źródłach nazwa Kamienica Wojnarowicowska, pochodząca od nazwiska ówczesnego właściciela. W 1825 dom został zakupiony przez Antoniego Kieresa, na którego zlecenie został przebudowany w 1831 i 1841. Kamienica spłonęła podczas wielkiego pożaru Krakowa w 1850. Została odbudowana w tym samym roku. Od 1910 jest własnością komunalną.
10 marca 1966 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4234378" url="https://pl.wikipedia.org/wiki?curid=4234378" title="Kamienica Swiechowiczowska w Krakowie">
Kamienica Swiechowiczowska w Krakowie

Kamienica Swiechowiczowska – zabytkowa kamienica, zlokalizowana przy ulicy Grodzkiej na krakowskim Starym Mieście.
Historia kamienicy.
Kamienica została wzniesiona w połowie XIV wieku. Jej pierwszym właścicielem był Gyslone z Opawy. W XV wieku została przebudowana. W 1653 po raz pierwszy pojawia się w źródłach nazwa Kamienica Swiechowiczowska, pochodząca od nazwiska ówczesnego właściciela. W latach 1768-1770 dom został przebudowany na zlecenie rodziny Lewickich. Kamienica spłonęła podczas wielkiego pożaru Krakowa w 1850. Odbudowano ją w 1851. Ostatnia przebudowa miała miejsce na początku XX wieku. Od 1910 budynek jest własnością komunalną.
10 marca 1966 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4234387" url="https://pl.wikipedia.org/wiki?curid=4234387" title="Kamienica Liberowska w Krakowie">
Kamienica Liberowska w Krakowie

Kamienica Liberowska (znana także jako Kamienica Liberzyńska) – zabytkowa kamienica, zlokalizowana przy ulicy Grodzkiej na krakowskim Starym Mieście.
Historia kamienicy.
Kamienica została wzniesiona w II połowie XIV wieku przez Martina Plathenera. W XV wieku została przebudowana. W XVII wieku dom był przez blisko 20 lat własnością rodziny Liberów, od czego pochodzi jego nazwa, notowana po raz pierwszy w 1642. Kamienica spłonęła podczas wielkiego pożaru Krakowa w 1850, jednak wkrótce potem została odbudowana. W 1914 budynek stał się własnością miejską. Pod koniec XX wieku powrócił w ręce prywatne. Obecnie mieści się w nim aparthotel.
10 marca 1966 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4234388" url="https://pl.wikipedia.org/wiki?curid=4234388" title="Mae Jemison">
Mae Jemison

Mae Jemison (ur. 17 października 1956 w Decatur) – amerykańska lekarka, inżynier i astronautka.
Życiorys.
W 1973 ukończyła szkołę w Chicago, w 1977 inżynierię chemiczną na Uniwersytecie Stanforda, w 1981 uzyskała tytuł zawodowy lekarza medycyny na Cornell University. Pracowała jako badaczka medyczna i inżynieryjna oraz w obszarze programowania komputerowego, w lipcu 1982 ukończyła staż w LAC+USC Medical Center. Od stycznia 1983 do lipca 1985 jako oficer służby medycznej uczestniczyła w misji Korpusie Pokoju w Sierra Leone i Liberii w Afryce Zachodniej. W październiku 1986 zgłosiła się do NASA jako kandydatka na astronautkę, została zaakceptowana 5 czerwca 1987. Po przejściu szkoleń, została specjalistką misji i od 12 do 20 września 1992 brała udział w misji STS-47 trwającej 190 godzin, 30 minut i 23 sekundy (7 dni, 22 godziny, 30 minut i 23 sekundy), stając się pierwszą czarną Amerykanką w przestrzeni kosmicznej. Opuściła NASA 8 marca 1993. Posiada dwa doktoraty honoris causa.

</doc>
<doc id="4234389" url="https://pl.wikipedia.org/wiki?curid=4234389" title="Socjalistyczna Partia Ameryki">
Socjalistyczna Partia Ameryki

Socjalistyczna Partia Ameryki () – partia polityczna istniejąca i działająca w Stanach Zjednoczonych w latach 1901–1972.
Historia.
Początki ruchu robotniczego w Stanach Zjednoczonych sięgają lat 20. XIX wieku. W 1824 roku osadnik z Indiany Robert Owen zakupił ziemię, by stworzyć osiedle robotnicze. Wygłaszał wówczas przemowy, w których pojawiały się lewicowe hasła o poprawie sytuacji i płacy robotników, a także organizował pierwsze związki zawodowe. Kryzys finansowy w 1837 roku spowodował jednak upadek wszelkich ruchów socjalistycznych. Kolejne ugrupowania powstawały dopiero głównie po wojnie secesyjnej, jednakże były one niezbyt liczebne i pozostawały bez znaczących sukcesów w wyborach. Pierwszą większą organizacją była Amerykańska Federacja Pracy, powstała w 1881 roku. W 1893 roku jej działacz, Thomas J. Morgan opublikował 11-punktowy socjalistyczny program polityczny. Dwoma głównymi teoretykami socjalizmu w USA byli Laurence Gronlund i Edward Bellamy. Na ich podstawie działacz związkowy i pracownik American Railway Union, Eugene Debs, doprowadził do zawiązania koalicji ruchów robotniczych i w 1901 roku założył Socjalistyczną Partię Ameryki.
Działalność.
Głównymi postulatami socjalistów było żądanie wprowadzenia 8-godzinnego dnia pracy, zniesienie kontraktowego systemu zatrudnienia, zakaz pracy dzieci i inspekcja sanitarna w zakładach przemysłowych. Na konwencji założycielskiej ustalono także, że kandydatem w wyborach prezydenckich w 1904 roku będzie Debs. Otrzymał on około 400 tysięcy głosów powszechnych, podobnie jak 4 lata później. Przed wyborami w 1912 roku, oprócz swoich standardowych postulatów, socjaliści domagali się także pomocy dla bezrobotnych i otwarcia robót publicznych. Hasła te i sytuacja w kraju sprawiła, że Debs uzyskał niemalże 900 tysięcy głosów, a ponadto Partia Socjalistyczna odniosła sukces w wyborach lokalnych, obsadzając około 1000 stanowisk różnego szczebla swoimi działaczami. Po zwycięstwie Woodrowa Wilsona poparcie dla socjalistów zaczęło słabnąć. Częściowo było to spowodowane reformami demokratycznego gabinetu, a częściowo atakami na kierownictwo, które sprzeciwiało się dołączeniu do I wojny światowej. Rozłam nastąpił także wewnątrz ugrupowania, gdzie Upton Sinclair, John Spargo, Gustavus Myers i William E. Halling wystąpili przeciwko pacyfistycznie nastawionym liderom.
Po zakończeniu I wojny światowej nastąpił kryzys gospodarczy, który przyniósł ponowny wzrost poparcia. Usiłowali oni zawiązać sojusz z Amerykańską Federacją Pracy, jednak lider AFL, Samuel Gompers, był temu przeciwny. Mimo to w wyborach prezydenckich, Debs uzyskał 915 tysięcy głosów. Cztery lata później głosy elektoratu socjalistycznego przesunęły się w większości do Partii Postępowej i jej kandydata Roberta La Follette’a. W latach 20. Partię Socjalistyczną popierali głównie robotnicy przemysłu obuwniczego i stoczniowego, marynarze oraz pakowacze mięsa. Rozwinęło się wówczas lewe, komunistyczne skrzydło ugrupowania, do którego należeli m.in. John Dos Passos, Sherwood Anderson czy Edmund Wilson.
Na początku lat 30. przewodnictwo w partii przejął Norman Thomas, który, podobnie jak wcześniej Eugene Debs, był regularnym (sześciokrotnym) kandydatem na prezydenta. Po kryzysie finansowym z 1929 roku poparcie dla socjalistów wzrosło, dzięki czemu odnieśli sukces w wyborach lokalnych, uzyskując około 1600 mandatów na różnych szczeblach. W wyborach prezydenckich w 1932 roku Thomas nie uzyskał znaczącego poparcia, a część działaczy poparła Herberta Hoovera, którego kierownictwo socjalistów oskarżało o doprowadzenie do krachu i wielomilionowego bezrobocia. Reformy wprowadzane przez Franklina Delano Roosevelta spotkały się z aprobatą społeczeństwa, przez co elektorat socjalistów przesuwał się w stronę demokratów. Partia Socjalistyczna, tracąc coraz większą liczbę członków, w 1960 roku postanowiła poprzeć Johna F. Kennedy’ego i przyłączyć się do ruchu praw obywatelskich.

</doc>
<doc id="4234391" url="https://pl.wikipedia.org/wiki?curid=4234391" title="RP-1">
RP-1

RP-1 () – wysoko rafinowana odmiana nafty, podobna do paliwa lotniczego, używana jako paliwo rakietowe. RP-1 ma niższy impuls właściwy niż ciekły wodór (LH2), ale jest tańsze i stabilne w temperaturze pokojowej. Paliwo to jest również bezpieczniejsze pod względem prawdopodobieństwa wybuchu od ciekłego wodoru, a także o wiele mniej toksyczne od hydrazyny i jej pochodnych, np. MMH lub UDMH (LD50 32–262 mg/kg – szczur, doustnie) – innych paliw stabilnych w temperaturze pokojowej.

</doc>
<doc id="4234398" url="https://pl.wikipedia.org/wiki?curid=4234398" title="Witold Milewski (matematyk)">
Witold Milewski (matematyk)



</doc>
<doc id="4234402" url="https://pl.wikipedia.org/wiki?curid=4234402" title="Kwas rozmarynowy">
Kwas rozmarynowy

Kwas rozmarynowy – organiczny związek chemiczny, ester kwasu kawowego oraz kwasu 3,4-dihydroksyfenylomlekowego, występujący głównie u gatunków z rodziny ogórecznikowatych i podrodziny "". Jest to czerwono-pomarańczowy proszek, słabo rozpuszczalny w wodzie, ale dobrze rozpuszczalny w większości rozpuszczalników organicznych. Jest jedną z substancji polifenolowych zawartych w ziołach kulinarnych, takich jak pachnotka, rozmaryn, szałwia, mięta i bazylia.
Budowa.
Kwas rozmarynowy zawiera dwie polifenolowe reszty pirokatechiny połączone 6-członowym łańcuchem, w którym obecne jest wiązanie estrowe, wiązanie podwójne i boczna grupa karboksylowa. Jeden z atomów węgla stanowi centrum stereogeniczne. W naturalnie występującym związku ma on konfigurację "R".
Biosynteza.
W organizmach wyjściowymi substratami do jego biosyntezy są 2 aminokwasy białkowe – -fenyloalanina i -tyrozyna. Pierwszymi etapami są deaminacje obu amionokwasów. Z tyrozyny powstaje w ten sposób kwas "p"-hydroksyfenylopirogronowy, który ulega stereoselektywnej redukcji do kwasu ("R")-"p"-hydroksyfenylomlekowego. Z fenyloalaniny natomiast powstaje kwas cynamonowy, hydroksylowany następnie do kwasu "p"-kumarowego, który po aktywacji koenzymem A tworzy ester z kwasem "p"-hydroksyfenylomlekowym. Do obu grup fenylowych powstałego związku hydroksylazy dołączają drugą grupę hydroksylową, w efekcie czego powstaje kwas rozmarynowy:
Działanie i właściwości.
W badaniach na myszach stwierdzono, iż kwas rozmarynowy hamuje rozwój nowotworów oraz ma właściwości przeciwzapalne i przeciwwirusowe. Zmniejszał także śmiertelność myszy zakażonych wirusem japońskiego zapalenia mózgu. Ma właściwości przeciwutleniające, stabilizuje błony biologiczne, chroni przed szkodliwym wpływem promieniowania UV i reaktywnych form tlenu, w tym także wolnych rodników, działa przeciwzapalnie, antyproliferacyjnie, przeciwbakteryjnie, przeciwwirusowo, przeciwhormonalnie i najprawdopodobniej sedatywnie na centralny system nerwowy. Posiada ponadto nieznaczne właściwości przeciwalergiczne, a pochodne estrowe właściwości żółciotwórcze i żółciopędne. Cechuje go aktywność immunomodulująca. Pobudza produkcję prostaglandyny E2 oraz obniża syntezę leukotrienów B4 w ludzkich leukocytach różnokształtnojądrowych.

</doc>
<doc id="4234403" url="https://pl.wikipedia.org/wiki?curid=4234403" title="Kamienica Liberzyńska w Krakowie">
Kamienica Liberzyńska w Krakowie



</doc>
<doc id="4234406" url="https://pl.wikipedia.org/wiki?curid=4234406" title="Sam Neel">
Sam Neel

Sam Neel, właśc. Samuel Ritchie Neel (ur. 26 grudnia 1875 w Montanie; zm. 9 maja 1947 w Los Angeles) – amerykański tenisista, zwycięzca U.S. National Championships 1896 w grze podwójnej.
Jest młodszym bratem Carra Neela.
Kariera tenisowa.
Sam Neel wygrał raz U.S. National Championships (obecnie US Open) w konkurencji gry podwójnej mężczyzn, w 1896 wspólnie z Carrem Neelem, a w 1894 był także w finale.

</doc>
<doc id="4234412" url="https://pl.wikipedia.org/wiki?curid=4234412" title="Carr Neel">
Carr Neel

Carr Neel, właśc. Carr Baker Neel (ur. 30 października 1873 w Saint Louis; zm. 2 marca 1949 w Santa Clarze) – amerykański tenisista, zwycięzca U.S. National Championships 1896 w grze podwójnej.
Jest starszym bratem Sama Neela.
Kariera tenisowa.
Carr Neel wygrał raz U.S. National Championships (obecnie US Open) w konkurencji gry podwójnej mężczyzn, w 1896 wspólnie z Samem Neelem, a w 1894 był także w finale. W latach 1895 i 1896 osiągnął półfinał zawodów w grze pojedynczej.

</doc>
<doc id="4234437" url="https://pl.wikipedia.org/wiki?curid=4234437" title="Panionios">
Panionios



</doc>
<doc id="4234440" url="https://pl.wikipedia.org/wiki?curid=4234440" title="Caripito">
Caripito

Caripito – miasto w Wenezueli w stanie Monagas. W 2011 roku liczyło 54 777 mieszkańców., zostało założone w 1878 roku.
Miasto znajduje się w obszarze klimatu tropikalnego. W większości miesięcy roku jest przewaga opadów deszczu. Krótki okres susz ma niewielki wpływ. Średnia roczna temperatura w mieście Caripito wynosi 26,6 °C. Opady wahają się w granicach 1896 mm rocznie.
W miejscowości znajduje się monument Jezusa Nazaretańskiego wybudowany w 2005 roku o wysokości 20 m.

</doc>
<doc id="4234452" url="https://pl.wikipedia.org/wiki?curid=4234452" title="Xhaferr Spahiu">
Xhaferr Spahiu

Xhaferr Spahiu (ur. 5 czerwca 1923 w Djakowicy, zm. 19 maja 1999 w Tiranie) – albański działacz komunistyczny, minister przemysłu w latach 1962–1966 w rządzie Mehmeta Shehu, wicepremier Albanii w latach 1974–1976.
Życiorys.
Pochodził z zamożnej rodziny kupieckiej, do 1930 mieszkał w Królestwie SHS (od 1929 Jugosławii). W 1931 przeniósł się wraz z rodziną do Albanii i w 1943 ukończył liceum w Tiranie. W tym samym roku związał się z Komunistyczną Partią Albanii. W latach 1944–1945 pełnił funkcję członka komitetu okręgowego partii w Tiranie. W 1946 trafił do ministerstwa gospodarki, gdzie objął stanowiska dyrektora wydziału przemysłu. Po zerwaniu Albanii z Jugosławią w 1948, Spahiu był jedyną osobą w kierownictwie albańskiej partii komunistycznej, pochodzącą z Kosowa.
W latach 1947–1954 sprawował funkcję wiceministra gospodarki, a następnie wiceministra przemysłu i budownictwa. W latach 1954–1956 kierował kombinatem petrochemicznym w Qyteti Stalin (później Kuçova). Stanowisko wiceministra przemysłu i górnictwa objął w 1956, skąd po roku został skierowany na stanowisko przewodniczącego Państwowego Komitetu Geologicznego.
W latach 1958–1991 zasiadał nieprzerwanie w Zgromadzeniu Ludowym, w 1980 pełnił w nim funkcję wiceprzewodniczącego prezydium. Od 1956 był członkiem Komitetu Centralnego Albańskiej Partii Pracy. W 1958 po raz pierwszy objął stanowisko ministerialne jako minister bez teki. Od 1959 kierował ministrem przemysłu i odpowiadał za politykę intensywnej industrializacji Albanii. Po dymisji ze stanowiska ministerialnego w 1966 przeszedł do pracy w Komitecie Centralnym Albańskiej Partii Pracy. W latach 1974–1978 pełnił funkcję wicepremiera. W 1976 stanął na czele resortu przemysłu i górnictwa, którym kierował przez cztery lata. Na początku lat 90. był doradcą Ramiza Alii.
Był żonaty (żona Myrvete była siostrą Reiza Malile).

</doc>
<doc id="4234458" url="https://pl.wikipedia.org/wiki?curid=4234458" title="Gramatyka języka czeskiego">
Gramatyka języka czeskiego

Gramatyka czeska
Język czeski należy do grupy języków zachodniosłowiańskich w ramach rodziny języków słowiańskich. Podobnie jak większość języków słowiańskich, jest pod względem systemowym językiem fleksyjnym.
Ortografia.
Ortografia czeska bazuje na wykorzystaniu znaków diakrytycznych. Diakryty występują zarówno w samogłoskach (á, é, ě, í, ó, ú, ů, ý), jak i spółgłoskach (š, ž, č, ř, ď, ť, ň). W języku polskim literom z diakrytem odpowiadają przeważnie dwuznaki: š, č, ř – sz, cz, rz, ale ž – ż, ň – ń. W czeskim natomiast stosowany jest dwuznak ch, używany na oznaczenie głoski bezdźwięcznej. Literę ú pisze się na początku słowa, a literę ů wewnątrz niego, choć oba grafemy oznaczają u długie. Litera g występuje w wyrazach obcych, podobnie litery x i w.
W nazwach własnych wielką literą pisze się zazwyczaj tylko pierwszy wyraz. Na przykład Polska Rzeczpospolita Ludowa to Polská lidová republika.
Fonetyka.
W języku czeskim nie ma samogłosek nosowych. Głoską charakterystyczną dla języka czeskiego jest ř, wymawiana jako połączenie r z ż lub sz. Istnieją też dwa rodzaje h, dźwięczne (h) i bezdźwięczne (ch).
Wymowa potocznego języka czeskiego (znanego jako obecná čeština) różni się znacznie od fonetyki języka literackiego. Długie e (é) wymawia się jako długie i (í), długie ý jako dyftong ej, nagłosowe długie u (ú) jako dyftong ou, wreszcie nagłosowe o jako vo (na przykład okno=vokno).
Czeskiemu h odpowiada z reguły polskie g (hora" – góra"), natomiast ř polskie rz (řeka" – rzeka").
Polskiemu ę odpowiada przeważnie czeskie u, a polskiemu ą dyftong ou. Na przykład polskie "idę to czeskie "jdu, a polskie "idą to czeskie "jdou. Jednak nie zawsze się tak dzieje, z uwagi na długi i skomplikowany rozwój fonetyczny.
W czeskim są spółgłoski zgłoskotwórcze r i l, obecne na przykład w słowach "prst" ("palec") i "vlk" (wilk).
Prozodia.
Cechami charakterystycznymi dla języka czeskiego i zarazem różniącymi go od języka polskiego są akcent inicjalny i iloczas. Iloczas i akcent nie są ze sobą powiązane, zaś akcentowane mogą być zarówno samogłoski krótkie, jak i długie. W wyrazie „český” pierwsza sylaba jest akcentowana i krótka, a druga nieakcentowana i długa.
Akcent wyrazowy.
Akcent wyrazowy () w języku czeskim jest stały i pada na sylabę pierwszą. Akcent czeski ma charakter zestrojowy. Przyimek (jednozgłoskowy) ściąga na siebie akcent wyrazu pełnoznacznego. Po polsku akcentuje się "do Pragi", a po czesku mówi się "do Prahy". Również przeczenie czasowników stanowi całość akcentową z czasownikiem.
Iloczas.
W języku czeskim iloczas (kvantita) ma wartość fonologiczną, to znaczy różnicuje znaczenie wyrazów. Wyraz „český” z długim „ý” (przymiotnik) znaczy „czeski”, a wyraz „česky” (przysłówek) z krótkim „y” znaczy „po czesku”. Wyraz „dráha” to „kolej”, a „drahá” to „droga” (przymiotnik).
Morfologia.
W języku czeskim występują trzy rodzaje gramatyczne, męski, żeński i nijaki, tak samo jak w języku polskim. Przypadki są wyrażane końcówkami, a niekiedy także przyimkami.
Fleksja.
W języku czeskim występuje odmiana wyrazów, deklinacja w przypadku imion (rzeczowników, przymiotników, liczebników i zaimków, a także niektórych imiesłowów) oraz koniugacja w przypadku czasowników.
W deklinacji jest siedem przypadków, tak samo jak w polskim. Od polskich przypadków różnią się kolejnością. Nazwy przypadków są z pochodzenia łacińskie.
Odmiana męska twardotematowa
Odmiana żeńska twardotematowa:
Istnieją trzy wzory odmiany przymiotników, twardy, miękki i dzierżawczy (Karlův most" – "Most Karola).
Przymiotniki dzierżawcze występują często w nazwach własnych: "Karlův most" (rodzaj męski), "Univerzita Karlova" (rodzaj żeński), "Karlovo náměstí" (rodzaj nijaki), "Karlovy Vary" (liczba mnoga).
Bezokolicznik kończy się na -t, które odpowiada polskiemu -ć. W odmianie czasowników występują trzy czasy, teraźniejszy, przeszły i przyszły. Niektóre z form czasu przeszłego i przyszłego są tworzone w sposób opisowy z użyciem czasownika pomocniczego „być”.
Czas przeszły:
Słowotwórstwo.
Reguły tworzenia wyrazów w języku czeskim są podobne do zasad rządzących ich derywacją w języku polskim. Wiele formantów występuje w obu językach, różniąc się nieznacznie fonetycznie i ortograficznie. Na przykład przymiotniki tworzy się często sufiksem -ský, będącym odpowiednikiem polskiego formantu -ski: "český", "polský" ("czeski", "polski").
Regularnie tworzy się (přechylování) nazwiska żeńskie (zakończone na -ová), na przykład Vondráčková, jak również żeńskie nazwy wykonawców czynności (zawodów), na przykład "předseda vlády" ("premier") – "předsedkyně vlády" ("pani premier").
Nowe czasowniki tworzy się przy użyciu przedrostków, podobnie jak w języku polskim. Istnieją rozbudowane rodziny słowotwórcze, na przykład "psát" ("pisać"), "napsat" ("napisać"), "popsat" ("opisać"), "podepsat" (podpisać), "připsat" ("dopisać") itd.
Składnia.
Szyk wyrazów jest zasadniczo taki sam jak w polskim. W zdaniach twierdzących na pierwszym miejscu stoi podmiot, po nim orzeczenie, a następnie dopełnienie. Po przeczeniu używany jest biernik, a nie dopełniacz jak w języku polskim.
Partykuła se (się) występuje w zdaniu na drugim miejscu po akcentowanym słowie.
W czeskim występuje niekiedy składnia accusativus cum infinitivo.

</doc>
<doc id="4234459" url="https://pl.wikipedia.org/wiki?curid=4234459" title="Plaża Kleopatry">
Plaża Kleopatry

Plaża Kleopatry (tur. "Kleopatra Plajı") – najsłynniejsza i najpopularniejsza plaża w Alanyi (Turcja) o długości ok. 2,5 km, ciągnąca się od Jaskini Damlataş do skrzyżowania bulwaru Atatürka z drogą D400.
Opis.
Plaża piaszczysto-żwirowa z bardziej stromym zejściem oraz czystą, błękitna wodą.
Nazwa.
Według legendy, egipska królowa Kleopatra spotykała się tu z Markiem Antoniuszem. Podobno Marek Antoniusz, tworząc dla niej tę plażę, sprowadził specjalnie piasek z Egiptu.

</doc>
<doc id="4234463" url="https://pl.wikipedia.org/wiki?curid=4234463" title="Tamara Jernigan">
Tamara Jernigan

Tamara Elizabeth „Tammy” Jernigan (ur. 7 maja 1959 w Chattanoodze w stanie Tennessee) – amerykańska astronautka w stanie spoczynku, inżynier i uczona. Po pięciu lotach wahadłowcem podjęła pracę w "Lawrence Livermore National Laboratory" (Narodowym Laboratorium im. Lawrence’a w Livermore).
Wykształcenie.
Jernigan ukończyła liceum w kalifornijskim Santa Fe Springs w 1977 roku. Następnie uczęszczała na Uniwersytet Stanforda, gdzie w 1981 roku otrzymała tytuł "Bachelor of Science" w dziedzinie fizyki, a w 1983 "Master of Science" w dziedzinie inżynierii. Następnie w 1985 na niedalekim Uniwersytecie Kalifornijskim w Berkeley zdobyła tytuł "Master of Science" w dziedzinie astronomii. W 1988 uzyskała doktorat w dziedzinie fizyki kosmosu i astronomii na Rice University.
Kariera w NASA.
Od czerwca 1981 r. do lipca 1985 r. Jernigan pracowała na stanowisku badawczym w Centrum Badawczym imienia Josepha Amesa – położonym w Dolinie Krzemowej ważnym ośrodku badawczym NASA.
23 maja 1985 r. ogłoszono skład trzynastoosobowej jedenastej grupy astronautów NASA, z Jernigan w roli specjalistki misji. Po rocznym treningu i egzaminie w lipcu 1986 roku Jernigan wstąpiła do korpusu astronautycznego amerykańskiej agencji kosmicznej. W trakcie służby pełniła rolę operatorki łączności (CapCom) w kontroli misji STS-30, STS-28, STS-34, STS-33 i STS-32. Była też walidatorką oprogramowania i wiodącym astronautą w rozwoju oprogramowania kontroli lotu. W trakcie swojej kariery pełniła także funkcję szefowej działu opracowania misji Biura Astronautycznego ("Astronaut Office Mission Development Branch"), a także zastępcy dyrektora Biura Astronautycznego NASA.
Jernigan wykonała najwięcej lotów ze swojej grupy. W trakcie pięciu lotów kosmicznych na pokładzie trzech różnych promów kosmicznych spędziła ponad 1512 godzin.
Pierwszy start odbyła 5 czerwca 1991 r., z misją "Spacelab Life Sciences – 1" wynoszonego laboratorium Spacelab. Podczas drugiego lotu była przede wszystkim odpowiedzialna za włoskiego satelitę geodezyjnego LAGEOS-II, a podczas trzeciego – za obserwatorium Astro-2. Pierwsze dwa wyjścia poza pojazd miała wykonać w trakcie misji STS-80, nie doszło jednak do nich z powodu awarii włazu śluzy powietrznej. Ostatecznie swój jedyny spacer kosmiczny wykonała podczas swojej ostatniej misji – STS-96 na pokładzie "Discovery" – w końcu maja 1999 r. Wyjście z zadaniami serwisowymi w towarzystwie Daniela Barry’ego trwało 7 godzin i 55 minut. Misja STS-96 była jej jedynym pobytem na – wówczas wciąż montowanej – Międzynarodowej Stacji Kosmicznej.
Agencję kosmiczną opuściła we wrześniu 2001 roku, aby objąć funkcję "Assistant Associate Director for Physics and Advanced Technologies" w Lawrence Livermore National Laboratory.
Kariera w LLNL.
Od opuszczenia NASA pracuje w narodowym laboratorium im. Lawrence’a w kalifornijskim Livermore. Początkowo "Assistant Associate Director for Physics and Advanced Technologies", w 2018 r. pełniła funkcję "Deputy Principal Associate Director" w dziale "Weapons and Complex Integration (WCI)". Ponadto zasiadała w radzie ds. badań kosmicznych ("National Academy Space Studies Board") i zasiada w komitecie naukowym NASA ("NASA Science Committee") i w "Naval Studies Board".
Życie prywatne.
Jernigan mieszka w Kalifornii. Astronautka poślubiła Petera Jeffreya Wisoffa – innego amerykańskiego astronautę, z późniejszej grupy trzynastej; para ma jedno dziecko.

</doc>
<doc id="4234467" url="https://pl.wikipedia.org/wiki?curid=4234467" title="Rajd Włoch 1977">
Rajd Włoch 1977

Rajd San Remo 1977 - Rajd Włoch ("19. Rallye Sanremo") – 19 Rajd San Remo rozgrywany we Włoszech w dniach 4-8 października. Była to dziewiąta runda Rajdowych Mistrzostw Świata w roku 1977. Rajd został rozegrany na nawierzchni asfaltowej. Bazą rajdu było miasto San Remo.

</doc>
<doc id="4234472" url="https://pl.wikipedia.org/wiki?curid=4234472" title="Rajd San Remo 1977">
Rajd San Remo 1977



</doc>
<doc id="4234475" url="https://pl.wikipedia.org/wiki?curid=4234475" title="Rajd Włoch 1976">
Rajd Włoch 1976

Rajd San Remo 1976 - Rajd Włoch ("18. Rallye Sanremo") – 18 Rajd San Remo rozgrywany we Włoszech w dniach 6-9 października. Była to ósma runda Rajdowych Mistrzostw Świata w roku 1976. Rajd został rozegrany na nawierzchni asfaltowej. Bazą rajdu było miasto San Remo.

</doc>
<doc id="4234479" url="https://pl.wikipedia.org/wiki?curid=4234479" title="Rajd Włoch 1975">
Rajd Włoch 1975

Rajd San Remo 1975 - Rajd Włoch ("17. Rallye Sanremo") – 17 Rajd San Remo rozgrywany we Włoszech w dniach 1-4 października. Była to ósma runda Rajdowych Mistrzostw Świata w roku 1975. Rajd został rozegrany na nawierzchni asfaltowej. Bazą rajdu było miasto San Remo.

</doc>
<doc id="4234481" url="https://pl.wikipedia.org/wiki?curid=4234481" title="Wenezuela na Letnich Igrzyskach Olimpijskich 1984">
Wenezuela na Letnich Igrzyskach Olimpijskich 1984

Wenezuelę na Letnich Igrzyskach Olimpijskich w 1984 roku reprezentowało 26 zawodników (25 mężczyzn i 1 kobieta) w 10 dyscyplinach. Zdobyli łącznie 3 brązowe medale, plasując swój kraj na 28. miejscu w klasyfikacji medalowej igrzysk.
Był to jedenasty występ tego kraju na letniej olimpiadzie. Chorążym ekipy był lekkoatleta William Wuycke.

</doc>
<doc id="4234483" url="https://pl.wikipedia.org/wiki?curid=4234483" title="Rajd Włoch 1974">
Rajd Włoch 1974

Rajd San Remo 1974 - Rajd Włoch ("16. Rallye Sanremo") – 16 Rajd San Remo rozgrywany we Włoszech w dniach 2-5 października. Była to czwarta runda Rajdowych Mistrzostw Świata w roku 1974. Rajd został rozegrany na nawierzchni asfaltowej. Bazą rajdu było miasto San Remo.

</doc>
<doc id="4234486" url="https://pl.wikipedia.org/wiki?curid=4234486" title="Rajd San Remo 1975">
Rajd San Remo 1975



</doc>
<doc id="4234487" url="https://pl.wikipedia.org/wiki?curid=4234487" title="Rajd San Remo 1976">
Rajd San Remo 1976



</doc>
<doc id="4234488" url="https://pl.wikipedia.org/wiki?curid=4234488" title="Rajd San Remo 1974">
Rajd San Remo 1974



</doc>
<doc id="4234489" url="https://pl.wikipedia.org/wiki?curid=4234489" title="Lorenzo Mendoza">
Lorenzo Mendoza

Lorenzo Mendoza (ur. 5 października 1965 w Caracas) – wenezuelski przedsiębiorca.
Życiorys.
Studiował na Fordham University oraz uzyskał MBA na MIT Sloan School of Management. Po studiach wyjechał do Londynu, gdzie pracował w bankowości. W 1998 wrócił do Wenezueli, aby objąć stanowisko dyrektora generalnego w Empresas Polar, przedsiębiorstwie działającym w branży spożywczej, założonym przez jego dziadka. Zbiegło się to w czasie z przejęciem władzy przez Hugo Cháveza, który okazywał Mendozie jawną niechęć, twierdząc, że jako oligarcha ma "zagwarantowane miejsce w piekle". W podobnym tonie wypowiadał się Nicolás Maduro, który oskarżał Mendozę o gromadzenie żywności w celu prowadzenia „wojny ekonomicznej”.
Majątek Lorenzo Mendozy i jego rodziny szacowany jest na ok. 1,5 mld$ (marzec 2016), co daje mu trzecie miejsce na liście najbogatszych ludzi w Wenezueli. Mendoza cieszy się dużą popularnością w Wenezueli, był uwzględniany w sondażach przed wyborami prezydenckimi w 2018 roku, jednakże nie potwierdził chęci startu w wyborach. 

</doc>
<doc id="4234492" url="https://pl.wikipedia.org/wiki?curid=4234492" title="Rajd Finlandii 1993">
Rajd Finlandii 1993

Rajd Finlandii 1993 ("43. 1000 Lakes Rally") – 43 Rajd Finlandii rozgrywany w Finlandii w dniach 27-29 sierpnia. Była to dziewiąta runda Rajdowych Mistrzostw Świata w roku 1993. Rajd został rozegrany na nawierzchni szutrowej. Bazą rajdu było miasto Jyväskylä.
Klasyfikacja po 9 rundach.
Tabele przedstawiają tylko pięć pierwszych miejsc.

</doc>
<doc id="4234493" url="https://pl.wikipedia.org/wiki?curid=4234493" title="Ewa Jakubowicz">
Ewa Jakubowicz

Ewa Jakubowicz (ur. 23 lutego 1990 w Osiecznicy) – polska aktorka teatralna, filmowa, telewizyjna i dubbingowa.
Życiorys.
W 2010 rozpoczęła studia na Wydziale Aktorskim Akademii Teatralnej im. Aleksandra Zelwerowicza w Warszawie. W 2014 otrzymała wyróżnienie za rolę Agłai Jepanczyn w „Szkicach z Dostojewskiego” w reż. Mai Komorowskiej oraz Służącej w „Tonacji Blue” w reż. Marcina Hycnara na 32. Festiwalu Szkół Teatralnych w Łodzi. Była również finalistką XVII Konkursu Pamiętajmy o Osieckiej. W 2015 ukończyła studia, zdając egzamin dyplomowy. W 2016 otrzymała nagrodę im. Andrzeja Nardellego za najlepszy debiut aktorski sezonu za rolę Julii w spektaklu „Romeo i Julia” w reż. Marcina Hycnara w Teatrze im. Juliusza Słowackiego w Krakowie.
Występuje w Teatr im. Jana Kochanowskiego w Opolu.

</doc>
<doc id="4234503" url="https://pl.wikipedia.org/wiki?curid=4234503" title="Piotr Szulczewski">
Piotr Szulczewski

Piotr Szulczewski (ur. 1981 w Warszawie) – polsko-kanadyjski przedsiębiorca, informatyk.
Życiorys.
W wieku 11 lat wraz z rodzicami wyemigrował do Kanady i zamieszkał w Waterloo. Ukończył matematykę i informatykę na Uniwersytecie w Waterloo. Po studiach przeniósł się do San Francisco. Pracował dla Microsoftu, Nvidii i Google.
Po odejściu z Google założył, razem z kolegą ze studiów Dannym Zhangiem, startup Wish – aplikację do robienia tanich zakupów w sieci na podstawie listy życzeń. Zakupem jego firmy, podobno za kwotę 10 mld dolarów, interesował się Amazon, jednak nie doszło do transakcji. Wish był w 2017 czwartym największym sklepem internetowym na świecie.
W 2017 z majątkiem 3,4 mld zł trafił na 7. miejsce listy 100 najbogatszych Polaków tygodnika „Wprost”.

</doc>
<doc id="4234508" url="https://pl.wikipedia.org/wiki?curid=4234508" title="Krzysztof Ligęza">
Krzysztof Ligęza

Krzysztof Zbigniew Ligęza (ur. 29 września 1965 w Gdyni) – doktor habilitowany w specjalności nauk o bezpieczeństwie, żołnierz rezerwy Marynarki Wojennej, były dowódca okrętów: ORP „Zwrotny” i ORP „Czujny” oraz grupy jednostek pływających, dyrektor Instytutu Operacji Morskich Akademii Marynarki Wojennej.
Wykształcenie.
Krzysztof Ligęza wychowywał się na gdańskim Przymorzu, gdzie w 1972 roku rozpoczął naukę w Szkole Podstawowej nr 79 na Przymorzu Wielkim. Naukę kontynuował w Liceum Ekonomicznym im. Macierzy Szkolnej w Gdańsku, które ukończył w 1984 roku. Po zdaniu egzaminu maturalnego został przyjęty na studia oficerskie w Wyższej Szkole Marynarki Wojennej w Gdyni. Po pięciu latach nauki w 1989 roku uzyskał tytuł magistra inżyniera nawigatora morskiego na podstawie pracy na temat: "Hydrometeorologiczne warunki poszukiwania okrętów podwodnych na wybranych akwenach Południowego Bałtyku" pod kierunkiem prof. Krzysztofa Holca. W 1997 roku ukończył studia podyplomowe na kierunku zarządzanie i dowodzenie w Akademii Marynarki Wojennej. W 2000 roku, rozkazem Ministra Obrony Narodowej, został skierowany na studia podyplomowe do Akademii Dowódczo-Sztabowej w Shrivenham. W 2004 roku został doktorem nauk wojskowych w specjalności bezpieczeństwo morskie państwa. Obronił rozprawę doktorską na Wydziale Dowodzenia i Operacji Morskich AMW, zatytułowaną "Użycie sił i środków zwalczania okrętów podwodnych do ochrony i obrony obszarów morskich RP". Dziewięć lat później, w grudniu 2013 roku, uzyskał stopień naukowy doktora habilitowanego nauk społecznych w zakresie nauk o bezpieczeństwie na Wydziale Dowodzenia i Operacji Morskich AMW, na podstawie pracy pt. "Siły morskie w operacjach reagowania kryzysowego". W pracy habilitacyjnej przedstawił analizę narzędzi do prowadzenia militarnych operacji reagowania kryzysowego na morzu, ze szczególnym uwzględnieniem akwenów litoralnych (przybrzeżnych), na które przesunął się teatr ewentualnych zagrożeń konfliktami, a także potrzebę przeorientowania sił morskich z prowadzenia wojny na morzu na prowadzenie wojny z morza. W 2017 roku został mianowany profesorem nadzwyczajnym Akademii Marynarki Wojennej.
Służba wojskowa.
W lipcu 1984 roku rozpoczął naukę jako podchorąży w Wyższej Szkole Marynarki Wojennej w Gdyni, gdzie po czterech latach we wrześniu 1988 roku został powołany do zawodowej służby wojskowej. Po ukończeniu Akademii Marynarki Wojennej został skierowany do pracy w 11. dywizjonie ścigaczy 9. Flotylli Obrony Wybrzeża stacjonującej na Helu. Pierwszą funkcją jaką piastował na okręcie było stanowisko dowódcy działu artylerii i broni podwodnej na ścigaczu okrętów podwodnych ORP „Zwrotny”. Po dwudziestu miesiącach przepracowanych jako dowódca działu został wyznaczony zastępcą, a następnie z dniem 31 lipca 1992 roku dowódcą wyżej wspomnianego okrętu. Funkcję dowódcy okrętu ORP „Zwrotny” pełnił do lutego 1994 roku, po czym został przeniesiony na bliźniaczy okręt – ORP „Czujny”, którego dowódcą był przez czternaście miesięcy. Dodatkowo jako dowódca „Czujnego” był także dowódcą grupy jednostek pływających.
W maju 1995 roku po pięciu latach pracy zakończył służbę na jednostkach pływających i rozpoczął pracę w Akademii Marynarki Wojennej na stanowisku asystenta w Zakładzie Taktyki i Sztuki Operacyjnej w Instytucie Dowódczo-Sztabowym. Po powrocie ze studiów na Akademii Dowódczo-Sztabowej w Wielkiej Brytanii został starszym wykładowcą, a w 2005 roku po uzyskaniu stopnia naukowego doktora adiunktem swojej Alma Mater. W kolejnych latach piastował funkcje kierownika zakładu Taktyki i Sztuki Operacyjnej, a następnie począwszy od roku akademickiego 2011/2012 adiunkta – dyrektora Instytutu Operacji Morskich, którą sprawował przez dwie 3-letnie kadencje. Przez ostatni rok służby zawodowej obejmował stanowisko profesora nadzwyczajnego AMW. Z dniem 31 stycznia 2018 roku, po 34 latach, został zwolniony z zawodowej służby wojskowej stałej i przeniesiony do rezerwy.
Praca naukowa.
Komandor Ligęza brał udział w projektach badawczych związanych głównie z Marynarką Wojenną oraz gospodarką morską, zarówno jako kierownik, jak i wykonawca. Recenzował rozprawy doktorskie i habilitacyjne, a także był sekretarzem komisji habilitacyjnych. Jest także autorem rozlicznych prac, ekspertyz, norm obronnych, artykułów, skryptów, podręczników i monografii związanych z Marynarką Wojenną, które prezentowane były na konferencjach zarówno w kraju, jak i za granicą oraz publikowane w czasopismach naukowych. Uczestniczył w pracach komitetów naukowych oraz współorganizował wiele konferencji w Polsce i za granicą. Za działalność organizatorską oraz dokonania naukowe był wielokrotnie wyróżniany wieloma nagrodami rektora AMW, a w 2009 roku został przez niego uhonorowany tytułem „Nauczyciela Roku”. Jest także redaktorem naczelnym czasopisma "Studia nad Obronnością i Bezpieczeństwem".
Życie prywatne.
Jest żonaty z Joanną (z d. Orzeł), ma córkę Martę (ur. 1991).
Jest członkiem zarządu Stowarzyszenia Klub Sportowy biegamyrazem.pl, zrzeszającego pasjonatów biegania oraz innych form rekreacji. W maju 2015 roku ukończył swój pierwszy maraton podczas 1. PZU Gdańsk Maratonu. Bierze udział także w innych biegach – półmaratonach i biegach na krótszych dystansach.

</doc>
<doc id="4234512" url="https://pl.wikipedia.org/wiki?curid=4234512" title="John Rodgers">
John Rodgers

Wojskowi:

</doc>
<doc id="4234517" url="https://pl.wikipedia.org/wiki?curid=4234517" title="Puccinia glechomatis">
Puccinia glechomatis

Puccinia glechomatis DC. – gatunek grzybów z rodziny rdzowatych ("Pucciniaceae"). Grzyb mikroskopijny pasożytujący na roślinach z rodzaju bluszczyk ("Glechoma"). Wywołuje u nich chorobę zwaną rdzą.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Synonimy:
Charakterystyka.
Jest rdzą jednodomową, tzn, że cały cykl rozwojowy odbywa się na jednym żywicielu i rdzą niepełnocyklową wytwarzającą tylko jeden rodzaj zarodników – dwukomórkowe teliospory. Pora rostkowa znajduje się w komórce trzonkowej, tuż przy sepcie oddzielającej komórki. Komórka wierzchołkowa posiada krótki, masywny dzióbek.
Jest szeroko rozprzestrzeniona w Europie. Poza tym zanotowano jej występowanie w Japonii i w USA. W Polsce występuje. Jej żywicielami są bluszczyk kurdybanek ("Glehoma hederacea") i bluszczyk kosmaty ("Glechoma hirsuta").
Prowadzi się badania nad możliwością wykorzystania "Puccinia glechomatis" do biologicznego zwalczania bluszczyka kurdybanka, który jest uciążliwym chwastem w uprawach rolniczych.

</doc>
<doc id="4234527" url="https://pl.wikipedia.org/wiki?curid=4234527" title="Leptopuccinia glechomatis">
Leptopuccinia glechomatis



</doc>
<doc id="4234528" url="https://pl.wikipedia.org/wiki?curid=4234528" title="Micropuccinia glechomatis">
Micropuccinia glechomatis



</doc>
<doc id="4234529" url="https://pl.wikipedia.org/wiki?curid=4234529" title="Puccinia glechomae">
Puccinia glechomae



</doc>
<doc id="4234530" url="https://pl.wikipedia.org/wiki?curid=4234530" title="Lew Rozensztejn">
Lew Rozensztejn

Lew Markowicz Rozensztejn (, ur. 1884 w Jelizawietgradzie, zm. 1934 w Moskwie) – rosyjski lekarz psychiatra.
Życiorys.
Studiował medycynę na Uniwersytecie w Odessie, za zaangażowanie w ruch rewolucyjny został w 1906 roku wydalony z uczelni i skazany na kilka miesięcy więzienia. W 1908 ukończył studia na Uniwersytecie Moskiewskim. Następnie pracował w poradni psychiatrycznej Władimira Serbskiego, a później jako asystent w klinice psychiatrycznej pod kierunkiem Nikołaja Bażenowa. Po I wojnie światowej był starszym asystentem w klinice psychiatrycznej 2. Moskiewskiego Uniwersytetu Państwowego, kierowanej przez Wasilija Giliarowskiego. Od 1921 adiunkt w klinice psychiatrii 1. Moskiewskiego Uniwersytetu Państwowego, kierowanej przez Piotra Gannuszkina. W 1924 roku zorganizował i został pierwszym kierownikiem radzieckiej neuropsychiatrycznej kliniki Ludowego Komisariatu Zdrowia RFSRR, przemianowanej w 1928 roku na Instytut Profilaktyki Neuropsychiatrycznej.
Był delegatem ZSRR na I Międzynarodowy Kongres Higieny Psychicznej w Waszyngtonie w 1930 roku i wiceprzewodniczącym Międzynarodowego Komitetu Psychohigieny.
Zmarł w 1934 roku, pochowany jest na Cmentarzu Nowodziewiczym w Moskwie.

</doc>
<doc id="4234534" url="https://pl.wikipedia.org/wiki?curid=4234534" title="Stiff Upper Lip World Tour">
Stiff Upper Lip World Tour

Stiff Upper Lip World Tour – czternasta trasa koncertowa grupy muzycznej AC/DC, w jej trakcie odbyło się 138 koncertów.
Program koncertów.
Bisy:
Dodatkowe utwory:

</doc>
<doc id="4234544" url="https://pl.wikipedia.org/wiki?curid=4234544" title="Elisabeth Oberli-Schuh">
Elisabeth Oberli-Schuh

Elisabeth Oberli-Schuh (ur. 28 grudnia 1952) – wenezuelska lekkoatletka, biegaczka długodystansowa.
W 1983 zajęła, z czasem 2:51:30, 40. miejsce w biegu maratońskim podczas mistrzostw świata.
Wielokrotna rekordzistka kraju:

</doc>
<doc id="4234546" url="https://pl.wikipedia.org/wiki?curid=4234546" title="Elisabeth Schuh Oberli">
Elisabeth Schuh Oberli



</doc>
<doc id="4234547" url="https://pl.wikipedia.org/wiki?curid=4234547" title="Elisabeth Schuh">
Elisabeth Schuh



</doc>
<doc id="4234551" url="https://pl.wikipedia.org/wiki?curid=4234551" title="Stanisławówka (Leśce)">
Stanisławówka (Leśce)

Stanisławówka – niestandaryzowany przysiółek wsi Leśce położony w województwie lubelskim, w powiecie lubelskim, w gminie Garbów.
W latach 1975–1998 miejscowość należała administracyjnie do ówczesnego województwa lubelskiego.
Geografia.
Miejscowość leży około 200 m na północ od Kurówki i około 300 m na południe od centralnej części Lesiec.

</doc>
<doc id="4234554" url="https://pl.wikipedia.org/wiki?curid=4234554" title="Riccardo Magi">
Riccardo Magi

Riccardo Magi (ur. 7 sierpnia 1976 w Rzymie) – włoski polityk i samorządowiec, deputowany, sekretarz krajowy Włoskich Radykałów.
Życiorys.
W 2003 ukończył studia historyczne na Uniwersytecie Rzymskim „La Sapienza”. Od 1999 pracował w wydawnictwie Nuove Edizioni Romane, a w latach 2008–2010 w jednym z przedsiębiorstw komunalnych. Zaangażował się w działalność polityczną w ramach partii Włoscy Radykałowie. W latach 2010–2012 był zatrudniony we frakcji radykałów w radzie regionalnej Lacjum.
W 2013 uzyskał mandat radnego miejskiego w Rzymie z listy Ignazia Marino, wykonując go do 2016. W 2015 objął funkcję sekretarza krajowego swojego ugrupowania, pełnił ją do 2018.
W wyborach w 2018 jako kandydat centrolewicowej koalicji został wybrany do Izby Deputowanych XVIII kadencji (reelekcja na XIX kadencję w 2022). W 2021 został przewodniczącym współtworzonej przez radykałów partii +Europa.

</doc>
<doc id="4234562" url="https://pl.wikipedia.org/wiki?curid=4234562" title="Budynek ratusza i poczty na Podgórzu w Toruniu">
Budynek ratusza i poczty na Podgórzu w Toruniu

Budynek ratusza i poczty na Podgórzu w Toruniu – dawny budynek władz administracyjnych miasta Podgórz i urzędu pocztowego, obecnie siedziba przychodni lekarskiej. Budynek znajduje się w lewobrzeżnej części Torunia, przy ul. Poznańskiej 63/65.
Historia.
Przed wybudowaniem budynku siedziba władz Podgórza mieściła się w budynku z 1853 roku, przy ulicy Parkowej 32, a poczta znajdowała się w budynku przy obecnej ul. Poznańskiej 46. Przygotowania do budowy nowego ratusza rozpoczęły się wiosną 1906 roku. Nowy budynek zaprojektował toruński architekt Richard Kuhn. Budową kierował Julian Wykrzykowski. Gmach oddano do użytku 11 września 1907 roku. Całkowity koszt budowy budynku wyniósł ponad 100 tys. marek (kupno placu 11 tys. marek, budowa 91 716,69 marek).
Budynek składał się z dwóch dwupiętrowych, odmiennych stylowo części. Pierwsza część, gdzie znajdował się Cesarski Urząd Poczty, utrzymano w stylu neogotyku krzyżackiego, drugi, gdzie mieścił się magistrat, w stylu neorenesansowym. Przed ratuszem znajdowała się rampa podjazdowa otoczona murem. Na parterze mieściły się sale urzędowe i obsługowe, na pierwszym piętrze pomieszczenia biurowe, kasa gminy, sala posiedzeń i mieszkania służbowe.
Przed 1920 rokiem nad wejściem do pomieszczeń Poczty wisiał wizerunek orła pruskiego. Nad wejściem do ratusza wisiał herb miasta Podgórza i zegar. 19 stycznia 1936 roku na gmachu ratusza zawieszono tablicę z płaskorzeźbą przedstawiającą Józefa Piłsudskiego. Na tablicy znajdował się napis "Józefowi Piłsudskiemu Miasto Podgórz".
Władze Podgórza urzędowy w budynku do 1938 roku, kiedy to Podgórz przyłączono do Torunia. Podczas II wojny światowej Niemcy usunęli tablicę upamiętniającą Józefa Piłsudskiego. Budynek został uszkodzony w wyniku eksplozji wagonów kolejowych 24 stycznia 1945 roku. W latach 1947–1948 budynek adaptowano na ośrodek zdrowia.
W 2006 roku odsłonięto kopię tablicy upamiętniającej Józefa Piłsudskiego. W 2015 roku budynek wpisano do rejestru zabytków. Figuruje on również w gminnej ewidencji zabytków (nr 2354).

</doc>
<doc id="4234569" url="https://pl.wikipedia.org/wiki?curid=4234569" title="Israel Jose Rubio">
Israel Jose Rubio



</doc>
<doc id="4234571" url="https://pl.wikipedia.org/wiki?curid=4234571" title="Akiho Yoshizawa">
Akiho Yoshizawa

 – japońska aktorka filmów pornograficznych.
Biografia.
Urodziła się w Tokio. W 2002 po raz pierwszy pojawiła się jako gravure idol w Young Magazine (ヤングマガジン) firmy Kōdansha.
W 2012 DMM główny japoński dystrybutor filmów erotycznych, przeprowadził ankietę wśród swoich klientów, aby wybrać 100 najlepszych aktorów AV, na 30-lecie filmów erotycznych w Japonii. W tej ankiecie Yoshizawa zajęła trzecie miejsce.
Pod koniec 2018 Yoshizawa ogłosiła na swoim blogu odejście ze sceny AV w marcu 2019. Jej ostatni film dla dorosłych został wydany 16 marca 2019. Przyjęcie pożegnalne z aktorką odbyło się 31 marca 2019, kończąc tym samym 16-letnią karierę Akiho jako aktorki AV.
28 marca 2020 r. Akiho opublikowała swoją autobiograficzną powieść „16 lat jako aktorka AV”, która szczegółowo opisuje jej karierę i osobiste doświadczenia w branży filmów dla dorosłych.

</doc>
<doc id="4234578" url="https://pl.wikipedia.org/wiki?curid=4234578" title="Tomislav Jablanović">
Tomislav Jablanović

Tomislav Jablanović (ur. 18 maja 1921 w Dolacu, zm. 10 września 1986 w Mosbachu) – bośniacki duchowny katolicki, teolog, biskup pomocniczy archidiecezji sarajewskiej w latach 1970–1986.
Życiorys.
Urodził się w 1921 roku we wsi Dolac k. Travnika. Po ukończeniu szkoły w rodzinnej miejscowości kontynuował naukę w gimnazjum w Travniku. na terenie Bośni i Hercegowiny. W listopadzie 1943 został wyświęcony na księdza, a rok później ukończył studia teologiczne w Sarajewie.
16 listopada uzyskał nominację na biskupa pomocniczego archidiecezji sarajewskiej. 18 kwietnia 1971 uzyskał sakrę biskupią z rąk abp. Smiljana Franja Cekady.
W 1970 obronił pracę doktorską pt. "Apologetska islamska argumentacija". Zmarł w czasie wizyty w niemieckim Mosbachu.
Pochowany na cmentarzu Mirogoj w Zagrzebiu.

</doc>
<doc id="4234592" url="https://pl.wikipedia.org/wiki?curid=4234592" title="Kręgi ogonowe">
Kręgi ogonowe

Kręgi ogonowe – kręgi tworzące ostatni, ogonowy odcinek kręgosłupa. Charakteryzuje je stopniowa redukcja zachodząca w kierunku ogonowym. Łuki kręgów zanikają, trzony podlegają uwstecznieniu, natomiast wyrostki zmniejszają się. Głowy i doły kręgów ogonowych są wyraźnie zaznaczone. U psów i bydła na pierwszych pięciu kręgach występują niekiedy wyrostki naczyniowe, tworzące czasami łuk naczyniowy. 
Ilość kręgów ogonowych zależna jest od gatunku i osobnika. U ludzi wynosi 3–5 (patrz: kość guziczna), u owcy 3–24 (według innego źródła 16–18), u psa i świni 20–23, u bydła 18–20, u kozy 12–16, u konia 15–21, u kota 21–23, u jelenia szlachetnego ("Cervus elaphus") – 11. 
U ryb kilka ostatnich kręgów ogonowych przekształciło się w hypuralia, płytki kostne wspierające promienie płetwy ogonowej. Końcowy odcinek kręgosłupa ryb i płazów tworzy urostyl. U ptaków kręgi ogonowe zrastają się w pygostyl. U większości gadów występuje przynajmniej 12 kręgów ogonowych. Dodatkowo u części z tych zwierząt kręgi ogonowe mogą posiadać specjalne modyfikacje umożliwiające im autotomię, poprzez rozdzielenie się ogona między kręgami lub samych kręgów z centralnej części ogona. Widoczny u żółwi ogon zawiera jedynie część kręgów ogonowych, pozostałe znajdują się w obrębie karapaksu.

</doc>
<doc id="4234597" url="https://pl.wikipedia.org/wiki?curid=4234597" title="Alejandro Otero">
Alejandro Otero

Alejandro Otero (ur. 7 marca 1921 w El Manteco, w stanie Bolívar, zm. 13 sierpnia 1990 w Caracas) – wenezuelski malarz i rzeźbiarz abstrakcji geometrycznej i kinetycznej, promotor kultury, założyciel grupy artystycznej "Los Disidentes".
Biografia.
Alejandro Otero studiował sztukę w latach 1939–1945 w Escuela de Artes Plásticas y Artes Aplicadas de Caracas. Po ukończeniu studiów otrzymał stypendium, dzięki któremu mógł kontynuować naukę i pracę twórczą w Paryżu. W stolicy Francji mieszkał z przerwami w latach 1945–1952 i tam stworzył swoje największe dzieła, tworzące serię, którą nazwał "Las cafeteras". Płótna z tej serii zostały wystawione w Museo de Bellas Artes w Caracas w 1949. Wydarzenie to zapoczątkowało powstanie trendu abstrakcji geometrycznej w sztuce wenezuelskiej. Po wystawie, w której uczestniczył, wrócił, na początku 1950, do Paryża i założył grupę artystyczną Los Disidentes wraz z innymi młodymi wenezuelskimi malarzami zainteresowanymi abstrakcją. Grupa publikowała też czasopismo o tej samej nazwie, które m.in. krytykowało zacofanie systemu nauczania na Escuela de Artes Plásticas, a także przestarzałe trendy w muzeach i galeriach Caracas. 
W 1951 Otero wyjechał do Holandii, aby zapoznać się bliżej z dziełami Pieta Mondriana, artysty, który miał niewątpliwie wpływ na powstanie kolejnej serii "Líneas de color sobre fondo blanco" oraz "Collages ortogonales". Dzięki różnym układom przeplatających się wielobarwnych pasków papieru chciał uzyskać efekt dynamicznej przestrzeni i dwuwymiarowej struktury. W Holandii po raz pierwszy pojawił się pomysł zastosowania układów modułowych w pracach Otero, który po zastosowaniu w kolażach ortogonalnych przeniósł do przestrzennej architektury swoich rzeźb. Po powrocie do Caracas, skontaktował się z architektami zaangażowanymi w rozwijający się ruch modernistyczny i został zaproszony do udziału w projekcie integracji sztuk wizualnych w programie architektonicznym "Ciudad Universitaria de Caracas", projektu kierowanego przez architekta Carlosa Raúla Villanueva. Jako część dużej grupy wenezuelskich i zagranicznych artystów, w tym Mateo Manaure, Francisco Narváes, Jesús Rafael Soto, Alexander Calder, Fernand Léger, Jean Arp i Victor Vasarely, Otero zrealizował szereg prac w przestrzeni publicznej wykorzystując swoją koncepcję łączenia modułowego różnych elementów. 
W 1955 roku Otero stworzył kolejny cykl "Coloritmo" – serię modułowych obrazów, w których wykorzystał lakier przemysłowy, rozpylany na drewniane panele lub pleksiglasie, z białymi i ciemnymi równoległymi pasami oraz nierównomiernymi formami jaskrawych kolorów. Większość prac z tego cyklu, ponad czterdzieści, powstało przed 1961, pojedyncze tworzył jeszcze do 1971. W 1956 Museum of Modern Art w Nowym Jorku przejął część serii "Coloritmo". W 1956 Otero reprezentował Wenezuelę na Biennale w Wenecji i ponownie w 1962 i 1966. W 1958 otrzymał Premio Nacional de Pintura, przyznaną podczas XIX Salón Oficial Anual de Arte Venezolano, za obraz "Coloritmo 35". W 1958 obraz ten został włączony do międzynarodowej wystawy, w Pittsburgu (Pittsburg Bicentennial International Exhibition of Contemporary Painting and Sculpture), zorganizowanej w Carnegie Institute. W 1959 Otero reprezentował Wenezuelę podczas Biennale w São Paulo, gdzie otrzymał wyróżnienie za serię "Coloritmo".
W 1960 Alejandro Otero przeniósł się do Paryża po raz drugi i mieszkał tam do 1964. W tym okresie jego styl jego prac ulegał zmianom, więcej eksperymentował z kolażami i asamblażami. W 1963 był jednym z uczestników wystawy podczas São Paulo Biennial. W 1966 Signals Gallery w Londynie zaprezentował pierwszą, poza Wenezuelą, retrospekcję obrazów Otero, "A Quarter of a Century of the Art of Alejandro Otero: 1940-1965". 
W latach 60. rozpoczął prace nad rzeźbą wielkoformatową i stworzył szereg instalacji architektonicznych w przestrzeni publicznej w Ameryce Łacińskiej, Stanach Zjednoczonych i Europie. W 1971 otrzymał stypendium John Simon Guggenheim Memorial Foundation i był wizytującym artystą w Center for Advanced Studies of the Massachusetts Institute of Technology. Kolejne retrospektywne wystawy jego prac odbyły się w Michener Galleries, University of Texas at Austin (1975), The Museo de Arte Moderno, Mexico City (1976) i Museo de Arte Contemporáneo de Caracas (1985).
W 1990 zostało otworzone w Caracas muzeum, które nosi imię Alejandro Otero i jest poświęcone sztuce współczesnej. Museo Alejandro Otero powstało jako pośmiertny hołd dla prekursora modernizmu w Wenezueli.

</doc>
<doc id="4234617" url="https://pl.wikipedia.org/wiki?curid=4234617" title="Waist-hip ratio">
Waist-hip ratio



</doc>
<doc id="4234632" url="https://pl.wikipedia.org/wiki?curid=4234632" title="Grace Kwamboka Momanyi">
Grace Kwamboka Momanyi



</doc>
<doc id="4234633" url="https://pl.wikipedia.org/wiki?curid=4234633" title="Herald of the Morning">
Herald of the Morning

Herald of the Morning () – chrześcijańskie czasopismo adwentystyczne wydawane jako miesięcznik w latach 1873–1903 w Bostonie, Massachusetts. Redaktorem i wydawcą był adwentysta Nelson H. Barbour (1824–1905) mieszkający w Rochester, stan Nowy Jork.
Opis.
W 1873 roku pod wpływem odrodzonej wiary w bliski powrót Chrystusa Nelson H. Barbour zaczął wydawać czasopismo „The Midnight Cry” („"Krzyk o Północy"”). Wkrótce ze względu na oczekiwaną bliskość tego wydarzenia zmienił tytuł czasopisma na „Herald of the Morning” („"Zwiastun Poranka"”). Zastępcą redaktora był John Henry Paton (1843–1922), a stałym korespondentem D. Gogswell.
W styczniu 1876 roku czasopismo Nelsona H. Barboura otrzymał Charles T. Russell (1852–1916). Ponieważ obaj podzielali niektóre poglądy religijne doszło do współpracy i C.T. Russell wniósł wkład finansowy na wydawanie czasopisma. W latach 1876–1878 współredaktorami czasopisma byli J.H. Paton i C.T. Russell. W 1878 roku po zawiedzionych oczekiwaniach dotyczących zmartwychwstania umarłych i porwania wiernych do nieba Nelson H. Barbour zaczął podważać naukę o okupie, mówiącą, że śmierć Chrystusa stanowiła cenę za Adama i jego potomstwo. Do grudnia tego roku na łamach „Zwiastuna” toczyła się polemika pomiędzy Russellem a Barbourem. W efekcie C.T. Russell wycofał się z finansowania czasopisma „Herald of the Morning” i w roku 1879 rozpoczął wydawanie swojego czasopisma „Zion Watch Tower and Herald of Christ's Presence” („Strażnica Syjońska i Zwiastun Obecności Chrystusa”). Wraz z nim Nelsona Barboura opuścił także John H. Paton.
Mimo problemów finansowych Nelson H. Barbour kontynuował wydawanie czasopisma. Jego ostatni numer ukazał się w 1903 roku.

</doc>
<doc id="4234634" url="https://pl.wikipedia.org/wiki?curid=4234634" title="Ato Boldon Stadium">
Ato Boldon Stadium

Ato Boldon Stadium – wielofunkcyjny stadion sportowy położony w Trynidadzie i Tobago w mieście Couva. Został zbudowany i otwarty w 2001 roku z myślą o Mistrzostwach Świata U-17 w piłce nożnej, których po raz pierwszy gospodarzem był Trynidad i Tobago. Ceremonia otwarcia stadionu odbyła się 24 lipca, na której pojawili się m.in. ówczesny minister sportu Manohar Ramsaran oraz były wiceprezydent FIFA Jack Austin Warner. 
Stadion ten nazwano na cześć Ato Boldona - pochodzącego z Trynidadu i Tobago wielokrotnego medalisty mistrzostw świata oraz Igrzysk Olimpijskich.
W 2010 roku na tej arenie rozgrywano również mecze w ramach Mistrzostw Świata U-17 w piłce nożnej kobiet.

</doc>
<doc id="4234638" url="https://pl.wikipedia.org/wiki?curid=4234638" title="Tomasz Czajka">
Tomasz Czajka

Tomasz Czajka (ur. 21 maja 1981 w Stalowej Woli) – polski programista, wielokrotny zwycięzca zawodów informatycznych, mistrz świata w programowaniu zespołowym 2003, pracownik SpaceX, a wcześniej firmy Google.
Życiorys.
Tomasz Czajka jest synem Klemensa i Bogumiły Czajków, z wykształcenia będących matematykami, a pracujących jako informatycy. Zainteresował się informatyką w wieku 12 lat, kiedy otrzymał od rodziców komputer SAM Coupé i zaczął na nim programować. W szkole podstawowej został stypendystą Krajowego Funduszu na rzecz Dzieci. Uczęszczał do Liceum im. KEN w Stalowej Woli. W trzeciej klasie liceum wyjechał do Anglii na rok i uczył się w Warwick School. Trzykrotnie brał udział w Międzynarodowej Olimpiadzie Informatycznej (dwukrotnie pod flagą polską, raz pod flagą brytyjską) i dwukrotnie zdobywał złoty medal, a raz srebrny. Trzykrotnie występował też na Międzynarodowej Olimpiadzie Matematycznej i dwukrotnie zdobywał srebrny medal.
Ukończył studia na Wydziale Matematyki, Informatyki i Mechaniki Uniwersytetu Warszawskiego w 2004. Czterokrotnie wygrywał konkurs programistyczny TopCoder, trzykrotnie w kategorii Open (2003, 2004, 2008) oraz raz w kategorii Collegiate Challenge (2004). Również w 2003 wspólnie z Krzysztofem Onakiem i Andrzejem Gąsienica-Samkiem zwyciężył w Akademickich Mistrzostwach Świata w Programowaniu Zespołowym. W latach 2004–2007 studiował na Purdue University. Prowadził zajęcia akademickie z algorytmów i struktur danych na UW oraz Purdue.
W latach 2007–2013 pracował w Google, gdzie zajmował się m.in. infrastrukturą baz danych oraz wyszukiwarką produktów pod nazwą Google Commerce Search. Od 2014 jest zatrudniony w SpaceX, amerykańskim przedsiębiorstwie przemysłu kosmicznego. Pracował nad oprogramowaniem systemów sterowania rakiety Falcon Heavy, której dziewiczy start miał miejsce 6 lutego 2018.
Tomasz Czajka jest bohaterem memu internetowego znanego jako „impreza informatyków”. 

</doc>
<doc id="4234641" url="https://pl.wikipedia.org/wiki?curid=4234641" title="Dolne Prusy">
Dolne Prusy



</doc>
<doc id="4234644" url="https://pl.wikipedia.org/wiki?curid=4234644" title="Clarence Hobart">
Clarence Hobart

Clarence Hobart (ur. 27 czerwca 1870 w Waltham; zm. 2 sierpnia 1930 w Asheville) – amerykański tenisista, zwycięzca U.S. National Championships w grze podwójnej i mieszanej.
Poślubił Augustę Schultz, z którą zdobył tytuł mistrza gry mieszanej U.S. National Championships w 1905.
Kariera tenisowa.
Clarence Hobart trzykrotnie został mistrzem U.S. National Championships (obecnie US Open) w konkurencji gry podwójnej i trzy razy przegrał w finale. W grze mieszanej również zdobył trzy mistrzostwa. W singlu został finalistą zawodów raz, w 1891, a w 1905 osiągnął finał pretendentów (finał "all comers"). Hobart startował także na Wimbledonie, osiągając półfinał singla i finał debla w 1898, a rok później ćwierćfinał gry pojedynczej i ponownie finał gry podwójnej.

</doc>
<doc id="4234647" url="https://pl.wikipedia.org/wiki?curid=4234647" title="Esperança de Lagos">
Esperança de Lagos

C.F. Esperança de Lagos - portugalski klub piłkarski z siedzibą w Lagos w regionie Algarve.
Historia.
C.F. Esperança de Lagos został założony 20 września 1912 roku. José Victor Adragão, jeden z założycieli, nazwał klub imieniem swojej partnerki - Esperança Rodrigues. Piłka nożna gościła w Lagos znacznie wcześniej. W 1882 roku przy portowym nabrzeżu stanęły naprzeci siebie dwa zespoły z angielskich łodzi, które cumowały w porcie. Początkowo w Lagos istniały trzy kluby: Sport Lisboa e Lagos, Maritime Football Club „Os Lacobrigenses” i Lagos Football Club prekursor C.F. Esperança de Lagos. Największym sukcesem drużyny było zwycięstwo w Terceira Divisão Portuguesa - trzeciej lidze portugalskiej w sezonie 1982/83. W 2004 roku klub zalicza spadek do rozgrywek regionalnych Algarve i boryka się z problemami finansowymi, które niemal doprowadziły do upadku klubu. Obecnie C.F. Esperança de Lagos występuje w Campeonato de Portugal, co jest trzecim poziomem rozgrywek piłkarskich w Portugalii. Kilkukrotnie klub brał też udział w rozgrywkach Pucharu Portugalii (Taça de Portugal).
Obecny skład.
"Stan na 4 listopada 2019"

</doc>
<doc id="4234648" url="https://pl.wikipedia.org/wiki?curid=4234648" title="Haplocyclops correctus">
Haplocyclops correctus

Haplocyclops correctus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1960 roku przez niemieckiego zoologa Friedricha Kiefera.

</doc>
<doc id="4234649" url="https://pl.wikipedia.org/wiki?curid=4234649" title="Eleven Sports Network">
Eleven Sports Network



</doc>
<doc id="4234651" url="https://pl.wikipedia.org/wiki?curid=4234651" title="Haplocyclops gudrunae">
Haplocyclops gudrunae

Haplocyclops gudrunae – gatunek widłonogów z rodziny Cyclopidae. Nazwa naukowa tych skorupiaków została opublikowana w 1952 roku przez niemieckiego zoologa Friedricha Kiefera.

</doc>
<doc id="4234652" url="https://pl.wikipedia.org/wiki?curid=4234652" title="Shilin Xu">
Shilin Xu



</doc>
<doc id="4234654" url="https://pl.wikipedia.org/wiki?curid=4234654" title="Haplocyclops monodi">
Haplocyclops monodi

Haplocyclops monodi – gatunek widłonogów z rodziny Cyclopidae. Nazwa naukowa tych skorupiaków została opublikowana w 1960 roku przez niemieckiego zoologa Friedricha Kiefera.

</doc>
<doc id="4234655" url="https://pl.wikipedia.org/wiki?curid=4234655" title="Haplocyclops neuter">
Haplocyclops neuter

Haplocyclops correctus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1955 roku przez niemieckiego zoologa Friedricha Kiefera.

</doc>
<doc id="4234656" url="https://pl.wikipedia.org/wiki?curid=4234656" title="Haplocyclops pauliana">
Haplocyclops pauliana

Haplocyclops pauliana – gatunek widłonogów z rodziny Cyclopidae. Nazwa naukowa tych skorupiaków została opublikowana w 1954 roku przez niemieckiego zoologa Friedricha Kiefera.

</doc>
<doc id="4234657" url="https://pl.wikipedia.org/wiki?curid=4234657" title="Paweł Popiel (1837–1910)">
Paweł Popiel (1837–1910)

Paweł Popiel herbu Sulima (ur. 1837 w Ruszczy k. Krakowa, zm. 11 maja 1910 w Krakowie) – profesor prawa rzymskiego, tłumacz i publicysta.
Życiorys.
Był synem Pawła Popiela i Emilii z Sołtyków, młodszym bratem Jana. W 1846 ojciec wysłał go wraz ze starszymi braćmi do pruskiego katolickiego gimnazjum w Nysie, które, jak uważał, poziomem nauczania i wychowania przewyższało szkoły krakowskie i austriackie. Po maturze zapisał się w 1856 roku na Wydział Prawa UJ, gdzie w 1862 uzyskał doktorat. 15 września 1862 Komisja Rządowa pod przewodnictwem Aleksandra Wielopolskiego powołała go na stanowisko profesora nadzwyczajnego prawa rzymskiego w Szkole Głównej Warszawskiej. Jako konserwatysta powstrzymywał młodzież od brania udziału w powstaniu styczniowym. W 1869, kiedy Szkoła Główna została zamieniona na uniwersytet rosyjski, Popiel opuścił uczelnię i Warszawę osiedlił się w Ściborzycach, które otrzymał od ojca w 1868 i zajął się działalnością pisarską. Zajął się tłumaczeniem Iliady Homera, ogłosił je drukiem w Krakowie w 1880. Przekładał utwory Horacego wydane w Krakowie w 1903. Publikowane z kolei artykuły głównie w Przeglądzie Powszechnym dotyczyły kwestii politycznych, historycznych, historyczno-literackich, część z nich miała charakter wspomnieniowy. Ostatnia jego praca opublikowana w Przeglądzie Polskim w 1910 była poświęcona encyklikom różańcowym Leona XIII, traktującym o kwestiach ekumenicznych. Z zawartego 10 lipca 1868 małżeństwa z Marią z Zamoyskich Popiel miał dwóch synów: Wacława (ur. 1879) właściciela majątku Kostrzynek w Wielkopolsce, który zmarł 23 czerwca 1940 w obozie koncentracyjnym Stutthof, i Ludwika (1881–1949) dziedzica Ściborzyc, oraz córki: Marię i Cecylię.. Pochowany został na krakowskich Rakowicach (pas 5, rząd wsch.).

</doc>
<doc id="4234658" url="https://pl.wikipedia.org/wiki?curid=4234658" title="Haplocyclops fiersi">
Haplocyclops fiersi

Haplocyclops fiersi – gatunek widłonogów z rodziny Cyclopidae. Nazwa naukowa tych skorupiaków została opublikowana w 2005 roku przez Tomislava Karanovicia i Yenumula Ranga Reddy'ego.

</doc>
<doc id="4234661" url="https://pl.wikipedia.org/wiki?curid=4234661" title="Haplocyclops godavari">
Haplocyclops godavari

Haplocyclops godavari – gatunek widłonogów z rodziny Cyclopidae. Nazwa naukowa tych skorupiaków została opublikowana w 2015 roku przez zoologów Rao Totakurę &amp; Ranga Reddy'ego.

</doc>
<doc id="4234663" url="https://pl.wikipedia.org/wiki?curid=4234663" title="Haplocyclops primitivus">
Haplocyclops primitivus

Haplocyclops primitivus – gatunek widłonogów z rodziny Cyclopidae. Nazwa naukowa tych skorupiaków została opublikowana w 2015 roku przez zoologów Rao Totakurę &amp; Ranga Reddy'ego.

</doc>
<doc id="4234664" url="https://pl.wikipedia.org/wiki?curid=4234664" title="Podgórze (Wałbrzych)">
Podgórze (Wałbrzych)

Podgórze (z , po 1945 roku "Dietrzychów, Ogorzelec, Pogórze, Podzamcze, Pogórze, Wałbrzych-Ogorzelec, Wałbrzych Podgórze, Podgórze I, Podgórze II") – dawna wieś, obecnie leżąca w południowej części dzielnica Wałbrzycha. Podgórze położone jest w górnej części Pełcznicy, wzdłuż pasma Gór Czarnych.
Historia.
Z powstaniem i nazwą osady Dittersbach związana jest legenda o biednym rzemieślniku imieniem Ditter i córce włoskiego kupca, pięknej Santa Paoli.
Podgórze po raz pierwszy wzmiankowane było w 1305 roku. Tradycja wiąże powstanie wsi z grodem na Zamkowej Górze, ale odimienna nazwa wskazuje, że mogła to być wieś lokowana. W XV należała do Schaffgotschów, a później Czettritzow. Jej mieszkańcy zajmowali się rolnictwem i tkactwem chałupniczym, a także, od połowy XVII wieku, górnictwem. Na przełomie XIX i XX wieku Podgórze było najszybciej rozwijającą się wsią w gminie Wałbrzych, z ludnością przekraczającą 15 tys. mieszkańców. Duży wpływ na to miało doprowadzenie linii kolejowej do Jeleniej Góry i Kłodzka. W tym czasie zabudowa Podgórza zaczęła nabierać charakteru miejskiego.
W 1934 roku część Podgórza (według innych źródeł całość) przyłączono do Wałbrzycha. Po II wojnie światowej górną część dzielnicy nazywano Podzamczem, ale w chwili rozpoczęcia budowy osiedla o tej nazwie górną część dzielnicy zaczęto nazywać Podgórze II, a dolną Podgórze I.
Po likwidacji kopalni pod koniec XX wieku Podgórze wyraźnie podupadło i dziś stanowi jedną z bardziej zaniedbanych dzielnic Wałbrzycha. Obecnie dzielnica objęta jest gminnym programem rewitalizacji Wałbrzycha na lata 2016–2025.
W obręb Podgórza wchodzą:
Według danych z Urzędu Miejskiego w Wałbrzychu na 16 kwietnia 2014 roku dzielnicę Podgórze, Stary i Nowy Glinik zamieszkuje 8892 osób.
Przemysł.
Obecnie na Podgórzu znajduje się kilka zakładów przemysłowych, m.in. Fabryka Wkładów Odzieżowych „Camela” i PUPH „Dompol”.
Dawniej w dzielnicy znajdowały się m.in.:
Edukacja i kultura.
Na Podgórzu znajdują się:
Wcześniej istniały również:
Latem 2006 roku na Podgórzu kręcone były sceny do filmu Andrzeja Jakimowskiego „Sztuczki”. W filmie pokazano m.in. ul. Niepodległości i Szkolną, wiadukt kolejowy nad ul. Niepodległości oraz stację kolejową PKP Wałbrzych Główny.
Media.
W dzielnicy swoją siedzibę ma Telewizja Kablowa „Podgórze”. Ukazywał się tu również gazeta regionalna „Nasz Region Dolnośląski”.
Sport i turystyka.
Obecnie w dzielnicy działają następujące kluby i obiekty sportowe:
Wcześniej w dzielnicy istniało wiele innych obiektów sportowych:
Podgórze jest ważnym miejscem na mapie szlaków sudeckich. Przy Dworcu PKP Wałbrzych Główny znajduje się węzeł, w którym zaczynają się cztery szlaki:
Ponadto przez Podgórze przechodzi z wałbrzyskiej siedziby PTTK przy ul. Konopnickiej, m.in. przez Niedźwiadki, Dolinę Szwajcarską do Andrzejówki i dalej do Karpacza.
Najwyższe wzniesienia na terenie Podgórza i w jego okolicy to:
Przy ul. Poznańskiej 6 znajduje się Stacja Centralna Grupy Sudeckiej GOPR.
Religia.
Na Podgórzu znajdują się:
Transport.
Podgórze położone jest wzdłuż ulicy Niepodległości (odcinek Drogi Krajowej nr 35), przechodzącej na południu w ul. Wałbrzyską w kierunku Glinika Nowego i dalej do granicy z Czechami oraz na północy w ul. Mickiewicza w kierunku Śródmieścia. Na wschód odchodzi prowadząca m.in. do Kozic i dalej do Świdnicy ul. Świdnicka, będąca częścią Drogi wojewódzkiej nr 379. Przez dzielnicę przebiega również zachodnia obwodnica Wałbrzycha (odcinek Drogi Krajowej nr 35).
W górnej części dzielnicy znajduje się dworzec PKP Wałbrzych Główny, będący największą i jedną z najwyżej położonych stacji górskich w Polsce, a dawniej ważnym węzłem kolejowym, zwłaszcza w odniesieniu do transportu towarowego. Krzyżują się przy nim linie kolejowe nr 274 Wrocław Świebodzki – Zgorzelec i nr 286 Kłodzko Główne – Wałbrzych Główny. Na trasie nr 286 znajdują się: wiadukt kolejowy nad ul. Niepodległości o długości 148 m i wysokości prawie 30 m oraz tunele pod Małym Wołowcem.
18 lutego 1899 roku do Podgórza doprowadzono linię tramwajową z Wałbrzycha. Zlikwidowano ją w 1949 roku, tramwaje zastępując trolejbusami, a później autobusami. Obecnie Podgórze skomunikowane jest ze Śródmieściem i innymi dzielnicami Wałbrzycha liniami autobusowymi nr A, 11 i 12 oraz linią prywatnej komunikacji nr 6.

</doc>
<doc id="4234665" url="https://pl.wikipedia.org/wiki?curid=4234665" title="Haplocyclops iranicus">
Haplocyclops iranicus

Haplocyclops iranicus – gatunek widłonogów z rodziny Cyclopidae. Nazwa naukowa tych skorupiaków została opublikowana w 2002 roku przez biologa Franka Fiersa.

</doc>
<doc id="4234667" url="https://pl.wikipedia.org/wiki?curid=4234667" title="Haplocyclops torresi">
Haplocyclops torresi

Haplocyclops torresi – gatunek widłonogów z rodziny Cyclopidae. Nazwa naukowa tych skorupiaków została opublikowana w 1998 roku przez zespół biologów: Carlos Eduardo Falavigna Da Rocha, Isabela Claret Torres, Paulina Maria Maia-Barbosa.

</doc>
<doc id="4234669" url="https://pl.wikipedia.org/wiki?curid=4234669" title="Haplocyclops henrii">
Haplocyclops henrii

Haplocyclops henrii – gatunek widłonogów z rodziny Cyclopidae. Nazwa naukowa tych skorupiaków została opublikowana w 2015 roku przez słoweńskiego biologa Antona Brancelja.

</doc>
<doc id="4234671" url="https://pl.wikipedia.org/wiki?curid=4234671" title="Radosław Koper">
Radosław Koper

Radosław Koper (ur. 16 października 1972 r. w Tarnowie) – polski prawnik, profesor nauk społecznych w dyscyplinie nauki prawne, profesor Wydziału Prawa i Administracji Uniwersytetu Śląskiego, specjalista w zakresie postępowania karnego.
Życiorys.
Jest absolwentem I Liceum Ogólnokształcącego w Tarnowie.
W 1996 r. ukończył studia prawnicze na Wydziale Prawa i Administracji Uniwersytetu Śląskiego. Tam w 2000 r. na podstawie napisanej pod kierunkiem Kazimierza Marszała rozprawy pt. "Skazanie oskarżonego bez rozprawy (w trybie art. 335 Kodeksu postępowania karnego)" uzyskał stopień naukowy doktora nauk prawnych w zakresie prawa, specjalność: postępowanie karne. Na tym samym wydziale w 2011 r. w oparciu o dorobek naukowy oraz monografię pt. "Jawność rozprawy głównej a ochrona prawa do prywatności w procesie karnym" otrzymał stopień naukowy doktora habilitowanego nauk prawnych w zakresie prawa, specjalność: postępowanie karne. W 2016 r. został profesorem nadzwyczajnym UŚ zatrudnionym w Katedrze Prawa Karnego Procesowego. Był wykładowcą Wyższej Szkoły Ekonomii i Administracji w Bytomiu.
Postanowieniem z dnia 28 września 2020 r. Prezydent Rzeczypospolitej Polskiej nadał mu tytuł profesora nauk społecznych w dyscyplinie nauki prawne.

</doc>
<doc id="4234673" url="https://pl.wikipedia.org/wiki?curid=4234673" title="Universidad Central de Venezuela">
Universidad Central de Venezuela



</doc>
<doc id="4234675" url="https://pl.wikipedia.org/wiki?curid=4234675" title="Idiocyclops stocki">
Idiocyclops stocki

Idiocyclops stocki – gatunek widłonogów z rodziny Cyclopidae. Nazwa naukowa tych skorupiaków została opublikowana w 1987 roku przez biologa Hansa-Volkmara Herbsta. 

</doc>
<doc id="4234677" url="https://pl.wikipedia.org/wiki?curid=4234677" title="Discovery Communications">
Discovery Communications



</doc>
<doc id="4234679" url="https://pl.wikipedia.org/wiki?curid=4234679" title="Itocyclops yezoensis">
Itocyclops yezoensis

Itocyclops yezoensis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1954 roku przez japońskiego zoologa T. Itô. Gatunek ten został ujęty w Katalogu Życia.

</doc>
<doc id="4234680" url="https://pl.wikipedia.org/wiki?curid=4234680" title="Leon Piccard">
Leon Piccard

Leon Piccard (ur. 1843 w Niemirowie, zm. 1917 w Krakowie) – polski malarz.
Życiorys.
Młodość spędził w Oleszycach koło Lubaczowa. Studiował na Akademii Sztuk Pięknych w Krakowie pod kierunkiem Władysława Łuszczkiewicza i Feliksa Szynalewskiego oraz od 4 maja 1867 na Akademii Sztuk Pięknych w Monachium i od 1868 na Akademii Sztuk Pięknych w Wiedniu. Był również uczniem Jana Matejki. Po ukończeniu studiów zajął się głównie malarstwem historycznym i monumentalnym. Malował też sceny z powstań XIX wieku. 
Wspólnie z Witoldem Pruszkowskim wykonał malowidła ścienne według kartonów Władysława Łuszczkiewicza w Kościele Narodzenia Pańskiego i św. Bartłomieja Apostoła w Krakowie-Mogile.
Wystawiał swoje obrazy w Towarzystwie Przyjaciół Sztuk Pięknych w Krakowie oraz Towarzystwie Zachęty Sztuk Pięknych w Warszawie. 

</doc>
<doc id="4234683" url="https://pl.wikipedia.org/wiki?curid=4234683" title="Goiás Goiânia">
Goiás Goiânia



</doc>
<doc id="4234687" url="https://pl.wikipedia.org/wiki?curid=4234687" title="Józef Gajda (1915-2004)">
Józef Gajda (1915-2004)



</doc>
<doc id="4234691" url="https://pl.wikipedia.org/wiki?curid=4234691" title="Józef Gajda (1915–2004)">
Józef Gajda (1915–2004)



</doc>
<doc id="4234694" url="https://pl.wikipedia.org/wiki?curid=4234694" title="Light Me Up">
Light Me Up



</doc>
<doc id="4234704" url="https://pl.wikipedia.org/wiki?curid=4234704" title="Michał Zieliński (1905-1972)">
Michał Zieliński (1905-1972)



</doc>
<doc id="4234710" url="https://pl.wikipedia.org/wiki?curid=4234710" title="John Rodgers (1772-1838)">
John Rodgers (1772-1838)



</doc>
<doc id="4234712" url="https://pl.wikipedia.org/wiki?curid=4234712" title="Pioneer Pekao Towarzystwo Funduszy Inwestycyjnych">
Pioneer Pekao Towarzystwo Funduszy Inwestycyjnych



</doc>
<doc id="4234716" url="https://pl.wikipedia.org/wiki?curid=4234716" title="Samuel Barron (syn)">
Samuel Barron (syn)



</doc>
<doc id="4234717" url="https://pl.wikipedia.org/wiki?curid=4234717" title="Samuel Barron (ojciec)">
Samuel Barron (ojciec)



</doc>
<doc id="4234720" url="https://pl.wikipedia.org/wiki?curid=4234720" title="Kościół Główny św. Michała w Hamburgu">
Kościół Główny św. Michała w Hamburgu



</doc>
<doc id="4234722" url="https://pl.wikipedia.org/wiki?curid=4234722" title="Bitwa pod Drewry's Bluff">
Bitwa pod Drewry's Bluff



</doc>
<doc id="4234726" url="https://pl.wikipedia.org/wiki?curid=4234726" title="Pięć Głównych Kościołów Hamburga">
Pięć Głównych Kościołów Hamburga



</doc>
<doc id="4234731" url="https://pl.wikipedia.org/wiki?curid=4234731" title="Choco no dorei">
Choco no dorei

 – jedenasty singel japońskiego zespołu SKE48, wydany w Japonii 30 stycznia 2013 roku przez avex trax.
Singel został wydany w siedmiu edycjach: trzech regularnych i trzech limitowanych (Type A, Type B, Type C) oraz „teatralnej” (CD). Osiągnął 1 pozycję w rankingu Oricon i pozostał na liście przez 15 tygodni, sprzedał się w nakładzie egzemplarzy. Singel zdobył status podwójnej platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4234732" url="https://pl.wikipedia.org/wiki?curid=4234732" title="Organy Kościoła Głównego św. Michała w Hamburgu">
Organy Kościoła Głównego św. Michała w Hamburgu



</doc>
<doc id="4234734" url="https://pl.wikipedia.org/wiki?curid=4234734" title="Kościół Główny św. Jakuba w Hamburgu">
Kościół Główny św. Jakuba w Hamburgu



</doc>
<doc id="4234736" url="https://pl.wikipedia.org/wiki?curid=4234736" title="Kościół Główny św. Katarzyny w Hamburgu">
Kościół Główny św. Katarzyny w Hamburgu



</doc>
<doc id="4234739" url="https://pl.wikipedia.org/wiki?curid=4234739" title="Kościół Główny św. Mikołaja w Hamburgu-Harvestehude">
Kościół Główny św. Mikołaja w Hamburgu-Harvestehude



</doc>
<doc id="4234745" url="https://pl.wikipedia.org/wiki?curid=4234745" title="Plantin (krój pisma)">
Plantin (krój pisma)

Plantin – szeryfowa antykwa renesansowa, nazwana po szesnastowiecznym drukarzu Krzysztofie Plantinie. Krój ten został zaprojektowany w 1913 r. przez brytyjską firmę Monotype z przeznaczeniem dla jej systemu składu gorącego. Projekt Plantina jest swobodnie oparty na kroju Gros Cicero stworzonym przez Roberta Granjona w XVI w. i znajdującym się w kolekcji Plantin-Moretus Museum w Antwerpii.
Za Plantinem stał zamysł stworzenia kroju z grubszymi literami w porównaniu z popularnymi wówczas krojami: wcześniejsi projektanci zmniejszali grubość swoich krojów, aby uniknąć efektu nadmiernego rozlewania się farby w trakcie druku lub aby osiągnąć bardziej elegancki wygląd, jednak wprowadzone przed 1913 r. nowe rozwiązania w wygładzaniu i powlekaniu papieru doprowadziły do zmniejszenia efektu rozlewania się farby. Przygotowując projekt, kierownik techniczny Monotype – Frank Hinman Pierpont, odwiedził Plantin-Moretus Museum, które dostarczyło mu wydrukowany wzór.
Plantin to jeden z pierwszych projektów firmy Monotype, który nie był po prostu kopią krojów popularnych w brytyjskim drukarstwie; od kiedy został udostępniony i zdigitalizowany cieszył się ogólnym uznaniem. Z perspektywy czasu może się wydawać, że utorował drogę wielu projektom firmy Monotype z lat 20. i 30. XX w. będącym odnowionymi wersjami klasycznych krojów pisma. Plantin posłuży później również jako jeden z głównych wzorów do stworzenia Times New Romana w latach 30. XX w.. Do rodziny kroju Plantina należą odmiany: "regular", "light "i "bold "razem z odpowiadającymi im kursywami.
Inspiracja.
W czasie gdy Plantin został udostępniony, system składu gorącego firmy Monotype, który odlewał nową czcionkę dla każdego druku, stawał się coraz bardziej popularny dzięki praktyczności w handlu i druku masowym, jednak firma oferowała stosunkowo podstawowe projekty, takie jak krój klasycystyczny, krój renesansowy i Clarendon. John Dreyfus, historyk i późniejszy pracownik firmy Monotype, zasugerował, że stworzona ok. 1910 r. w odlewni Shanks rodzina kroju znanego pod nazwą Plantin Old Style mogła stać się inspiracją. Była to tak naprawdę odświeżona wersja Caslona, bez żadnych powiązań z Plantinem, jednak ten krój również był promowany jako wysoce czytelny, więc Dreyfus stwierdził, że mógł on zasugerować twórcom wybór projektu i nazwy. Plantin-Moretus Museum, muzeum stworzone w 1876 r. z kolekcji Krzysztofa Plantina, która zachowała się dzięki jego spadkobiercom, słynące jako jedyna na świecie instytucja ze znaczną kolekcją szesnastowiecznych antykw i kursyw, zachęciło Pierponta to odwiedzenia go i zgłębienia tematu. Krój pisma Granjona, na którym Pierpont wzorował swój projekt, był jednym z krojów używanych przez Plantin-Moretus Press w XVII w., długo po śmierci Plantina i po tym, jak jego prasa drukarska została odziedziczona przez rodzinę Moretusów.
Plantin został zaprojektowany i odlany w metalu przez fabrykę firmy Monotype w Salfords, w hrabstwie Surrey, która była prowadzona przez Pierponta i rysownika Fritza Stelzera. Zanim związali się z firmą Monotype, pracowali w niemieckim przemyśle drukarskim. Stworzenie kroju będącego odnowieniem stylu francuskiego renesansu było nietypowym wyborem jak na tamte czasy, kiedy to większość brytyjskich drukarzy szczególnie dbających o wygląd książek wolała albo Caslona, albo odnowiony piętnastowieczny krój Nicolasa Jensona (rozpoznawalny po pochylonej poprzeczce w literze ‘e’), których to odświeżone wersje Monotype także opracował. Jednak w kolejnych dekadach inne wznowienia aldyn/francuskich renesansowych krojów pisma pochodzące z kilku firm używających składu gorącego (wliczając w to zaprojektowane przez Monotype Poliphilus, Bembo i Garamond oraz przez Linotype – Granjon, Estienne i inne) stały się bardzo popularne jako kroje stosowane w książkach do składu tekstu głównego.
Projekt.
Projekt Plantina zachował wysoką linię średnią z projektów Granjona, ale skrócił wydłużenia górne i dolne liter oraz powiększył brzuszek minuskuł ‘a’ i ‘e’. Nie wszystkie litery zostały jednak zaczerpnięte od Granjona, jak np. ‘J’, ‘U’ i ‘W’, które nie były używane w piśmie francuskim w XVI w., oraz ‘a’, które, zanim wydrukowano arkusze wzorcowe, zostało zastąpione formą pochodzącą z osiemnastowiecznego stylu.
Wzory krojów pisma z 1742 r. autorstwa Clauda Lamesle’a (cenione za ich jakość drukarską) dostarczyły wzoru oryginalnej formy kroju stworzonego przez Granjona.
Recepcja i użycie.
Ze stosunkowo solidnym projektem, porównywanym do antykwy klasycystycznej i siedemnastowiecznych krojów popularnych na początku XX w. (których wersje już wcześniej zostały stworzone przez Monotype), Plantin dowiódł swej popularności i był często używany szczególnie w handlu i druku gazet, do których używano słabej jakości papieru zarówno w okresie metalowych czcionek, jak i później.
W okresie międzywojennym Plantin został zaadaptowany i spopularyzowany przez Pelican Press Francisa Meynella, Cloister Press C.W. Hobsona, był również okazjonalnie używany przez Cambridge Press. Niestandardowa wersja – Nonesuch Plantin – została również stworzona dla Nonesuch Press Meynella, jednego z pierwszych drukarzy dbających o wysoką jakość i artystyczny smak publikowanych dzieł, używającego monotypu. Krój ten charakteryzował się dłuższymi wydłużeniami górnymi i dolnymi minuskuł. Typograf Walter Tracy twierdził, że był zdumiony rozmiarami tych zmian i tym, jak wpłynęły na wygląd całego kroju: „Wygląda nie tylko na bardziej dopracowany, ale również jakby pochodził z innego okresu: okresu Fourniera (XVIII w.), nie Granjona”. Został on trafnie użyty przez Bodley Head do wydrukowania autobiografii Meynella. Istnieje również wiele uproszczonych wersji kroju, z jednopiętrowymi literami ‘a’ i ‘g’ oraz z ‘y’ z dwoma prostymi kreskami bocznymi. Jako krój podstawowy jest stosunkowo ciemny na stronie, Monotype zaoferował jednak wersję "light "tak samo jak "bold".
Plantin był używany jako krój charakterystyczny dla ABC News od 1978 r. do późnych lat 90. XX w. Za przykład bliższego w czasie użycia można podać magazyn „Monocle”, który jest złożony w całości Plantinem i Helveticą.
Plantin służył jako podstawa dla ogólnego projektu Times New Romana – najbardziej popularnego ze wszystkich krojów pisma firmy Monotype. Times jest podobny do Plantina, ale „wyostrzony” czy też „zmodernizowany”, ze zwiększonym kontrastem (szczególnie przypominającym projekty z XVIII i XIX w.) i większą „żywością”. Kierownik Monotype, Allan Haley, opisał Timesa jako wyglądającego „jak Plantin na diecie”.

</doc>
<doc id="4234747" url="https://pl.wikipedia.org/wiki?curid=4234747" title="Kościół Główny św. Mikołaja w Hamburgu">
Kościół Główny św. Mikołaja w Hamburgu



</doc>
<doc id="4234751" url="https://pl.wikipedia.org/wiki?curid=4234751" title="Slojd">
Slojd

Slojd (jęz. szw. slöjd – zręczność, biegłość) – wywodzący się ze Skandynawii system nauczania prac ręcznych w drewnie, metalu, tekturze, wiklinie. Jego prekursorem był Uno Cygnaeus, który w Finlandii w 1866 opracował program nauczania robót ręcznych i wprowadził do szkół jako odrębny przedmiot. W Szwecji slojd spopularyzował Otto Aron Salomon (1849-1907), założyciel seminarium nauczycielskiego w Naas, w którym wykształcenie zdobyło ok. 3 tys. nauczycieli z całej Europy.
Celem wychowawczym nauki zręczności (slojdu) było:
Na ziemiach polskich slojd wprowadzono w latach 80. XIX w. do szkół galicyjskich oraz królestwa Polskiego (Maria Dunin-Sulgustowska, Józef Przyłuski, Franciszek Pększyc, Józef Siedmiograj). Początkowo slojdu uczono zgodnie ze wzorami szwedzkimi, ulegał on jednak modyfikacjom, jednak zgodnie z założeniami systemu skandynawskiego.
W Polsce międzywojennej twórcą koncepcji nauczania prac ręcznych – polskiej odmiany slojdu, był Władysław Przanowski założyciel i dyrektor Państwowego Instytutu Robót Ręcznych w Warszawie. Opracował on programy nauczania prac ręcznych w szkołach i seminariach nauczycielskich oraz podstawy metodyki nauczania tego przedmiotu, przede wszystkim: "Dydaktyka pracy ręcznej" („Encyklopedia wychowania”, Warszawa 1936) oraz liczne artykuły w kwartalniku „Praca Ręczna w Szkole”.

</doc>
<doc id="4234752" url="https://pl.wikipedia.org/wiki?curid=4234752" title="Kościół Główny św. Piotra w Hamburgu">
Kościół Główny św. Piotra w Hamburgu



</doc>
<doc id="4234755" url="https://pl.wikipedia.org/wiki?curid=4234755" title="Biuletyn Biblioteki i Bibliografii">
Biuletyn Biblioteki i Bibliografii

Biuletyn Biblioteki i Bibliografii – miesięcznik wydawany od 1964 do 1970 roku przez Wojskowy Instytut Historyczny. W piśmie publikowano systematycznie wykazy nabytków Biblioteki Wojskowego Instytutu Historycznego. W 1971 roku pismo zostało zastąpione przez Biuletyn Nabytków Biblioteki i Archiwum (1971-1996).

</doc>
<doc id="4234768" url="https://pl.wikipedia.org/wiki?curid=4234768" title="Jo Min-ki">
Jo Min-ki

Jo Min-ki (ur. 5 listopada 1965 w Taebaeku, zm. 9 marca 2018 w Seulu) – południowokoreański aktor oraz fotograf.
Występował w telewizyjnym serialu "Miłość i ambicja", a także w takich produkcjach jak "Wschodnia część Edenu", "Queen Seondeok" i "Flames of Desire". Był fotografem, opublikował dwie książki i przeprowadził wystawy indywidualne. Pracował jako adiunkt na Uniwersytecie w Cheongju od 2010 roku. Został znaleziony martwy na podziemnym parkingu w Seulu 9 marca 2018 roku. Przyczyną śmierci było samobójstwo.

</doc>
<doc id="4234773" url="https://pl.wikipedia.org/wiki?curid=4234773" title="1991 (EP)">
1991 (EP)

1991 – debiutancki extended play amerykańskiej raperki Azealii Banks, wydany w 2012 roku. Wydawnictwo było promowane przez single "212" i "Liquorice", ale teledyski zostały nagrane do wszystkich piosenek.
Oryginalne wydanie miało zawierać jedynie trzy piosenki: "212", "1991" i "Grand Prix". Po przesunięciu planowanej daty wydania, zamieniono ostatni utwór na "Liquorice" i "Van Vogue". "Grand Prix" pojawiło się potem na albumie "Broke with Expensive Taste" pod tytułem "Miss Camaraderie".
Pierwszy singel, "212", został wydany 6 grudnia 2011 w Wielkiej Brytanii, zajął tam najwyższą pozycję 12. na liście UK Singles Chart. "Liquorice" został drugim singlem z EPki i opublikowano go 4 grudnia 2012.

</doc>
<doc id="4234778" url="https://pl.wikipedia.org/wiki?curid=4234778" title="Eparchia sierowska">
Eparchia sierowska

Eparchia sierowska – jedna z eparchii Rosyjskiego Kościoła Prawosławnego, z siedzibą w Krasnoturińsku. Wchodzi w skład metropolii jekaterynburskiej.
Utworzona postanowieniem Świętego Synodu 7 marca 2018 r., poprzez wydzielenie z eparchii niżnotagilskiej. Obejmuje część obwodu swierdłowskiego.
Pierwszym ordynariuszem eparchii został w 2018 r. biskup sierowski i krasnoturinski Aleksy (Orłow); pełnił tę funkcję do 2020 r.

</doc>
<doc id="4234786" url="https://pl.wikipedia.org/wiki?curid=4234786" title="Petar Palić">
Petar Palić

Petar Palić (ur. 3 lipca 1972 w Prisztinie) – chorwacki duchowny katolicki, biskup mostarsko-duvnijski od 2020, administrator apostolski diecezji trebinjsko-mrkanskiej.
Życiorys.
Prezbiterat.
Święcenia kapłańskie otrzymał 1 czerwca 1996 i został inkardynowany do diecezji dubrownickiej. Pracował głównie w kurialnych wydziałach: katechetycznym (1996–2005) oraz do spraw utrzymania duchowieństwa (1997–2017). W latach 1998–2005 był też biskupim sekretarzem. W 2017 został mianowany wikariuszem generalnym diecezji. W tym samym roku objął funkcję sekretarza generalnego chorwackiej Konferencji Episkopatu, którą pełnił przez trzy lata.
Episkopat.
9 marca 2018 papież Franciszek mianował go biskupem ordynariuszem Hvaru. Sakry udzielił mu 30 kwietnia 2018 arcybiskup Želimir Puljić.
11 lipca 2020 został mianowany biskupem ordynariuszem diecezji Mostar-Duvno oraz administratorem apostolskim diecezji Trebinje-Mrkan. Ingres do katedry odbył 14 września 2020.
22 marca 2022 został wiceprzewodniczącym Konferencji Episkopatu Bośni i Hercegowiny.

</doc>
<doc id="4234801" url="https://pl.wikipedia.org/wiki?curid=4234801" title="Briançonnet (stolica tytularna)">
Briançonnet (stolica tytularna)

Briançonnet (łac. "Auraiacensis") – stolica historycznej diecezji we Francji erygowanej ok. roku 300, a zlikwidowanej ok. roku 400. 
Współcześnie miasto Briançonnet znajduje się w regionie Prowansja-Alpy-Lazurowe Wybrzeże we Francji. Obecnie katolickie biskupstwo tytularne ustanowione w 2009 przez papieża Benedykta XVI. 

</doc>
<doc id="4234811" url="https://pl.wikipedia.org/wiki?curid=4234811" title="Paradise (singel George’a Ezry)">
Paradise (singel George’a Ezry)

"Paradise" – ósmy singel brytyjskiego wokalisty i autora tekstów Georga Ezry pochodzący z albumu "Staying at Tamara's".
Singiel uzyskał w Polsce status złotej płyty.
Zarys ogólny.
Utwór został napisany przez Georga Ezrę, a skomponowany przez Cama Blackwooda. Premiera tytułowego utworu "Paradise" odbyła się 19 stycznia 2018. Został wydany jako drugi singiel promujący nadchodzący album "Staying at Tamara's". Teledysk do "Paradise" został opublikowany z tygodniowym opóźnieniem, 24 stycznia 2018. Pierwsze wykonanie na żywo miało miejsce 2 lutego 2018 podczas The "Graham Norton Show".
Tło utworu.
Ezra stwierdził, że piosenka miała na celu ukazanie uczucia, jakie towarzyszy nam, gdy zakochujemy się. Została zadedykowana jego dziewczynie i początkowemu okresowi ich związku. Wyjaśnił, że słowa piosenki nie skupiają się konkretnie na historii miłosnej, ale na efekcie jaki miłość ma psychikę: "Stajesz się nieuporządkowany, ale jest w porządku. To co dzieje się dookoła nie ma znaczenia – jesteś w swoim małym świecie". Opisał "Paradise" jako perfekcyjną wersję piosenki miłosnej albumu "Staying at Tamara's".
Skład.
Zaczerpnięte z serwisu Tidal:

</doc>
<doc id="4234812" url="https://pl.wikipedia.org/wiki?curid=4234812" title="I'm Not Ashamed">
I'm Not Ashamed



</doc>
<doc id="4234814" url="https://pl.wikipedia.org/wiki?curid=4234814" title="Jacek Zdzisław Sobczak">
Jacek Zdzisław Sobczak



</doc>
<doc id="4234816" url="https://pl.wikipedia.org/wiki?curid=4234816" title="Jacek Mieczysław Sobczak">
Jacek Mieczysław Sobczak



</doc>
<doc id="4234818" url="https://pl.wikipedia.org/wiki?curid=4234818" title="Antonio Herrera Toro">
Antonio Herrera Toro

Antonio Herrera Toro, pseudonim „Santoro” (ur. 16 stycznia 1857 w Valencia, w stanie Carabobo, zm. 26 czerwca 1914 w Caracas) – wenezuelski malarz, dziennikarz, krytyk sztuki, pedagog.
Życiorys.
Antonio Herrera Toro był synem prawnika Juana José Herrery i Teresy Rodríguez del Toro. Edukację rozpoczął w szkole La Viñeta, gdzie nauczycielem był niemiecki uczony Adolf Ernst. W 1869 rozpoczął studia artystyczne pod kierunkiem Martína Tovara y Tovara. Pięć lat później zapisał się do Academia de Bellas Artes w Caracas, gdzie uczył się u José Manuela Maucó i hiszpańskiego naukowca Miguela Navarro Cañizaresa.
W 1872 namalował "Alegoría de la batalla de Araure", a w 1873 portret prezydenta Wenezueli Antonio Guzmána Blanco. W 1875 otrzymał stypendium rządowe, które pozwoliło mu studiować w Paryżu i Rzymie. Powrócił w 1881 ze szkicami Najświętszej Maryi Panny, które wykonał na zlecenie José Ponte, arcybiskupa Caracas, w celu wykonania malowideł ściennych w katedrze w Caracas. Herrera namalował je wspólnie z Cristóbalem Rojasem.
W 1883 z okazji setnych urodzin Simona Bolívara namalował "La muerte del Libertador", obraz przedstawiający Bolívara na łożu śmierci. W następnym roku pojechał do Peru, aby wykonać szkice miejsc bitew pod Junina i Ayacucho do obrazów, których wykonanie rząd powierzył Tovarowi. W wyniku śmierci mistrza Herrera sam musiał dokończyć "La Batalla de Ayacucho" (1890).
Po powrocie z Peru poświęcił się malowaniu portretów i realizacji dzieł takich jak "La Caridad" (1886) i "La muerte de Ricaurte en San Mateo" (1889). Zajął się też dziennikarstwem, podpisując się pod artykułami pseudonimem „Santoro”. Współpracował z pismem "El Cojo Ilustrado" i został założycielem gazety "El Granuja".
W 1892 został dyrektorem Edificios y Ornato, a w 1908 dyrektorem Academia Nacional de Bellas Artes. W tym okresie musiał zmierzyć się z niezadowoleniem dużej grupy studentów, którzy domagali się zmian w orientacji i nauczania sztuk plastycznych. Ruch ten miał wpływ na powołanie Círculo de Bellas Artes. W 1911 wraz z Pedro Arismendim Brito napisał regulamin i program nauczania w Instituto Nacional de Bellas Artes, który obejmował sekcję malarstwa i rzeźby oraz inną sekcję muzyki i deklamacji. W tym samym roku, pod presją młodych artystów, złożył rezygnację ze stanowiska dyrektora Academia Nacional de Bellas Artes. Mimo protestów studentów rząd nie przyjął rezygnacji i Herrera pozostał w swoim biurze do śmierci w 1914.

</doc>
<doc id="4234824" url="https://pl.wikipedia.org/wiki?curid=4234824" title="Przepasek">
Przepasek

Przepasek, krytonos kasztanowaty ("Liosceles thoracicus") – gatunek ptaka z podrodziny krytonosów (Rhinocryptinae) w rodzinie krytonosowatych (Rhinocryptidae). Występuje w Ameryce Południowej, według IUCN nie jest zagrożony wyginięciem.
Zasięg występowania.
Przepasek występuje w zachodniej i południowo-zachodniej Amazonii i zamieszkuje w zależności od podgatunku:
Taksonomia.
Gatunek po raz pierwszy opisał w 1865 roku angielski ornitolog Philip Lutley Sclater nadając mu nazwę "Pteroptochus thoracicus". Jako miejsce typowe znalezienia holotypu Sclater podał Salto do Girão nad lewym brzegiem Rio Madeira w Brazylii. Holotyp został znaleziony w październiku 1829 roku w lesie na ziemi przez austriackiego zoologa i kolekcjonera Johanna Natterera. Jedyny przedstawiciel rodzaju "Liosceles" opisanego przez Sclatera w 1865 roku. 
"L. thoracicus" jest taksonem siostrzanym dla "Psilorhamphus guttatus". Rozpoznano trzy podgatunki, jednak zmienność geograficzna jest stosunkowo słaba; odrębność podgatunku "dugandi" jest wątpliwa. Uważa się, że ptaki z południowo-wschodniego Peru i północnej Boliwii należą do podgatunku nominatywnego, lecz zachodzi potrzeba dalszych badań. Podstawowe dane taksonomiczne podgatunków (oprócz podgatunku nominatywnego) przedstawia poniższa tabelka:
Morfologia.
Długość ciała około 19,5 cm; masa ciała samców 39–42 g. Upierzenie dorosłych jest nieco zmienne indywidualnie; czoło szarobrązowe, ciemię i kark ciemnobrązowy, skroń i brwi białe, pokrywy uszne ciemnopopielate z białymi plamami. Grzbiet, zad i skrzydła czerwonawo-brązowe, pokrywy skrzydłowe z czarnym, subterminalnym pasmem i często z białawym centralnym punktem, ogon szarobrązowy. Gardło białawe, z czarnymi i białymi smugami na boku. Pierś na bokach szara, z białym środkiem, w górnej części piersi żółta lub pomarańczowo-brązowa plama (nieco zmienna w kształcie i kolorze), środek dolnej części piersi biały. Boki i podbrzusze tworzą kratownicę koloru czarnego, brązowego i białego. Tęczówka ciemnobrązowa, szczęka górna czarna, dolna biała; skok koloru brązowego. Młode ptaki są najwyraźniej bardzo podobne do dorosłych. Podgatunek "erithacus" różni się od nominatywnego bardziej brązowym ciemieniem, szerszą plamą na piersi, która jest również bardziej koloru pomarańczowo-brązowego; u podgatunku "dugandi" plama na piersi jest koloru rudego i przechodzi na boki szyi i gardła.
Ekologia.
Przepasek prowadzi prawdopodobnie osiadły tryb życia, zamieszkując wilgotny „lądowy” las, często w pobliżu drzew, rzadziej w zalanym lesie (várzea). Prowadzi naziemny tryb życia; odzywa się z ziemi lub z niskiej gałęzi. Gatunek nizinny występujący do 600 m n.p.m., czasami do 900 m n.p.m.; w Peru obserwowany na wysokości 1000 m n.p.m.
Pieśń głośna, pojedyncza, gwizdana z częstotliwością 1,2–1,3 kHz, powtarzana z przerwami co 2–5 sekund (czasami przez kilka minut) i kończąca się w równomiernie opadających seriach trwających 4–5 sekund do częstotliwości 1,4–1,3 kHz. Porozumiewa się powtarzającymi, ostrymi tonami „krii” lub „krii–krii” o częstotliwości 2,5 kHz, a także „tczurk” o częstotliwości 1–1,3 kHz.
Żywi się głównie pluskwiakami (Hemiptera). Pokarm zdobywa w parach lub osobno, powoli spacerując i skacząc na dnie lasu, często przemieszczając się po zwalonych pniach; pluskwiaki podnoszone są z powierzchni ściółki.
Bardzo mało informacji na temat lęgów tego ptaka. W południowo-wschodnim Peru w październiku schwytano osobnika młodocianego. Znane jest jedno kuliste gniazdo, zbudowane z małych gałązek, traw, porostów, mchów, liści i kępek ziemi, wyłożone głównie miękkimi trawami i umiejscowione na ziemi w systemie korzennym małego drzewa; otwór wyjściowy znajdował się na górze gniazda i prowadził bezpośrednio na otwartą przestrzeń.
Status i ochrona.
W Czerwonej księdze gatunków zagrożonych Międzynarodowej Unii Ochrony Przyrody został zaliczony do kategorii LC ( „najmniejszej troski”). Globalna wielkość populacji tego ptaka nie jest znana, ale opisywany jest jako „dość pospolity”. Występuje w kilku rozległych obszarach chronionych, np. Reserva de Producción Faunística Cuyabeno w Ekwadorze oraz Parku Narodowym Manú w Peru. Ocenia się, że w ciągu trzech pokoleń (10 lat) gatunek ten stracił 8,1–8,5% swoich siedlisk w zasięgu swojego występowania, w oparciu o model wylesiania w Amazonii. Dlatego podejrzewa się, że w ciągu trzech następnych pokoleń liczebność populacji przepaska zmniejszy się o 25%.

</doc>
<doc id="4234825" url="https://pl.wikipedia.org/wiki?curid=4234825" title="Liosceles thoracicus">
Liosceles thoracicus



</doc>
<doc id="4234826" url="https://pl.wikipedia.org/wiki?curid=4234826" title="Krytonos kasztanowaty">
Krytonos kasztanowaty



</doc>
<doc id="4234833" url="https://pl.wikipedia.org/wiki?curid=4234833" title="Douglas Nordquist">
Douglas Nordquist



</doc>
<doc id="4234840" url="https://pl.wikipedia.org/wiki?curid=4234840" title="Zjednoczone Zakłady Archimedes we Wrocławiu">
Zjednoczone Zakłady Archimedes we Wrocławiu

„Agromet-Archimedes” Fabryka Maszyn Rolniczych (wcześniej "Zjednoczone Zakłady Archimedes we Wrocławiu") – polski producent narzędzi pneumatycznych: szlifierek i wiertarek, urządzeń do udoju mleka oraz podnośników do ciągników rolniczych z siedzibą we Wrocławiu.
Historia.
W 1871 roku w miasteczku Rawicz bracia Oberwarth zakładają kuźnię gwoździ i śrub, która dwa lata później przyjmuje nazwę „Fabryka
Śrub i Nakrętek braci Oberwarth” ("Schrauben und Mutternfabrik von Gebrüder Oberwarth"). Następnie w roku 1875 zakład zostaje przeniesiony do Wrocławia na ul. Robotniczą 72, gdzie 13 sierpnia przyjmuje nazwę „Wrocławska Fabryka Śrub i Nakrętek S.A.”
4 czerwca 1923 roku „Archimedes A.G.” zostaje wchłonięte przez Koncern „Linke-Hofmann-Lauchhammer”. W 1931 roku z powrotem staje się samodzielnym przedsiębiorstwem. W tym samym roku następuje przejęcie kolejnych dwóch fabryk śrub: braci Hűbner oraz spółki Bernardt i Philip z Chemnitz. Odtąd funkcjonuje jako „Archimedes – Śląsko Saksońskie Fabryki Śrub S.A.” („Archimedes” Schlesisch-Sächsische Schraubenfabrik-Aktiengesellschaft).
W 1945 roku rozpoczyna się odbudowa doszczętnie zniszczonej fabryki po przejęciu 8–23 lipca od wojsk radzieckich. Dyrektorem fabryki zostaje inż. Tadeusz Szlaski, a fabryka przyjmuje nazwę „Śląska Fabryka Śrub – Archimedes S.A.”.
Zarządzeniem Ministra Przemysłu Ciężkiego z dnia 31 grudnia 1949 r. utworzono przedsiębiorstwo państwowe pod nazwą: Zjednoczone Zakłady „Archimedes”
W roku 1961 uruchomiono produkcję podnośników hydraulicznych do ciągników Ursus C-325 w ilości około 18 tys. sztuk rocznie.
W 1964 roku uruchomiono produkcję podnośników hydraulicznych do ciągników Ursus C-4011.
W 1965 roku powstał wydział produkcji podnośników do ciągników Zetor.
W 1968 roku rozpoczęto produkcję podnośników do ciągników wspólnej kooperacji czechosłowacko-polskiej Ursus C-385 i Zetor 8011.
W 1972 roku fabryka rozpoczęła produkcję różnego typu dojarek mechanicznych i dojowni na licencji szwedzkiej firmy Alfa-Laval zakupionej w 1971 r. Zarządzeniem nr 72/Org/76 Ministra Przemysłu Maszyn Ciężkich i Rolniczych z dnia 29 listopada 1976 roku fabryka zmieniła nazwę na Agromet-Archimedes Fabryka Maszyn Rolniczych.
W 1991 roku FMR Agromet-Archimedes wspólnie z Alfa Laval utworzyły spółkę joint venture Alfa Laval Agri Polska Sp. z o.o. z 40% udziałem strony polskiej, która zajmowała się produkcją i sprzedażą urządzeń udojowych.
26 sierpnia 1994 przedsiębiorstwo państwowe „Agromet-Archimedes” Fabryka Maszyn Rolniczych zostało przekształcone w jednoosobową spółkę skarbu państwa o nazwie „Archimedes” Spółka Akcyjna.
4 kwietnia 2013 roku firma Stalmot &amp; Wolmet S.A. z siedzibą w Nidzicy nabyła od Skarbu Państwa akcje Archimedes S.A.
14 września 2016 r. Stalmot &amp; Wolmet S.A. z siedzibą w Nidzicy stał się właścicielem wszystkich akcji spółki, co zakończyło proces jej prywatyzacji.

</doc>
<doc id="4234851" url="https://pl.wikipedia.org/wiki?curid=4234851" title="Esaliens Towarzystwo Funduszy Inwestycyjnych">
Esaliens Towarzystwo Funduszy Inwestycyjnych

ESALIENS Towarzystwo Funduszy Inwestycyjnych S.A. ("ESALIENS TFI SA") – towarzystwo funduszy inwestycyjnych obecne na polskim rynku od 1998 roku, początkowo jako Towarzystwo Funduszy Inwestycyjnych Banku Handlowego, a w latach 2006–2017 działające jako Legg Mason TFI. Od 21 grudnia 2016 r. akcjonariuszami spółki ESALIENS TFI są jej zarząd, pracownicy oraz polscy inwestorzy.
Esaliens działa na podstawie decyzji Komisji Papierów Wartościowych i Giełd, dotyczącej udzielenia Bankowi Handlowemu w Warszawie S.A. zezwolenia na utworzenie Towarzystwa. 
Realizowane linie biznesowe to kilkadziesiąt subfunduszy/funduszy inwestycyjnych (inwestycje w Polsce oraz zagraniczne oparte na koncepcji masterfeeder), fundusze tematyczne wykorzystujące megatrendy, a także usługi asset management i emerytury dla osób indywidualnych, przedsiębiorstw i korporacji (IKE, IKZE, PPE). Od 2019 roku Esaliens zaczął oferować Pracownicze Plany Kapitałowe. 
Towarzystwo zarządza najdłużej działającym pracowniczym programem emerytalnym w Polsce, który został zarejestrowany w 1999 roku. Wartość aktywów zarządzanych przez Esaliens TFI przekroczyła w 2021 roku 5 mld zł. 

</doc>
<doc id="4234854" url="https://pl.wikipedia.org/wiki?curid=4234854" title="Martin Reichel">
Martin Reichel

Martin Bernhard Reichel (ur. 6 listopada 1963 w Akwizgranie) – niemiecki okulista; specjalista genetyki okulistycznej i schorzeń siatkówki (retinolog); mikrochirurg witreoretinalny (szklistkowo-siatkówkowy), profesor Uniwersytetu w Lipsku.
Życiorys.
W rodzinnym Akwizgranie uczęszczał do Domsingschule (1970–1974) oraz Bischöfliches Pius Gymnasium (1974–1983). Roczną służbę wojskową odbył w Deutsche Marine (1983–1984). Studia medyczne w latach 1984–1990 odbywał w Université de Rouen, Uniwersytecie Tuluza III - Paul Sabatier oraz na Uniwersytecie w Bonn. Roczną, lekarską praktykę podyplomową odbywał w amerykańskim Northwestern University w Chicago, w szpitalu kantonalnym w szwajcarskim St. Gallen oraz w klinice Rheinisch Westfälisch Technischen Hochschule (RWTH) w rodzinnym Akwizgranie, gdzie w 1991 zdał państwowe egzaminy lekarskie. Następnie został zatrudniony jako asystent naukowy na oddziale neuropatologii w Uniwersytecie Zuryskim, gdzie w 1993 obronił doktorat. W okresie 1993–1994 był asystentem w klinice okulistyki Uniwersytetu w Bonn, a później stypendystą w instytucie okulistyki University College London oraz londyńskim Moorfields Eye Hospital (1994–1996). W 1997 związał się z kliniką okulistyki Uniwersytetu w Lipsku, gdzie w roku 2000 uzyskał habilitację, a w 2006 pozaprogramową profesurę ("niem. Außerplanmäßige Professur"). Od 2002 pracuje także w klinice okulistyki w Konstancji.
W pracy badawczej i klinicznej zajmuje się głównie genetyką okulistyczną oraz schorzeniami siatkówki i chirurgią witreoretinalną. Autor i współautor licznych artykułów publikowanych w wiodących recenzowanych czasopismach okulistycznych, m.in. w „British Journal of Ophthalmology", „Nature Genetics", „Investigative Ophthalmology &amp; Visual Science" oraz „Graefe's Archive for Clinical and Experimental Ophthalmology".
Jest członkiem m.in. Association for Research in Vision and Ophthalmology (ARVO), American Acedemy of Ophthalmology, Schweizer Ophthalmologische Gesellschaft (SOG), European Vitreoretinal Society (EVRS), Deutsche Ophthalmologische Gesellschaft (Niemieckiego Towarzystwa Okulistycznego) oraz Deutsche Retinologische Gesellschaft (Niemieckiego Towarzystwa Retinologicznego).
Żonaty z lekarką Christiane Reichel, z którą ma sześcioro dzieci. Mieszka w Konstancji.

</doc>
<doc id="4234858" url="https://pl.wikipedia.org/wiki?curid=4234858" title="Miejski Stadion Piłkarski Raków">
Miejski Stadion Piłkarski Raków



</doc>
<doc id="4234861" url="https://pl.wikipedia.org/wiki?curid=4234861" title="Thorn (Bedfordshire)">
Thorn (Bedfordshire)



</doc>
<doc id="4234870" url="https://pl.wikipedia.org/wiki?curid=4234870" title="Marian Zdunkiewicz">
Marian Zdunkiewicz

Marian Zdunkiewicz (ur. ?, zm. ?) – polski inżynier.
Życiorys.
W 1932 ukończył Wydział Hutniczy Państwowej Szkoły Górniczej i Hutniczej w Dąbrowie Górniczej. Podjął studia na politechnice, które w 1934 przerwał z uwagi na niekorzystną sytuację finansową.
Na początku lat 50. był dyrektorem inwestycyjnym w Hucie Częstochowa im. Bolesława Bieruta. W 1951 był inicjatorem powołania Społecznego Komitetu Budowy stadionu w Częstochowie klubu Stal, oddanego do użytku w 1955 (później klub przemianowany na Raków).

</doc>
<doc id="4234881" url="https://pl.wikipedia.org/wiki?curid=4234881" title="Aktywność obywatelska">
Aktywność obywatelska

Aktywność obywatelska – uczestnictwo obywateli w życiu kulturalnym, ekonomicznym, politycznym i społecznym państwa, jak również wspólnoty lokalnej, przejawiające się w podejmowaniu wspólnych działań o charakterze dobrowolnym i świadomym. 
Aktywność obywatelska może być rozumiana jako aktywność społeczna człowieka w kontekście bycia obywatelem państwa demokratycznego. Przejawia się ona między innymi w dbaniu o ład i porządek, reagowaniu na łamanie powszechnie przyjętych zasad, uczestniczeniu w partycypacji społecznej (np. braniu udziału w stowarzyszeniach, czy organizacjach społecznych), aktywnym udziale w wyborach i kontroli władzy, a także w samym sprawowaniu władzy.

</doc>
<doc id="4234883" url="https://pl.wikipedia.org/wiki?curid=4234883" title="Krabojadek ziemnowodny">
Krabojadek ziemnowodny

Krabojadek ziemnowodny ("Ichthyomys pittieri") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae).
Zasięg występowania.
Krabojadek ziemnowodny występuje endemicznie w rozproszonych stanowiskach w zachodniej części Cordillera de la Costa Central, w północnej Wenezueli.
Taksonomia.
Gatunek po raz pierwszy zgodnie z zasadami nazewnictwa binominalnego opisali w 1963 roku amerykański teriolog Charles O. Handley i wenezuelski zoolog Edgardo Mondolfi nadając mu nazwę "Ichthyomys pittieri". Holotyp pochodził z pobliża górnego biegu rzeki Río Limón, w Parque Nacional de Rancho Grande, w stanie Aragua, w Wenezueli. 
Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 95–175 mm, długość ogona 80–145 mm, długość ucha 6–12 mm, długość tylnej stopy 23–30 mm; masa ciała samic 38–147 g. Wszystkie krabojadki mają brązowe futro grzbietu i biały lub srebrzysty spód ciała. Krabojadek ziemnowodny ma ogon wyraźnie krótszy niż długość ciała z głową, wyróżniają go także mniejsze niż u innych gatunków rodzaju górne zęby trzonowe. Kariotyp tych gryzoni obejmuje 46 par chromosomów (2n=92, FN=94). 
Tryb życia.
Krabojadek ziemnowodny jest spotykany od wysokości 700 do 1750 m n.p.m.. Gryzoń ten występuje w wysokich lasach deszczowych i lasach mglistych. Prowadzi ziemnowodny, nocny tryb życia. Żywi się krabami i innymi bezkręgowcami wodnymi. W niewoli jedzą różne wodne zwierzęta, ale preferują kraby z rodziny Pseudothelphusidae.
Populacja.
Krabojadek ziemnowodny nie jest rzadki tam, gdzie pozostało sprzyjające mu środowisko, ale trudno go schwytać. Jego liczebność maleje. W zachodniej części zasięgu traci środowisko ze względu na wycinkę drzew pod pastwiska, zagrożeniem dla niego jest także skażenie wód. Występuje w kilku obszarach chronionych. Międzynarodowa Unia Ochrony Przyrody uznaje krabojadka ziemnowodnego za gatunek narażony na wyginięcie.

</doc>
<doc id="4234884" url="https://pl.wikipedia.org/wiki?curid=4234884" title="Ichthyomys pittieri">
Ichthyomys pittieri



</doc>
<doc id="4234886" url="https://pl.wikipedia.org/wiki?curid=4234886" title="Reinhold Ewald">
Reinhold Ewald

Reinhold Ewald (ur. 18 grudnia 1956 w Mönchengladbach) – niemiecki fizyk i astronauta.
Życiorys.
Ukończył studia na Uniwersytecie Kolońskim, w 1983 uzyskał dyplom z fizyki eksperymentalnej, 1983–1987 zajmował się badaniami naukowymi na Uniwersytecie Kolońskim i Deutsche Forschungsgemeinschaft (Niemieckiej Federacji Badań Akademickich), w 1987 dołączył do Niemieckiej Agencji Kosmicznej. Jest członkiem Deutsche Physikalische Gesellschaft (Niemieckiego Towarzystwa Fizycznego).
8 października 1990 dołączył do grupy astronautów, po czym wziął udział w szkoleniu wspólnej rosyjsko-niemieckiej drużyny mającej wziąć udział w misji na stację kosmiczną Mir, w Centrum Wyszkolenia Kosmonautów im. J. Gagarina w Gwiezdnym Miasteczku, w 1992 był rezerwowym astronautą podczas misji na stację Mir, pracował wówczas w centrum kontrolnym misji. Następnie wrócił do Niemiec i został zastępcą dyrektora biura astronautycznego w Niemieckiej Agencji Kosmicznej, brał udział w wysyłaniu Spacelabu na misję STS-55 w kwietniu-maju 1993, później został asystentem dyrektora programu kosmicznego Niemieckiej Agencji Kosmicznej, był odpowiedzialny za programy pozaziemskie, loty kosmiczne i programy mikrograwitacji. W 1995 wrócił do Gwiezdnego Miasteczka i wziął udział w szkoleniu do kolejnego programu kosmicznego, Mir '97. Od 10 lutego do 2 marca 1997 jako kosmonauta badacz uczestniczył w misji Sojuz TM-25/Sojuz TM-24, trwającej 19 dni, 16 godzin i 34 minuty. Później, w latach 1998–2002 wykładał na Uniwersytecie Technicznym w Monachium. W lutym 1999 dołączył do Europejskiego Korpusu Astronautów w Europejskim Centrum Astronautycznym w Kolonii. W 2002 zarządzał dwiema misjami Sojuz z astronautami ESA na Międzynarodową Stację Kosmiczną w 2002, kierował również dwiema narodowymi misjami w 2003 i 2004.W 2015 został profesorem astronautyki i stacji kosmicznych w Instytucie Systemów Lotów Kosmicznych na Uniwersytecie w Stuttgarcie.

</doc>
<doc id="4234888" url="https://pl.wikipedia.org/wiki?curid=4234888" title="Auseklis Dyneburg">
Auseklis Dyneburg

Auseklis Dyneburg (łot. Futbola klubs „Auseklis”) – łotewski klub piłkarski z siedzibą w mieście Dyneburg, w południowo-wschodniej części kraju.
Historia.
Chronologia nazw:
Klub Piłkarski Daugava został założony w mieście Dyneburg w 1944 roku. Nazwa pochodziła od nazwy rzeki Daugava. W 1949 zespół debiutował w wyższej klasie mistrzostw Łotewskiej SRR. Wtedy nazwy drużyn często się zmieniały: w 1952 roku klub zmienił nazwę na DSK Dyneburg (Kolejarski klub sportowy), w 1955 na FK Daugavpils, w 1959 na Celtnieks Dyneburg (Budownlaniec), w 1964 na CKR Dyneburg (Zakład konstrukcji budowlanych), w 1968 na Lokomotīve Dyneburg, a w 1970 przywrócił nazwę Celtnieks Dyneburg.
W 1973 roku klub otrzymał nazwę Ķīmiķis Dyneburg. W 1974 wrócił do Klasy A mistrzostw Łotewskiej SRR. Lata od 1975 do 1980 były „złotą epoką piłki nożnej w Dyneburgu”. W 1975 zespół był trzecim, w 1976 – drugim, w 1977 znów trzecim. W 1978 zdobył swój pierwszy tytuł mistrzowski. W 1979 ponownie zajął trzecią lokatę, aby w 1980 znów powrócić na najwyższy stopień mistrzostw Łotewskiej SRR. Od 1981 roku nastąpił spadek. W 1985 roku klub po raz trzeci przyjął nazwę Celtnieks Dyneburg. Drużyna w sezonach 1985, 1987 była wicemistrzem, a w 1988 i 1989 zdobywała brązowe medale mistrzostw. W 1990 zespół startował w rozgrywkach mistrzostw Krajów Nadbałtyckich, w której zajął 12.miejsce wśród 18 drużyn. Sezon 1991 zakończył na czwartej lokacie mistrzostw Łotewskiej SRR.
Po uzyskaniu niepodległości przez Łotwę 21 sierpnia 1991 roku i organizowaniu własnych mistrzostw klub w 1992 połączył się ze Szkołą Sportową i jako BJSS/Celtnieks Dyneburg startował w rozgrywkach najwyższej ligi, gdzie zajął 7.miejsce. W 1993 klub zmienił nazwę na Auseklis Dyneburg i zajął 5.miejsce. Sezon 1994 zakończył na 9.pozycji, ale potem zrezygnował z występów i został rozwiązany.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2017).
Stadion.
Klub rozgrywa swoje mecze domowe na stadionie Celtnieks w Dyneburgu, który może pomieścić 5000 widzów.

</doc>
<doc id="4234889" url="https://pl.wikipedia.org/wiki?curid=4234889" title="Daugavpils BJSS">
Daugavpils BJSS



</doc>
<doc id="4234890" url="https://pl.wikipedia.org/wiki?curid=4234890" title="FK Auseklis">
FK Auseklis



</doc>
<doc id="4234891" url="https://pl.wikipedia.org/wiki?curid=4234891" title="Auseklis Daugavpils">
Auseklis Daugavpils



</doc>
<doc id="4234893" url="https://pl.wikipedia.org/wiki?curid=4234893" title="Nao Matsushita">
Nao Matsushita

 – japońska aktorka, piosenkarka, modelka, pianistka i kompozytorka.
Życiorys.
Nao urodziła się w Ikomie, w Prefekturze Nara 8 lutego 1985 roku, a dorastała w Kawanishi, Prefekturze Hyōgo.
W 2008 roku ukończyła studia fortepianowe na Wydziale Instrumentalnym w Tokijskiej Muzycznej Szkole Wyższej.

</doc>
<doc id="4234894" url="https://pl.wikipedia.org/wiki?curid=4234894" title="Kryzys złożony">
Kryzys złożony

Kryzys złożony (ang. "complex emergency") – odmiana kryzysu humanitarnego występującego w państwie lub regionie, w którym jednocześnie istnieje poważny lub całkowity upadek władzy spowodowany konfliktem wewnętrznym lub zewnętrznym.
Kryzysy złożone wymagają najczęściej interwencji międzynarodowej. Cechy charakterystyczne kryzysów złożonych to m.in. występująca przemoc, ofiary śmiertelne, przesiedlenia ludności na skalę masową, znaczące lub bardzo rozległe szkody społeczne i ekonomiczne, przeszkody (polityczne bądź militarne) w udzielaniu i dostarczaniu pomocy humanitarnej oraz zagrożenie bezpieczeństwa pracowników organizacji humanitarnych i wolontariuszy. Pomoc międzynarodowa musi mieć w takich przypadkach charakter wieloaspektowy i dużą skalę.
Kryzysy złożone występują w państwach o ugruntowanej latami niestabilnej sytuacji politycznej i gospodarczej. Niemożność poradzenia sobie ze skutkami katastrof naturalnych nakłada się tam na długoletnie wojny, głód i rozkład gospodarczy. Powoduje to przedłużanie się konfliktów i narastanie kryzysów humanitarnych. W takiej sytuacji powstałe błędne koło nie pozwala do końca ustalić, co jest główna przyczyną, a co skutkiem kryzysu. Długotrwałe wojny osłabiają zdolności władz państwowych lub lokalnych do radzenia sobie lub zapobiegania klęskom naturalnym.
Do państw dotykanych kryzysami złożonymi należą lub należały m.in.: Afganistan, Somalia, Sudan, Etiopia, Czad, Liberia, Angola, Mozambik, Sierra Leone i Kongo.

</doc>
<doc id="4234896" url="https://pl.wikipedia.org/wiki?curid=4234896" title="Haki Toska">
Haki Toska

Haki Toska (ur. 8 maja 1920 w Gjirokastrze, zm. 27 grudnia 1994 w Tiranie) – albański działacz komunistyczny, minister zaopatrzenia w latach 1952–1953, w rządzie Envera Hodży, wicepremier Albanii w latach 1966-1970.
Życiorys.
W młodości związał się z grupą komunistyczną działającą w Szkodrze. Od grudnia 1941 członek Komunistycznej Partii Albanii. W 1943 objął stanowisko sekretarza komitetu okręgowego partii w Gjirokastrze. W 1944 otrzymał stanowisko komisarza politycznego w VI Brygadzie Armii Wyzwolenia Narodowego, wkrótce potem awansując na zastępcy dowódcy d.s. kadrowych w II Korpusie AWN. Posługiwał się pseudonimem "Lasko" i "I vogli" (Mały).
Po zakończeniu działań wojennych pracował początkowo jako sekretarz komitetu okręgowego partii w Gjirokastrze, skąd trafił do ministerstwa rolnictwa. W 1952 objął stanowisko ministra zaopatrzenia, które sprawował przez rok. W latach 1966-1970 pełnił funkcję wicepremiera. Jako wicepremier zajmował się głównie sprawami rolnictwa. W latach 1976-1981 pełnił funkcję ministra finansów. Stracił stanowisko ministerialne na fali czystek po śmierci Mehmeta Shehu.
W latach 1952-1991 zasiadał w Komitecie Centralnym Albańskiej Partii Pracy, od 1961 także w Biurze Politycznym partii. W latach 1954-1991 nieprzerwanie zasiadał w Zgromadzeniu Ludowym, reprezentując okręg Gjirokastra.
Na X Zjeździe Albańskiej Partii Pracy w czerwcu 1991 został usunięty z partii. Z uwagi na zły stan zdrowia nie był sądzony w procesach dekomunizacyjnych, obejmujących grupę działaczy partyjnych wysokiej rangi. Zmarł w grudniu 1994 w Tiranie. Na mocy dekretu 1018 Prezydenta Albanii Salego Berishy z 13 lutego 1995 został pozbawiony odznaczeń i tytułów, nadanych mu w okresie rządów komunistycznych.

</doc>
<doc id="4234900" url="https://pl.wikipedia.org/wiki?curid=4234900" title="Klaus-Dietrich Flade">
Klaus-Dietrich Flade

Klaus-Dietrich Flade (ur. 23 sierpnia 1952 w Büdesheim) – niemiecki pilot doświadczalny, inżynier chemik i astronauta.
Życiorys.
Pracował jako pilot doświadczalny w niemieckich siłach powietrznych, w 1980 uzyskał dyplom z inżynierii chemicznej na Uniwersytecie Bundeswehry w Monachium, później został pilotem doświadczalnym w Airbus Industries. 8 października 1990 został wybrany jako kandydat na astronautę. Po przejściu szkoleń, od 17 do 25 marca 1992 wspólnie z rosyjskimi astronautami uczestniczył, jako kosmonauta badacz, w misji Sojuz TM-14/Sojuz TM-13 trwającej 7 dni, 21 godzin i 56 minut. Po zakończeniu misji opuścił drużynę astronautów. Mieszka w Tuluzie.

</doc>
<doc id="4234904" url="https://pl.wikipedia.org/wiki?curid=4234904" title="Estádio Municipal Fernando Cabrita">
Estádio Municipal Fernando Cabrita

Estádio Municipal Fernando Cabrita – wielofunkcyjny stadion w Lagos, w Portugalii. Nosi imię trenera piłkarskiego, Fernando Cabrity. Obiekt może pomieścić 4600 widzów. Został otwarty w 1989 roku. Swoje spotkania na stadionie rozgrywają piłkarze klubu Esperança de Lagos. 9 lutego 2011 roku reprezentacja Andory przegrała na tym stadionie w meczu towarzyskim z Mołdawią 1:2. Było to pierwsze spotkanie tych drużyn w historii.

</doc>
<doc id="4234907" url="https://pl.wikipedia.org/wiki?curid=4234907" title="Kamienica Siebeneicherowska w Krakowie">
Kamienica Siebeneicherowska w Krakowie

Kamienica Siebeneicherowska – zabytkowa kamienica, zlokalizowana przy ulicy Grodzkiej na krakowskim Starym Mieście.
Historia kamienicy.
Kamienica została wzniesiona w XIV wieku jako parterowa i jednotraktowa. Z tego okresu zachował się belkowany strop. W I połowie XV wieku została nadbudowana o pierwsze piętro i rozbudowana o tylny trakt. W II połowie XV wieku nadbudowano drugie piętro. W połowie XVI wieku Mateusz Siebeneicher założył w budynku oficynę drukarską. Jego syn Jakub rozwinął działalność, otwierając w 1593 także księgarnię. Po śmierci Jakuba w 1604, zakładem, zarządzała przez sześć lat wdowa po nim Anna Siebeneicherowa, a następnie przeszedł on na własność Stanisława Germańskiego. W II połowie XVII wieku kamienica została nadbudowana o trzecie piętro i gruntownie przebudowana. W I połowie XIX wieku z polecenia Władysława Mączyńskiego wnętrza budynku otrzymały wystrój klasycystyczny. Z tego czasu pochodzą malowidła ścienne na I piętrze, przedstawiające m.in. port morski i port skalisty z wodospadem, oglądane przez loggię kolumnową. Kamienica ucierpiała podczas wielkiego pożaru Krakowa w 1850, całkowicie spłonęło ostatnie piętro. Odbudowę zakończono w 1876. W latach 80. XX wieku kamienica przeszła generalny remont.
10 maja 1976 kamienica wraz z oficyną zachodnią i podworcem została wpisana do rejestru zabytków. Znajduje się także w gminnej ewidencji zabytków.

</doc>
<doc id="4234909" url="https://pl.wikipedia.org/wiki?curid=4234909" title="Ramón Guillermo Aveledo">
Ramón Guillermo Aveledo

Ramón Guillermo Aveledo (ur. 27 sierpnia 1950 roku w Barquisimeto) – wenezuelski polityk, przewodniczący Izby Deputowanych w latach 1996–1998, deputowany do Kongresu Narodowego w latach 1994–1999, osobisty sekretarz prezydenta przy prezydencie Luisie Herrera Campinsie w latach 1979–1983, szef Telewizji Wenezuelskiej w latach 1983–1984, przewodniczący Profesjonalnej Wenezuelskiej Ligi Baseballa w latach 2002–2007, sekretarz wykonawczy partii Koalicja na rzecz Jedności Demokratycznej w latach 2009–2014 (złożył rezygnację). Od grudnia 2010 roku pełni funkcję prezesa Instytutu Badań Parlamentarnych Fermina Toro. Biznesmen, prawnik, politolog, wykładowca uniwersytecki (profesor nadzwyczajny na Uniwersytecie Metropolitalnym w Caracas), autor wielu książek.

</doc>
<doc id="4234912" url="https://pl.wikipedia.org/wiki?curid=4234912" title="Hadżdż Chalil">
Hadżdż Chalil

Hadżdż Chalil (arab. حاج خليل) – wieś w Syrii, w muhafazie muhafazie Aleppo. W 2004 roku liczyła 626 mieszkańców.

</doc>
<doc id="4234914" url="https://pl.wikipedia.org/wiki?curid=4234914" title="Karol Waduła">
Karol Waduła

Karol Waduła (ur. 25 grudnia 1909 w Czarnym Lesie, zm. 21 lipca 1976) – polski robotnik, poseł na Sejm PRL I i III kadencji. Przodownik pracy.
Życiorys.
Syn Karola. Pracował jako wytapiacz w nowobytomskiej Hucie Pokój. Należał do Polskiej Zjednoczonej Partii Robotniczej, w której pełnił funkcję przewodniczącego Komitetu Zakładowego.
W 1952 i 1961 uzyskiwał mandat posła na Sejm PRL z okręgów Zabrze i Chorzów, w trakcie III kadencji zasiadał w Komisji Oświaty i Nauki.
Został pochowany na cmentarzu w Rudzie Śląskiej.

</doc>
<doc id="4234918" url="https://pl.wikipedia.org/wiki?curid=4234918" title="Kuran (Syria)">
Kuran (Syria)

Kuran (arab. كوران) – wieś w Syrii, w muhafazie muhafazie Aleppo. W 2004 roku liczyła 203 mieszkańców.

</doc>
<doc id="4234920" url="https://pl.wikipedia.org/wiki?curid=4234920" title="Kelyn Rowe">
Kelyn Rowe

Kelyn Jaynes Rowe (ur. 2 grudnia 1991 w Federal Way) – amerykański piłkarz występujący na pozycji prawego skrzydłowego, od 2021 zawodnik Seattle Sounders FC.
Kariera klubowa.
Rowe pochodzi z miasta Federal Way w stanie Waszyngton. Jego starsza siostrę Bree grała w piłkę nożną w uczelnianym zespole Oregon Ducks, zaś młodsza Baely jest gimnastyczką. Uczęszczał do lokalnej Federal Way High School, gdzie za sprawą dobrych występów został wybrany do drużyny Parade and ESPN/Rise All-America, a także dwukrotnie do NSCAA Youth All-American (2008, 2009). W 2010 roku otrzymał natomiast nagrodę dla gracza roku rozgrywek Class 4A. Równocześnie trenował w młodzieżowej ekipie Crossfire Premier SC, w którego barwach dwukrotnie znalazł się w drużynie U16 West Conference Starting XI (2007, 2008). W późniejszym czasie studiował na Uniwersytecie Kalifornijskim w Los Angeles, gdzie występował w tamtejszym zespole UCLA Bruins. W 2010 roku otrzymał nagrodę Pac-12 Freshman of the Year dla najlepszego piłkarza pierwszego roku Pacific-12 Conference i został wybrany do NSCAA All-American Third Team. W 2011 roku został uhonorowany nagrodą Pac-12 Conference Player of the Year, a także wygrał z UCLA rozgrywki NCAA College Cup. Równocześnie występował w ekipie Washington Crossfire na czwartym poziomie rozgrywek – USL Premier Development League, przebywał też na testach w niemieckim 1. FC Köln.
W grudniu 2011 Rowe podpisał umowę z programem Generation Adidas, zaś miesiąc później został wybrany w ramach MLS SuperDraft (z trzeciego miejsca) przez New England Revolution. W Major League Soccer zadebiutował 10 marca 2012 w przegranym 0:1 spotkaniu z San Jose Earthquakes, zaś premierowego gola strzelił 31 marca tego samego roku w wygranej 3:1 konfrontacji z Los Angeles Galaxy. Od razu wywalczył sobie pewne miejsce w wyjściowym składzie; na przestrzeni kolejnych lat dał się poznać jako wielofunkcyjny gracz, mogący występować zarówno na skrzydle, jak i w roli środkowego i ofensywnego pomocnika. W sezonie 2014 wygrał z Revolution konferencję wschodnią i wywalczył wicemistrzostwo MLS, natomiast w 2016 roku dotarł do finału pucharu Stanów Zjednoczonych – U.S. Open Cup.
W 2019 roku przeszedł do Real Salt Lake. W 2020 roku grał w New England Revolution, a w 2021 trafił do Seattle Sounders FC.
Kariera reprezentacyjna.
W marcu 2011 Rowe został powołany przez Thomasa Rongena do reprezentacji Stanów Zjednoczonych U-20 na Mistrzostwa Ameryki Północnej U-20. Na gwatemalskich boiskach był kluczowym zawodnikiem swojej drużyny i rozegrał wszystkie trzy spotkania od pierwszej minuty, strzelając trzy gole w fazie grupowej – jednego w meczu z Surinamem (4:0) i dwa z Panamą (2:0). Jego kadra odpadła natomiast w ćwierćfinale po porażce z gospodarzami – Gwatemalą (1:2) i nie zakwalifikowała się na Mistrzostwa Świata U-20 w Kolumbii.
W seniorskiej reprezentacji Stanów Zjednoczonych Rowe zadebiutował za kadencji selekcjonera Bruce'a Areny, 1 lipca 2017 w wygranym 2:1 meczu towarzyskim z Ghaną. W tym samym miesiącu został powołany na Złoty Puchar CONCACAF, podczas którego rozegrał dwa mecze (obydwa w pierwszym składzie) i 15 lipca w wygranej 3:0 konfrontacji fazy grupowej z Nikaraguą strzelił pierwszego gola w dorosłej kadrze. Po zakończeniu fazy grupowej został zastąpiony w składzie przez Darlingtona Nagbe, a już bez jego udziału Amerykanie – pełniący rolę gospodarzy – triumfowali w Złotym Pucharze, pokonując w finale Jamajkę (2:1).

</doc>
<doc id="4234923" url="https://pl.wikipedia.org/wiki?curid=4234923" title="Krabojadek srebrnobrzuchy">
Krabojadek srebrnobrzuchy

Krabojadek srebrnobrzuchy ("Ichthyomys hydrobates") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae).
Zasięg występowania.
Krabojadek srebrnobrzuchy występuje w północno-zachodniej Ameryce Południowej zamieszkując w zależności od podgatunku:
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1891 duński zoolog Herluf Winge nadając mu nazwę "Habrothrix hydrobates". Holotyp pochodził z Sierra de Mérida, z Méridy, z wysokości 1600–1700 m n.p.m., w stanie Mérida, w Wenezueli.
"I. hydrobates" jest szeroko rozprzestrzeniony na rozczłonkowanym terenie górskim i istnieją podejrzenia że jest to w rzeczywistości kompleks trzech spokrewnionych gatunków. Autorzy "Illustrated Checklist of the Mammals of the World" rozpoznają trzy podgatunki.
Morfologia.
Długość ciała (bez ogona) 134–182 mm, długość ogona 125–150 mm, długość ucha 8–10 mm, długość tylnej stopy 30–36 mm; brak danych dotyczących masy ciała. Wszystkie krabojadki mają brązowe futro grzbietu i biały lub srebrzysty spód ciała. Mają szerokie tylne stopy. Krabojadek srebrnobrzuchy ma wąskie siekacze i pysk, wyraźnie węższe niż u krabojadka strumieniowego ("Ichthyomys tweedii").
Tryb życia.
Gryzoń ten występuje w wysokich lasach deszczowych, lasach mglistych i lasach wtórnych. Większość okazów została złapana na terenach przekształconych w rolnicze. Prowadzi ziemnowodny, nocny tryb życia. Żywi się krabami i innymi bezkręgowcami wodnymi. Jest spotykany od wysokości 600 do 2700 m n.p.m.
Populacja.
Krabojadek srebrnobrzuchy nie jest rzadki, ale trudno go schwytać. Jego liczebność maleje w związku z utratą środowiska przez wylesianie i zagrożenia związane ze skażeniem wód. Występuje w kilku obszarach chronionych w Wenezueli i w parku narodowym Munchique w Kolumbii. Międzynarodowa Unia Ochrony Przyrody uznaje krabojadka srebrnobrzuchego za gatunek bliski zagrożenia.

</doc>
<doc id="4234924" url="https://pl.wikipedia.org/wiki?curid=4234924" title="Ichthyomys hydrobates">
Ichthyomys hydrobates



</doc>
<doc id="4234927" url="https://pl.wikipedia.org/wiki?curid=4234927" title="Daniel Barry">
Daniel Barry

Daniel T. Barry (ur. 30 grudnia 1953 w Norwalk) – amerykański naukowiec, inżynier i astronauta.
Życiorys.
W 1971 ukończył szkołę w Alexandrii, a w 1975 inżynierię elektryczną na Cornell University. W roku 1977 uzyskał dyplom, a w 1980 doktorat z inżynierii elektrycznej/nauk komputerowych na Uniwersytecie Princeton. W roku 1982 został doktorem medycyny na Uniwersytecie Miami. W 1985 został asystentem profesora na University of Michigan, 1985-1987 pracował w Marine Biological Laboratory w Woods Hole. Jego badania obejmowały głównie biologiczne przetwarzanie sygnałów, w tym teorię przetwarzania sygnałów, algorytmy i zastosowania do określonych układów biologicznych. Zastosowania obejmowały sygnały akustyczne wytwarzane przez kurczące się mięśnie szkieletowe, elektryczne sygnały z mięśnia i dźwięki serca. Pracował również nad projektem protetycznym. Uzyskał pięć patentów i opublikował ponad 50 artykułów w czasopismach naukowych, pracował również w dwóch naukowych kolegiach redakcyjnych.
31 marca 1992 został wybrany przez NASA jako kandydat na astronautę, od sierpnia 1992 przechodził roczne szkolenie w Centrum Lotów Kosmicznych imienia Lyndona B. Johnsona jako specjalista misji. Jego pierwszą misją była STS-72 od 11 do 20 stycznia 1996, trwająca 8 dni i 22 godziny. Po raz drugi lot kosmiczny odbywał w ramach misji STS-96 od 27 maja do 6 czerwca 1999, trwającej 9 dni, 19 godzin i 13 minut. Trzecią i ostatnią misją była STS-105 od 10 do 22 sierpnia 1999, trwająca 11 dni, 21 godzin i 12 minut. Podczas niej wykonał spacer kosmiczny trwający 7 godzin i 55 minut.
Łącznie spędził w kosmosie 30 dni, 14 godzin i 25 minut. Czterokrotnie wychodził w otwartą przestrzeń kosmiczną, spędzając tam łącznie 25 godzin i 53 minuty.W kwietniu 2005 opuścił NASA. Mieszka w South Hadley.

</doc>
<doc id="4234928" url="https://pl.wikipedia.org/wiki?curid=4234928" title="Al-Umsijja">
Al-Umsijja

Al-Umsijja (arab. الأمسية) – wieś w Syrii, w muhafazie muhafazie Aleppo. W 2004 roku liczyła 856 mieszkańców.

</doc>
<doc id="4234929" url="https://pl.wikipedia.org/wiki?curid=4234929" title="Kamienica Awedykowska w Krakowie">
Kamienica Awedykowska w Krakowie



</doc>
<doc id="4234930" url="https://pl.wikipedia.org/wiki?curid=4234930" title="Aoi Miyazaki">
Aoi Miyazaki

 – japońska aktorka.
Życiorys.
Miyazaki rozpoczęła pracę w branży rozrywkowej w wieku czterech lat. Początkowo występowała głównie w reklamach, czasopismach oraz grała epizody w serialach telewizyjnych. Miyazaki zadebiutowała w filmie Ano Natsu no Hi w wieku czternastu lat.

</doc>
<doc id="4234931" url="https://pl.wikipedia.org/wiki?curid=4234931" title="Kusan">
Kusan

Kusan (arab. كوسان) – wieś w Syrii, w muhafazie muhafazie Aleppo. W 2004 roku liczyła 292 mieszkańców.

</doc>
<doc id="4234933" url="https://pl.wikipedia.org/wiki?curid=4234933" title="Charles Trowbridge">
Charles Trowbridge

Charles Trowbridge (ur. 10 stycznia 1882 w Veracruz w Meksyku, zm. 30 kwietnia 1967 w Los Angeles, Kalifornia, USA) – amerykański aktor filmowy. W latach 1915-1958 wystąpił w 233 filmach.

</doc>
<doc id="4234934" url="https://pl.wikipedia.org/wiki?curid=4234934" title="Jacques Fort">
Jacques Fort

Jacques Fort (ur. 16 stycznia 1938 w Bordeaux, zm. 5 lutego 2018 w Bergerac) – francuski rugbysta grający na pozycji , dwukrotny mistrz kraju w 1965 i 1966 z , reprezentant kraju, zwycięzca Pucharu Pięciu Narodów z 1967.
Grać w rugby zaczął w juniorskich zespołach klubu US Bergerac. Związał się następnie z , z którym triumfował w mistrzostwach kraju w sezonach 1964/1965 i 1965/1966. Po czterech sezonach powrócił do klubu US Bergerac, któremu pomógł w awansie do najwyższej klasy rozgrywkowej w 1969 roku. Karierę sportową zakończył w 1972 roku, choć jeszcze dwa lata później pojawił się na boisku w barwach USB.
W 1967 roku dla francuskiej reprezentacji rozegrał siedem testmeczów, także jako kapitan. Zadebiutował w marcu przeciwko Włochom, w kolejnym miesiącu zagrał w dwóch spotkaniach zwycięskiego Pucharu Pięciu Narodów, a następnie w rozegranej na przełomie lipca i sierpnia wyjazdowej serii czterech meczów ze "Springboks".

</doc>
<doc id="4234937" url="https://pl.wikipedia.org/wiki?curid=4234937" title="Alfa Romeo Alfa 6">
Alfa Romeo Alfa 6

Alfa Romeo Alfa 6 – samochód osobowy klasy średniej wyższej produkowany przez włoską markę Alfa Romeo w latach 1979 – 1986.
Historia i opis pojazdu.
W roku 1968 Alfa Romeo zaprzestało produkcji modelu 2600, jednocześnie rozpoczęto pracę nad następcą. Zgodnie z założeniami, nowy model miał być konstrukcją, która mogłaby stanowić skuteczną alternatywę dla Mercedesa W114 oraz BMW serii 5. Rozwój projektu przerwano w 1973 roku, w związku z kryzysem paliwowym. Prace wznowiono po trzech latach, ze względu na wprowadzenie dłuższej Alfetty, również Alfa 6 wymagała przeprojektowania, ostatecznie zdecydowano się na nadwozie opracowane przez studio Bertone. Jeden ze starszych projektów nadwozia posłużył przy budowie Alfy Romeo 2300, produkowanej w Brazylii przez FNM. Opracowanie wnętrza napotkało więcej trudności, pomimo licznych zmian nie uchodziło nigdy za nowoczesne.
Odradzający się popyt w segmencie pojazdów luksusowych, zachęcił Alfę Romeo do oficjalnej premiery pojazdu, która odbyła się w kwietniu 1979 roku. W tym samym czasie rozpoczęto też produkcję seryjną.
Konstrukcja.
Zawieszenie zapożyczono z Alfetty, z przodu zastosowano dwie pary wahaczy poprzecznych, z tyłu zaś pracował układ de Dion. W odróżnieniu od Alfetty zastosowano aluminiową belkę tylnej osi, oraz hydrauliczne wspomaganie kierownicy. Na potrzeby Alfy 6 opracowano nową jednostkę napędową, która miała zastąpić wysłużone silniki R6 o żeliwnym bloku. Konstrukcja w układzie V6 została opracowana przez Giuseppe Busso. Silnik o pojemności 2,5 l osiągał 156 KM. Zasilanie zapewniało sześć gaźników dolnossących – każdy cylinder otrzymał osobny gaźnik. Zastosowano pojedyncze wałki rozrządu w obu głowicach, napędzane za pomocą paska. Alfa 6 wykorzystywała skrzynie biegów opracowane w niemieckiej wytwórni ZF. Przekładnia ręczna miała pięć przełożeń, za dopłatą oferowano automatyczną o trzech przełożeniach. Ręczna skrzynia, w porównaniu z własnymi konstrukcjami Alfy Romeo, pracowała bardzo precyzyjnie i płynnie, lecz nie została doceniona przez fanów marki. Skrzynia biegów została umiejscowiona za silnikiem, tym samym Alfa 6 była jedynym pojazdem marki, wyposażonym w silnik V6, który nie wykorzystywał układu transaxle. Przekładnia główna została zabudowana z mechanizmem różnicowym o poślizgu ograniczonym do 25%. Alfę 6 wyposażono w hamulce tarczowe na wszystkich czterech kołach, przy czym tarcze kół przednich były wentylowane. Paliwo dostarczała elektryczna pompa, która – w razie konieczności – przerywała pracę po osiągnięciu krytycznego ciśnienia oleju. Wszystkie pojazdy posiadały hydrauliczne poziomowanie wiązki światła z reflektorów.
Wyposażenie.
Nabywca Alfy 6 otrzymywał centralny zamek, szyby boczne otwierane elektrycznie, elektrycznie regulowane lusterka oraz fotele, cztery regulowane zagłówki, zasłonę przeciwsłoneczną na szybie tylnej. Do wyposażenia standardowego należały także światła przeciwmgielne z przodu i z tyłu; deska rozdzielcza posiadała elektroniczny prędkościomierz, obrotomierz, wskaźniki ciśnienia oleju i temperatury płynu chłodzącego, zegarek, kontrolki ostrzegające o niskim poziomie płynu hamulcowego i zużyciu klocków hamulcowych. Wszystkie egzemplarze po modernizacji otrzymały spryskiwacze i wycieraczki reflektorów przednich. Za dopłatą oferowano klimatyzację, skórzaną tapicerkę, felgi aluminiowe oraz lakiery metalizowane.
Seria 2.
W lipcu 1983 r. przeprowadzono modernizację nadwozia. Okrągłe reflektory zastąpiono prostokątnymi, zastosowano również kierunkowskazy z przezroczystym kloszem. Przestylizowano zderzak przedni – zachodził on stopniowo na przednie błotniki, zrezygnowano z niemodnych już kłów, zastosowano też spoiler dociskowy. Również tylny zderzak został poszerzony, sięgając nadkoli tylnych. Wprowadzono listwy chroniące drzwi, które znajdowały się na wysokości zderzaków. Kaseta wypusty powietrza na słupku C otrzymała nakładkę, co poprawiało linię boczną. Lampy tylne wraz z tablicą rejestracyjną osadzono na panelu z tworzywa sztucznego. Zrezygnowano z chromów – usunięto listwy pod progami oraz lusterko kierowcy. Ze względu na duże zużycie paliwa, silnik 2.5 V6 został przystosowany do zasilania wielopunktowym wtryskiem paliwa. Jednostka zachowała swoją moc, była przy tym oszczędniejsza. Sześciogaźnikowy system zasilania nadal wykorzystywała nowa jednostka V6 o pojemności dwóch litrów. Mniejszy silnik był adresowany głównie z myślą o rynku włoskim, ze względu na znacznie mniejszą akcyzę w tej klasie pojemności. Paletę zasilił także silnik wysokoprężny, o pojemności 2.5 l, dostarczany przez VM Motori. Pięciocylindrowa jednostka wykorzystywała wałek rozrządu w bloku silnika, napędzany kołami zębatymi, odznaczała się oddzielnymi głowicami dla każdego z cylindrów. Silnik został wyposażony w turbodoładowanie i rozwijał moc 105 KM. Choć była to jednostka hałaśliwa, cieszyła się dobrą opinią z racji dynamiki i niezawodności.
Sprzedaż.
Pojawiając się rynku włoskim, Alfa 6 była pojazdem bezkonkurencyjnym – Fiat 130 nie był już produkowany, zaś Lancia Gamma miała napęd na oś przednią, była przy tym zauważalnie mniejsza. Jej głównymi rywalami były jednak niemieckie limuzyny, takie jak BMW E12, Ford Granada, Mercedes W123 oraz Opel Senator. W 1984 roku cena nowej Alfy Romeo 6 przewyższała Mercedesa 280E oraz Opla Senatora 3.0E, przy czym oba konkurencyjne pojazdy miały mocniejsze silniki i lepsze wyposażenie. Stonowana stylistyka Alfy Romeo 6 nie wzbudzała dużego zainteresowania. Faktem jest, że samochód nie był adresowany pod żadną klientelę. Do włoskiej limuzyny przyległa więc opinia ,samochodu dla nikogo". Do braku sukcesu przyczynił się również brak tradycji Alfy Romeo w segmencie dużych sedanów.
Alfa 6 uchodziła za samochód paliwożerny i toporny, była też podatna na korozję. Zaletą natomiast była jej niezawodność, wśród usterek należy wspomnieć o trudności w odpowiedniej regulacji sześciu gaźników. Najlepsze wyniki sprzedaży Alfy 6 osiągnięto na rynku szwajcarskim, rząd włoski zamówił wiele tych limuzyn na potrzeby przewozu oficjeli i urzędników. Prosta budowa nadwozia przemawiała na korzyść montażu opancerzana, zaś rozmiary i właściwości jezdne zapewniały bezpieczeństwo na drodze.
Od 7 do 11 egzemplarzy Alfy Romeo 6 przeszło testy homologacyjne w celu przygotowania do sprzedaży na terenie USA, pojedyncze egzemplarze trafiły na tamtejszy rynek.
Face lifting i modernizacja palety silnikowej w 1983 r. pokutowały utrzymaniem podobnego wyniku sprzedaży. Alfa 6 z silnikiem 2.0 V6 trafiła do klientów w liczbie niecałych 1800 egzemplarzy, mimo znacznie niższej ceny od topowego 2.5 Quadrifoglio, który znalazł nieco mniejszą liczbę nabywców. Najliczniej sprzedawany był wysokoprężny wariant TD 5, który znalazł prawie 3 tysiące nabywców.
Do zakończenia produkcji w 1987 roku sprzedano 12 070 egzemplarzy.

</doc>
<doc id="4234938" url="https://pl.wikipedia.org/wiki?curid=4234938" title="Hadżman">
Hadżman

Hadżman (arab. حجمان) – wieś w Syrii, w muhafazie muhafazie Aleppo. W 2004 roku liczyła 131 mieszkańców.

</doc>
<doc id="4234942" url="https://pl.wikipedia.org/wiki?curid=4234942" title="Szajch Chauruz">
Szajch Chauruz

Szajch Chauruz (arab. شيخ خورز) – wieś w Syrii, w muhafazie muhafazie Aleppo. W 2004 roku liczyła 478 mieszkańców.

</doc>
<doc id="4234943" url="https://pl.wikipedia.org/wiki?curid=4234943" title="Hauzan">
Hauzan

Hauzan (arab. هوزان) – wieś w Syrii, w muhafazie muhafazie Aleppo. W 2004 roku liczyła 201 mieszkańców.

</doc>
<doc id="4234945" url="https://pl.wikipedia.org/wiki?curid=4234945" title="Krabojadek strumieniowy">
Krabojadek strumieniowy

Krabojadek strumieniowy ("Ichthyomys tweedii") – gatunek ssaka z podrodziny bawełniaków (Sigmodontinae) w obrębie rodziny chomikowatych (Cricetidae), występujący w północno-zachodniej Ameryce Południowej.
Zasięg występowania.
Krabojadek strumieniowy jest znany z dwóch bardzo odległych lokalizacji, w zachodnim Ekwadorze i w środkowej Panamie; może mieć w rzeczywistości szeroki zasięg występowania. W Panamie schwytano do 2008 roku tylko trzy osobniki. Jest spotykany na nizinach i u stóp Andów, może zajmować ten obszar także w Kolumbii. 
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1921 roku amerykański teriolog Harold Elmer Anthony nadając mu nazwę "Ichthyomys tweedii". Holotyp pochodził z Portovelo, na wysokości n.p.m., w prowincji El Oro, w Ekwadorze. 
Obejmuje "I. caurinus" jako młodszy synonim. Autorzy "Illustrated Checklist of the Mammals of the World" uznają ten takson za gatunek monotypowy.
Morfologia.
Długość ciała (bez ogona) 143–197 mm, długość ogona 132–155 mm, długość ucha 8–12 mm, długość tylnej stopy 33–40 mm; masa ciała 123–155 g. Wszystkie krabojadki mają brązowe futro grzbietu i biały lub srebrzysty spód ciała. Mają szerokie tylne stopy. Krabojadek strumieniowy ma masywne siekacze i pysk, szersze u dorosłych osobników niż u krabojadka srebrnobrzuchego ("Ichthyomys hydrobates").
Tryb życia.
Gryzoń ten występuje w wysokich lasach deszczowych, lasach mglistych i lasach wtórnych, w pobliżu wartkich strumieni. Gatunki z tego rodzaju prowadzą ziemnowodny, nocny tryb życia. Żywią się małymi rybami, krabami i innymi bezkręgowcami wodnymi. Występuje od poziomu morza do wysokości 1700 m n.p.m.
Populacja.
Krabojadek strumieniowy jest rzadki, nie wiadomo jaka jest jego liczebność i zasięg występowania. Zagrożeniami są dla niego wylesianie, rozwój rolnictwa i miast, a także skażenie wód. Międzynarodowa Unia Ochrony Przyrody nie przydzieliła krabojadkowi strumieniowemu kategorii zagrożenia, w Panamie jest on uznany za gatunek krytycznie zagrożony.

</doc>
<doc id="4234946" url="https://pl.wikipedia.org/wiki?curid=4234946" title="Ichthyomys tweedii">
Ichthyomys tweedii



</doc>
<doc id="4234947" url="https://pl.wikipedia.org/wiki?curid=4234947" title="Al-Hadżib (Afrin)">
Al-Hadżib (Afrin)

Al-Hadżib () – wieś w Syrii, w muhafazie muhafazie Aleppo. W 2004 roku liczyła 126 mieszkańców.

</doc>
<doc id="4234952" url="https://pl.wikipedia.org/wiki?curid=4234952" title="Kutan (Syria)">
Kutan (Syria)

Kutan (arab. قوطان) – wieś w Syrii, w muhafazie muhafazie Aleppo. W 2004 roku liczyła 373 mieszkańców.

</doc>
<doc id="4234953" url="https://pl.wikipedia.org/wiki?curid=4234953" title="Saghir">
Saghir

Saghir (arab. صاغر) – wieś w Syrii, w muhafazie muhafazie Aleppo. W 2004 roku liczyła 173 mieszkańców.

</doc>
<doc id="4234954" url="https://pl.wikipedia.org/wiki?curid=4234954" title="9. april">
9. april

9. april – duński dramat filmowy w reżyserii Roniego Ezry, którego premiera odbyła się w 2015 roku.
Fabuła.
9 kwietnia 1940 roku niemiecka armia przekroczyła duńską granicę. Duńczycy prowadzą wojnę z najsilniejszą armią Europy. W Południowej Jutlandii duńskie oddziały rowerowe i motocyklowe otrzymały rozkaz, aby wbrew wszelkim przeciwnościom powstrzymać siły niemieckie, do czasu zmobilizowania wsparcia. Podporucznik Sand (Pilou Asbæk) i jego oddział cyklistów – jako pierwsi napotykają wojska przeciwnika.
Obsada.
Źródło: Rotten Tomatoes
Produkcja.
Budżet filmu wyniósł 22 miliony koron i był wspierany przez Det Danske Filminstitut, stację telewizyjną TV 2 oraz gminę Haderslev.

</doc>
<doc id="4234955" url="https://pl.wikipedia.org/wiki?curid=4234955" title="Komutacja łączy">
Komutacja łączy



</doc>
<doc id="4234958" url="https://pl.wikipedia.org/wiki?curid=4234958" title="Dajr Sawwan">
Dajr Sawwan

Dajr Sawwan (arab. دير صوان) – wieś w Syrii, w muhafazie muhafazie Aleppo. W 2004 roku liczyła 807 mieszkańców.

</doc>
<doc id="4234959" url="https://pl.wikipedia.org/wiki?curid=4234959" title="Paweł Boćko">
Paweł Boćko

Paweł Boćko (ur. 7 czerwca 1963 w Tarnowie) – polski artysta fotograf. Członek rzeczywisty i Artysta Fotoklubu Rzeczypospolitej Polskiej Stowarzyszenia Twórców (AFRP). Członek i wiceprezes Zarządu Stowarzyszenia Myślenickiej Grupy Fotograficznej "mgFoto".
Życiorys.
Paweł Boćko jest z wykształcenia architektem – absolwentem Politechniki Krakowskiej. Jest związany z tarnowskim środowiskiem fotograficznym, mieszka i pracuje w Tarnowie. W 2003 roku był współzałożycielem grupy fotograficznej "FiP". W 2014 roku został członkiem Stowarzyszenia Myślenickiej Grupy Fotograficznej "mgFoto" (członka zbiorowego Fotoklubu Rzeczypospolitej Polskiej)"," w której obecnie pełni funkcję wiceprezesa Zarządu. 
Paweł Boćko jest autorem i współautorem wielu wystaw fotograficznych; indywidualnych, zbiorowych, poplenerowych oraz pokonkursowych. W 2014 roku został przyjęty w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 362). W 2018 roku został uhonorowany Medalem „Za Zasługi dla Fotografii Polskiej” – odznaczeniem przyznawanym przez Kapitułę Fotoklubu Rzeczypospolitej Polskiej Stowarzyszenia Twórców – w 100. rocznicę odzyskania przez Polskę niepodległości. W 2020 odznaczony Złotym Medalem „Za Fotograficzną Twórczość” – odznaczeniem ustanowionym przez Zarząd i przyznawanym przez Kapitułę Fotoklubu Rzeczypospolitej Polskiej Stowarzyszenia Twórców, w odniesieniu do obchodów 25-lecia powstania Fotoklubu RP.

</doc>
<doc id="4234963" url="https://pl.wikipedia.org/wiki?curid=4234963" title="Zibo Zhenke">
Zibo Zhenke

Zibo Zhenke (; kor. 자백진가 "Jabaek Jinga"; jap. "Shihaku Shinka"; wiet. "Tử Bách Chân Khả"; ur. 1543, zm. 17 stycznia 1604) – chiński mistrz chan z okresu odrodzenia buddyzmu chan. Znany także jako (chin. 達觀眞可) Daguan Zhenke. Tak podpisywał się w swoich tekstach. Ponieważ wielu ówczesnych fałszywych buddyjskich nauczycieli podpierało się należeniem do pewnych linii przekazu, Zibo ostentacyjnie odmawiał przynależności do jakiejś szczególnej linii przekazu, dlatego nie można go nigdzie umiejscowić.
Życiorys.
Jego rodzina wywodziła się z powiatu Juqu (Jurong) w prowincji Jiangsu, ale od kilku pokoleń mieszkała w ruchliwym mieście Wujiang w zatoce jeziora Taihu. Był to najbardziej rozwinięty ekonomicznie region Chin, obejmujący dolną część doliny rzeki Jangcy. Zibo nie mówił do czwartego roku życia. Pewnego dnia pojawił się w ich domu mnich buddyjski, który wziął w dłonie jego głowę i powiedział: „Kiedy ten chłopak opuści dom, zostanie wielkim buddyjskim nauczycielem”. Gdy mnich odszedł, Zibo zaczął mówić. Zibo był bardzo wysoki, nie lubił się bawić, zainteresowany był rozwojem duchowości. Wiadomo także, że uwielbiał "youxia"; były to tradycyjne postacie z chińskich opowieści, nieustraszeni, niezależni wojownicy, którzy wędrowali po całym kraju walcząc ze złem, pomagając skrzywdzonym i interweniując tak, gdzie było to konieczne.
W wieku 17 lat wziął kij i miecz i opuścił swój rodzinny dom. Gdy dotarł do bramy Lumen miasta Suzhou rozpętała się straszliwa burzy i musiał się zatrzymać. Spotkał wtedy mnicha Mingjue z klasztoru Tygrysiego Wzgórza (). Razem udali się do tego klasztoru. W wieku 21 lat przyjął mnisią ordynację od mnicha specjalizującego się w tekstach buddyjskich. Następnie udał się do klasztoru Dongta, a potem przybył do klasztoru Jingde w górach Wudang w prowincji Hubei, w którym spędził trzy lata w odosobnieniu. Następnie na krótko powrócił do klasztoru Tygrysiego Wzgórza, z którego udał się na wędrówkę po Chinach w poszukiwaniu nauczycieli i oświecenia. Postępował zgodnie z tradycją chanu – intensywne studiowanie sutr oraz wędrówka po kraju.
W tym okresie praktyki Zibo był wciąż w pułapce dualistycznych koncepcji, że celem buddyzmu jest ucieczka od cierpienia narodzin i śmierci. Świadczy o tym następujące wydarzenie. Zibo usłyszał mnicha recytującego wiersz buddyjski, który zawierał wers: „Odcinanie fałszywych myśli powiększa chorobę./ Podążanie w kierunku prawdziwej takości jest także złe”. Zibo powiedział mnichowi: „To jest błędne. Powinno być: 'Jedynie w odcinaniu fałszywych myśli nie ma choroby./ Podążanie w kierunku prawdziwej takości nie jest złe'”. Mnich powiedział: „To ty jesteś w błędzie, nie autor wiersza”. Zibo popadł w wielkie zwątpienie. Gdziekolwiek był pisał wersy wiersza na ścianie. Jego zwątpienie było tak intensywne, że jego głowa i twarz stały się opuchnięte. Pewnego dnia podczas wegetariańskiego festynu osiągnął oświecenie. Opuchnięcie zniknęło. Powiedział wtedy: „Gdybym był z Linjim lub Deshanem zostałbym oświecony jednym klapsem, bez potrzeby pytania co i jak”.
Po tym przełomowym doświadczeniu Zibo udał się na górę Lu, która była wtedy ważnym centrum buddyzmu i rozpoczął studiowanie nauk jogaczary. Po pewnym czasie udał się na górę Wutai. Po przybyciu na miejsce zobaczył w grocie starego mnicha siedzącego w medytacji. Zapytał go wtedy: „Jak to jest zanim pojedyncza myśli się narodzi?” Mnich podniósł palec. Zibo spytał: „A jak to jest po jej narodzinach?” Mnich rozpostarł ręce. Zibo zrozumiał jego przekaz. Później próbował go odnaleźć, ale nie mógł ponownie trafić do groty.
W latach 70. XVI w. gdy Zibo dotarł do Pekinu, znany ówcześnie Bianrong Zhenyuan zaprosił go na rozmowę. Później Zibo odwiedził znanych buddystów tego czasu, jak mistrzowie Dharmy Xiaoyan i Xianli. Po 9 latach wędrówek powrócił do klasztoru Tygrysiego Wzgórza i prawie natychmiast udał się na studniowe odosobnienie medytacyjne w pobliskim mieście Songjiang.
W 1575 r. Zibo odwiedził klasztor Szaolin i przekonał się osobiście, że praktyka chan w klasztorze był sztuczna. Mistrz caodong Hungxiu Changrun (?-1585, także znany jako Daqian Changrun, ), uczeń i spadkobierca Dharmy mistrza Xiaoshana Zongshu (1500-1567) po prostu praktykował wykłady na temat gong’anów bez podkreślania ich prawdziwego znaczenia.
Gdy Zibo miał trzydzieści kilka lat przyciągnięty jego dobrą reputacją w kręgach buddyjskich zgłosił się do niego niejaki Mizang Daokai (w 1580 r.), który stał się jego głównym uczniem. Zibo zaczął patronować różnym buddyjskim projektom, jak np. odbudowywaniem lub restaurowaniem klasztorów buddyjskich, które uległy zniszczeniom w tych trudnych czasach. Między innymi odbudował świątynię Siurangamy (sans. Śūraṇgama, czyli Lengyan; ), zaczynając od postawienia nowego budynku medytacji. Teren został wówczas przejęty przez właściciela ziemskiego i dopiero po dwudziestoletniej walce udało się Zibo odbudować całą świątynię.
Zibo zaangażował się także w drukowanie i rozpowszechnianie buddyjskich książek. Przyczyną tego stało się zauważenie przez Zibo, że prawdziwe nauki buddyjskie zostają zastępowane przez zwykłe nieszczere imitacje. Ta tendencja nosiła nazwę Okresu Pozorów. Wiek XVI można nazwać złotym okresem drukarstwa chińskiego; książki wydawano w stosunkowo dużych nakładach i stały się relatywnie tanie.
Dużo wysiłku wkładał Zibo w projekt wydrukowania chińskiego kanonu buddyjskiego i wydania go pod postacią książki. W ciągu kilku lat udało mu się zebrać spore poparcie wśród urzędników i ludzi wysoko postawionych dla tej idei. W 1589 r. razem z Daokaiem rozpoczęli wycinać tekst kanonu na blokach drukarskich na górze Wutai w prowincji Shanxi. Po czterech latach pracy, wydrukowaniu niewielkiego nakładu kanonu i nieukończeniu tego projektu Zibo powrócił na południe Chin do Suzhou, gdzie cieszył się olbrzymim poważaniem. Projekt został ukończony już po jego śmierci. Wu Yongxian, uczeń Zibo, po zostaniu gubernatorem Zhejiangu, przeznaczył własne pieniądze na ten cel i po wydrukowaniu kanonu w dużym nakładzie został od rozpowszechniony w całym kraju.
Jeden z egzemplarzy kanonu Zibo wysłał, aby został on umieszczony w stupie wybudowanej przez znanego w tym czasie mistrza chan Miaofenga Fudenga (1540-1612, ). Miaofeng tak jak i Hanshan Deqing cieszyli się patronatem wdowy cesarskiej Li. Hanshan poinformował ją o istnieniu drukowanego przez Zibo kanonu w formie książki i zamówiła ona piętnaście kompletnych zestawów tekstu. Jej syn cesarz Wanli (chin. 萬曆, pinyin Wànlì, pan. 1572-1620) nakazał ich dystrybucję dla znanych klasztorów w kraju.
Jesienią 1586 r. Zibo udał się do Pekinu, aby spotkać się z mistrzem chan Hanshanem Deqingiem, jednak w tym czasie Hanshan przebywał w Chang’anie, który jest na zachód od Pekinu. Zibo udał się na wędrówkę na wschód. Hanshan, który się o tym dowiedział, postanowił także wyruszyć na wschód licząc, że ich drogi się gdzieś spotkają. Hanshan dotarł do miasta Jimo w prowincji Szantung, jednak Zibo dzień wcześniej opuścił klasztor i zatrzymał się w pobliskim zajeździe, przygotowując się do dalszej podróży. Nocą Hanshan dotarł do zajazdu i tak doszło do spotkania dwóch z czterech najwybitniejszych mistrzów chan tego okresu. Razem powrócili do klasztoru i spędzili ze sobą 10 dni.
W ciągu kilku następnych lat Zibo przemierzył Chiny wzdłuż i wszerz odwiedzając starożytne miejsca związane z buddyzmem, pobudzając miejscowych ludzi do remontowania świątyń, nauczając ich swoim przykładem i starał się ożywić buddyzm wszędzie, gdzie dotarł. Gdy powrócił do rejonu stolicy poświęcił się odnowieniu dawnego klasztoru Tanzhe (chin. 潭柘孝, pinyin Tánzhèsì). Następnie udał się na górę Emei w Syczuanie, jedną ze świętych gór buddyzmu w Chinach, która powiązana była z bodhisattwą Samantabhadrą.
Gdy dotarł do Lushan natrafił na fundamenty jednego z najstarszych klasztorów w Chinach – Guizong, który powstał w 340 r. Poza fundamentami znajdowała się tam samotna sosna, która została sprzedana przez mnichów za nieco ponad 30 litrów ryżu. Została ona ocalona przez miejscowego żebraka, który wyżebrał tyle ryżu, że mógł ją odkupić. Gdy Zibo dotarł do tego miejsca zobaczył, że drzewo było poważnie uszkodzone przez drwala i w każdej chwili mogło runąć. Otoczył drzewo ziemią i kamieniami oraz złożył ślubowanie, aby drzewo przeżyło, a wtedy również i klasztor zostanie kiedyś odbudowany. I tak się też stało.
W czasie podróży po północnych Chinach Zibo dotarł do góry Kamiennej Sutry. W VI wieku pewien książę wyrzeźbił tekst sutry na dużym kamieniu, który umieścił w grocie. Obok znajdowała się mała świątynia i stupa. Zibo ślubował odnowienie ich. Otworzył jedno z pomieszczeń i pod jednym z wyobrażeń Buddy znalazł pojemnik, a w nim wiele relikwii. Po usłyszeniu o tym wdowa cesarska wysłała osobistego służącego wraz z przyznaną purpurową szatą dla Zibo. Na prośbę Zibo relikwie zostały wystawione w pałacu przez trzy dni i następnie powróciły do stupy.
Po tym wydarzeniu, gdy Hanshan usłyszał, iż Zibo powędrował na zachód Chin również udał się w tym kierunku i obaj spotkali się w Pekinie. Hanshan tak to wspomina: „Przebywaliśmy w ogrodzie w zachodniej stolicy rozmawiając przez czterdzieści dni i nocy, nigdy nie zamykając naszych oczu. To było najszczęśliwsze wydarzenie mojego życia”. Postanowili napisać historię przekazu buddyzmu w okresie Ming. Umówili się, że spotkają się w Caoxi/Caoqi, gdzie prawie 1000 lat temu przebywał szósty patriarcha Huineng, aby odnowić jego klasztor. Jesienią 1593 r. Zibo udał się do Lushan, gdzie miał spotkać się z Hanshanem. Do spotkania doszło 11 miesiąca 1596 r. w Lubo an (pustelni). Zibo przeczuwał, że nadchodzi powoli jego kres i oznajmił, że umrze przed Hanshanem. Było to ich ostatnie spotkanie.
W 1595 r. Hanshan został aresztowany z cesarskiego rozkazu, gdyż cesarz popadł w konflikt się ze swoją matką. Po poddaniu Hanshana torturom, został on przywrócony do stanu świeckiego i zesłany na dalekie południe jako zwykły garnizonowy żołnierz. Świątynia Pieczęci Oceanu wybudowana przez matkę cesarza dla Hanshana, została zburzona.
W 1600 r. sytuacja w kraju stała się napięta, gdyż cesarz postanowił podnieść podatki, aby odnowić swoje trzy pałace. Spowodowało to dość powszechny opór. Gubernator miasta Nankang (chin. 南康) w Jiangxi odmówił zebrania podatków, został aresztowany, a jego żona popełniła samobójstwo. Zibo udał się do stolicy, aby odwiedzić aresztowanego gubernatora. Aby go pocieszyć wręczył mu pewien wers i kazał nieustannie powtarzać jak mantrę. Gdy gubernator powtórzył go 80000 razy, został zwolniony. Jednak opowiedzenie się po stronie gubernatora spowodowało zagrożenie dla samego Zibo. Daokai doradzał mu ukrycie się, jednak Zibo nie chciał tego robić. Gdy ukazał się pewien wywrotowy list, dworscy wrogowie Zibo otrzymali pretekst do jego aresztowania.
Według dworu Mingów Zibo był winien popełnienia dwóch głównych zbrodni. Pierwszą było publiczne sprzeciwienie się działaniom rządowym (protest wobec aresztowania Hanshana i gubernatora). Drugą – kontakty z niewłaściwymi ludźmi (został bezpośrednio związany z cesarzową wdową Li, która była patronką Hanshana oraz finansowała druk kanonu buddyjskiego Zibo). W 1595 r. aresztowano ludzi związanych z drukiem i dystrybucją kanonu Zibo. Według Hanshana, gdy Zibo dowiedział się, że na cesarskim dworze są ludzie, którzy chcą jego śmierci, powiedział: „Jeśli sprawy świata poszły tak daleko, po co żyć dłużej?” Aresztowano również nauczyciela pierworodnego syna cesarza, gdyż był znajomym jednego z uczniów Zibo oraz lekarza, gdyż był znajomym nauczyciela. Poddano ich torturom, ale niczego nie wyjawili. Podczas przeszukania domu lekarza znaleziono list od Zibo, w którym pisał o uwolnieniu Hanshana i odbudowaniu świątyni zburzonej z rozkazu cesarza. Zibo napisał również, iż to było niesynowskie, że cesarz wystąpił przeciw współczuciu matki. Nikt nie mógł powiedzieć, że cesarz postępuje po niesynowsku. Za to groziła kara śmierci.
Zibo został aresztowany 1 stycznia 1603 r. w odbudowywanym przez niego klasztorze Tanzhe. Uwięziono go w straszliwym „Wschodnim Zakładzie”, w którym tajna policja zajmowała się wszelkimi oponentami. Poddano go przesłuchaniom, jednak Zibo odmawiał odpowiedzi na pytania, powtarzając jedynie swój pierwotny protest. Był torturowany i 11 stycznia wymierzono mu 30 uderzeń bambusowym kijem. Zmarł w tydzień później 17 stycznia 1604 roku.
Nauki Zibo.
Zibo był zasadniczo typowym mistrzem chan tego okresu, który nacechowany był eklektyzmem i skłonnościami synkretycznymi. Dlatego też Zibo był spadkobiercą syntezy filozofii madhjamiki, jogaczary i huayan. Włożył wiele wysiłku, aby rozpowszechnić kulturę i spopularyzować klasyczne nauki. Kierował swoich słuchaczy do klasycznych źródeł buddyjskich. W okresie, w którym pełno było fałszywych nauk i powierzchownego rozumienia, Zibo stał się sławny jako autentyczny mistrz chan w dawnym stylu. W chińskim buddyzmie był on przede wszystkim odnowicielem, obrońcą i konserwatorem tradycji.
Zręczne środki.
Całe nauczanie Zibo podporządkowane było buddyjskiej zasadzie „zręcznych środków”. Zgodnie z tą zasadą każde wyrażenie prawdy musi być dostosowane do potrzeb, zdolności i mentalności słuchaczy. Wszystkie nauki są tymczasowymi celami, zaprojektowanymi do użycia w określonych sytuacjach. Nie ma żadnych dogmatów, ani żadnych absolutnych zasad. Dlatego nauki buddyjskie często porównywano do lekarstw, których używa się, gdy są konieczne. Jak powiedział Zibo, buddyjski nauczyciel jest jak dobry generał, który używa giętkiej taktyki sposobnie do potrzeb.
Chan i pisma.
Zibo wskazywał na wzajemne uzupełnianie się buddyzmu sutr i chanu. W swoim nauczaniu wykorzystywał sutry, buddyjską filozofię i tradycje chanu. Zwykle doradzał uczniom i słuchaczom, aby najpierw zaczęli studiować pewne sutry czy też traktaty, a dopiero potem metodami chan zaczęli wprowadzać je w życie. Powtarzał przy tym, że pisma reprezentują słowa Buddy, a chan reprezentuje jego umysł; obie strony wspierają się i potwierdzają nawzajem. „Gdy opanujesz nauki [zawarte] w tekstach, słowa Buddy są wszystkie twoimi słowami. Gdy rozumiesz szkołę chan, umysł dawnych nauczycieli jest twoim własnym umysłem”.
Chan i filozofia buddyjska.
Pisma Zibo wykazują, że był on głęboko zaznajomiony z buddyjską filozofią. Chan właściwie od samego początku wykorzystywał wiele strumieni myśli buddyjskiej, czasem bardzo otwarcie, a czasem bardziej skrycie.
Wykorzystywano więc nauki
Zibo nauczał, iż ludzie potrzebują zrównoważonej filozoficznej wiedzy madhjamiki i jogaczary wraz ze studiowaniem chanu pod kierunkiem mistrza, który wie jak dostosować ucznia do poszczególnych przypadków. Uważał, że ci, którzy doszukują się jakiś niezgodności pomiędzy filozofiami huayan, jogaczary i tiantai, należeli do zewnętrznych wrogów buddyzmu.
Chan i Czysta Kraina.
W XVI i XVII wieku w Chinach istniała już dobrze ustalona tradycja łączenia praktyki chan z Czystą Krainą. W porównaniu do chanu, Czysta Kraina wykorzystywała różne dewocjonalne praktyki, które były proste i odpowiadały większości ludzi. Mimo krańcowych różnic pomiędzy chanem a tą amidystyczną szkołą, obie były tradycjami nastawionymi nie na teoretyzowanie, a na praktykę w codziennym życiu. Dlatego to i masowość obu szkół (przetrwały prześladowania buddyzmu bez uszczerbku) spowodowały połączenie praktyk oby tradycji. Zibo postrzegał Amitabhę jako bezkresne światło z niezliczonymi przejawieniami w nieskończonej ilości światów.
Zibo stosował m.in. technikę zwaną "nianfo gong’an", która polegała na skupionym recytowaniu imienia buddy Amitabhy ("nianfo") i równoczesnym medytowaniem nad pytaniem „Kim jest ten, który recytuje imię buddy?”.
Połączenie trzech religii.
W końcowym okresie panowania dynastii Ming utrwaliła się bardzo mocno tendencja „zharmonizowania trzech religii w jedną”. Wielu ludzi zaczęło łączyć nauki taoizmu, konfucjanizmu i buddyzmu w swoim osobistym życiu religijnym. Również i Zibo podzielał ten ogólny kierunek, chociaż postrzegał niebuddyjskie tradycje Chin całkowicie poprzez swój buddyjski sposób myślenia. Bardzo dobrze był zaznajomiony z klasyką taoizmu i konfucjanizmu i często odnosił się do niej w swoim nauczaniu, podkreślając np. ich paralelność z naukami buddyzmu.
Jednak pozostał buddystą i wyraźnie widział nadrzędność nauk Buddy. „Chociaż konfucjanizm ma swoje błędy, jest daleko wyższy od pospolitych nauk. Chociaż studia chan mają swoje błędy, są one daleko wyższe od konfucjanizmu”. Nawet negatywnie postrzegał zmieszanie ksiąg buddyjskich z niebuddyjskimi. Dla niego kryterium były osiągane skutki. Dlatego nie zależało mu tak naprawdę na połączeniu trzech religii w jedną, a na włączeniu konfucjanizmu i taoizmu do buddyzmu.
Zibo a buddyzm i chan.
Zibo szeroko komentował sytuację buddyzmu w okresie Ming. Krytykował powierzchowność nauczycieli i uczniów, często błędne nauczanie, obniżenie jakości praktyki i moralności monastycznej i ogólnej dyscypliny, brak głębszego zaangażowania w studiowaniu i praktyce, materializm mnichów i mniszek itd.
Występował także przeciwko fałszywemu, sztucznemu chanowi, który tylko imitował dawne metody nauczania. Rozpoznawał takich nauczycieli i ich krytykował. Walczył z przekonaniem takich nauczycieli, że skoro prawda jest poza słowami, to słowne nauczanie jest niekonieczne. Również chan przyciągał wtedy ludzi, którzy mieli tylko cząstkowe o nim wyobrażenie: subiektywistów, libertynów, nihilistów, antynomistów, wierzących w wyrażanie siebie i spontaniczność, obrońców wolności od społecznych konwencji itd. Ich praktykowanie chanu nazywano "kuangchan" (chin. 狂禪, pinyin kuángchán) – „szalonym chanem”, a chan został skojarzony z ekscentrycznymi i folgującymi sobie osobami. Zibo był tego świadomym. W swoich naukach mówił o prawdziwym chanie i prawdziwej praktyce oraz przeciwstawiał tym tendencjom standardy duchowych osiągnięć z historii buddyzmu chan, zawarte w klasycznych tekstach chanu.

</doc>
<doc id="4234965" url="https://pl.wikipedia.org/wiki?curid=4234965" title="Szaltah">
Szaltah

Szaltah (arab. شلتاح) – wieś w Syrii, w muhafazie muhafazie Aleppo. W 2004 roku liczyła 167 mieszkańców.

</doc>
<doc id="4234966" url="https://pl.wikipedia.org/wiki?curid=4234966" title="Kościół Nawiedzenia Najświętszej Maryi Panny w Mielęcinie">
Kościół Nawiedzenia Najświętszej Maryi Panny w Mielęcinie

Kościół Nawiedzenia Najświętszej Maryi Panny w Mielęcinie – zabytkowy, murowano-drewniany katolicki kościół parafialny, znajdujący się we wsi Mielęcin (powiat pyrzycki, województwo zachodniopomorskie). Funkcjonuje przy nim parafia Nawiedzenia Najświętszej Maryi Panny.
Historia.
Kościół powstał w początku XVIII wieku w konstrukcji szkieletowej (drewno z wypełnieniem ceglanym, czyli mur pruski). W II połowie XIX wieku przebudowano świątynię w ten sposób, że wymieniono konstrukcje szkieletową na pełne ściany ceglane z kamieniem. Tylko jedna ze ścian (ołtarzowa) pozostawiona została w pierwotnej formie. Wieżę dobudowano w epoce baroku i ma ona drewniany hełm osadzony na ceglanym gzymsie. Na wieży umieszczona jest tabliczka z datą 1712. Kościół został wpisany do rejestru zabytków w 1976 pod numerem 784, później zmienionym na obecny.
Otoczenie.
Przy kościele o mur prezbiterium (od zewnątrz) wspierają się cztery stare nagrobki, m.in. małżeństwa Schibilskich, zmarłych w latach 20. XX wieku.
Legenda.
Do kościoła przylega cmentarz, który, według lokalnej legendy, należało omijać nocą, gdyż przechodząc koło wieży kościelnej można było napotkać wyskakującego z niej konia (siwka), który cwałował przez wieś (m.in. koło karczmy) tratując wszystko i wszystkich na drodze, powracał tą samą drogą i znikał bez śladu.

</doc>
<doc id="4234968" url="https://pl.wikipedia.org/wiki?curid=4234968" title="Al-Amud">
Al-Amud

Al-Amud (arab. العمود) – wieś w Syrii, w muhafazie muhafazie Aleppo. W 2004 roku liczyła 339 mieszkańców.

</doc>
<doc id="4234971" url="https://pl.wikipedia.org/wiki?curid=4234971" title="Kastal Dżund">
Kastal Dżund

Kastal Dżund (arab. قسطل جند) – wieś w Syrii, w muhafazie muhafazie Aleppo. W 2004 roku liczyła 645 mieszkańców.

</doc>
<doc id="4234976" url="https://pl.wikipedia.org/wiki?curid=4234976" title="Rosewood Heights">
Rosewood Heights

Rosewood Heights – jednostka osadnicza w Stanach Zjednoczonych, w stanie Illinois, w hrabstwie Madison.

</doc>
<doc id="4234979" url="https://pl.wikipedia.org/wiki?curid=4234979" title="Holiday Shores">
Holiday Shores

Holiday Shores – jednostka osadnicza w Stanach Zjednoczonych, w stanie Illinois, w hrabstwie Madison.

</doc>
<doc id="4234981" url="https://pl.wikipedia.org/wiki?curid=4234981" title="Mitchell (Illinois)">
Mitchell (Illinois)

Mitchell – jednostka osadnicza w Stanach Zjednoczonych, w stanie Illinois, w hrabstwie Madison.

</doc>
<doc id="4234985" url="https://pl.wikipedia.org/wiki?curid=4234985" title="Zimowe Igrzyska Paraolimpijskie 2018">
Zimowe Igrzyska Paraolimpijskie 2018

XII Zimowe Igrzyska Paraolimpijskie odbyły się w koreańskim Pjongczangu od 9 do 18 marca 2018.
Rozgrywane dyscypliny.
Uczestnicy zimowych igrzysk paraolimpijskich w Pjongczangu w 2018 roku rywalizowali w 83 konkurencjach w 6 dyscyplinach sportowych.
Państwa biorące udział w XII Zimowych Igrzyskach Paraolimpijskich.
Na XII Zimowych Igrzyskach Paraolimpijskich wzięło udział 49 reprezentacji. Międzynarodowy Komitet Paraolimpijski zezwolił na udział 30 rosyjskich sportowców pod flagą paraolimpijską jako Neutralni Sportowcy Paraolimpijscy.

</doc>
<doc id="4234993" url="https://pl.wikipedia.org/wiki?curid=4234993" title="Józef Żurek">
Józef Żurek

Józef Żurek (ur. 31 sierpnia 1909 w Gackach, zm. 19 marca 2018 w Toruniu) – polski stulatek, uczestnik kampanii wrześniowej, porucznik WP w stanie spoczynku, w chwili śmierci najstarszy w Polsce mężczyzna oraz najstarszy kombatant z okresu II wojny światowej.
Życiorys.
Urodził się w Gackach w rodzinie rolników, Ewy i Walentego. Od drugiego roku życia mieszkał w Czarnowie, gdzie jego rodzice prowadzili gospodarstwo rolne. Przejął je po śmierci ojca. Ukończył najpierw gimnazjum w Pelplinie, uzyskując małą maturę, a potem szkołę rolniczą w Kowalewie Pomorskim. Zasadniczą służbę wojskową odbył w latach 1930–1931 w Centrum Wyszkolenia Żandarmerii w Grudziądzu. W okresie międzywojennym brał dwa razy udział w sześciotygodniowych ćwiczeniach wojskowych. Od śmierci ojca w 1936 prowadził rodzinne gospodarstwo.
25 sierpnia 1939 został powołany do wojska do 4 Dywizji Piechoty w Toruniu. Służył w plutonie żandarmerii wojskowej. 1 września wysłany na front pod Brodnicę. Jako podoficer brał udział w bitwie nad Bzurą i tam został wzięty do niewoli. Do września 1940 przebywał w Stalagu VI A Hemer (numer jeniecki 1858), a następnie od października 1940 do kwietnia 1945 pracował jako robotnik przymusowy w gospodarstwie rolnym w miejscowości Schlangen w powiecie Lippe. W 1946 pierwszym transportem wrócił do Polski do Solca Kujawskiego, a później do Czarnowa, gdzie zamieszkał wraz z żoną. Był jednym z założycieli Ochotniczej Straży Pożarnej w Czarnowie. W 1978 roku przeszedł na emeryturę. Został pochowany w Czarnowie.
W 2000 został awansowany na stopień podporucznika, a w 2009 na stopień porucznika.
Miał brata Franciszka, który żył 101 lat.

</doc>
<doc id="4234995" url="https://pl.wikipedia.org/wiki?curid=4234995" title="Yui Ichikawa">
Yui Ichikawa

 – japońska aktorka, piosenkarka i modelka.

</doc>
<doc id="4234997" url="https://pl.wikipedia.org/wiki?curid=4234997" title="Goofy Ridge">
Goofy Ridge

Goofy Ridge – jednostka osadnicza w Stanach Zjednoczonych, w stanie Illinois, w hrabstwie Mason.

</doc>
<doc id="4235007" url="https://pl.wikipedia.org/wiki?curid=4235007" title="Edwin Fischer (tenisista)">
Edwin Fischer (tenisista)

Edwin Fischer, właśc. Edwin Philip Fischer (ur. 3 października 1872 w Nowym Jorku; zm. listopad 1947 tamże) – amerykański tenisista, czterokrotny zwycięzca U.S. National Championships w grze mieszanej.
Życie prywatne.
Kiedy dnia 16 września 1920 doszło do eksplozji na Wall Street – w wyniku której zginęło 38 osób, a setki zostało rannych – Fischer był na początku jednym z głównych podejrzanych z racji wcześniejszych korespondencji do znajomych, w których pisał o wybuchach przy Wall Street mających się wydarzyć w połowie października. W chwili katastrofy przebywał jednak w Kanadzie, a dochodzenie wykazało, że tylko dzięki zbiegowi okoliczności udało mu się przewidzieć wydarzenie. Fischer leczył się wcześniej w szpitalu psychiatrycznym i z czasem został zwolniony do prywatnego sanatorium.
Kariera tenisowa.
Edwin Fischer czterokrotnie wygrał U.S. National Championships (obecnie US Open) w konkurencji gry mieszanej w latach 1894−1896, 1898. W 1896 był w półfinale zawodów singlowych, a rok później awansował do ćwierćfinału.

</doc>
<doc id="4235010" url="https://pl.wikipedia.org/wiki?curid=4235010" title="Georgetown (hrabstwo McDonough)">
Georgetown (hrabstwo McDonough)

Georgetown – jednostka osadnicza w Stanach Zjednoczonych, w stanie Illinois, w hrabstwie McDonough.

</doc>
<doc id="4235013" url="https://pl.wikipedia.org/wiki?curid=4235013" title="Adair (Illinois)">
Adair (Illinois)

Adair – jednostka osadnicza w Stanach Zjednoczonych, w stanie Illinois, w hrabstwie McDonough.

</doc>
<doc id="4235027" url="https://pl.wikipedia.org/wiki?curid=4235027" title="Biathlon na Zimowych Igrzyskach Paraolimpijskich 2018">
Biathlon na Zimowych Igrzyskach Paraolimpijskich 2018

Biathlon na Zimowych Igrzyskach Paraolimpijskich 2018 – jedna z dyscyplin rozgrywanych podczas igrzysk w dniach 9–16 marca 2018 w Daegwallyeong-myeon, w Korei Południowej. Podczas igrzysk zawodnicy i zawodniczki będą rywalizować w 18 konkurencjach.
Terminarz.
Oficjalny terminarz igrzysk.

</doc>
<doc id="4235034" url="https://pl.wikipedia.org/wiki?curid=4235034" title="Ślaz drobnokwiatowy">
Ślaz drobnokwiatowy

Ślaz drobnokwiatowy ("Malva parviflora" L.) – gatunek rośliny, należący do rodziny ślazowatych ("Malvaceae").
Rozmieszczenie geograficzne.
Jest rozprzestrzeniony na całym świecie; poza Antarktydą występuje na wszystkich kontynentach i na wielu wyspach. Na całym obszarze irano-turańsko-eurosyberyjskim nigdzie nie występuje na stanowiskach naturalnych, z tego powodu uznawany jest na tym obszarze za "archaeophyta resistentia", czyli archeofit przetrwały tylko na stanowiskach wtórnych. W Polsce podawany jako pospolity na całym obszarze, chociaż powszechnie spotykany jest w kujawsko-pomorskim, mazowieckim i lubelskim, w pozostałych województwach bywa lokalnie rzadki. W Ameryce jest gatunkiem zawleczonym i zadomowionym.

</doc>
<doc id="4235036" url="https://pl.wikipedia.org/wiki?curid=4235036" title="Malva parviflora">
Malva parviflora



</doc>
<doc id="4235037" url="https://pl.wikipedia.org/wiki?curid=4235037" title="Ąlthaea parviflora">
Ąlthaea parviflora



</doc>
<doc id="4235068" url="https://pl.wikipedia.org/wiki?curid=4235068" title="Bitcoin Cash">
Bitcoin Cash

Bitcoin Cash (BCH) – kryptowaluta, która powstała 1 sierpnia 2017 roku po rozłamie głównego łańcucha Bitcoina. Rozłam ten nastąpił wskutek braku porozumienia w społeczności odnośnie do sposobu skalowania i dalszego rozwoju projektu Bitcoin.
Opis.
Bitcoin Cash (BCH) wykorzystuje technologię blockchain i ten sam algorytm co pierwotny Bitcoin (SHA-256), jednak w odróżnieniu od Bitcoina (BTC) zwiększył rozmiary bloków. Od 1 sierpnia 2017 do 15 maja 2018 z 1 MB do 8 MB, od 15 maja 2018 do 32 MB z perspektywą kolejnych powiększeń. Dzięki powiększeniu bloków możliwa jest większa liczba transakcji na sekundę oraz minimalizacja kosztów transakcji. Bitcoin Cash (BCH) skupia się na transakcjach tanich i szybkich. Mediana opłaty transakcyjnej Bitcoina Cash (BCH) wynosi praktycznie stale poniżej 0,01$. W przypadku Bitcoina (BTC) opłata transakcyjna jest bardzo zmienna. Na przełomie 2017/2018 wynosiła nawet ponad 35$. Bitcoin (BTC) pozostał przy blokach o wielkości 1 MB.
Łańcuchy Bitcoina (BTC) i Bitcoina Cash (BCH) do 1 sierpnia 2017 były identyczne, więc posiadacze Bitcoinów przed 1 sierpnia 2017, po tym rozłamie posiadali dokładnie tę samą liczbę BTC oraz BCH. W odróżnieniu od Bitcoina (BTC), waluta Bitcoin Cash (BCH) nie wprowadziła i nie planuje wprowadzenia protokołu SegWit.
Liczba węzłów Bitcoina Cash (BCH) stale się zwiększa i przekroczyła już 2100.
Bitcoin Cash (BCH) aktywował 15 maja 2018 skrypting (Op-code), który umożliwia programowanie aplikacji. Baza kodów Bitcoin Cash (BCH) wykorzystuje system skryptów w transakcjach wykorzystujących proces podobny do Fortha, a protokół ma możliwość tworzenia tak zwanych kolorowych monet ("colored coins") i upraszcza inteligentne kontrakty, które mogą wykonywać zautomatyzowane funkcje podobnie jak w Ethereum.
Bitcoin Cash (BCH) jest obecnie dwunastą kryptowalutą pod względem kapitalizacji.
Liczba sprzedawców i miejsc w sieci akceptujących Bitcoin Cash stale rośnie i przekroczyła już 900 (stan na 23.12.2018).

</doc>
<doc id="4235071" url="https://pl.wikipedia.org/wiki?curid=4235071" title="Fregaty typu Almirante Clemente">
Fregaty typu Almirante Clemente

Fregaty typu Almirante Clemente – wenezuelskie fregaty (początkowo klasyfikowane jako lekkie niszczyciele) z okresu zimnej wojny. W latach 1954–1957 we włoskiej stoczni Ansaldo w Livorno zbudowano sześć okrętów tego typu. Jednostki weszły w skład Marynarki Wojennej Wenezueli w latach 1956–1957. Cztery okręty skreślono z listy floty w 2. połowie lat 70., zaś dwa – „Almirante Clemente” i „General José Trinidad Moran”, przekazane w 1986 roku Straży Granicznej, zostały wycofane ze służby w latach 2008–2009.
Projekt i budowa.
Fregaty (początkowo klasyfikowane jako lekkie niszczyciele) typu "Almirante Clemente" zostały zamówione we Włoszech w 1953 (pierwsze trzy jednostki) i 1954 roku (kolejna trójka). Do budowy jednostek dla oszczędności masowych zastosowano na szeroką skalę stopy aluminium, co jednak sprawiło wiele problemów podczas eksploatacji. Okręty miały klimatyzowane pomieszczenia załogi i stanowiska dowodzenia oraz wyposażono je w stabilizatory Denny-Brown. 
Wszystkie okręty typu "Almirante Clemente" zbudowane zostały w stoczni Ansaldo w Livorno. Stępki okrętów położono w 1954 roku, zostały wodowane w latach 1954–1956, a ukończono je w latach 1956–1957.
Dane taktyczno-techniczne.
Długość całkowita fregat wynosiła 99,1 metra, szerokość 10,8 metra i zanurzenie maksymalne 3,4 metra. Wyporność standardowa wynosiła 1300 ton, zaś pełna 1500 ton. Okręty napędzane były przez dwie turbiny parowe Ansaldo-Parsons o łącznej mocy 24 000 KM, do których parę dostarczały dwa kotły Ansaldo-Foster Wheeler. Dwuśrubowy układ napędowy pozwalał osiągnąć prędkość 34 węzłów. Okręty zabierały zapas 350 ton paliwa, co zapewniało zasięg wynoszący 3500 Mm przy prędkości 15 węzłów.
Uzbrojenie artyleryjskie jednostek składało się z dwóch podwójnych zestawów dział uniwersalnych kal. 102 mm Mark XIX L/45, kierowanych radarem. Silne było uzbrojenie przeciwlotnicze, na które składały się dwa podwójne zestawy działek Bofors kal. 40 mm L/60 Mark 1 oraz cztery podwójne zestawy działek automatycznych Oerlikon kal. 20 mm L/70 Mark 24. Uzbrojenie uzupełniał potrójny aparat torpedowy kal. 533 mm. Broń ZOP stanowiły: dwa 24-pociskowe miotacze Hedgehog oraz cztery miotacze i dwie zrzutnie bomb głębinowych. Wyposażenie radioelektroniczne obejmowało radary SPS-6, SPS-10 i SPG-34 oraz sonar SQS-4.
Załoga pojedynczego okrętu składała się z 12 oficerów oraz 150 podoficerów i marynarzy.
Służba.
Okręty zostały przyjęte w skład Marynarki Wojennej Wenezueli w latach 1956–1957, otrzymując numery taktyczne D-12, D-13, D-22, D-23, D-32 i D-33. W 1962 roku w macierzystej stoczni w Livorno na trzech jednostkach („Almirante Brión”, „General José de Austria” i „Almirante José García”) dokonano modernizacji uzbrojenia: zdemontowano wszystkie działka kal. 40 mm i kal. 20 mm, instalując w zamian dwa podwójne zestawy działek kal. 40 mm Breda-Bofors L/70 i miotacz bomb głębinowych kal. 305 mm Menon. W latach 1968–1976 w brytyjskiej stoczni Cammell Laird przeprowadzono gruntowną modernizację kolejnych dwóch jednostek („Almirante Clemente” i „General José Trinidad Moran”): zdemontowano oba stanowiska dział kal. 102 mm, montując w ich miejscu dwie pojedyncze armaty OTO Melara kal. 76 mm L/62; usunięto też całość uzbrojenia przeciwlotniczego i torpedowego, zastąpionego przez podwójny zestaw działek kal. 40 mm Breda-Bofors L/70 i dwie potrójne wyrzutnie torped kal. 324 mm. Oba okręty otrzymały też nowe wyposażenie radioelektroniczne, na które składały się radary Decca 1226, Plessey AWS-2 i Selenia RTN-10X oraz sonar Plessey MS-26.
W drugiej połowie lat 70. rozpoczęło się wycofywanie ze służby okrętów: w 1976 roku los ten spotkał fregatę „General José de Austria”, rok później „Almirante José García”, zaś rok 1978 okazał się ostatnim dla „General Juan José Flores” i „Almirante Brión”. Na pozostałych w służbie fregatach w latach 1984–1985 we Włoszech dokonano instalacji nowych jednostek napędowych: dwóch silników wysokoprężnych GMT 16-645 E7CA o łącznej mocy 6000 KM, przez co prędkość maksymalna zmalała do 22 węzłów. W marcu 1986 roku „Almirante Clemente” i „General José Trinidad Moran” zostały przekazane Straży Granicznej. Jednostki zostały wycofane ze służby w latach 2008–2009.

</doc>
<doc id="4235077" url="https://pl.wikipedia.org/wiki?curid=4235077" title="Dżaman">
Dżaman

Dżaman (arab. جمان) – wieś w Syrii, w muhafazie muhafazie Aleppo. W 2004 roku liczyła 427 mieszkańców.

</doc>
<doc id="4235079" url="https://pl.wikipedia.org/wiki?curid=4235079" title="Niszczyciele typu Almirante Clemente">
Niszczyciele typu Almirante Clemente



</doc>
<doc id="4235083" url="https://pl.wikipedia.org/wiki?curid=4235083" title="Sukinanda">
Sukinanda

 – czterdziesty dziewiąty singel japońskiego zespołu AKB48, wydany w Japonii 30 sierpnia 2017 roku przez You! Be Cool.
Singel został wydany w jedenastu edycjach: pięciu regularnych i pięciu limitowanych (Type A, Type B, Type C, Type D, Type E) oraz „teatralnej” (CD). Osiągnął 1 pozycję w rankingu Oricon i pozostał na liście przez 18 tygodni. Singel zdobył status płyty Milion.
Lista utworów.
Wszystkie utwory zostały napisane przez Yasushiego Akimoto.
Skład zespołu.
Członkinie, które wzięły udział w nagraniu singla, zostały wybrane w drodze głosowania:

</doc>
<doc id="4235084" url="https://pl.wikipedia.org/wiki?curid=4235084" title="Katira">
Katira

Katira (arab. قطيرة) – wieś w Syrii, w muhafazie muhafazie Aleppo. W 2004 roku liczyła 106 mieszkańców.

</doc>
<doc id="4235088" url="https://pl.wikipedia.org/wiki?curid=4235088" title="Biegi narciarskie na Zimowych Igrzyskach Paraolimpijskich 2018">
Biegi narciarskie na Zimowych Igrzyskach Paraolimpijskich 2018

Biegi narciarskie na Zimowych Igrzyskach Paraolimpijskich 2018 – jedna z dyscyplin rozgrywanych podczas igrzysk w dniach 11–18 marca 2018 w Daegwallyeong-myeon, w Korei Południowej. Podczas zawodów odbędzie się 20 konkurencji.
Terminarz.
Oficjalny terminarz igrzysk.

</doc>
<doc id="4235095" url="https://pl.wikipedia.org/wiki?curid=4235095" title="Elefantin paino">
Elefantin paino

Elefantin paino – singel fińskiej piosenkarki Ellinoory wydany 9 września 2016 roku przez Warner Music Finland. Utwór został umieszczony na jedynym albumie studyjnym piosenkarki – "Villi lapsi", który został wydany 16 września. Singel został odnotowany na drugim miejscu fińskiej listy przebojów.
Teledysk.
Teledysk do utworu wyreżyserowany przez Juhę Ilmara Laine’a został opublikowany 23 listopada 2016 roku.
Wydanie.
Singel został wydany 9 września 2016 roku przez Warner Music Finland, a 16 września został umieszczony na jedynym albumie studyjnym piosenkarki – "Villi lapsi".

</doc>
<doc id="4235098" url="https://pl.wikipedia.org/wiki?curid=4235098" title="Ethereum">
Ethereum

Ethereum – zdecentralizowana platforma o otwartym oprogramowaniu, zbudowana na technologii blockchain i obsługująca znane pod nazwą smart contract kontrakty peer-to-peer oraz zdecentralizowane aplikacje (dapps). Jej natywną kryptowalutą jest Ether (ETH), umożliwiający przeprowadzanie transakcji między użytkownikami bądź aplikacjami i uiszczania powiązanych z nimi opłat, wynikających z potrzebnej do ich przetworzenia mocy obliczeniowej.
Historia.
Koncept działania Ethereum został po raz pierwszy opisany w 2013 roku przez jego twórcę, Vitalika Buterina. W styczniu 2014, podczas konferencji Bitcoina w Miami, Buterin, Gavin Wood, Charles Hoskinson i Anthony Di Iorio omówili szczegóły projektu. Oficjalne prace nad oprogramowaniem rozpoczęły się w 2014 roku, poprzez szwajcarską firmę Ethereum Switzerland GmbH. Sześć miesięcy później założyciele spotkali się ponownie, w Szwajcarii, gdzie Buterin ogłosił, że projekt będzie kontynuował jako fundacja non-profit pod nazwą Ethereum Foundation. Środki na dalszy rozwój pozyskano dzięki tokenizacji platformy między lipcem a sierpniem 2014, pozwalając inwestorom wymienić kryptowalutę Bitcoin w zamian za Ether, natywną kryptowalutę Ethereum.
W lipcu 2015 aktualizacja protokołu Ethereum o nazwie „Frontier” rozpoczęła działanie sieci Ethereum. W następnych latach kontynuowano jej rozwój, wprowadzając liczne aktualizacje.
W 2016 roku zdecentralizowana, autonomiczna organizacja zwana THE DAO, zbiór kontraktów na platformie Ethereum, zebrała rekordową ilość 150 milionów dolarów za pomocą finansowania społecznościowego na sfinansowanie swojego projektu. W czerwcu 2016 błąd w kodzie doprowadził do kradzieży tokenów DAO o wartości 50 milionów dolarów. Oszustwo wywołało rozłam w społeczeństwie kryptowaluty – część użytkowników chciała cofnąć sieć Ethereum do stanu przed kradzieżą, odzyskując tym samym środki pokrzywdzonych, lecz inni woleli nie ingerować w przebieg bloków i zostać przy obecnym stanie platformy. Doprowadziło to do rozłamu sieci. Kryptowaluta znana teraz jako Ethereum jest łańcuchem bloków, który cofnął sieć do stanu przed oszustwem. Kryptowaluta znana jako Ethereum Classic kontynuowała bez interwencji.
W marcu 2017 grupa startupów, badaczy i korporacji ogłosili powstanie Enterprise Ethereum Alliance (EEA) z 30 założycielami. Celem organizacji jest zaadaptowanie kryptowalut do korporacyjnych środowisk. W ciągu kilku następnych lat liczba jej członków stale rosła, obejmując między innymi MasterCard, Cisco Systems czy Sberbank.
Metropolis: Constantinople został uruchomiony 28 lutego 2019 roku, przygotowując sieć do przejścia na protokół PoS Casper i wycofania poprzedniego modelu kopania, które stały się faktem w pierwszym kwartale 2019 roku.
Kolejne ulepszenie pt. Istanbul było zaplanowane na bloku nr 9.069.000 (zakładano, że stanie się to 4 grudnia 2019 roku), jednak ostatecznie aktualizacja została wypuszczona w podstawowej sieci Ethereum 8 grudnia 2019 roku. Spośród głównych zadań Istanbulu było zapewnienie kompatybilności blockchainu Ethereum z anonimową kryptowalutą Zcash oraz zwiększenie skalowalności sieci za pomocą protokołów dowodu opartego o wiedzę zerową SNARKs i STARKs. Prócz tego, aktualizacja utrudniła przeprowadzanie ataków DoS na sieć poprzez zmianę wartości eteru do uruchamiania kodów operacyjnych. Istanbul składał się z dwóch części, przejście na drugą część pt. Berlin miało miejsce 15 kwietnia 2021 roku.
Specyfikacja techniczna.
Ethereum jest otwartą, nieposiadającą hierarchii siecią komputerów (węzłów), które na zasadzie peer-to-peer tworzą i weryfikują ciągle rosnący łańcuch bloków, znany jako blockchain. Węzły, które tworzą nowe bloki nazywane są górnikami bądź koparkami. W blokach zawarte są transakcje, wybierane przez górników z puli tkwiących w pamięci sieci ethereum, nieprzetworzonych jeszcze transakcji. Przy wyborze kierują się głównie wysokością powiązanej z daną transakcją opłaty, która trafia do nich jako nagroda za jej przetworzenie.
Ether.
Ether (ETH), często błędnie nazywany „Ethereum”, jest natywną kryptowalutą protokołu Ethereum i służy do opłacania kosztów przeprowadzonych transakcji. Ethereum bazuje na systemie Proof Of Work i generuje nowe jednostki Etheru jako nagroda dla węzłów które dodały nowy blok do blockchainu, motywując ich do dalszego utrzymywania sieci. W przeciwieństwie do Bitcoina, podaż Ethereum jest nieograniczona i może ulegać inflacji.
Najmniejszą jednostką Etheru jest Wei, wynoszący 10−18 ETH.
Konta.
Pierwszym rodzajem konta w protokole Ethereum jest konto użytkownika. Posiada ono swój publiczny adres w sieci blockchain, jak również saldo Etheru, który może wysyłać do dowolnego konta. Przeprowadzane przez konto użytkownika transakcje muszą zostać kryptograficznie podpisane za pomocą sekretnego klucza danego konta, który właściciel poznaje podczas jego stworzenia. Używanym algorytmem jest ECDSA, który pozwala otrzymać publiczny adres właściciela transakcji bez poznawania jego sekretnego klucza. Konta użytkowników posiadają możliwość wchodzenia w interakcję oraz tworzenia drugiego rodzaju konta: kontraktu.
Konta kontraktów, znane także jako smart contracts, zawierają w sobie kod (zbiór funkcji i zmiennych), który jest jednorazowo podawany przez jego właściciela w momencie stworzenia kontraktu i nie może być później zmieniony. W odróżnieniu do kont użytkownika, konta kontraktów są pasywne, zdolne do przeprowadzania zapisanych w sobie działań tylko po tym, jak inne konto, użytkownika bądź kolejnego kontraktu, wywoła jedną z jego funkcji. Kod kontraktu ma możliwość wykonywania wszystkich działań odpowiednich kontu użytkownika, w tym także tworzyć nowe kontrakty.
Ethereum Virtual Machine.
Ethereum Virtual Machine (EVM) jest środowiskiem działania ("ang: runtime environment") kontraktów w Ethereum. Formalna definicja EVM została opisana w Ethereum Yellow Pages. EVM został zaimplementowany w wielu językach programowania, takimi jak Java, JavaScript, Python, C++, Rust, Ruby, Haskell czy Go Ethereum.
Gas.
Jako gas określana jest jednostka obrachunkowa, służąca do obliczenia kosztu danej transakcji, jaki nadawca musi zapłacić górnikowi, który przetworzy i uwzględni jego transakcje w nowym bloku.
Każdy rodzaj operacji przeprowadzany przez EVM ma ustaloną cenę w jednostkach gas, która w przybliżeniu odpowiada zasobom komputacji i pamięci, jakie węzeł musi poświęcić w celu jej przetworzenia. Cena zwykłego transferu Etheru pomiędzy dwoma kontami wynosi 21000 jednostek, ale bardziej skomplikowane interakcje z kontraktami mogą wymagać go o wiele więcej. Jeśli nadawca dołączy do swojej transakcji zbyt mało jednostek gas, przesyłane środki wracają do jego konta, lecz gas zostaje użyty. Żeby obliczyć koszt transakcji w Etherze, należy pomnożyć używane jednostki gas z jego ceną, wybieraną przez nadawcę i zazwyczaj denominowaną w Gwei, odpowiadającym 10−9 ETH. Im wyższą cenę za jednostkę gas użytkownik jest gotowy zapłacić, tym większą motywację na jej przetworzenie mają tworzące nowe bloki węzły. Jeśli użytkownik ustawi zbyt małą cenę, jego transakcja może utknąć w sieci ethereum na czas nieokreślony.
Mechanizm opłat transakcyjnych został zaprojektowany w celu uniemożliwienia spamu i promowania efektywnego wykorzystywania zasobów sieci na zasadzie rynkowej rywalizacji.
Zarządzanie protokołem.
Zmiany w protokole Ethereum mogą zajść tylko za pośrednictwem Forku i wymagają skoordynowanego poparcia większości górników, którzy postanowią dostosować swoje węzły do nowej aktualizacji Ethereum w tym samym momencie. Deweloperzy pracujący nad protokołem Ethereum potrzebują zatem zgody ogółu, by wprowadzić w nim zmiany. Aby ułatwić ten proces, w październiku 2015 wprowadzono program Ethereum Improvement Proposal (EIP), gdzie deweloperzy i członkowie społeczności mogą omawiać i wykazywać swoje poparcie co do proponowanych zmian.
Difficulty bomb.
Jako difficulty bomb określana jest funkcja protokołu Ethereum, która po pewnej ilości stworzonych bloków zaczyna znacznie utrudniać ich dalsze wydobycia. Była częścią Ethereum od samego powstania kryptowaluty, a jej celem jest zmuszenie sieci do przejścia z systemu Proof Of Work do systemu Proof Of Stake. Zmiana systemu planowana była od początku, lecz z powodu opóźnień w rozwiązywaniu technicznych implikacji takowego przejścia, bomba była wielokrotnie przesuwana w czasie i obecnie czas jej wybuchnięcia przypada na grudzień 2021.
Porównanie z Bitcoinem.
Głównym zastosowaniem Bitcoina jest przechowywanie wartości i przeprowadzanie transakcji w ramach cyfrowej waluty. Ethereum oprócz tych działań umożliwia również tworzenie i uruchamianie zdecentralizowanych kontraktów i aplikacji. Nowe bloki Ethereum zostają zweryfikowane co około 12 sekund, w przeciwieństwie do 10 minut Bitcoina. Bitcoin ma ograniczoną podaż o wysokości 21 milionów jednostek, podczas gdy podaż Ethereum jest nieograniczona. Obie kryptowaluty wydobywane są w systemie Proof Of Work. 30 maja 2021 kapitalizacja całego Etheru w cyrkulacji wynosiła 272 miliardów dolarów, około 60% mniej niż kapitalizacja Bitcoina, wynosząca 661 miliardów dolarów. We wrześniu 2022 roku miał miejsce The Merge - uaktualnienie, które łączy sieć główną Ethereum z łańcuchem nawigacyjnym, dokonując w ten sposób przejścia z mechanizmu konsensusu proof-of-work (PoW), na którym jest Bitcoin, na mechanizm konsensusu proof-of-stake (PoS). 
Zastosowania.
Instrukcje wirtualnej maszyny Ethereum (EVM) posiadają cechę kompletności Turinga. Zastosowanie protokołu Ethereum często związane jest z nowelizowaniem wykształconych już branż, takich jak finansowanie społecznościowe, rynki prognostyczne, hazard, gry komputerowe oraz usługi finansowe, wykorzystując cechy i zdolności EVM do zaoferowania użytkownikom zdecentralizowanych wersji danej usługi, które dzięki nieopartej na hierarchii strukturze protokołu są pseudoanonimowe oraz szczególnie odporne na próby cenzury. Wiele zastosowań protokołu Ethereum opiera się na standardach ERC-20 i ERC-721.
Tokeny (ERC-20).
Standard ERC-20, zaproponowany przez Fabiana Vogelsteller w 2015 roku, definiuje podstawowy interfejs tworzenia i zarządzania jednostkami monetarnymi przy użyciu smart kontraktu. Kontrakty, które trzymają się standardu ERC-20, nazywane są kontraktami tokenów, a jednostki którymi zarządzają, tokenami. Podstawowa funkcjonalność standardu ERC-20 obejmuje transferowanie tokenów z jednego konta Ethereum do drugiego, sprawdzanie ilości tokenów przypisanej do danego konta oraz podanie sumy wszystkich tokenów w obiegu. Opłaty transakcyjne za transfer tokenu ERC-20 płacone są w natywnym dla protokołu Etherze. Tokeny są zamienne, podzielne, i mają własne nazwy. Z powodu niedyskryminującej natury protokołu Ethereum, każdy z odpowiednią wiedzą techniczną może stworzyć nowy token, a oprócz funkcji zdefiniowanych w standardzie ERC-20, możliwe jest również dodanie własnych zasad do logiki tworzonego kontraktu tokenowego, co niekiedy prowadzi do oszustw i manipulacji.
NFT (ERC-721).
Tokeny stworzone na bazie standardu ERC-721 nazywane są potocznie NFT (Non-fungible tokens). Od zwykłych tokenów ERC-20 różnią się tym, że każda jednostka jest unikatowa i nie da się jej podzielić. Z tego powodu często używa się ich do reprezentowania przedmiotów takich jak wirtualne ziemie, obiekty w grach wideo, grafiki komputerowe, serie kolekcjonerskie lub digitalne licensje. Najdroższym dotąd sprzedanym tokenem NFT jest kolekcja grafika o pseudonimie „Beeple”, sprzedana w 2021 roku za 69 milionów dolarów.
Przykład wdrożenia.
Ethereum jest także wdrażana w grach i wirtualnej rzeczywistości (). Decentraland to wirtualny świat, który wykorzystuje blockchain Ethereum do bezpiecznego przechowywania elementów zawartych w tym świecie. Ziemie, awatary, elementy ubioru, budynki i środowiska - wszystkie te elementy są reprezentowane na blockchain co potwierdza ich własność.
Zdecentralizowane finanse.
Sieć Ethereum służy jako platforma dla zdecentralizowanych aplikacji (DApps), które wykorzystują cechę kompletności Turinga stworzonych smart kontraktów, by oferować użytkownikom dostęp do usług finansowych opartych na architekturze blockchain, wspólnie nazywanych zdecentralizowanymi finansami (ang. "decentralised finance," DeFi). Z powodu publicznej natury sieci blockchain, zdecentralizowane finanse cechują się transparencją, wysoką odpornością na cenzurę oraz brakiem pośredników. Przykłady usług DeFi obejmują aplikacje takie jak Uniswap, zdecentralizowana giełda tokenów ERC-20 czy Aave, platforma służąca do udzielania bądź brania pożyczek. W październiku 2021 ilość kapitału korzystająca ze zdecentralizowanych finansów wynosiła ponad 200 miliardów dolarów, z czego 69% znajdowało się w sieci Ethereum .

</doc>
<doc id="4235108" url="https://pl.wikipedia.org/wiki?curid=4235108" title="Nyt on lähtö">
Nyt on lähtö

Nyt on lähtö – singel fińskiej piosenkarki Vesali wydany 16 lutego 2018 roku przez Warner Music Finland i Etenee Records. Singel został odnotowany na siódmym miejscu fińskiej listy przebojów.
Teledysk.
19 lutego 2018 roku do utworu został wydany teledysk tekstowy.

</doc>
<doc id="4235111" url="https://pl.wikipedia.org/wiki?curid=4235111" title="Narciarstwo alpejskie na Zimowych Igrzyskach Paraolimpijskich 2018">
Narciarstwo alpejskie na Zimowych Igrzyskach Paraolimpijskich 2018

Narciarstwo alpejskie na Zimowych Igrzyskach Paraolimpijskich 2018 – jedna z dyscyplin rozgrywanych podczas igrzysk w dniach 7–18 marca 2018 w Jeongseon, w Korei Południowej. Podczas zawodów odbędzie się 30 konkurencji.
Terminarz.
Oficjalny terminarz igrzysk.

</doc>
<doc id="4235112" url="https://pl.wikipedia.org/wiki?curid=4235112" title="Hallubi Kabir">
Hallubi Kabir

Hallubi Kabir (arab. حلوبي كبير) – wieś w Syrii, w muhafazie muhafazie Aleppo. W 2004 roku liczyła 103 mieszkańców.

</doc>
<doc id="4235113" url="https://pl.wikipedia.org/wiki?curid=4235113" title="Ad-Duha">
Ad-Duha

Ad-Duha (arab. الضحى) – wieś w Syrii, w muhafazie muhafazie Aleppo. W 2004 roku liczyła 336 mieszkańców.

</doc>
<doc id="4235114" url="https://pl.wikipedia.org/wiki?curid=4235114" title="Väärään suuntaan">
Väärään suuntaan

Väärään suuntaan – singel fińskiej piosenkarki Jenni Vartiainen wydany 1 lutego 2018 roku przez Warner Music Finland. Singel został odnotowany na czwartym miejscu fińskiej listy przebojów.
Wydanie.
Singel został wydany 1 lutego 2018 roku przez Warner Music Finland, wtedy został opublikowany również 30 sekundowy fragment utworu.

</doc>
<doc id="4235117" url="https://pl.wikipedia.org/wiki?curid=4235117" title="Kompleks Gazowni i Wodociągów na Podgórzu">
Kompleks Gazowni i Wodociągów na Podgórzu

Kompleks Gazowni i Wodociągów na Podgórzu – dawny zespół budynków, urządzeń gazowni i wodociągów Podgórza. Zespół budynków znajduje się przy ulicy Poznańskiej 124/126.
Historia.
Zespół budynków należał do firmy Gazownia i Wodociągi (wcześniej: StGas- und Wasserwerk Podgorz), która dostarczała wodę i gaz do domów, a także gaz dla oświetlenia ulic w Podgórzu. Decyzja o budowie obiektów zapadła w 1903 roku. Budynek zaprojektowała firma Carl Franke z Bremy w 1904 roku. Gazownia wraz z siecią wodociągową wybudowano w 1908 roku. W skład kompleksu wchodziła gazownia oraz stacja pomp poruszanych przez silniki gazowe. Budynki zbudowano w stylu neogotyckim, z czerwonych cegieł. W 1910 roku gazownia zaczęła dostarczać wodę i gaz do miejscowości Piaski.
Do kompleksu należy również wieża ciśnień, budowana w latach 1903–1904. Podczas II wojny światowej została zniszczona najwyższa, zbiornikowa kondygnacja. Podczas odbudowy budynku po 1945 roku zamontowano nowy zbiornik o pojemności 175 m³.
Po podłączenia Podgórza do ogólnotoruńskiej sieci wodociągowej pod koniec lat 70. wodociągi zostały wyłączone. W 1982 roku w Pracowniach Konserwacji Zabytków sporządzono dokumentację zakładu. W 2002 roku budynki przejął prywatny inwestor, który planował urządzić w nich centrum kulturalno-gastronomiczne. Według stanu z 2018 roku budynki są nieużywane i popadają w ruinę.
Zespół budynków figuruje w gminnej ewidencji zabytków (nr 2398).

</doc>
<doc id="4235119" url="https://pl.wikipedia.org/wiki?curid=4235119" title="Saneczkarstwo na Zimowych Igrzyskach Olimpijskich 1968 – jedynki mężczyzn">
Saneczkarstwo na Zimowych Igrzyskach Olimpijskich 1968 – jedynki mężczyzn

Jedynki mężczyzn – jedna z konkurencji saneczkarstwa rozgrywana podczas Zimowych Igrzyskach Olimpijskich w Grenoble. Medaliści mieli być wyłonieni w czterech ślizgach, jednak z powodów niekorzystnych warunków pogodowych ostatni ślizg został odwołany.
Mistrzem olimpijskim został Austriak Manfred Schmid. Drugie miejsce zajął Thomas Köhler z Niemieckiej Republiki Demokratycznej, a brąz wywalczył jego rodak Hans Plenk.

</doc>
<doc id="4235122" url="https://pl.wikipedia.org/wiki?curid=4235122" title="Kelemen Mikes">
Kelemen Mikes

Kelemen Mikes (ur. 1690 w Zágon, zm. 1761 w Tekirdağ) – uczestnik powstania Rakoczego, szambelan Franciszka II Rakoczego, Sekler, pisarz węgierski.
Kelemen Mikes.
Kelemen Mikes urodził się w 1690 roku w miejscowości Zágon w Siedmiogrodzie. W 1707 roku przyłączył się do powstania księcia Franciszka II Rakoczego i wkrótce został szambelanem na jego dworze. Po klęsce swojego władcy udał się wraz z nim do Polski, a następnie do Francji.
Kelemen Mikes, przebywając we Francji, zainteresował się jansenizmem. 15 września 1717 roku razem ze swoim panem Franciszkiem II Rakoczym wyruszył z portu w Marsylii do Turcji. Węgrzy liczyli, że u boku sułtana będą mogli walczyć dalej przeciwko Habsburgom.
Imperium Osmańskie poniosło jednak klęskę w wojnie z Austriakami, a Węgrzy zostali skierowani do małej miejscowości Rodostó (Tekirdağ).
Mimo trudnej sytuacji Kelemen Mikes nadal wiernie służył swojemu władcy, aż do śmierci Rakoczego w 1735 roku. Następnie, jako wykonawca testamentu księcia, chronił jego majątek do czasu przyjazdu Józefa Rakoczego – syna zmarłego.
Po przybyciu Józefa Rakoczego, razem z nowym panem wziął udział w VII wojnie austriacko-tureckiej. Uczestniczył między innymi w oblężeniu austriackiej twierdzy Orszowa.
Po śmierci Józefa Rakoczego w 1738 roku, Kelemen Mikes wyruszył do Mołdawii, a następnie Wołoszczyzny.
W czerwcu 1740 roku wrócił ponownie do Rodostó. Zmarł w tym mieście w 1761 roku w wieku 71 lat.
Listy z Turcji/Listy tureckie.
Kelemen Mikes, po przybyciu do Imperium Osmańskiego, rozpoczął korespondencję z wyimaginowaną ciotką. Pisał nieprzerwanie od 1717 roku do 1758 roku. Relacjonował on swoje przeżycia, pisał jak wygląda życie w Imperium Osmańskim, dzielił się swoimi przemyśleniami na temat możliwości wyzwolenia Siedmiogrodu i przeprowadzenia w nim reform. Przedstawiał również swoje rozważania na temat historii, a także opisywał własne odczucia, wspominał rodzinne strony, przyrodę, krajobrazy i życie na dworach szlacheckich.
Duży wpływ na jego twórczość miał klasycyzm francuski, ale Kelemen Mikes nie kopiował tylko biernie wzorów z Zachodu, lecz udoskonalał je o elementy przynależne jego kulturze na przykład ludowe. Charakterystyczny był również nietypowy styl narracji, cechujący się niejednokrotnie sarkazmem oraz poczuciem humoru.

</doc>
<doc id="4235123" url="https://pl.wikipedia.org/wiki?curid=4235123" title="Kabat (prawo)">
Kabat (prawo)

Kabat (także: "ciemny kabat") – dawne narzędzie służące do wymierzania kar.
Miało formę ciasnego drewnianego pudła, wykonanego z grubych belek, bądź desek, otaczającego skazańca ze wszystkich stron i unieruchamiającego go. Można domniemywać, że mogło mieć dwie formy:
W aktach sądowych kaliskich dochował się łaciński zapis "stubella, dicta kabat", a w poznańskich przeciwstawiono ciemny kabat ciasnej celi, różnicując te dwie formy kar. 

</doc>
<doc id="4235124" url="https://pl.wikipedia.org/wiki?curid=4235124" title="Ali Bazan">
Ali Bazan

Ali Bazan (arab. علي بازان) – wieś w Syrii, w muhafazie muhafazie Aleppo. W 2004 roku liczyła 233 mieszkańców.

</doc>
<doc id="4235127" url="https://pl.wikipedia.org/wiki?curid=4235127" title="Al-Majdan (Afrin)">
Al-Majdan (Afrin)

Al-Majdan (arab. الميدان) – wieś w Syrii, w muhafazie muhafazie Aleppo. W 2004 roku liczyła 1283 mieszkańców.

</doc>
<doc id="4235128" url="https://pl.wikipedia.org/wiki?curid=4235128" title="The Story of My Life. Historia naszego życia">
The Story of My Life. Historia naszego życia

The Story of My Life. Historia naszego życia – polski program telewizyjny typu talk-show prowadzony przez Katarzynę Montgomery i emitowany na antenie telewizji Polsat od 2 marca 2018 do 30 listopada 2018, oparty na formacie "The Story of My Life".

</doc>
<doc id="4235131" url="https://pl.wikipedia.org/wiki?curid=4235131" title="Sprawa Czwartego do bridge’a">
Sprawa Czwartego do bridge’a

Sprawa "Czwartego do bridge’a" – proces o plagiat dramatu "Tajemnica" (plagiatem miał być utwór "Czwarty do bridge’a") toczący się przed krakowskimi sądami w latach 1935–1939. Proces wytoczył Leon Wiesenberg przeciwko Adamowi Grzymale-Siedleckiemu. Sprawa cieszyła się dużym zainteresowaniem opinii publicznej i była relacjonowana w prasie codziennej.
Za "Czwartego do bridge’a" Grzymała-Siedlecki otrzymał w 1934 nowo utworzoną Nagrodę im. L. Reynela. Siedlecki był wtedy cenionym i popularnym autorem dramatycznym oraz ważną osobistością w świecie teatralnym. Dramat został wystawiony po raz pierwszy w warszawskim Teatrze Nowym w styczniu 1935. Miał też być pokazany na deskach krakowskiego Teatru im. J. Słowackiego, którego Siedlecki był wcześniej dyrektorem.
Wiesenberg był emerytowanym inspektorem kolejowym i literatem. Najpierw wystosował on "List otwarty do kół decydujących na polu literackim i teatralnym w Polsce o naprawienie krzywdy", a następnie, 10 kwietnia 1935, złożył pozew. Proces odbywał się najpierw w Sądzie Okręgowym w Krakowie. Grzymała przyjął oskarżenia Wiesenberga z oburzeniem. O pomoc w znalezieniu dobrego prawnika poprosił swojego przyjaciela, mecenasa Janusza Olchowicza, który doradził mu zaangażowanie adwokata Zenona Brema.
Pełnomocnikiem Wiesenberga był Wacław Kohane. Twierdził on, że Wiesenberg napisał "Tajemnicę" w 1912, a w 1916 udostępnił ją Grzymale. Opierając się na opinii powołanego rzeczoznawcy, prof. Sinki, sąd oddalił skargę Wiesenberga. Po zaskarżeniu orzeczenia, krakowski Sąd Apelacyjny uchylił wyrok i przekazał sprawę do ponownego rozpatrzenia w pierwszej instancji. Proces toczył się do wybuchu II wojny światowej i nie przyniósł rozstrzygnięcia. Do rozprawy apelacyjnej prawdopodobnie nie doszło.
W dyskusję o bezpodstawności oskarżenia zaangażował się także Sąd Koleżeński Związku Autorów Dramatycznych Polskich. W jego skład wchodzili Wacław Grubiński, Jerzy Szaniawski i Tadeusz Konczyński. Stwierdzili oni, że obu sztuk nie można porównywać ze względu na zupełnie różny poziom artystyczny.

</doc>
<doc id="4235132" url="https://pl.wikipedia.org/wiki?curid=4235132" title="Al-Muhabbaba">
Al-Muhabbaba

Al-Muhabbaba (arab. المحببة) – wieś w Syrii, w muhafazie muhafazie Aleppo. W 2004 roku liczyła 300 mieszkańców.

</doc>
<doc id="4235133" url="https://pl.wikipedia.org/wiki?curid=4235133" title="Solmussa">
Solmussa

Solmussa – singel fińskiego rapera Pikku G z gościnnym udziałem BEHM wydany 1 grudnia 2017 roku przez Warner Music Finland. Singel został odnotowany na pierwszym miejscu fińskiej listy przebojów.
Wydanie.
Singel został wydany 1 grudnia 2017 roku przez Warner Music Finland, a 11 grudnia został opublikowany 30 sekundowy fragment utworu.

</doc>
<doc id="4235135" url="https://pl.wikipedia.org/wiki?curid=4235135" title="Duraka">
Duraka

Duraka (arab. دوراقا) – wieś w Syrii, w muhafazie muhafazie Aleppo. W 2004 roku liczyła 226 mieszkańców.

</doc>
<doc id="4235138" url="https://pl.wikipedia.org/wiki?curid=4235138" title="Charles Olivieri-Munroe">
Charles Olivieri-Munroe

Charles Olivieri-Munroe (ur. 1969 na Malcie) – maltańsko-kanadyjski dyrygent. W latach 2015–2021 pełnił funkcję dyrektora artystycznego Filharmonii Krakowskiej.
Życiorys.
Charles Olivieri-Munroe oczarowuje wyobraźnię słuchaczy „połączeniem talentu i charyzmy” („The New York Times”) oraz „pasją do czystości brzmienia orkiestry” („Toronto Star”) popartą niezwykłą zdolnością do łączenia różnych odbiorców. Był dyrektorem artystycznym i głównym dyrygentem Orkiestry Filharmonii Krakowskiej (2015–2021), a także głównym dyrygentem Orkiestry Filharmonii Südwestfalen w Niemczech (2011–2018). W dalszym ciągu zajmuje stanowisko honorowego głównego dyrygenta Filharmonii Północnoczeskiej w Teplicach, z którą jest związany od 1997 roku. Od 2005 roku Olivieri-Munroe jest dyrygentem rezydentem w Texas Round Top Festival Institute. Zajmował także stanowisko Głównego Dyrygenta Festiwalu Colorado „Crested Butte” (2008), oraz dyrektora artystycznego Orkiestry Symfonicznej Inter-Regionales w Niemczech (2008). Był dyrygentem Orkiestry SymfonicznejRadia Słowackiego w Bratysławie (2001–2004), a także drugim dyrygentem Filharmonii Brneńskiej (1995–1997). Współpracował z Orkiestrą Symfoniczną z Karlsbadu (1993–1995). Wcześniej Charles Olivieri-Munroe regularnie pojawiał się wśród najpoważniejszych orkiestr na całym świecie, w tym Israel Philharmonic, Montreal Symphony Orchestra, Toronto Symphony Orchestra, New World Symphony, Kyoto Symphony Orchestra, Sydney Symphony Orchestra, Berlin Deutsches Symphonie-Orchester, St Petersburg Philharmonic, Filharmonia Narodowa w Rosji, Monachium Symphony Orchestra, Stuttgart Philharmonic, Danish Radio Symphony, Filharmonia Czeska, Budapest Symphony Orchestra, Filharmonia Narodowa w Warszawie, Królewska Brussels Philharmonic, i wiele innych.
W operze Charles Olivieri-Munroe zadebiutował w 2001 roku dyrygując Falstaffa Verdiego w Berlińskiej Komische Oper. Poprowadził także Don Giovanniego Mozarta w Mediolanie oraz Aidę Verdiego na festiwalu w Lago di Comoi jednocześnie w Il Teatro Fenice w Wenecji. W Amsterdamie zaprezentował operową produkcję wraz z Holenderskim Baletem Narodowym zatytułowaną Body &amp; Voice. W 2008 r. wystąpił w Praskim Teatrze Narodowym (Stabat Mater Dvořáka) oraz w 2009 roku w Praskiej Opery Narodowej (2009 Martin Gala). Jako dyrektor muzyczny z okazji 50-lecia Warszawskiej Opery Kameralnej poprowadził Rake’s Progres Strawińskiego. Jego australijski debiut dyrygencki odbył się w Operze w Sydney w 2013 roku. W lutym 2014 roku poprowadził cieszącą się dużym uznaniem Genoveva Schumanna w Teatrze Narodowym w Ostrawie. W Brnie poprowadził Diogenes Ilji Hurníka i Acis und Galatea Händla.
Urodził się na Malcie. Lata młodzieńcze spędził w Toronto. Grę na fortepianie studiował u Borisa Berlina w Królewskim Konserwatorium Muzycznym i na Uniwersytecie w Toronto. Trzykrotnie został laureatem stypendium rządowego w Ontario. Pozwoliło mu to wyjechać na studia dyrygenckie do Akademii Muzycznej im. L. Janáčka w Brnie, gdzie uczył się pod kierunkiem Otakara Trhlíka. Pracował również pod okiem Jiříego Bělohlávka. Uczestniczył w dwóch kursach wakacyjnych w L’Accademia Musicale Chigiana w Sienie. Współpracował tu z profesorami Ilją Musinem i Jurijem Tiemirkanowem. W 1997 roku odebrał grant od Rady Sztuki Kanady. Jego kariera dyrygencka rozpoczęła się od zwycięstw w międzynarodowych konkursach. Był laureatem pierwszej nagrody na Międzynarodowym Festiwalu Muzycznym Praska Wiosna w 2000 roku. Otrzymał także nagrodę wytwórni Supraphon Records, a także nagrody miasta Pragi i czeskiego radia. W 2013 roku Charles Olivieri-Munroe za osiągnięcia w muzyce i dyrygenturze został uhonorowany nagrodą Asian Pacific Brand Foundation. W latach poprzednich laureatami tej nagrody byli Steve Jobs, Nelson Mandela i Mark Zuckerberg i inni.
Charles Olivieri-Munroe, chwalony także jako akompaniator współpracował z takimi muzykami jak: Krystian Zimerman, Maksim Wiengierow, Mischa Maisky, Sol Gabetta, Ivan Moravec, Josef Suk, Joseph Calleja.
Nagrywa dla takich wytwórni jak SONY, RCA, Red Seal, SMS Classical, Naive Records.
Opera.
Przedstawienia w latach 1990–2013
Mozart: Wesele Figara, Czarodziejski Flet, Puccini: Cyganeria, Weber: Wolny Strzelec, Verdi: La Traviatta, Janáček: Jenufa, Smetana: Sprzedana Narzeczona, Bizet: Carmen,
Wagner: Śpiewacy Norymberscy, Pierścień Nibelunga (fragmenty).
Kariera pedagogiczna.
Praca ze studentami dyrygentury
Praca z zespołami studenckimi
Nagrania.
Współpracuje z wydawcami muzycznymi SONY, RCA Red Seal, NAXOS, SMS Classical oraz Naive Records.
Życie prywatne.
Od roku 2000 jest żonaty z Annabelle Diamantino. Ma dwoje dzieci – Kirana (2003) i Niko (2005).

</doc>
<doc id="4235162" url="https://pl.wikipedia.org/wiki?curid=4235162" title="Güiria">
Güiria

Güiria – miasto portowe w Wenezueli w stanie Sucre. W 2011 roku liczyło 29 115 mieszkańców.
Położenie.
Miasto położone nad zatoką Paria, którą łączy Cieśnina Smoka z Morza Karaibskim i Cieśnina Węża z Oceanem Atlantyckim. W pobliżu położone jest wyspiarskie państwo Trynidad i Tobago.
Opis.
Miejscowość została założona 8 grudnia 1767 roku. Obecnie jest ośrodkiem przemysłu, gazowniczego, petrochemicznego, tytoniowego, rybnego i rolnego. Mieści się tu siedziba przedsiębiorstwa PDVSA zajmujące się przetwórstwem ropy naftowej. Znajduje się tu kościół ewangelicki Luz del Salvador i Plac im. Francisco de Mirandy poświęcony wenezuelskiemu rewolucjoniście.
Sport.
W mieście jest uprawiany sport drużynowy krykiet.

</doc>
<doc id="4235170" url="https://pl.wikipedia.org/wiki?curid=4235170" title="Saneczkarstwo na Zimowych Igrzyskach Olimpijskich 1968 – jedynki kobiet">
Saneczkarstwo na Zimowych Igrzyskach Olimpijskich 1968 – jedynki kobiet

Jedynki kobiet – jedna z konkurencji saneczkarstwa rozgrywana podczas Zimowych Igrzyskach Olimpijskich w Grenoble. Medalistki miały być wyłonione w czterech ślizgach, jednak z powodów niekorzystnych warunków pogodowych ostatni ślizg został odwołany.
Mistrzynią olimpijskim została Włoszka Erika Lechner. Drugie miejsce zajęła Christina Schmuck z Niemiec Zachodnich, a brąz wywalczyła jej rodaczka Angelika Dünhaupt.
Po trzech pierwszych ślizgach w pierwszej czwórce były trzy reprezentantki NRD: Ortrun Enderlein, Anna-Maria Müller i Angela Knösel, jednak zostały zdyskwalifikowane przez FIL za podgrzewanie płóz, co było zakazane.
W zachodnioniemieckich mediach pojawiły się zarzuty dotyczące ustawienia zawodów. podczas gdy urzędnicy ds. Sportu z NRD oskarżyli Zachodnioniemiecką Federację Saneczkarską o zainscenizowanie incydentu. Zgodnie z dokumentami Stasi ujawnionymi w 2006 r., działacz FIL, który wydał decyzję o dyskwalifikacji, został przekupiony przez RFN i Austrię. Kwestia, czy saneczkarki NRD naprawdę oszukiwały, pozostaje nierozwiązana, a niektóre współczesne media w Niemczech utrzymują, że zespół NRD został niesprawiedliwie zdyskwalifikowany.

</doc>
<doc id="4235175" url="https://pl.wikipedia.org/wiki?curid=4235175" title="Attilio Fontana">
Attilio Fontana

Attilio Fontana (ur. 28 marca 1952 w Varese) – włoski polityk, prawnik i samorządowiec, w latach 2006–2016 burmistrz Varese, od 2018 prezydent Lombardii.
Życiorys.
Z wykształcenia prawnik, w 1975 ukończył studia na Uniwersytecie w Mediolanie. Podjął następnie praktykę w zawodzie adwokata. Działał w lokalnym samorządzie zawodowym adwokatów i prokuratorów.
Zaangażował się w działalność polityczną w ramach Ligi Północnej. W latach 1995–1999 był burmistrzem miejscowości Induno Olona. Od 2000 do 2006 pełnił funkcję przewodniczącego rady regionalnej. W latach 2006–2016 przez dwie kadencje sprawował urząd burmistrza Varese. Przewodniczył regionalnemu oddziałowi związku gmin (ANCI), zasiadał też we władzach krajowych tej organizacji.
W 2018 został wybrany na prezydenta Lombardii, będąc kandydatem bloku centroprawicy skupionego wokół Ligi Północnej i partii Forza Italia. W wyborach w 2023 z powodzeniem ubiegał się o reelekcję.

</doc>
<doc id="4235188" url="https://pl.wikipedia.org/wiki?curid=4235188" title="Pistakee Highlands">
Pistakee Highlands

Pistakee Highlands – jednostka osadnicza w Stanach Zjednoczonych, w stanie Illinois, w hrabstwie McHenry.

</doc>
<doc id="4235190" url="https://pl.wikipedia.org/wiki?curid=4235190" title="Saneczkarstwo na Zimowych Igrzyskach Olimpijskich 1968 – dwójki mężczyzn">
Saneczkarstwo na Zimowych Igrzyskach Olimpijskich 1968 – dwójki mężczyzn

Dwójki mężczyzn – jedna z konkurencji saneczkarstwa rozgrywana podczas Zimowych Igrzyskach Olimpijskich w Grenoble.
Mistrzami olimpijskimi zostali reprezentanci Niemieckiej Republiki Demokratycznej Klaus Bonsack i Thomas Köhler. Köhler został pierwszym zawodnikiem, który zdobył złoto zarówno w jedynkach (w 1964) jak i w dwójkach. Srebro wywalczyli Austriacy Manfred Schmid i Ewald Walch, a na najniższym stopniu podium stanęli Wolfgang Winkler i Fritz Nachmann z Niemiec Zachodnich.

</doc>
<doc id="4235191" url="https://pl.wikipedia.org/wiki?curid=4235191" title="Pomnik prof. Tadeusza Kotarbińskiego">
Pomnik prof. Tadeusza Kotarbińskiego

Pomnik prof. Tadeusza Kotarbińskiego – pomnik upamiętniający profesora Tadeusza Kotarbińskiego, filozofa i pierwszego rektora Uniwersytetu Łódzkiego przy ul. Narutowicza 68 w Łodzi. Autorem rzeźby wykonanej w brązie upamiętniającej profesora Tadeusza Kotarbińskiego jest artysta rzeźbiarz Wojciech Gryniewicz.
Historia.
3 października 2017 przed budynkiem rektoratu Uniwersytetu Łódzkiego odsłonięto pomnik upamiętniający profesora Tadeusza Kotarbińskiego. Odsłonięcia dokonali rektor Uniwersytetu Łódzkiego prof. Antoni Różalski, prezydent Łodzi Hanna Zdanowska, wojewoda łódzki prof. Zbigniew Rau, przewodniczący Rady Miejskiej w Łodzi Tomasz Kacprzak, przewodniczący Komisji Kultury Rady Miejskiej prof. Grzegorz Matuszak oraz przedstawiciele łódzkich uczelni.

</doc>
<doc id="4235193" url="https://pl.wikipedia.org/wiki?curid=4235193" title="Adriana Carmona">
Adriana Carmona

Adriana Carmona Gutiérrez (ur. 3 grudnia 1973 w Puerto la Cruz) – wenezuelska zawodniczka taekwondo. Brązowa medalistka olimpijska z Aten.
W 1992 po raz pierwszy brała udział w igrzyskach olimpijskich, jednak taekwondo było wówczas jedynie sportem pokazowym, a ona dotarła do półfinału. Brała udział również w trzech igrzyskach już w pełnoprawnej rywalizacji (IO 00, IO 04, IO 08). Medal w 2004 wywalczyła w wadze powyżej 67 kilogramów. W 2000 była chorążym reprezentacji Wenezueli podczas ceremonii otwarcia igrzysk. W 1993 została srebrną medalistką mistrzostw świata. Zdobyła trzy medale igrzysk panamerykańskich: złoto w 1995 oraz srebro w 1999 i 2003.

</doc>
<doc id="4235196" url="https://pl.wikipedia.org/wiki?curid=4235196" title="Chemung (Illinois)">
Chemung (Illinois)

Chemung – jednostka osadnicza w Stanach Zjednoczonych, w stanie Illinois, w hrabstwie McHenry.

</doc>
<doc id="4235213" url="https://pl.wikipedia.org/wiki?curid=4235213" title="Twin Grove">
Twin Grove

Twin Grove – jednostka osadnicza w Stanach Zjednoczonych, w stanie Illinois, w hrabstwie McLean.

</doc>
<doc id="4235227" url="https://pl.wikipedia.org/wiki?curid=4235227" title="Lake Petersburg">
Lake Petersburg

Lake Petersburg – jednostka osadnicza w Stanach Zjednoczonych, w stanie Illinois, w hrabstwie Menard.

</doc>
<doc id="4235230" url="https://pl.wikipedia.org/wiki?curid=4235230" title="4fun Gold Hits">
4fun Gold Hits



</doc>
<doc id="4235236" url="https://pl.wikipedia.org/wiki?curid=4235236" title="Wenezuela na Letnich Igrzyskach Paraolimpijskich 2000">
Wenezuela na Letnich Igrzyskach Paraolimpijskich 2000

Wenezuelę na Letnich Igrzyskach Paraolimpijskich w 2000 roku reprezentowało 10 zawodników (8 mężczyzn i 2 kobiety) w 4 dyscyplinach. Zdobyli łącznie jeden medal (brązowy w lekkoatletyce), plasując swój kraj na 64. miejscu w klasyfikacji medalowej.
Był to czwarty występ Wenezueli na igrzyskach paraolimpijskich.
Wyniki zawodników.
Lekkoatletyka.
Objaśnienie kategorii:
Pływanie.
Objaśnienie kategorii:

</doc>
<doc id="4235242" url="https://pl.wikipedia.org/wiki?curid=4235242" title="Grand Detour">
Grand Detour

Grand Detour – jednostka osadnicza w Stanach Zjednoczonych, w stanie Illinois, w hrabstwie Ogle.

</doc>
<doc id="4235245" url="https://pl.wikipedia.org/wiki?curid=4235245" title="Paolo Barelli">
Paolo Barelli

Paolo Barelli (ur. 7 czerwca 1954 w Rzymie) – włoski pływak, działacz sportowy i polityk, prezes Europejskiej Federacji Pływackiej, parlamentarzysta.
Życiorys.
W młodości trenował pływanie, specjalizując się w stylu motylkowym i dowolnym. Był wielokrotnym złotym medalistą mistrzostw krajowych, ponad dwadzieścia razy poprawiał rekordy Włoch w konkurencjach pływackich. W 1975 na mistrzostwach świata wywalczył brązowy medal w sztafecie 4 × 100 m stylem dowolnym. Dwukrotnie wystartował na letnich igrzyskach olimpijskich – w Monachium w 1972 w sztafecie 4 × 100 m stylem dowolnym, w Montrealu w 1976 na 100 m stylem motylkowym, a także w sztafetach 4 × 200 m stylem dowolnym (8. miejsce) i 4 × 100 m stylem zmiennym (7. miejsce). Na Igrzyskach Śródziemnomorskich w 1975 wywalczył złoty medal na 100 m stylem motylkowym.
Studiował zarządzanie przedsiębiorstwem na uniwersytetach amerykańskich. Po zakończeniu kariery sportowej zajął się pracą w biznesie. Został też działaczem sportowym, pełnił różne funkcje w ramach włoskiej federacji pływackiej (Federazione Italiana Nuoto), a w 2000 objął funkcję prezesa tej organizacji. Był sekretarzem Światowej Federacji Pływackiej, a w 2012 został prezesem Europejskiej Federacji Pływackiej. Zasiadał także we władzach włoskiego komitetu olimpijskiego CONI.
Zaangażował się również w działalność polityczną. W latach 2001–2013 z listy Forza Italia i Ludu Wolności był członkiem Senatu XIV, XV i XVI kadencji. Do włoskiego parlamentu powrócił w 2018 z ramienia reaktywowanej partii FI, uzyskując wówczas mandat posła do Izby Deputowanych XVIII kadencji (reelekcja na XIX kadencję w 2022).

</doc>
<doc id="4235255" url="https://pl.wikipedia.org/wiki?curid=4235255" title="Lost Nation (Illinois)">
Lost Nation (Illinois)

Lost Nation – jednostka osadnicza w Stanach Zjednoczonych, w stanie Illinois, w hrabstwie Ogle.

</doc>
<doc id="4235267" url="https://pl.wikipedia.org/wiki?curid=4235267" title="Polska na Zimowych Igrzyskach Paraolimpijskich 2018">
Polska na Zimowych Igrzyskach Paraolimpijskich 2018

Polska na Zimowych Igrzyskach Paraolimpijskich 2018 – występ kadry sportowców reprezentujących Polskę na igrzyskach paraolimpijskich w Pjongczangu w 2018 roku.
W kadrze znalazło się ośmioro sportowców – jedna kobieta i siedmiu mężczyzn.
Jedyny medal zdobył Igor Sikorski, który zajął trzecie miejsce w slalomie gigancie osób siedzących. Szybsi od niego byli tylko Norweg Jesper Pedersen i Amerykanin Tyler Walker. Do drugiego miejsca zabrakło 2,11 sekundy, zaś do zwycięzcy – 2,45.
Wojciech Taraba z powodu wypadku na jednym z treningów nie przystąpił do rywalizacji snowboardzistów. Przeszedł operację rekonstrukcji oczodołu w Korei Południowej.

</doc>
<doc id="4235282" url="https://pl.wikipedia.org/wiki?curid=4235282" title="Wyspiarscy faryzeusze">
Wyspiarscy faryzeusze

Wyspiarscy faryzeusze (ang. "The Island Pharisees") – powieść z 1904, pierwsze opublikowane dzieło Johna Galsworthy'ego pod własnym nazwiskiem (wcześniej publikował pod pseudonimem "John Sinjohn" – dosł. "John, syn Johna").
Dzieło przed publikacją zostało poddane przez autora wyjątkowo dużej liczbie przeróbek i poprawek, w większości z inicjatywy Edwarda Garnetta, męża znajomej tłumaczki, Constance Garnett. Pierwotnie narratorem w powieści miał być Francuz Ferrand, odpowiednik współczesnego sowizdrzała, filozoficznie usposobiony włóczęga z wybujałym temperamentem. Garnett przekonał Galsworthy'ego, że narrator winien pochodzić ze środowiska mieszczańskiego lub ziemiańskiego, opisywanego w powieści. Powyższe spowodowało głębokie zmiany w treści, praktycznie napisanie dzieła od nowa i pochłonęło aż trzy lata. Narratorem został Shelton, reprezentant wyższych kręgów angielskiego mieszczaństwa, podróżujący po kraju i poznający ludzi różnych stanów i zawodów. Dostrzega on nędzę niższych klas społecznych i formułuje akcenty krytyki społecznej. Kocha się w Antonii Dennant, córce zamożnych ziemian, pochodzącej z kultywującej tradycję rodziny. Wszelkie zaburzenia tradycji są dla tych ludzi elementem zagrożenia, w związku z czym losy miłości tej pary narażone zostają na różne zawirowania. Nieporozumienia i różnice nieuchronnie prowadzą do rozstania. Shelton zrywa nie tylko z Antonią, ale całą jej rodziną i warstwą społeczną, z której sam uprzednio wyszedł. 
W powieści autor pokazuje po raz pierwszy pełnię swojej dojrzałości artystycznej, solidne opanowanie warsztatu pisarskiego, naturalność językową oraz stylistyczną. Słabą stroną jest nieco zbyt luźna struktura dzieła, dająca czytelnikowi odczuć bieg zdarzeń jako zestaw oddzielnych incydentów. Postaci stają się pełnokrwiste i pozbawione charakterystycznej dla wcześniejszych dzieł autora sztywnosci. 

</doc>
<doc id="4235286" url="https://pl.wikipedia.org/wiki?curid=4235286" title="Montechiaro d'Acqui">
Montechiaro d'Acqui



</doc>
<doc id="4235287" url="https://pl.wikipedia.org/wiki?curid=4235287" title="Guglielmo Sanfelice d'Acquavilla">
Guglielmo Sanfelice d'Acquavilla



</doc>
<doc id="4235290" url="https://pl.wikipedia.org/wiki?curid=4235290" title="Paul-Thérèse-David d'Astros">
Paul-Thérèse-David d'Astros



</doc>
<doc id="4235294" url="https://pl.wikipedia.org/wiki?curid=4235294" title="Capriata d'Orba">
Capriata d'Orba



</doc>
<doc id="4235295" url="https://pl.wikipedia.org/wiki?curid=4235295" title="Castelletto d'Orba">
Castelletto d'Orba



</doc>
<doc id="4235296" url="https://pl.wikipedia.org/wiki?curid=4235296" title="Silvano d'Orba">
Silvano d'Orba



</doc>
<doc id="4235301" url="https://pl.wikipedia.org/wiki?curid=4235301" title="RC Lens w europejskich pucharach">
RC Lens w europejskich pucharach

Występy w europejskich pucharach francuskiego klubu piłkarskiego RC Lens.

</doc>
<doc id="4235308" url="https://pl.wikipedia.org/wiki?curid=4235308" title="Bartolomeo D’Avanzo">
Bartolomeo D’Avanzo



</doc>
<doc id="4235310" url="https://pl.wikipedia.org/wiki?curid=4235310" title="Angelo Dell'Acqua">
Angelo Dell'Acqua



</doc>
<doc id="4235312" url="https://pl.wikipedia.org/wiki?curid=4235312" title="Castello dell'Acqua">
Castello dell'Acqua



</doc>
<doc id="4235313" url="https://pl.wikipedia.org/wiki?curid=4235313" title="Ottaviano Dell'Acqua">
Ottaviano Dell'Acqua



</doc>
<doc id="4235319" url="https://pl.wikipedia.org/wiki?curid=4235319" title="Vittorio Amedeo Ranuzzi de' Bianchi">
Vittorio Amedeo Ranuzzi de' Bianchi



</doc>
<doc id="4235320" url="https://pl.wikipedia.org/wiki?curid=4235320" title="Krajowy Ośrodek Zapobiegania Zachowaniom Dyssocjalnym">
Krajowy Ośrodek Zapobiegania Zachowaniom Dyssocjalnym

Krajowy Ośrodek Zapobiegania Zachowaniom Dyssocjalnym (wcześniej pod nazwą Regionalny Ośrodek Psychiatrii Sądowej w Gostyninie) – podmiot leczniczy prowadzący zakład leczniczy typu zamkniętego, mieszczący się w Gostyninie w województwie mazowieckim. 
Przedmiotem jej działalności jest szeroko pojęta psychiatria sądowa, oraz terapia osób z zaburzeniami mogącymi powodować wysokie prawdopodobieństwo popełnienia czynu zabronionego zagrażającego życiu, zdrowiu lub wolności seksualnej innych osób. Podstawą działania Ośrodka jest między innymi Ustawa z dnia 22 listopada 2013 roku (tzw. ustawa o bestiach). O tej ustawie, oraz o sytuacji osób przebywających w Ośrodku kilkakrotnie wypowiadał się m.in. Rzecznik Praw Obywatelskich.
Wśród pensjonariuszy Ośrodka znajdują się m.in. Mariusz Trynkiewicz – zabójca czterech chłopców z Piotrkowa Trybunalskiego oraz Leszek Pękalski – nazywany "wampirem z Bytowa"

</doc>
<doc id="4235326" url="https://pl.wikipedia.org/wiki?curid=4235326" title="Guadalajara (Hiszpania)">
Guadalajara (Hiszpania)



</doc>
<doc id="4235331" url="https://pl.wikipedia.org/wiki?curid=4235331" title="Guadalajara (miasto w Meksyku)">
Guadalajara (miasto w Meksyku)



</doc>
<doc id="4235334" url="https://pl.wikipedia.org/wiki?curid=4235334" title="Raw Air 2018">
Raw Air 2018

Raw Air 2018 – druga edycja turnieju Raw Air, odbywająca się w dniach 9–18 marca 2018 r. na skoczniach w Norwegii w ramach Pucharu Świata w skokach narciarskich. Tytułu bronił Stefan Kraft.
Do klasyfikacji generalnej turnieju zaliczano wyniki wszystkich serii konkursowych i prologów (serii kwalifikacyjnych do zawodów indywidualnych). Łącznie zaplanowano 4 prologi oraz 4 konkursy indywidualne i 2 drużynowe – impreza składała się łącznie z 16 serii. Zasady przeprowadzania konkursów w ramach Raw Air były takie same, jak podczas innych zawodów Pucharu Świata.
Impreza rozpoczęła się 9 marca 2018 r. kwalifikacjami (prologiem) do pierwszego konkursu indywidualnego w Oslo na skoczni Holmenkollbakken, 10 marca odbył się konkurs drużynowy, a 11 marca konkurs indywidualny. Następnie skoczkowie przenieśli się do Lillehammer, na skocznię Lysgårdsbakken, gdzie w dniach 12–13 marca rozegrano prolog i zawody indywidualne, zaś 14–15 marca rywalizowano w Trondheim na skoczni Granåsen, gdzie również zaplanowano prolog i konkurs indywidualny. Turniej zakończył się na skoczni mamuciej w Vikersund, na której 16 marca rozegrano prolog, dzień później konkurs drużynowy, natomiast ostatniego dnia rywalizacji, 18 marca, zawodnicy wzięli udział w finałowym konkursie indywidualnym.
Triumfatorem drugiej edycji imprezy został Kamil Stoch. Polak w szesnastu skokach zaliczanych do klasyfikacji końcowej, uzyskał notę łączną w wysokości 2590,6 pkt. Drugą i trzecią lokatę zajęli reprezentanci gospodarzy – Robert Johansson (2553,6 pkt) i Andreas Stjernen (2508,3 pkt).
Skocznie.
W tabeli podano rekordy skoczni obowiązujące przed rozpoczęciem Raw Air 2018 lub ustanowione w trakcie jego trwania (wyróżnione wytłuszczeniem).
Przed turniejem.
Bezpośrednio przed turniejem odbyły się Zimowe Igrzyska Olimpijskie 2018 w Pjongczangu (Korea Południowa). Złote medale w konkursie indywidualnym zdobyli Andreas Wellinger (skocznia normalna) i Kamil Stoch (skocznia duża), srebrne medale odpowiednio Johann André Forfang i Wellinger, a brązowe medale na obu skoczniach zdobył Robert Johansson.
Klasyfikacja Pucharu Świata i Pucharu Narodów przed rozpoczęciem turnieju.
Przed rozpoczęciem Raw Air rozegrano 16 konkursów indywidualnych oraz pięć konkursów drużynowych zaliczanych do klasyfikacji Pucharu Świata mężczyzn. Najwięcej zwycięstw w zawodach indywidualnych odniósł lider cyklu Kamil Stoch, który triumfował pięciokrotnie. Trzy konkursy wygrał Richard Freitag, a po jednym konkursie wygrali Junshirō Kobayashi, Jernej Damjan, Andreas Wellinger, Anders Fannemel, Andreas Stjernen, Anže Semenič, Daniel-André Tande i Johann André Forfang. W klasyfikacji generalnej pierwsze miejsce zajmował Stoch z przewagą 127 punktów nad drugim Freitagiem i 195 punktów nad trzecim Wellingerem.
Klasyfikacji Pucharu Świata w lotach narciarskich przewodził Andreas Stjernen, który wygrał jedyny rozegrany wcześniej konkurs w lotach (na skoczni Kulm). Drugie miejsce zajmował Daniel-André Tande, a trzecie Simon Ammann.
W rozegranych przed Raw Air konkursach drużynowych w ramach Pucharu Świata trzy zwycięstwa odnieśli reprezentanci Norwegii, ponadto po razie wygrali Polacy i Niemcy. W klasyfikacji Pucharu Narodów na pierwszym miejscu plasowała się Norwegia, na drugim Niemcy ze stratą 87 punktów, a na trzecim Polacy ze stratą 589 punktów.
Norwegowie zwyciężyli także w rywalizacji drużynowej podczas Igrzysk Olimpijskich w Pjongczangu, wyprzedzając zespoły Niemiec i Polski.
Zasady.
Każdy z konkursów indywidualnych w ramach Raw Air poprzedzony został prologiem, rozgrywanym na zasadach analogicznych do serii kwalifikacyjnych w ramach Pucharu Świata (lub Pucharu Świata w lotach w przypadku skoczni w Vikersund). Noty uzyskane w prologach wliczano do klasyfikacji łącznej Raw Air.
Zawody indywidualne i drużynowe zostały przeprowadzane na takich samych zasadach, jak pozostałe konkursy w ramach Pucharu Świata. Podobnie jak w przypadku prologów, punkty zdobyte w poszczególnych seriach konkursowych zaliczano na poczet dorobku poszczególnych zawodników w klasyfikacji końcowej Raw Air. Ponadto – w przeciwieństwie do serii kwalifikacyjnych – za każdy z konkursów przyznawano także punkty do klasyfikacji generalnej Pucharu Świata (zawody indywidualne), Pucharu Świata w lotach i Pucharu Narodów (zawody indywidualne i drużynowe).
Skoki oceniano w taki sam sposób, jak podczas pozostałych zawodów Pucharu Świata. Za osiągnięcie odległości równej punktowi konstrukcyjnemu zawodnik otrzymywał 60 punktów na skoczni dużej i 120 punktów na obiekcie do lotów; za każdy metr powyżej tej granicy uzyskiwał dodatkowo 1,8 punktu na skoczni dużej i 1,2 punktu na obiekcie mamucim, zaś za każdy metr poniżej odejmowano mu analogiczną liczbę punktów. Styl skoku i lądowania podlegał ocenie przez pięciu sędziów wybranych przez FIS, którzy mogli przyznać maksymalnie po 20 punktów. Dwóch skrajnych not (najwyższej i najniższej) nie wliczano do noty łącznej zawodnika. Ponadto wpływ na ocenę końcową skoczka miał przelicznik za prędkość i kierunek wiatru oraz za ewentualną zmianę długości najazdu. Jeżeli zawodnik skakał z niższej belki startowej, otrzymywał dodatkowe punkty, jeżeli skakał z wyższej – punkty mu odejmowano. Dodatkowo jeżeli wiatr wiał z przodu skoczni, zawodnik tracił punkty, gdyż dzięki temu zyskiwał lepsze noszenie na nartach, zaś jeżeli wiatr wiał z tyłu skoczni, skoczkowie przysługiwała odpowiednia bonifikata.
Program zawodów.
Opracowano na podstawie materiałów źródłowych:
Jury.
Dyrektorem zawodów w ramach Raw Air był jednocześnie dyrektor Pucharu Świata Walter Hofer, a jego asystentem – Borek Sedlák.
Opracowano na podstawie materiałów źródłowych.
Wyniki (konkursy i prologi).
Źródło: Międzynarodowa Federacja Narciarska
Klasyfikacja generalna Pucharu Świata i Pucharu Narodów po turnieju.
Najwięcej punktów Pucharu Świata – 280 – zdobył w trakcie Raw Air 2018 jego triumfator, Kamil Stoch, który dzięki temu zapewnił sobie drugi w karierze triumf w klasyfikacji generalnej Pucharu Świata. Drugie miejsce utrzymał Richard Freitag. Na trzecią pozycję awansował Daniel-André Tande, który wyprzedził Andreasa Wellingera. Liczba zawodników klasyfikowanych zwiększyła się z 65 do 69.
Liderem klasyfikacji Pucharu Świata w lotach narciarskich nadal był Andreas Stjernen. Na drugie miejsce dzięki zwycięstwu w konkursie w Vikersund awansował Robert Johansson, a na trzecim miejscu znajdował się kolejny Norweg Daniel-André Tande. Liczba zawodników sklasyfikowanych w Pucharze Świata w lotach wzrosła z 30 do 39.
Prowadzenie w Pucharze Narodów utrzymała reprezentacja Norwegii, która zwyciężyła w obu rozgrywanych w ramach Raw Air konkursach drużynowych. Powiększyła ona swoją przewagę nad drugą w klasyfikacji reprezentacją Niemiec z 87 pkt. do 890 pkt. Trzecie miejsce nadal zajmowała reprezentacja Polski, która zmniejszyła stratę do Niemców z 502 pkt. do 169 pkt.

</doc>
<doc id="4235336" url="https://pl.wikipedia.org/wiki?curid=4235336" title="Eugenia Trojanowska-Jastrzębska">
Eugenia Trojanowska-Jastrzębska

Eugenia Trojanowska-Jastrzębska (zm. 1 marca 2018) – polska urbanistka i działaczka kombatancka.
Życiorys.
W czasie II wojny światowej została deportowana z Łodzi na roboty przymusowe do III Rzeszy (pracowała w szkółce róż w okolicach Hamburga), natomiast jej brat został zamordowany w niemieckim-nazistowskim obozie koncentracyjnym. Po wojnie była wieloletnim pracownikiem Pracowni Urbanistycznej, a następnie Biura Programowania i Projektowania Rozwoju Łodzi. Należała do Towarzystwa Urbanistów Polskich. Była zaangażowana w działalność Zarządu i Komisji Rewizyjnej Łódzkiego Oddziału TUP. Była także członkiem Honorowym TUP. Działała również w Stowarzyszeniu Polaków Poszkodowanych przez III Rzeszę i w 2005 była w grupie działaczy tegoż Stowarzyszenia odznaczonych przez podsekretarza stanu w Kancelarii Prezydenta RP Edwarda Stanisława Szymańskiego – Krzyżem Oficerskim Orderu Odrodzenia Polski. Była także odznaczona Złotym Krzyżem Zasługi oraz Honorową Odznaką Miasta Łodzi.

</doc>
<doc id="4235344" url="https://pl.wikipedia.org/wiki?curid=4235344" title="Hanušovická vrchovina">
Hanušovická vrchovina

Hanušovická vrchovina (332.64) (Góry Hanuszowickie, niem. " Hannsdorfer Bergland") – mezoregion w północno-wschodnich Czechach, w Sudetach Wschodnich, w północno-zachodniej części kraju ołomunieckiego i północno-wschodniej części kraju pardubickiego. Według podziału fizycznogeograficznego Jerzego Kondrackiego i Wojciecha Walczaka mezoregion wchodzący w skład Sudetów Wschodnich.
Fizjografia.
Hanušovická vrchovina to pasmo górskie złożone z wzniesień o wysokości pomiędzy (350–1003) m n.p.m., położone w dorzeczu Morawy i Desny "(czes. Desná)" w północno-wschodniej części Czech. Pasmo ciągnie się na długości ponad 50 km, o przebiegu NW – SE, od miejscowości Staré Město na północnym zachodzie za okolice miejscowości Uničov na południowym wschodzie. Pasmo podzielone jest na części dolinami rzek i potoków. Od północy graniczy z Masywem Śnieżnika "(czes. Králický Sněžník)", od którego oddzielone jest doliną rzeki Morawy, od północnego wschodu z Górami Złotymi "(czes. Rychlebské hory)", od wschodu z Wysokim Jesonikiem "(czes. Hrubý Jeseník)" i Niskim Jesionikiem "(czes. Nízký Jeseník)", od południa z Obniżeniem Górnomorawskim "(czes. Hornomoravský úval)" a od zachodu z Wyżyną Zabrzeską "(czes. Zábřežská vrchovina)", "(czes. Mohelnická brázda)" i Kotliną Kłodzką "(czes. Kladská kotlina)", która jest naturalną granicą oddzielającą masyw od Gór Orlickich. Pasmo zajmuje powierzchnię 793 km² a średnia wysokość wzniesień wynosi 527,2 m. Część północno-zachodnia ma charakter grzbietu z kulminacją Jeřáb, najwyższym wzniesieniem masywu. Hanušovicką vrchovinę tworzy ciąg, kopulastych wzniesień o różnorodnej morfologii, urozmaiconych dolinami potoków. Teren ten jest niezwykle atrakcyjny krajobrazowo, a jego walory estetyczne podnoszą dobrze zachowane kompleksy leśne.
Budowa geologiczna.
Masyw zbudowany jest ze skał metamorficznych, tzw. kulmu wschodniosudeckiego: łupków serycytowych, fyllitów, zieleńców i osadowych: piaskowców, łupków ilastych, mułowców, iłowców, zlepieńców, z wkładkami wapieni, łupków kwarcowych i łupków grafitowych.
Wody.
Przez Hanušovicką vrchovinę przebiega główny europejski dział wodny między Morzem Północnym a Morzem Czarnym. Północna część, odwadniana jest przez Cichą Orlicę i jej dopływy, należącą do dorzecza Łaby w zlewisku Morza Północnego, wody z pozostałego obszaru odprowadzane są przez Morawę do Dunaju i należą do zlewiska Morza Czarnego. Głównymi rzekami są Morawa i Desná. Ponadto sieć rzeczną tworzą rzeki i potoki: Kamenný potok, Malá Morava, Krupá, Branná, Staříč, Rejchartický potok, Merta, Cicha Orlica "(czes. Tichá Orlice)" i Oskava.
Rzeźba.
Cały obszar pasma jest górzysty poprzecinany w poprzek głębokimi dolinami rzek górskich na segmenty z wyraźnie zaznaczonymi wzniesieniami, o zalesionych szczytach. Na wzniesieniach występują formacje skalne. Przeważnie są to pojedyncze skały, ściany skalne. Najwyższym szczytem jest Jeřáb (1003 m n.p.m.).
Krajobraz.
Krajobraz gór średnich regla dolnego silnie rozciętych głębokimi wciosowymi dolinami rzek. Szczyty kopulaste z wyraźnym podkreśleniem stromych zboczy. Obszar dość gęsto zaludniony. Lasy występują głównie na wyższych grzbietach górskich, doliny i śródgórskie zrównania zajmują osady ludzkie i uprawy rolne. Krajobraz częściowo przeobrażony, pierwotny górski charakter krajobrazu w większości został zachowany.
Świat zwierzęcy i roślinny.
W wyniku osadnictwa lasy w większości zostały wycięte na potrzeby rolnictwa, obecnie większość terenu pokrywają pola uprawne i obszary zabudowane. Większe zwarte kompleksy leśne zachowały się powyżej wysokości 800 m n.p.m., które też częściowo zostały przeobrażone w wyniku gospodarki człowieka. Zachowany jest charakterystyczny dla gór piętrowy układ roślinności, ale występują tylko dwa piętra: piętro pogórza i regiel dolny. Skład gatunkowy roślin jest nieco uboższy od sąsiedniego Masywu Śnieżnika i Wysokiego Jesionika z powodu braku regla górnego oraz mniejszej wysokości szczytów. Występuje tu jednak jeszcze wiele gatunków górskich. Świat zwierząt jest stosunkowo skromny, a związane jest to z niewielką powierzchnią przy dużym stopniu penetracji terenów przez ludzi. Z większych ssaków w lasach występuje jeleń, sarna, borsuk, dzik. Z rzadszych płazów występuje salamandra plamista. Do rejonów o bogatszej faunie należą obszary chronionego krajobrazu CHKO Jeseníky, CHKO Litovelské Pomoraví oraz w szczytowych partiach wzniesienia Jeřáb.
Wzniesienia.
Lista szczytów według wysokości obejmuje wszystkie szczyty o wysokości powyżej 800 m. Jest ich 27, a najwyższy to Jeřáb (1003 m n.p.m.), jedyny tysiącznik.
Ciekawostki.
Na obszarze pasma Hanušovická vrchovina, na północny zachód od miejscowości Rapotín położony jest punkt przecięcia się południka 17°00″ z równoleżnikiem 50°00″.

</doc>
<doc id="4235353" url="https://pl.wikipedia.org/wiki?curid=4235353" title="Hesperocyclops">
Hesperocyclops

Hesperocyclops – rodzaj widłonogów z rodziny Cyclopidae. Nazwa naukowa tego rodzaju skorupiaków została opublikowana w 1984 roku przez biologa Hansa-Volkmara Herbsta.

</doc>
<doc id="4235355" url="https://pl.wikipedia.org/wiki?curid=4235355" title="Angélica Celaya">
Angélica Celaya

Angélica Guadalupe Celaya (ur. 9 lipca 1982 w Tucson) – amerykańska aktorka, która wystąpiła m.in. w serialu "Constantine".

</doc>
<doc id="4235356" url="https://pl.wikipedia.org/wiki?curid=4235356" title="Nicholas Longworth">
Nicholas Longworth

Nicholas Longworth (ur. 5 listopada 1869 w Cincinnati, zm. 9 kwietnia 1931 w Aiken) – amerykański polityk.
Życiorys.
Urodził się 5 listopada 1869 w Cincinnati. Uczęszczał do Franklin School, a następnie podjął studia na Uniwersytecie Harvarda, które ukończył w 1891 roku. Trzy lata później ukończył Cincinnati Law School, został przyjęty do palestry i rozpoczął prywatną praktykę prawniczą w Cincinnati. W latach 1899–1903 był członkiem legislatury stanowej Ohio. W 1903 roku, z ramienia Partii Republikańskiej został wybrany do Izby Reprezentantów, gdzie zasiadał przez 10 lat. W 1912 roku nie uzyskał reelekcji, lecz dwa lata później ponownie został wybrany do izby niższej. W latach 1925–1931 pełnił funkcję spikera Izby. Zmarł w trakcie pełnienia urzędu 9 kwietnia 1931 w Aiken.

</doc>
<doc id="4235359" url="https://pl.wikipedia.org/wiki?curid=4235359" title="Rajd Finlandii 1992">
Rajd Finlandii 1992

Rajd Finlandii 1992 ("42. 1000 Lakes Rally") – 42 Rajd Finlandii rozgrywany w Finlandii w dniach 27-30 sierpnia. Była to dziewiąta runda Rajdowych Mistrzostw Świata w roku 1992. Rajd został rozegrany na nawierzchni szutrowej. Bazą rajdu było miasto Laajavuori.
Klasyfikacja po 9 rundach.
Tabele przedstawiają tylko pięć pierwszych miejsc.

</doc>
<doc id="4235363" url="https://pl.wikipedia.org/wiki?curid=4235363" title="Droga świętego">
Droga świętego

Droga świętego (ang. "A Saint's Progress") – powieść autorstwa Johna Galsworthy'ego z 1919.
Autor pisał tę powieść w okresie I wojny światowej i okres tego konfliktu odcisnął na dziele swoje piętno. Postacią centralną jest Edward Pierson, anglikański ksiądz o bardzo ortodoksyjnych poglądach, które odrywają go od otaczającej rzeczywistości i ostatecznie prowadzą do zguby. Ksiądz posiada córkę, Noel, która zakochuje się w Cyrilu Morelandzie, oficerze i w noc przed wyjazdem tego drugiego na front dochodzi między nimi do zbliżenia. Moreland ginie niedługo potem, a na świat przychodzi ich nieślubne dziecko. Od tego momentu zaczyna się dramat nie tylko młodej matki, ale przede wszystkim księdza, od którego odwracają się parafianie. Pierson pogrąża się w samotności, ponieważ najbliższa osoba łamie najdroższe mu zasady, a odwracają się odeń ci, którym służył najwierniej jak mógł. Powieść dotyka bardzo delikatnej współcześnie materii wierzeń, nastrojów i uczuć religijnych, z którą autor nie poradził sobie należycie wnikliwie, nie uwzględniając szerszego kręgu uzależnień. Bardzo dobrze wypadły natomiast partie opisowe i dramatyzm sytuacyjny. 

</doc>
<doc id="4235367" url="https://pl.wikipedia.org/wiki?curid=4235367" title="PDVSA">
PDVSA

PDVSA ("Petróleos de Venezuela, S.A.") – wenezuelskie przedsiębiorstwo państwowe działające w branży petrochemicznej.
Spółka została utworzona 1 stycznia 1976 poprzez nacjonalizację całego przemysłu naftowego w Wenezueli, stając się największym przedsiębiorstwem w tym kraju. Po dojściu do władzy Hugo Cháveza państwowa kontrola nad spółką została zwiększona i sytuacja w firmie zaczęła się pogarszać. Dochody ze sprzedaży ropy były wykorzystywane do pokrywania deficytu budżetowego. Całkowita dzienna produkcja w 2013 roku spadła do 2,4 mln baryłek dziennie, podczas gdy w 1998 roku była o 25% wyższa (3 miliony baryłek). W 2002 roku blisko połowa pracowników koncernu wzięła udział w strajku i protestach przeciwko polityce Cháveza. Rząd zareagował masowymi zwolnieniami pracowników, pracę straciło 25% załogi (ok. 18000 osób). Przeprowadzono liczne zmiany personalne, polegające często na wymianie doświadczonych pracowników na osoby popierające politykę Cháveza. Chávez oraz jego współpracownicy kilkakrotnie publicznie oświadczali, że osoby nie popierające prezydenta nie powinny pracować w państwowej spółce.
25 sierpnia 2012, w należącej do PDVSA rafinerii w Amuay doszło do wybuchu, w którym zginęło ponad 40 osób. Przyczyną wybuchu był wyciek gazu, który utworzył chmurę wokół instalacji, a następnie eksplodował. Zdaniem byłych pracowników firmy przyczyną źródłową wypadku było niedoinwestowanie, ograniczone przeglądy techniczne oraz niedobór części zamiennych.

</doc>
<doc id="4235368" url="https://pl.wikipedia.org/wiki?curid=4235368" title="Petróleos de Venezuela">
Petróleos de Venezuela



</doc>
<doc id="4235369" url="https://pl.wikipedia.org/wiki?curid=4235369" title="Erin Cottrell">
Erin Cottrell

Erin Cottrell (ur. 24 sierpnia 1975 r. w Yardley w stanie Pensylwania) – amerykańska aktorka filmowa, serialowa i dubbingowa.

</doc>
<doc id="4235370" url="https://pl.wikipedia.org/wiki?curid=4235370" title="Miguel de Lardizábal">
Miguel de Lardizábal

Miguel de Lardizábal y Uribe (ur. 1744 w San Felipe de Tlaxcala, zm. 1823 w Bilbao) – hiszpański polityk, pochodzący z Nowej Hiszpanii.
Życiorys.
Urodził się 24 kwietnia 1744 w San Felipe de Tlaxcala w Meksyku. Pochodził z rodziny o baskijskich korzeniach. 1760 przeniósł się do Hiszpanii, ojczyzny swojego ojca i zamieszkał w Madrycie. Zdobył szerokie wykształcenie studiując m.in. na Uniwersytecie w Valladolid. Dzięki temu w Hiszpanii zajmował stanowiska związane z polityką zagraniczną. Nie popierał Godoya, który usunął go z zajmowanych stanowisk. Pracował w okupacyjnym rządzie Józefa Bonapartego, ale pozostał wierny królowi Ferdynandowi VII, którego podziwiał i z którym dzielił przekonania absolutystyczne. Ze względu na nie został przez Kortezy z Kadyksu skazany na śmierć. Po powrocie króla został mianowany ministrem do spraw Indii Zachodnich i przewodniczącym Królewskiej Kompanii Filipin, dopóki nie został oskarżony o nadmierne faworyzowanie interesów swojego kraju, a w konsekwencji zwolniony i uwięziony w Pampelunie. 

</doc>
<doc id="4235383" url="https://pl.wikipedia.org/wiki?curid=4235383" title="Hesperocyclops improvisus">
Hesperocyclops improvisus

Hesperocyclops improvisus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1984 roku przez biologa Hansa-Volkmara Herbsta.

</doc>
<doc id="4235384" url="https://pl.wikipedia.org/wiki?curid=4235384" title="Rodney Purvis">
Rodney Purvis

Rodney O'Keith Purvis (ur. 14 lutego 1994 w Greenville) – amerykański zawodowy koszykarz, występujący na pozycji rzucającego obrońcy, obecnie zawodnik KB Trepca Mitrowica.
W 2012 wziął udział w dwóch meczach gwiazd amerykańskich szkół średnich – McDonald’s All-American i Jordan Classic. W drugim z wymienionych spotkań został wybrany MVP. Został też nagrodzony tytułem najlepszego zawodnika szkół średnich stanu Karolina Północna (North Carolina Gatorade Player of the Year, North Carolina Mr. Basketball), wybrano go także do I składu Parade All-American oraz III składu USA Today All-USA.
20 lipca 2018 trafił do Oklahoma City Thunder w zamian za Dakariego Johnsona oraz zobowiązania gotówkowe. 23 lipca 2018 został wysłany do Boston Celtics w zamian za Abdela Nadera i zobowiązania gotówkowe. 30 lipca został zwolniony.
27 lipca 2019 został zawodnikiem izraelskiego Hapoelu SP Tel Awiw.
25 lutego 2020 dołączył do włoskiego Pallacanestro Cantù.
26 lutego 2021 zawarł umowę z Kingiem Szczecin. 7 marca 2022 podpisał kontrakt z KB Trepca Mitrowica.

</doc>
<doc id="4235385" url="https://pl.wikipedia.org/wiki?curid=4235385" title="Memoriał Henryka Łasaka 2017">
Memoriał Henryka Łasaka 2017

19. edycja wyścigu kolarskiego Memoriał Henryka Łasaka odbyła się w dniu 12 sierpnia 2017 roku i liczyła 165,5 km. Start i meta wyścigu miały miejsce w Suchej Beskidzkiej. Wyścig figurował w kalendarzu cyklu UCI Europe Tour, posiadając kategorię UCI 1.2.

</doc>
<doc id="4235387" url="https://pl.wikipedia.org/wiki?curid=4235387" title="VII (album NoNe)">
VII (album NoNe)

VII – siódmy album studyjny polskiej grupy muzycznej NoNe 
Twórcy.
Gościnnie

</doc>
<doc id="4235388" url="https://pl.wikipedia.org/wiki?curid=4235388" title="Valmieras FK">
Valmieras FK



</doc>
<doc id="4235395" url="https://pl.wikipedia.org/wiki?curid=4235395" title="Jumpin’ Jack Flash (singel)">
Jumpin’ Jack Flash (singel)

Jumpin’ Jack Flash – blues rockowy utwór grupy The Rolling Stones. Powstał podczas sesji nagrań do płyty "Beggars Banquet", jednak wydany został w 1968 jako singel nie znajdujący się na żadnym albumie. Kompozycja i tekst są dziełem autorskiego duetu Jagger/Richards. Jest to zarazem jeden z największych przebojów grupy, jak i jeden z hymnów definiujących kontrkulturę lat 60. XX wieku. Utwór znalazł się na 125. miejscu listy 500 utworów wszech czasów magazynu Rolling Stone oraz na 131. miejscu podobnej listy magazynu NME. Jest to najczęściej grana piosenka na koncertach The Rolling Stones.
Brzmienie utworu.
Główny riff gitarowy utworu jest niemal bliźniaczy z tym, który słychać w starszym przeboju Stonesów – "(I Can’t Get No) Satisfaction" (1965). Jak przyznaje sam Keith Richards, jego ścieżka w "Jumpin’ Jack Flash" jest odwróconą kompozycją "Satisfaction", w której użyto jednak innych efektów gitarowych. Riff z "Jumpin’ Jack Flash" powszechnie uznaje się za jeden z najlepszych w dorobku Stonesów.

</doc>
<doc id="4235397" url="https://pl.wikipedia.org/wiki?curid=4235397" title="Osiedle Dębina">
Osiedle Dębina

Osiedle Dębina – osiedle mieszkaniowe w Poznaniu, leżące w dzielnicy Dębiec. Jest to też jednostka obszarowa Systemu Informacji Miejskiej, położone na terenie osiedla samorządowego Zielony Dębiec.
Osiedle jest kompleksem bloków mieszkalnych. Na jego terenie znajduje się dziewięć 11-sto piętrowych budynków z jedną klatką (1, 2, 3, 4, 5, 6, 7, 18, 19), dwa z trzema klatkami (16abc, 17abc), jeden z czterema klatkami (te klatki mają numery: 8, 9, 10, 11) cztery niskie budynki (23abc, 22ab, 21abc, 20ab). Większość bloków zawiera też punkt usługowy lub sklep. Na osiedlu znajdują się też pawilony ze sklepami. Dodatkowo są tu boiska do gry w piłkę nożną, piłkę siatkową oraz do koszykówki, place zabaw, siłownia na powietrzu oraz liczne tereny zielone.

</doc>
<doc id="4235398" url="https://pl.wikipedia.org/wiki?curid=4235398" title="Nigel Hayes">
Nigel Hayes

Nigel Hayes (ur. 16 grudnia 1994 w Westerville) – amerykański koszykarz, grający na pozycji niskiego skrzydłowego, obecnie zawodnik FC Barcelony Lassa.
W 2015 wziął udział w turnieju Adidas Nations Counselors.
31 marca 2018 podpisał umowę z końca sezonu z Sacramento Kings. 7 lipca 2018 został zwolniony. 15 sierpnia dołączył do tureckiego Galatasaray.
12 czerwca 2019 został zawodnikiem Žalgirisu Kowno.
11 sierpnia 2021 ustali warunki umowy z AS Monako Basket. Kontrakt nie doszedł do skutku. 22 sierpnia 2021 dołączył do FC Barcelona Lassa.

</doc>
<doc id="4235406" url="https://pl.wikipedia.org/wiki?curid=4235406" title="Chór Kameralny Musica Sacra">
Chór Kameralny Musica Sacra

Chór Kameralny Musica Sacra – chór powstał w 1999 roku. Od roku 2005 funkcjonuje jako Chór Katedry Warszawsko-Praskiej.
Historia.
Chór „Musica Sacra” powstał w 1999 roku, a na mocy dekretu JE Arcybiskupa Sławoja Leszka Głódzia od roku 2005, funkcjonuje jako Chór Katedry Warszawsko-Praskiej.
Chór występował m.in. w: Luksemburgu, Niemczech, Francji, Włoszech i USA. Brał udział w wielu prestiżowych międzynarodowych festiwalach m.in.:
Chór dokonał prawykonań utworów: Witolda Lutosławskiego, Stanisława Moryto, Mariana Borkowskiego, Pawła Łukaszewskiego (m.in. polskie prawykonanie "Missa de Maria a Magdala"), Łukasza Farcinkiewicza, Łukasza Urbaniaka, Joëla Merah (Francja) oraz kompozytorów amerykańskich: Borisa Alvarado (Chile), Daniela Luzko (Paragwaj) i Douglasa Pew (USA). 
Współpracował z wybitnymi polskimi orkiestrami m.in. z: Polską Orkiestrą Radiową (dyr. Piotr Borkowski, Jan Łukaszewski), Orkiestrą Filharmonii Częstochowskiej (dyr. Marco Castellini), Łomżyńską Filharmonią Kameralną (Jan Miłosz Zarzycki), Nową Orkiestrą Kameralną (dyr. Paweł Kos-Nowicki) i "Concerto Avenna" (dyr. Andrzej Mysiński) oraz solistami: Iwoną Hossa, Anną Mikołajczyk-Niewiedział, Bożeną Harasimowicz, Justyną Stępień, Bernadettą Grabias, Wojciechem Gierlachem, Joanną Woś, Urszulą Kryger, Jackiem Laszczkowskim, Rafałem Siwkiem, Dariuszem Machejem, Robertem Cieślą, Ryszardem Cieślą, Leszkiem Skrlą, Janem Bokszczaninem, Przemysławem Firkiem, Jarosławem Brękiem.
Chór Katedry Warszawsko-Praskiej „Musica Sacra” działa w ramach projektu „Instytut MUSICA SACRA” obejmującego także: „Międzynarodowy Konkurs Kompozytorski Musica Sacra” i wydawnictwo „Musica Sacra Edition”.
Chóru w swoim dorobku ma serię szesnastu koncertów z jazzowo-chorałowym "Misterium Stabat Mater" polskiego pianisty jazzowego Włodka Pawlika w najważniejszych świątyniach w Polsce. Projekt ten został zaprezentowany także w rzymskiej bazylice Santa Maria in Trastevere, na zakończenie Festiwalu Kultury Polskiej oraz opublikowany na pierwszej płycie zespołu, a zadedykowanej "Ojcu Świętemu Janowi Pawłowi Wielkiemu", nominowanej i uhonorowanej nagrodą „Fryderyk” 2005.
Emisję głosu i opiekę wokalną nad chórzystami prowadzi Joanna Łukaszewska. Dyrektorem artystycznym chóru jest jego założyciel Paweł Łukaszewski.
Repertuar.
Na repertuar Chóru składają się przede wszystkim utwory współczesnej muzyki sakralnej.
Najważniejsze osiągnięcia.
Nagrody polskiego przemysłu fonograficznego „Fryderyk“:

</doc>
<doc id="4235408" url="https://pl.wikipedia.org/wiki?curid=4235408" title="Puchar Uzdrowisk Karpackich 2017">
Puchar Uzdrowisk Karpackich 2017

18. edycja wyścigu kolarskiego Puchar Uzdrowisk Karpackich odbyła się w dniu 13 sierpnia 2017 roku i liczyła 192 km. Start wyścigu miał miejsce w Jedliczu, zaś meta w Lesku. Wyścig figurował w kalendarzu cyklu UCI Europe Tour, posiadając kategorię UCI 1.2.

</doc>
<doc id="4235413" url="https://pl.wikipedia.org/wiki?curid=4235413" title="Hesperocyclops herbsti">
Hesperocyclops herbsti

Hesperocyclops herbsti – gatunek widłonogów z rodziny Cyclopidae. Nazwa naukowa tych skorupiaków została opublikowana w 1987 roku przez biologów Carlosa Eduardo Falavigna da Rocha i Marii Heleny Gonzagi de Carvalho Bjornberg.

</doc>
<doc id="4235414" url="https://pl.wikipedia.org/wiki?curid=4235414" title="Puchar Ministra Obrony Narodowej 2017">
Puchar Ministra Obrony Narodowej 2017

Puchar Ministra Obrony Narodowej 2017 – 56. edycja wyścigu kolarskiego o Puchar Ministra Obrony Narodowej, która odbyła się 19 sierpnia 2017 na liczącej 174 kilometry trasie wokół miasta Wysokie Mazowieckie; wyścig był częścią UCI Europe Tour 2017.

</doc>
<doc id="4235415" url="https://pl.wikipedia.org/wiki?curid=4235415" title="Medaliści igrzysk olimpijskich w hokeju na lodzie kobiet">
Medaliści igrzysk olimpijskich w hokeju na lodzie kobiet



</doc>
<doc id="4235421" url="https://pl.wikipedia.org/wiki?curid=4235421" title="Alan Czerwiński">
Alan Czerwiński

Alan Czerwiński (ur. 2 lutego 1993 w Olkuszu) – polski piłkarz grający na pozycji prawego obrońcy w Lechu Poznań. Jednokrotny reprezentant Polski.
Kariera Klubowa.
GKS Katowice.
Wychowanek Bolesławia Bukowno. W latach 2012-2017 występował w GKS Katowice na poziomie Nice I Ligi. Otrzymał dwukrotnie nagrodę „Złotego Buka” dla najlepszego piłkarza roku GKS Katowice za rok 2016 oraz 2017. Wraz z wygaśnięciem umowy po zakończeniu sezonu 2016/2017, Czerwiński na zasadzie wolnego transferu, zmienił barwy na 9 zespół LOTTO Ekstraklasie - Zagłębie Lubin.
Alan Czerwiński na przestrzeni pięciu sezonów, zanotował w barwach GKS-u Katowice łącznie 143 spotkania (w tym 137 w rozgrywkach ligowych), w których zdobył 2 bramki.
Zagłębie Lubin.
19 czerwca 2017 roku Czerwiński podpisał 3-letni kontrakt z Zagłębiem Lubin. W nowym zespole zadebiutował na najwyższym szczeblu rozgrywkowym w Polsce w dniu 28 lipca 2017, kiedy to Zagłębie w ramach 3 kolejki rozgrywało wyjazdowy mecz z Bruk-Betem Termalica Nieciecza. Czerwiński w pierwszym spotkaniu zanotował asystę przy trafieniu Martina Nespora. 12 sierpnia 2017 roku zdobył pierwszą bramkę w Ekstraklasie w meczu przeciwko Lechowi Poznań, zakończonym wynikiem 1-1. Na przestrzeni całego sezonu Czerwiński rozegrał 31 spotkań, w których zdobył 1 bramkę oraz zanotował 5 asyst.
W kolejnym sezonie Czerwiński był niekwestionowanym numerem 1 na swojej pozycji. Do pierwszej przerwy reprezentacyjnej rozegrał zagrał we wszystkich 7 meczach do ostatniej minuty. 6 września 2018 podczas sparingowego spotkania z niemieckim RB Lipsk Czerwiński zerwał więzadła krzyżowe przednie w kolanie, co wykluczyło go z gry, aż do marca następnego roku. Po kontuzji pierwsze spotkanie rozegrał 10 marca 2019 w rezerwach Zagłębia Lubin, na poziomie III ligi w wygranym meczu 6:3 przeciwko Górnikowi Polkowice. Na powrót na boiska Ekstraklasy czekał do 2 kwietnia, kiedy to wybiegł w pierwszym składzie w meczu z Górnikiem Zabrze. 23 kwietnia 2019 roku doznał kolejnej kontuzji wykluczającej go z gry na 2 tygodnie, w meczu z Piastem Gliwice, kiedy to Jorge Félix wyprostowaną nogą kopnął go w twarz. Sezon 2018/2019 Czerwiński zakończył z 16 spotkaniami na koncie, w których asystował dwukrotnie.
Sezon 2019/2020 pod wodzą Bena van Deala, Czerwiński rozpoczął na nowej pozycji, jako prawy pomocnik. Od początku sezonu był wyróżniającą się postacią w Zagłębiu Lubin. Do przerwy zimowej zanotował 20 spotkań, w których zdobył bramkę w spotkaniu przeciwko Wiśle Płock oraz asystował 6 razy.
Lech Poznań.
10 stycznia 2020 roku podpisał trzyletni kontrakt z Lechem Poznań, obowiązujący od sezonu 2020/2021.
W swoim pierwszym sezonie w ekipie ,Kolejorza", Alan Czerwiński po raz pierwszy w swojej karierze awansował do Fazy Grupowej Ligi Europy, w której rozegrał 5 meczów, raz asystując. 
Sezonu ligowego natomiast nie może zaliczyć do udanych, czy to zespołowo czy indywidualnie. 
Kariera reprezentacyjna.
7 października 2020 roku zadebiutował w seniorskiej reprezentacji Polski w wygranym 5:1 meczu towarzyskim z Finlandią zmieniając w 62 minucie Bartosza Bereszyńskiego.
Reprezentacyjne.
"Aktualne na 7 października 2020."
Statystyki.
Klubowe.
"Aktualne na 22 maja 2021"

</doc>
<doc id="4235422" url="https://pl.wikipedia.org/wiki?curid=4235422" title="Szlakiem Wielkich Jezior 2017">
Szlakiem Wielkich Jezior 2017

1. edycja wyścigu kolarskiego Szlakiem Wielkich Jezior odbyła się w dniu 20 sierpnia 2017 roku i liczyła 167 km. Start i meta wyścigu miały miejsce w Czyżewie. Wyścig figurował w kalendarzu cyklu UCI Europe Tour, posiadając kategorię UCI 1.2.

</doc>
<doc id="4235424" url="https://pl.wikipedia.org/wiki?curid=4235424" title="Zhou Qi">
Zhou Qi

Zhou Qi (chin. 周琦, pinyin "Zhōu Qí"; ur. 16 stycznia 1996 w Xinxiang) – chiński koszykarz, grający na pozycjach silnego skrzydłowego lub środkowego, obecnie zawodnik South East Melbourne Phoenix.
17 grudnia 2018 został zwolniony przez Houston Rockets.

</doc>
<doc id="4235426" url="https://pl.wikipedia.org/wiki?curid=4235426" title="PalaOlimpia">
PalaOlimpia

PalaOlimpia – arena sportowo-rozrywkowa w Weronie. Jej pojemność to 5 350 osób.
Wydarzenia na obiekcie.
Sport.
W 2010 r. były rozgrywane mecze grupy B Mistrzostw Świata w Piłce Siatkowej Mężczyzn. 23 stycznia 2011 roku odbył się finał Pucharu Włoch w piłce siatkowej mężczyzn. W finale Bre Banca Lannutti Cuneo wygrało 3:0 z Itas Diatec Trentino. W 2014 r. były rozgrywane mecze grupy C Mistrzostw Świata w Piłce Siatkowej Kobiet. 17 stycznia 2015 został rozegrany Mecz Gwiazd Lega Basket A. 1 maja 2021 roku odbył się Super Finał Ligi Mistrzów mężczyzn i kobiet.
Koncerty.
W PalaOlimpia koncertowały następujące gwiazdy:

</doc>
<doc id="4235429" url="https://pl.wikipedia.org/wiki?curid=4235429" title="San Antonio del Táchira">
San Antonio del Táchira

San Antonio del Táchira – miasto w Wenezueli, położone w Andach w stanie Táchira, tuż przy granicy z Kolumbią. W 2011 roku liczyło 46 054 mieszkańców.Założone zostało w 1724 roku.
Gospodarka.
W mieście rozwinął się przemysł metalowy, elektrotechniczny, spożywczy, odzieżowy, drzewny, meblarski oraz obuwniczy.
Transport.
W mieście znajduje się Międzynarodowy Port Lotniczy Juan Vicente Gómez.

</doc>
<doc id="4235432" url="https://pl.wikipedia.org/wiki?curid=4235432" title="Libańskie Oddziały Oporu">
Libańskie Oddziały Oporu



</doc>
<doc id="4235438" url="https://pl.wikipedia.org/wiki?curid=4235438" title="Visegrad 4 Bicycle Race Grand Prix Poland 2017">
Visegrad 4 Bicycle Race Grand Prix Poland 2017

4. edycja wyścigu kolarskiego Visegrad 4 Bicycle Race Grand Prix Poland odbyła się w dniu 17 września 2017 roku i liczyła 180 km. Start i meta wyścigu miały miejsce w Sobótce. Wyścig figurował w kalendarzu cyklu UCI Europe Tour, posiadając kategorię UCI 1.2.

</doc>
<doc id="4235442" url="https://pl.wikipedia.org/wiki?curid=4235442" title="Linia kolejowa Bordżomi – Bakuriani">
Linia kolejowa Bordżomi – Bakuriani

Linia kolejowa Bordżomi – Bakuriani (gruz. "ბაკურიანი-ბორჯომი რკინიგზა", trb. "Bordżomi-Bakurianis sarkinigso chasi") – wąskotorowa linia kolejowa położona w Gruzji, na Małym Kaukazie. Linię obsługuje spółka Sakartwelos Rkinigsa (pol. "Koleje Gruzińskie").
Opis.
Wąskotorowa linia łączy Bordżomi, położone na linii kolejowej Chaszuri–Wale, z ośrodkiem sportów zimowych Bakuriani na obszarze Małego Kaukazu. Pociągi pokonują różnicę wysokości terenu równą 900 m. Torowisko linii przebiega przez wąwóz oraz gęste lasy.
Długość torowiska linii wynosi 39 km. Sieć trakcyjna zasilana jest napięciem prądu stałego równym 1500 V.
Historia.
W 1887 r. założono firmę mającą na celu zbudowanie wąskotorowej linii kolejowej między Bordżomi i Bakuriani. W 1894 r. firma ta została przejęta przez przedsiębiorstwo Transkawkasiuri rkinigza (pol. "Koleje Zakaukaskie"). Linię kolejową otwarto w 1902 r., a w 1966 r. zakończono jej elektryfikację. Dawniej na terytorium Gruzji istniało wiele linii o takim samym rozstawie szyn, lecz część z nich zlikwidowano lub przekuto na rozstaw rosyjski. Linia kolejowa łącząca Bordżomi z Bakuriani jest ostatnią czynną linią o rozstawie szyn 900 mm w Gruzji.
Eksploatacja.
Pociągi między obydwiema stacjami końcowymi kursują dwa razy dziennie. Linię obsługują dwa składy ciągnięte przez lokomotywy typu ČS 11, które wyprodukowano w czechosłowackich zakładach w Dubnicy nad Váhom. Dawniej na linii prowadzony był również ruch towarowy.
Linia Bordżomi – Bakuriani w kulturze.
Linia kolejowa Bordżomi – Bakuriani pojawiła się w następujących filmach:

</doc>
<doc id="4235456" url="https://pl.wikipedia.org/wiki?curid=4235456" title="Przekroczyć granicę">
Przekroczyć granicę

Przekroczyć granicę, tytuł oryg. Crossing the Line – brytyjski film dokumentalny w reżyserii Daniela Gordona, którego premiera odbyła się w 2007 roku.
Fabuła.
W 1962 roku żołnierz Stanów Zjednoczonych Joe wysłany w celu pilnowania pokoju w Korei Południowej opuścił swoją jednostkę, przeszedł przez najbardziej ufortyfikowany obszar na świecie i przeszedł na stronę komunistycznej Korei Północnej. Jest ostatnim Amerykaninem, który uciekł do Korei Północnej. Żołnierz stał się gwiazdą północnokoreańskiej propagandy i grał w filmach jako zły Amerykanin. Posługuje się językiem koreańskim. Ma trzech synów po dwóch żonach. Mieszka w Korei Północnej, spędził tam dwa razy więcej czasu niż w Ameryce. W pewnym momencie w Korei Północnej mieszkało czterech Amerykanów.
Obsada.
Źródło: Rotten Tomatoes

</doc>
<doc id="4235457" url="https://pl.wikipedia.org/wiki?curid=4235457" title="Crossing the Line">
Crossing the Line



</doc>
<doc id="4235489" url="https://pl.wikipedia.org/wiki?curid=4235489" title="Armia Wyzwolenia Palestyny">
Armia Wyzwolenia Palestyny

Armia Wyzwolenia Palestyny (arab. جيش التحرير الفلسطيني) – palestyńska organizacja zbrojna.
Została utworzona w 1964 roku jako oficjalne siły zbrojne Organizacji Wyzwolenia Palestyny. W ramach armii powstały trzy brygady: Ajn Dżalut (stacjonowała w Egipcie i Strefie Gazy), Hittin (w Syrii) i Al-Kadisijja (w Iraku, a następnie w Jordanii). Od początku działań formacji większość jej żołnierzy bliska była ideologii lewicowej. W 1965 roku około 500 oficerów wzięło udział w półrocznym szkoleniu militarnym w Chińskiej Republice Ludowej.
W 1967 roku liczbę jej żołnierzy szacowano na 15 tysięcy. 
Od czasu przejęcia władzy w OWP przez Jasira Arafata w 1969 roku, armia wymknęła się spod kontroli OWP.
W 1970 roku armia przystąpiła do konfrontacji z wojskiem jordańskim w trakcie wydarzeń Czarnego Września. Udział formacji w konflikcie był stosunkowo niewielki. W następstwie wojny z Jordanią, do Syrii przeniesione zostały wszystkie oddziały Armii Wyzwolenia Palestyny. W kolejnych latach grupa formalnie pozostawała częścią OWP, w praktyce była jednak podporządkowana Siłom Zbrojnym Syrii.
W 1971 roku z armii usunięto żołnierzy oskarżonych o ciągoty komunistyczne. W tym samym roku liczbę jej żołnierzy szacowano na 10 tysięcy.
Wraz z utworzeniem Autonomii Palestyńskiej większa część armii wchłonięta została przez służby bezpieczeństwa Autonomii. Około 4500 żołnierzy pozostało w Syrii.
Od 2011 roku formacja uczestniczy w syryjskiej wojnie domowej, w której wspiera siły prezydenta Baszszara al-Asada.
W 2018 roku liczbę jej żołnierzy szacowano na 6 tysięcy.

</doc>
<doc id="4235490" url="https://pl.wikipedia.org/wiki?curid=4235490" title="Palestyńska Armia Wyzwolenia">
Palestyńska Armia Wyzwolenia



</doc>
<doc id="4235495" url="https://pl.wikipedia.org/wiki?curid=4235495" title="Jan Cífka">
Jan Cífka

Jan Cífka (ur. 12 kwietnia 1909 w Czeskich Budziejowicach, zm. 21 sierpnia 1978) – czechosłowacki narciarz klasyczny, olimpijczyk z Lake Placid (1932).
W 1932 wystąpił na igrzyskach olimpijskich w Lake Placid. Wziął udział we wszystkich konkurencjach zaliczanych do narciarstwa klasycznego – w dwóch biegach narciarskich oraz w konkursach skoków narciarskich i kombinacji norweskiej. Najlepszy rezultat osiągnął w dwuboju – zajął 11. miejsce. Ponadto był 14. w biegu na 50 km, 22. w biegu na 18 km i 24. w skokach narciarskich.
W 1931 roku wziął udział w mistrzostwach świata w Oberhofie. W biegach narciarskich zajął 15. miejsce na dystansie 50 km, uzyskując czas 4:27,22. Do zwycięzcy zawodów, Ole Stenena, stracił 35 min 22 s. Uczestniczył również w kolejnych mistrzostwach świata w narciarstwie klasycznym, rozegranych w 1933 roku w Innsbrucku. W biegu narciarskim na 50 km uplasował się na 10. miejscu, uzyskując czas 4:38:27,2, czyli o 24 min 38 s gorszy od zwycięzcy, Veli Saarinena.

</doc>
<doc id="4235496" url="https://pl.wikipedia.org/wiki?curid=4235496" title="Ján Cífka">
Ján Cífka



</doc>
<doc id="4235497" url="https://pl.wikipedia.org/wiki?curid=4235497" title="Jan Cifka">
Jan Cifka



</doc>
<doc id="4235508" url="https://pl.wikipedia.org/wiki?curid=4235508" title="Hitomi Yoshizawa">
Hitomi Yoshizawa

 – japońska idolka, piosenkarka, aktorka i modelka. Najbardziej znana jako była członkini i liderka grupy idolek Morning Musume. Po odejściu z grupy brała udział w kilku projektach muzycznych, w tym w Hangry &amp; Angry, Abcho i Dream Morning Musume.
28 września 2018 r. Yoshizawa ogłosiła, że wycofuje się z branży rozrywkowej po tym, jak opinia publiczna zareagowała na jej udział w wypadku samochodowym i późniejsze aresztowanie.

</doc>
<doc id="4235520" url="https://pl.wikipedia.org/wiki?curid=4235520" title="Never Forget You (singel Zary Larsson i MNEK’a)">
Never Forget You (singel Zary Larsson i MNEK’a)



</doc>
<doc id="4235525" url="https://pl.wikipedia.org/wiki?curid=4235525" title="Alessandro Bruno">
Alessandro Bruno

Alessandro Bruno (ur. 4 lipca 1983 w Benevento) – włoski piłkarz grający na pozycji środkowego pomocnika występujący we włoskim klubie AS Livorno Calcio, występującym obecnie w Serie C.
W sezonie 2016/17 rozegrał jako zawodnik Pescara Calcio 15 spotkań w Serie A.

</doc>
<doc id="4235559" url="https://pl.wikipedia.org/wiki?curid=4235559" title="Puccinia helianthi">
Puccinia helianthi

Puccinia helianthi Schwein. – gatunek grzybów z rodziny rdzowatych ("Pucciniaceae"). Grzyb mikroskopijny, pasożytujący na kilku rodzajach roślin z rodziny astrowatych: słoneczniku ("Helianthum"), rzepieniu ("Xanthium") i "Iva". Wywołuje u nich chorobę zwaną rdzą (u słonecznika jest to rdza słonecznika).
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Synonim: "Dicaeoma helianthii" (Schwein.) Kuntze.
Morfologia i rozwój.
Jest pasożytem jednodomowym, tzn. cały jego cykl rozwojowy odbywa się na jednym żywicielu. Jest wąskim oligofagiem, występującym na zaliczanych do kilku rodzajów gatunkach roślin z rodziny astrowatych ("Asteraceae"). Jest rdzą pełnocyklową, wytwarzającą wszystkie 5 typowych dla rdzowców rodzajów zarodników. W okresie wegetacyjnym na porażonych roślinach wytwarzane są spermacja, ecjospory, urediniospory i teliospory, od jesieni do wiosny na obumarłych resztkach porażonych roślin wytwarzane są bazydiospory, które wiosną dokonują infekcji pierwotnej porażając młode rośliny. Latem urediniospory dokonują infekcji wtórnych rozprzestrzeniając chorobę.
Ecja, uredinia i telia występują przeważnie na dolnej stronie liści porażonych roślin. Ecja kubkowate, uredinia jasnobrązowe, telia ciemnobrązowe. Urediniospory o 2 porach rostkowych. Teliospory dwukomórkowe o trwałej szypułce długości do 120 μm.
Występowanie.
Gatunek rozprzestrzeniony na całym świecie. Jego żywicielami są: słonecznik zwyczajny ("Helianthus annuus"), słonecznik ogórkolistny ("Helianthus cucumerifolius"), "Helianthus atrorubens", "Helianthus giganteus", "Helianthus debilis", słonecznik bulwiasty ("Helianthus tuberosus"), "Iva xanthifolia", rzepień pospolity ("Xanthium strumarium").

</doc>
<doc id="4235590" url="https://pl.wikipedia.org/wiki?curid=4235590" title="Żakowski">
Żakowski

Żakowski (forma żeńska: Żakowska; liczba mnoga: Żakowscy) – polskie nazwisko. Na początku lat 90. XX wieku w Polsce nosiły je 2375 osoby, według nowszych, internetowych danych noszą je 2427 osoby. Nazwisko pochodzi od nazwy miejscowej Żakowo lub Żakowice i jest najbardziej rozpowszechnione w centralnej Polsce.

</doc>
<doc id="4235595" url="https://pl.wikipedia.org/wiki?curid=4235595" title="Wallace F. Johnson">
Wallace F. Johnson

Wallace F. Johnson, właśc. Wallace Ford Johnson (ur. 13 lipca 1889 w Pensylwanii; zm. 15 lutego 1971 w Filadelfii) – amerykański tenisista, czterokrotny zwycięzca U.S. National Championships w grze mieszanej, zdobywca Pucharu Davisa 1913.
Kariera tenisowa.
Johnson dwa razy został finalistą U.S. National Championships (obecnie US Open) w grze pojedynczej, w latach 1912 i 1921. W konkurencji gry mieszanej czterokrotnie zdobywał tytuł mistrzowski, w latach 1907, 1909, 1911 i 1920. W 1913 zagrał na Wimbledonie osiągając czwartą rundę singla i trzecią debla.
W lipcu 1913 zagrał w półfinale grupy światowej Pucharu Davisa przeciwko Oscarowi Kreuzerowi z Cesarstwa Niemieckiego, pokonując go w czterech setach. W zwycięskim dla Stanów Zjednoczonych finale przeciwko Wielkiej Brytanii Johnson nie wystąpił.

</doc>
<doc id="4235604" url="https://pl.wikipedia.org/wiki?curid=4235604" title="Lachowa (ujednoznacznienie)">
Lachowa (ujednoznacznienie)



</doc>
<doc id="4235627" url="https://pl.wikipedia.org/wiki?curid=4235627" title="Parafia Świętego Bartłomieja Apostoła w Wójtowej">
Parafia Świętego Bartłomieja Apostoła w Wójtowej



</doc>
<doc id="4235659" url="https://pl.wikipedia.org/wiki?curid=4235659" title="Palacio de las Academias">
Palacio de las Academias

Palacio de las Academias (Pałac Akademii, wcześniej Convento de San Francisco) – neogotycki budynek w centrum Caracas w Wenezueli. Najstarsza część budynku to zabudowania klasztoru franciszkańskiego z 1684 roku. W 1876 roku przeniesiono tu Universidad de Caracas i wtedy przebudowano kolonialną fasadę w stylu neogotyckim. Gdy uniwersytet w 1952 roku przeniósł się do nowego kampusu, umieszczono tu sześć akademii narodowych i dlatego budynek nosi nazwę Pałac Akademii. W 1965 roku został mianowany pomnikiem narodowym.
Historia.
W okresie kolonialnym znajdował się tu klasztor franciszkanów pod wezwaniem Niepokalanego Poczęcia, do dziś obok Pałacu mieści się Kościół św. Franciszka w Caracas. Budynki klasztorne zostały zniszczone w kolejnych trzęsieniach ziemi. Po przebudowie w XVIII wieku stały się one główną częścią obecnego budynku. Od 1838 roku część budynku była siedzibą instytucji publicznych. W latach 1840–1845 mieściła się tu Izba Deputowanych. Podczas prac remontowych w 1876 roku dodano południowy dziedziniec, przedłużono północną fasadę i odnowiono wnętrza przenosząc tu Uniwersytet. Plany przebudowy przygotowali architekci Luis Soriano i Carlos Toro Manrique. Modyfikacje i dodatki zostały wykonane w stylu neogotyckim z iglicami nad czterdziestoma przęsłami fasady. Dodano także centralną wieżę zegarową, której wysokość wynosi 35 metrów. W 1953 roku budynkowi nadano nazwę Pałacu Akademii, ponieważ mieszczą się tu główne akademie w kraju.
Narodowy Pomnik Historyczny.
6 kwietnia 1956 roku Pałac został ogłoszony Narodowym Pomnikiem Historycznym i włączony do narodowego dziedzictwa historycznego i artystycznego.
Siedziba Biblioteki Narodowej.
W latach 1850–1892 mieściła się tu Biblioteka Narodowa Wenezueli, której dyrektorem zgodnie z dekretem rządu Jose Tadeo Monagasa był rektor Uniwersytetu. Równocześnie był on dyrektorem biblioteki uniwersytetu, ale zbiory obu bibliotek były rozdzielone.
Lokalizacja.
Budynek znajduje się na rogu Avenida Universidad i La Bolsa w Caracas.

</doc>
<doc id="4235660" url="https://pl.wikipedia.org/wiki?curid=4235660" title="Uniwersytet Józefiński">
Uniwersytet Józefiński



</doc>
<doc id="4235661" url="https://pl.wikipedia.org/wiki?curid=4235661" title="Hagetaka">
Hagetaka

Hagetaka – japoński dramat filmowy w reżyserii Keishiego Ōtomy, którego premiera odbyła się w 2009 roku.
Film opowiada o chińskiej grupie finansowej przejmującej słabe firmy. Kiedy zagrożona została japońska spółka, dla jej ochrony wynajęto Masahiko Washizu, który wcześniej zajmował się taką właśnie działalnością.

</doc>
<doc id="4235662" url="https://pl.wikipedia.org/wiki?curid=4235662" title="Parafia Matki Bożej Częstochowskiej i Świętego Józefa w Lutoryżu">
Parafia Matki Bożej Częstochowskiej i Świętego Józefa w Lutoryżu



</doc>
<doc id="4235663" url="https://pl.wikipedia.org/wiki?curid=4235663" title="Narciarstwo alpejskie na Zimowych Igrzyskach Paraolimpijskich 2018 – zjazd kobiet">
Narciarstwo alpejskie na Zimowych Igrzyskach Paraolimpijskich 2018 – zjazd kobiet

Zjazd kobiet – jedna z konkurencji rozgrywana w ramach narciarstwa alpejskiego na Zimowych Igrzyskach Paraolimpijskich 2018. Zawody rozegrano 10 marca 2018 roku w trzech klasach.
Pierwszy trening odbył się 7 marca o 10:30. Pozostałe dwa, planowane na 8 i 9 marca, zostały odwołane z powodu złych warunków atmosferycznych.
Osoby niedowidzące.
W rywalizacji wystąpiło 8 zawodniczek z 7 państw.
Osoby stojące.
W rywalizacji wystąpiło 12 zawodniczek z 6 państw.
Osoby siedzące.
W rywalizacji wystąpiło 7 zawodniczek z 6 państw.

</doc>
<doc id="4235667" url="https://pl.wikipedia.org/wiki?curid=4235667" title="Parafia św. Józefa w Zwięczycy">
Parafia św. Józefa w Zwięczycy



</doc>
<doc id="4235674" url="https://pl.wikipedia.org/wiki?curid=4235674" title="Józef Herbut">
Józef Herbut

Józef Herbut (ur. 1 listopada 1933 w Baryszu, pow. Buczacz na Podolu, zm. 8 marca 2018) – polski duchowny katolicki, filozof, profesor nauk humanistycznych, kapłan diecezji opolskiej, nauczyciel akademicki Katolickiego Uniwersytetu Lubelskiego i Uniwersytetu Opolskiego, specjalista w zakresie logiki języka religijnego, metodologii filozofii i metodologia nauk.
Życiorys.
Urodził się na dawnych Kresach Wschodnich w rodzinie rolników Ignacego i Marceli zd. Laszkiewicz. W 1942 rozpoczął naukę w szkole powszechnej w Baryszu i ukończył tam cztery klasy. W 1945 wraz z rodziną przesiedlono go do Krzywiczyn w powiecie kluczborskim. Tam ukończył szkołę podstawową. W latach 1948–1952 odbył naukę w gimnazjum i w Liceum Ogólnokształcącym w Kluczborku, gdzie uzyskał maturę. Odbył formację kapłańską w Wyższym Seminarium Duchownym Śląska Opolskiego w Nysie-Opolu. 23 czerwca 1957 przyjął z rąk biskupa Franciszka Jopa święcenia kapłańskie. W latach 1957–1960 odbył studia specjalistyczne z zakresu metafizyki w Katolickim Uniwersytecie Lubelskim (1957–1960). W 1961 uzyskał tytuł magistra na podstawie pracy "Analiza sylogizmu z terminami o znaczeniach analogicznych". W 1962 na podstawie napisanej pod kierunkiem ks. Stanisława Kamińskiego rozprawy pt. "O formalnym ujęciu analogii metafizykalnej" otrzymał stopień naukowy doktora filozofii. W 1962 został wykładowcą filozofii w Wyższym Seminarium Duchownym w Opolu. W 1975 został nauczycielem akademickim Wydziału Filozofii KUL. W 1976 na podstawie dorobku naukowego i rozprawy pt. "Hipoteza w filozofii bytu" nadano mu stopień naukowy doktora habilitowanego. W 1987 mianowano go profesorem nadzwyczajnym, a w 1992 profesorem zwyczajnym. W 1992 został kierownikiem Katedry Metodologii Filozofii na Wydziale Filozofii KUL. W 1994 objął stanowisko kierownika Katedry Filozofii Systematycznej i Historii Filozofii Wydziału Teologicznego Uniwersytetu Opolskiego.
W 2007 przeszedł na emeryturę i zamieszkał w Nysie.
Otrzymał w 2005 Krzyż Kawalerski Orderu Odrodzenia Polski.
Zmarł 8 marca 2018. 12 marca 2018 został pochowany na cmentarzu komunalnym w Nysie.

</doc>
<doc id="4235678" url="https://pl.wikipedia.org/wiki?curid=4235678" title="Maurício dos Santos Nascimento">
Maurício dos Santos Nascimento

Maurício, właśc. Maurício dos Santos Nascimento (ur. 20 września 1988 w São Paulo) – brazylijski piłkarz, występujący na pozycji obrońcy we brazylijskim klubie Náutico. Wychowanek SE Palmeiras, w swojej karierze grał także w takich zespołach jak CRB, Grêmio, Portuguesa, Vitória, Joinville, Sport Recife, Sporting CP, Spartak Moskwa oraz Legia Warszawa.
11 marca 2018 zadebiutował w barwach Legii Warszawa w meczu 27. kolejki Ekstraklasy przeciwko Lechii Gdańsk. Wszedł na boisko w 60. minucie spotkania, został ukarany żółtą kartką, a warszawska drużyna wygrała 3:1.
9 maja 2018 rozegrał pierwszy mecz w podstawowym składzie Legii w meczu 35. kolejki Ekstraklasy przeciwko Wiśle Płock. Warszawska drużyna wygrała 3:2, a obrońca zszedł z boiska w 81. minucie spotkania z powodu dwóch żółtych kartek, po czym został przewieziony do szpitala z podejrzeniem wstrząśnienia mózgu. Po zakończeniu okresu wypożyczenia warszawski klub nie zdecydował się na jego przedłużenie i piłkarz wrócił do S.S. Lazio.

</doc>
<doc id="4235691" url="https://pl.wikipedia.org/wiki?curid=4235691" title="Rektorat Matki Bożej Częstochowskiej w Lublicy">
Rektorat Matki Bożej Częstochowskiej w Lublicy



</doc>
<doc id="4235696" url="https://pl.wikipedia.org/wiki?curid=4235696" title="PKS Biłgoraj">
PKS Biłgoraj



</doc>
<doc id="4235703" url="https://pl.wikipedia.org/wiki?curid=4235703" title="Wieczór gier">
Wieczór gier

Wieczór gier (ang. "Game Night") – amerykański film komediowy z 2018 roku w reżyserii Johna Francisa Daleya i Jonathana Goldsteina, wyprodukowany przez wytwórnię Warner Bros. Pictures. Główne role w filmie zagrali Jason Bateman i Rachel McAdams.
Premiera filmu odbyła się 23 lutego 2018 w Stanach Zjednoczonych. Dwa tygodnie później, 9 marca, obraz trafił do kin na terenie Polski.
Fabuła.
Annie (Rachel McAdams i Max (Jason Bateman) są szczęśliwym małżeństwem. Oboje mają wspólną pasję – uwielbiają gry towarzyskie i poświęcają im jeden wieczór w tygodniu. Spotykają się z dwiema innymi parami, aby rywalizować o zwycięstwo. Jeden z uczestników zabawy, odnoszący sukcesy w każdej dziedzinie brat Maksa, Brooks (Kyle Chandler), proponuje, by tym razem rozwiązali sprawę fikcyjnego morderstwa z podstawionymi przestępcami i agentami. Gdy Brooks zostaje porwany, wszyscy myślą, że to tylko element zabawy. Okazuje się, że to wcale nie gra, a Max niewiele wie o swoim bracie.
Odbiór.
Box office.
Z dniem 25 lutego 2018 roku film "Wieczór gier" zarobił 16,6 milionów dolarów w Stanach Zjednoczonych i Kanadzie oraz 5,2 miliona dolarów w pozostałych państwach; łącznie 21,8 milionów dolarów w stosunku do budżetu produkcyjnego 37 milionów dolarów.
Krytyka w mediach.
Film "Wieczór gier" spotkał się z pozytywną reakcją krytyków. W serwisie Rotten Tomatoes 82% ze stu sześćdziesięciu dziewięciu recenzji filmu jest pozytywne (średnia ocen wyniosła 6,7 na 10). Na portalu Metacritic średnia ocen z 39 recenzji wyniosła 66 punktów na 100.

</doc>
<doc id="4235711" url="https://pl.wikipedia.org/wiki?curid=4235711" title="Salezy Kronental">
Salezy Kronental

Salezy Kronental (ur. 5 czerwca 1908, zm. 25 lub 26 października 1956) – funkcjonariusz i urzędnik w okresie PRL.
Życiorys.
Urodził się 5 czerwca 1908 jako syn Maksymiliana. Był funkcjonariuszem Urzędu Bezpieczeństwa. Na początku lat 50. pełnił stanowisko dyrektora w Prokuraturze Generalnej PRL. Zmarł 25 lub 26 października 1956. Został pochowany na Cmentarzu Wojskowym na Powązkach w Warszawie (kwatera A29-3-26).

</doc>
<doc id="4235716" url="https://pl.wikipedia.org/wiki?curid=4235716" title="Narciarstwo alpejskie na Zimowych Igrzyskach Paraolimpijskich 2018 – zjazd mężczyzn">
Narciarstwo alpejskie na Zimowych Igrzyskach Paraolimpijskich 2018 – zjazd mężczyzn

Zjazd mężczyzn – jedna z konkurencji rozgrywana w ramach narciarstwa alpejskiego na Zimowych Igrzyskach Paraolimpijskich 2018. Zawody rozegrano 10 marca 2018 roku w trzech klasach.
Pierwszy trening odbył się 7 marca o 12:00. Pozostałe dwa, planowane na 8 i 9 marca, zostały odwołane z powodu złych warunków atmosferycznych.
Osoby niedowidzące.
W rywalizacji wystąpiło 10 zawodników z 8 państw.
Osoby stojące.
W rywalizacji wystąpiło 29 zawodników z 16 państw.
Osoby siedzące.
W rywalizacji wystąpiło 26 zawodników z 17 państw.

</doc>
<doc id="4235722" url="https://pl.wikipedia.org/wiki?curid=4235722" title="Maszala">
Maszala

Maszala (arab. مشعلة)– wieś w Syrii, w muhafazie muhafazie Aleppo. W 2004 roku liczyła 282 mieszkańców.

</doc>
<doc id="4235725" url="https://pl.wikipedia.org/wiki?curid=4235725" title="Aleksander Goldschmied">
Aleksander Goldschmied

Aleksander Goldschmied (ur. 26 kwietnia 1906 w Krakowie, zm. 1995 w Izraelu) – profesor medycyny, lekarz, rektor Akademii Medycznej w Łodzi.
Życiorys.
Urodził się 26 kwietnia 1906 w Krakowie. Ukończył studia uzyskując tytuł doktora medycyny. Do 1939 był lekarzem w pensjonacie „Felicja” w Morszynie.
W 1940 był naczelnym lekarz uzdrowiska w Uzbańsku. W 1944 organizował I Klinikę Chorób Wewnętrznych w Lublinie. Później pełnił stanowisko kierownika Kliniki Chorób Wewnętrznych Akademii Lekarskiej i Akademii Medycznej w Łodzi, kierownika Katedry i Kliniki Chorób Zakaźnych AM, zaś od 1954 do 1955 był rektorem AM w Łodzi. Pełnił także funkcję dyrektora Zarządu Wyższych Szkół Medycznych Ministerstwa Zdrowia w 1955. Był członkiem Rady Naukowej Instytutu Balneologicznego Komitetu Polskiej Akademii Nauk. W 1956 wyjechał z Polski do Izraela. 

</doc>
<doc id="4235727" url="https://pl.wikipedia.org/wiki?curid=4235727" title="Baflijun">
Baflijun

Baflijun (arab. بافليون) – wieś w Syrii, w muhafazie muhafazie Aleppo. W 2004 roku liczyła 172 mieszkańców.

</doc>
<doc id="4235730" url="https://pl.wikipedia.org/wiki?curid=4235730" title="Mistrzostwa Świata w Koszykówce Kobiet 2018">
Mistrzostwa Świata w Koszykówce Kobiet 2018

Mistrzostwa Świata w Koszykówce Kobiet 2018 – 18. edycja Mistrzostw Świata w koszykówce kobiet. Złoty medal w turnieju wywalczyły Amerykanki, Australijki były drugie natomiast gospodynie imprezy Hiszpanki zdobyły brąz .
Wybór gospodarza.
Proces składania ofert na organizację mistrzostw rozpoczął się w październiku 2014 r. Zostały złożone oferty dwóch krajów. 31 października 2014 r. Potwierdzono, że Hiszpania i Izrael oficjalnymi kandydatami. 16 grudnia 2014 r. ogłoszono, że Hiszpania została wybrana gospodarzem nadchodzących Mistrzostw Świata.
Format rozgrywek.
Losowanie grup odbyło się 6 lutego 2018. Zespoły zostały podzielone na 4 grupy, z których bezpośredni awans do ćwierćfinału uzyskają najlepsze drużyny z każdej z nich, zaś zespoły z miejsc 2. i 3. powalczą w dodatkowym meczu barażowym o miejsce w najlepszej ósemce.
Zakwalifikowane drużyny.
Kwalifikacje do Mistrzostw Świata w koszykówce odbywają się przez mistrzostwa kontynentalne, wyjątkiem od tej reguły jest zwycięzca IO 2016.
Faza grupowa.
Grupa A.
Tabela
Grupa B.
Tabela
Grupa C.
Tabela
Grupa D.
Tabela

</doc>
<doc id="4235732" url="https://pl.wikipedia.org/wiki?curid=4235732" title="Al-Bajja’a">
Al-Bajja’a

Al-Bajja’a (arab. البياعة) – wieś w Syrii, w muhafazie muhafazie Aleppo. W 2004 roku liczyła 186 mieszkańców.

</doc>
<doc id="4235733" url="https://pl.wikipedia.org/wiki?curid=4235733" title="Zajtuna">
Zajtuna

Zajtuna (arab. زيتونة) – wieś w Syrii, w muhafazie muhafazie Aleppo. W 2004 roku liczyła 231 mieszkańców.

</doc>
<doc id="4235735" url="https://pl.wikipedia.org/wiki?curid=4235735" title="Capacho Viejo">
Capacho Viejo

 
Capacho Viejo – miasto w Wenezueli, położone w Andach w stanie Táchira, tuż przy granicy z Kolumbią. Założone zostało w 1602 roku.
Demografia.
Miasto według spisu powszechnego 21 października 2001 roku liczyło 11 286, 30 października 2011 ludność Capacho Viejo wynosiła 13 551.

</doc>
<doc id="4235743" url="https://pl.wikipedia.org/wiki?curid=4235743" title="Al-Jidżi">
Al-Jidżi

Al-Jidżi (arab. اليجي) – wieś w Syrii, w muhafazie muhafazie Aleppo. W 2004 roku liczyła 160 mieszkańców.

</doc>
<doc id="4235745" url="https://pl.wikipedia.org/wiki?curid=4235745" title="Edward Rajkowski">
Edward Rajkowski

Edward Rajkowski (ur. 15 października 1913 w Tomaszpolu) – pułkownik Milicji Obywatelskiej, urzędnik Najwyższej Izbie Kontroli w okresie PRL.
Życiorys.
Urodził się 15 października 1913 w Tomaszpolu jako syn Antoniego i Józefy. Po zakończeniu II wojny światowej został oficerem Milicji Obywatelskiej. W Komendzie Głównej MO pełnił funkcję p.o. zastępcy komendanta ds. administracyjno-gospodarczych od 23 czerwca 1945 oraz był etatowym zastępcą komendanta ds. administracyjno-gospodarczych od 15 października 1945 do 15 czerwca 1949. W 1946 był w stopniu podpułkownika, a w 1949 w stopniu pułkownika. Z dniem 15 czerwca 1949 został oddelegowany do pracy w Najwyższej Izbie Kontroli.

</doc>
<doc id="4235747" url="https://pl.wikipedia.org/wiki?curid=4235747" title="Kafr Dżanna">
Kafr Dżanna

Kafr Dżanna (arab. كفر جنة) – wieś w Syrii, w muhafazie muhafazie Aleppo. W 2004 roku liczyła 459 mieszkańców.

</doc>
<doc id="4235753" url="https://pl.wikipedia.org/wiki?curid=4235753" title="Florencio Paredes Cruz">
Florencio Paredes Cruz

Florencio Félix Paredes Cruz CRL (ur. 28 października 1961 w Selochea) – argentyński duchowny rzymskokatolicki, prałat Humahuaca od 2019.
Życiorys.
Młodość i prezbiterat.
Wstąpił do zgromadzenia Kanoników Regularnych Laterańskich i tam złożył profesję wieczystą 1 lutego 1991. Święcenia kapłańskie przyjął 9 listopada 1995. Pracował w parafiach archidiecezji Salta, Rosario i Buenos Aires oraz w diecezji Jujuy i prałaturze terytorialnej Humahuaca. Był także m.in. mistrzem nowicjatu i przełożonym argentyńskiej prowincji swego zgromadzenia.
Episkopat.
10 marca 2018 został mianowany przez papieża Franciszka koadiutorem prałata terytorialnego Humahuaca. Sakry udzielił mu 28 kwietnia 2018 biskup Pedro María Olmedo Rivero. Rządy w prałaturze objął 23 października 2019 po przejściu na emeryturę poprzednika.

</doc>
<doc id="4235754" url="https://pl.wikipedia.org/wiki?curid=4235754" title="Tall al-Aswad">
Tall al-Aswad

Tall al-Aswad (arab. تل الأسود) – wieś w Syrii, w muhafazie muhafazie Aleppo. W 2004 roku liczyła 625 mieszkańców.

</doc>
<doc id="4235756" url="https://pl.wikipedia.org/wiki?curid=4235756" title="Ad-Dib as-Saghir">
Ad-Dib as-Saghir

Ad-Dib as-Saghir (arab. الديب الصغير) – wieś w Syrii, w muhafazie muhafazie Aleppo. W 2004 roku liczyła 162 mieszkańców.

</doc>
<doc id="4235758" url="https://pl.wikipedia.org/wiki?curid=4235758" title="Lake Camelot">
Lake Camelot

Lake Camelot – jednostka osadnicza w Stanach Zjednoczonych, w stanie Illinois, w hrabstwie Peoria.

</doc>
<doc id="4235760" url="https://pl.wikipedia.org/wiki?curid=4235760" title="Rome (Illinois)">
Rome (Illinois)

Rome – jednostka osadnicza w Stanach Zjednoczonych, w stanie Illinois, w hrabstwie Peoria.

</doc>
<doc id="4235764" url="https://pl.wikipedia.org/wiki?curid=4235764" title="Al-Uruba (Afrin)">
Al-Uruba (Afrin)

Al-Uruba (arab. العروبة) – wieś w Syrii, w muhafazie muhafazie Aleppo. W 2004 roku liczyła 58 mieszkańców.

</doc>
<doc id="4235765" url="https://pl.wikipedia.org/wiki?curid=4235765" title="Rajd Finlandii 1991">
Rajd Finlandii 1991

Rajd Finlandii 1991 ("41. 1000 Lakes Rally") – 41 Rajd Finlandii rozgrywany w Finlandii w dniach 22-25 sierpnia. Była to dziewiąta runda Rajdowych Mistrzostw Świata w roku 1991. Rajd został rozegrany na nawierzchni szutrowej. Bazą rajdu było miasto Laajavuori.
Klasyfikacja po 9 rundach.
Tabele przedstawiają tylko pięć pierwszych miejsc.

</doc>
<doc id="4235771" url="https://pl.wikipedia.org/wiki?curid=4235771" title="La Place">
La Place

La Place – jednostka osadnicza w Stanach Zjednoczonych, w stanie Illinois, w hrabstwie Piatt.

</doc>
<doc id="4235774" url="https://pl.wikipedia.org/wiki?curid=4235774" title="Rajd Finlandii 1990">
Rajd Finlandii 1990

Rajd Finlandii 1990 ("40. 1000 Lakes Rally") – 40 Rajd Finlandii rozgrywany w Finlandii w dniach 22-27 sierpnia. Była to ósma runda Rajdowych Mistrzostw Świata w roku 1990. Rajd został rozegrany na nawierzchni szutrowej. Bazą rajdu było miasto Jyväskylä.
Klasyfikacja po 8 rundach.
Tabele przedstawiają tylko pięć pierwszych miejsc.

</doc>
<doc id="4235777" url="https://pl.wikipedia.org/wiki?curid=4235777" title="White Heath">
White Heath

White Heath – jednostka osadnicza w Stanach Zjednoczonych, w stanie Illinois, w hrabstwie Piatt.

</doc>
<doc id="4235778" url="https://pl.wikipedia.org/wiki?curid=4235778" title="Jan Stefan Witkowski">
Jan Stefan Witkowski

Jan Stefan Witkowski (ur. 10 sierpnia 1897 w Warszawie, zm. 21 września 1939 w szpitalu w Rawie Ruskiej) – major piechoty Wojska Polskiego, w czasie kampanii wrześniowej dowódca IV batalionu 73 pułku piechoty, kawaler Orderu Virtuti Militari.
Młodość.
Urodzony w Warszawie, w rodzinie Jana i Stefanii Kilińskiej. Szkołę powszechną i gimnazjum ukończył w Warszawie, a następnie został słuchaczem I roku Państwowej Szkoły Budowy Maszyn i Elektrotechniki im. H. Wawelberga i S. Rotwanda. W roku 1913 wstąpił do Drużyn Strzeleckich, a od sierpnia 1914 służył w batalionie wywiadowczym POW.
I wojna światowa.
W dniu 22 sierpnia 1915 wraz z Batalionem Warszawskim POW wyruszył na front chcąc dołączyć do Legionów Polskich. Po tygodniowym marszu Batalion Warszawski połączył się (29 sierpnia 1915 w pobliżu Kopytowa) z I Brygadą Legionów Piłsudskiego. Tam został rozformowany, a jego członkowie wcieleni do Brygady. Jan Witkowski otrzymał przydział do 1 pp LP. Pełniąc służbę w 4 kompanii 1 pułku piechoty LP walczył na frontach I wojny światowej i został internowany w Szczypiornie. Podczas transportu do Łomży uciekł z pociągu i ukrywał się w Warszawie jako Zygmunt Małecki. W Warszawie od nowa podjął działalność w Polskiej Organizacji Wojskowej i kontynuował naukę.
Wojna polsko-bolszewicka.
W dniu 4 listopada 1918, w Lublinie, wstąpił do Wojska Polskiego i otrzymał przydział do 1 pułku piechoty Ziemi Lubelskiej, przemianowanego wkrótce na 23 pp. W szeregach 23 pułku piechoty (wchodzącego w skład VI Brygady Piechoty Legionów z 3 Dywizji Piechoty Legionów) wziął udział w wojnie polsko-bolszewickiej. Zajmował między innymi stanowisko dowódcy plutonu telefonicznego w I batalionie 23 pp. Został ranny 5 września 1920 w Łosince. Za odwagę wykazaną w walkach i wzorowe dowodzenie plutonem telefonicznym (w sposób zapewniający łączność w najważniejszych momentach walk) sierżant Witkowski odznaczony został, dekretem Wodza Naczelnego marszałka Józefa Piłsudskiego (opublikowanym w Dzienniku Personalnym Ministerstwa Spraw Wojskowych Nr 21 z dnia 28 maja 1921), Krzyżem Srebrnym Orderu Wojennego Virtuti Militari.
Służba w Wojsku Polskim.
Na dzień 1 czerwca 1921 pełnił w randze podporucznika służbę w Centrum Wyszkolenia w Wołkowysku, a jego oddziałem macierzystym był 23 pułk piechoty. Dekretem Naczelnika Państwa i Wodza Naczelnego z dnia 3 maja 1922 (dekret L. 19400/O.V.) został zweryfikowany w stopniu porucznika ze starszeństwem z dniem 1 czerwca 1919 i 1552. lokatą w korpusie oficerów piechoty. W 23 pułku piechoty z Włodzimierza Wołyńskiego pełnił służbę do 1928 zajmując: w roku 1923 – 1387. lokatę wśród poruczników piechoty, a rok później – 537. lokatę.
Rozrządzeniem Prezydenta Rzeczypospolitej Stanisława Wojciechowskiego z dnia 3 maja 1926 został awansowany do stopnia kapitana, ze starszeństwem z dniem 1 lipca 1925 i 259. lokatą w korpusie oficerów piechoty. W pierwszych miesiącach 1928 został przeniesiony macierzyście z 23 pp do kadry oficerów piechoty, z równoczesnym przydzieleniem do toruńskiej Centralnej Szkoły Strzelniczej (CSS) na stanowisko instruktora. W tym samym roku zajmował 251. lokatę wśród kapitanów piechoty ze swego starszeństwa, a na rok 1930 była to już 215. lokata w starszeństwie (a jednocześnie 1360. lokata łączna wśród kapitanów korpusu piechoty). Z dniem 7 stycznia 1930 został przydzielony (bez prawa do należności za delegację) na 8–miesięczny kurs dowódców plutonów artylerii piechoty w Szkole Strzelania Artylerii. Od dnia 21 grudnia 1930 pełnił już służbę na stanowisku referenta w Departamencie Piechoty Ministerstwa Spraw Wojskowych, do którego przeniesiono go z CSS zarządzeniem kierownika MSWojsk. – gen. dyw. Daniela Konarzewskiego. Zarządzeniem Prezydenta RP Ignacego Mościckiego z dnia 9 listopada 1931 odznaczony został, za pracę w dziele odzyskania niepodległości, Krzyżem Niepodległości. W 1932 zajmował 194. lokatę wśród kapitanów piechoty w swoim starszeństwie i nadal pełnił służbę w Departamencie Piechoty MSWojsk. (przydzielony był do Szefostwa Departamentu, którym kierował wówczas płk dypl. Józef Ćwiertniak).
W kwietniu 1932 kpt. Witkowski został przeniesiony (zarządzeniem Ministra Spraw Wojskowych – marszałka Józefa Piłsudskiego) w korpusie oficerów piechoty, z Departamentu Piechoty MSWojsk. do Korpusu Ochrony Pogranicza, co zostało ogłoszone w Dzienniku Personalnym MSWojsk. z dnia 9 grudnia 1932. Jednocześnie z dniem 6 kwietnia 1932 został oddelegowany z KOP-u (bez prawa do należności za delegację) na 6–tygodniową praktykę do warszawskiej Zbrojowni Nr 2. Od 10 lipca 1932 r. zajmował stanowisko kierownika referatu kawalerii w Oddziale Wyszkolenia Dowództwa KOP. W kwietniu 1933 r. został przeniesiony na stanowisko dowódcy kompanii szkolnej pułku KOP „Głębokie”. Służąc w KOP-ie zajmował na dzień 1 lipca 1933 – 1021. lokatę wśród wszystkich kapitanów piechoty (była to 181. lokata w swoim starszeństwie). W roku 1934 została mu nadana Odznaka Pamiątkowa KOP „Za Służbę Graniczną”.
7 czerwca 1934 ogłoszono przeniesienie (w korpusie oficerów piechoty) kpt. Jana Stefana Witkowskiego z Korpusu Ochrony Pogranicza (pułk „Głębokie”) do 14 pułku piechoty z Włocławka. Przeniesienie to nastąpiło na mocy rozkazu Ministerstwa Spraw Wojskowych – Biura Personalnego z dnia 14 marca 1934 roku. We wrześniu 1934 pełnił funkcję dowódcy 2 kompanii ckm w II batalionie włocławskiego pułku. Na dzień 5 czerwca 1935 zajmował 849. lokatę łączną wśród kapitanów piechoty (była to jednocześnie 149. lokata w swoim starszeństwie). Angażował się w rozwój sportu – został członkiem zarządu Wojskowego Klubu Sportowego „Cuiavia” we Włocławku (w skład zarządu wchodzili również inni oficerowie 14 pp: kpt. Jan Fleischmann i por. Józef Koziński). Sekcja kajakarska „Cuiavii” była członkiem Polskiego Związku Kajakowców, a kpt. Witkowski był w niej jednym z trzech mianowanych przez PZKaj. przodowników (pozostałymi byli kpt. Jan Fleischmann i por. Józef Koziński). Na dzień 21 września 1936 zajmował stanowisko dowódcy I batalionu 14 pułku piechoty. Stefan Witkowski był członkiem Związku Legionistów Polskich, zajmował również stanowisko wiceprezesa Związku Przyjaciół Harcerstwa.
Awansowany do stopnia majora został ze starszeństwem z dniem 1 stycznia 1936 i 53. lokatą w korpusie oficerów piechoty. W tym samym roku został przeniesiony z 14 pp do 73 pułku piechoty z Katowic, na stanowisko dowódcy batalionu (od roku 1938 dowodził IV batalionem tegoż pułku). Na dzień 23 marca 1939 zajmował 48 lokatę wśród majorów korpusu piechoty w swoim starszeństwie i nadal pełnił funkcję dowódcy IV batalionu 73 pp.
Kampania wrześniowa.
W kampanii wrześniowej walczył jako dowódca IV batalionu 73 pułku piechoty wchodzącego w skład Grupy Fortecznej Obszaru Warownego „Śląsk” (był to specjalny IV batalion karabinów maszynowych, który w planach operacyjnych sztabu „Obszaru Warownego Śląsk” oznaczony był jako „batalion km. spec. II”). Ze swoim oddziałem toczył boje z Niemcami na wojennym szlaku Grupy Fortecznej. Dowodzony przez niego batalion stanowił w dniu 18 września straż przednią północnej kolumny wojsk Grupy Fortecznej płk. Wacława Klaczyńskiego przebijającej się na Bełżec. O świcie 19 września IV batalion podchodzący już pod Bełżec został zaskoczony ogniem z zamaskowanego czołgu i stracił 45 poległych, a major Jan Witkowski został ciężko ranny w brzuch. Na drugi dzień został przewieziony w stanie beznadziejnym do szpitala polowego w Rawie Ruskiej (tracił już wówczas przytomność i majaczył). Zmarł w dniu 21 września 1939 o godzinie 10:00, w otoczeniu swych żołnierzy.
Pochowany został na cmentarzu parafialnym w Rawie Ruskiej.
Rodzina.
Major Jan Witkowski był żonaty, a z jego małżeństwa urodziło się dwoje dzieci: syn Zbigniew (ur. 29 listopada 1924) i córka Danuta (ur. 17 kwietnia 1927).

</doc>
<doc id="4235779" url="https://pl.wikipedia.org/wiki?curid=4235779" title="Rajd Finlandii 1989">
Rajd Finlandii 1989

Rajd Finlandii 1989 ("39. 1000 Lakes Rally") – 39 Rajd Finlandii rozgrywany w Finlandii w dniach 25-27 sierpnia. Była to dziewiąta runda Rajdowych Mistrzostw Świata w roku 1989. Rajd został rozegrany na nawierzchni szutrowej. Bazą rajdu było miasto Jyväskylä.
Klasyfikacja po 9 rundach.
Tabele przedstawiają tylko pięć pierwszych miejsc.

</doc>
<doc id="4235783" url="https://pl.wikipedia.org/wiki?curid=4235783" title="Hesperocyclops inauditus">
Hesperocyclops inauditus

Hesperocyclops inauditus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1986 roku przez biologów Bernarda Dussarta i Santę M. Frutos.

</doc>
<doc id="4235787" url="https://pl.wikipedia.org/wiki?curid=4235787" title="Szajch Dan">
Szajch Dan



</doc>
<doc id="4235788" url="https://pl.wikipedia.org/wiki?curid=4235788" title="Puchar Świata w biegach narciarskich 2017/2018 – Oslo">
Puchar Świata w biegach narciarskich 2017/2018 – Oslo

Jedenaste zawody Pucharu Świata w biegach narciarskich w sezonie 2017/2018 odbyły się w stolicy Norwegii Oslo. Zawodniczki i zawodnicy rywalizowali w biegach na 50 km (mężczyźni) i 30 km (kobiety) stylem dowolnym ze startu masowego.

</doc>
<doc id="4235793" url="https://pl.wikipedia.org/wiki?curid=4235793" title="Szadud">
Szadud



</doc>
<doc id="4235794" url="https://pl.wikipedia.org/wiki?curid=4235794" title="Rock Island Arsenal">
Rock Island Arsenal

Rock Island Arsenal – jednostka osadnicza w Stanach Zjednoczonych, w stanie Illinois, w hrabstwie Rock Island.

</doc>
<doc id="4235796" url="https://pl.wikipedia.org/wiki?curid=4235796" title="Rajd Finlandii 1988">
Rajd Finlandii 1988

Rajd Finlandii 1988 ("38. 1000 Lakes Rally") – 38 Rajd Finlandii rozgrywany w Finlandii w dniach 26-28 sierpnia. Była to dziesiąta runda Rajdowych Mistrzostw Świata w roku 1988. Rajd został rozegrany na nawierzchni szutrowej. Bazą rajdu było miasto Jyväskylä.
Klasyfikacja po 10 rundach.
Tabele przedstawiają tylko pięć pierwszych miejsc.

</doc>
<doc id="4235798" url="https://pl.wikipedia.org/wiki?curid=4235798" title="Coyne Center">
Coyne Center

Coyne Center – jednostka osadnicza w Stanach Zjednoczonych, w stanie Illinois, w hrabstwie Rock Island.

</doc>
<doc id="4235802" url="https://pl.wikipedia.org/wiki?curid=4235802" title="Svenja Schulze">
Svenja Schulze

Svenja Schulze (ur. 29 września 1968 w Düsseldorfie) – niemiecka polityk i samorządowiec, działaczka Socjaldemokratycznej Partii Niemiec (SPD), w latach 2010–2017 minister w rządzie Nadrenii Północnej-Westfalii, w latach 2018–2021 minister środowiska, ochrony przyrody i bezpieczeństwa reaktorów, a od 2021 minister ds. współpracy gospodarczej i rozwoju.
Życiorys.
W 1988 zdała egzamin maturalny, następnie studiowała germanistykę i nauki polityczne na Ruhr-Universität Bochum, uzyskując w 1996 magisterium. Pełniła funkcję przewodniczącej samorządu studenckiego (Allgemeiner Studierendenausschuss) na tej uczelni. W latach 1993–1997 pracowała w branży reklamowej i PR, a od 2000 jako konsultantka w zakresie zarządzania.
W 1988 wstąpiła do Socjaldemokratycznej Partii Niemiec. W latach 1993–1997 przewodniczyła socjaldemokratycznej młodzieżówce Jusos w Nadrenii Północnej-Westfalii. Dołączyła również do związków zawodowych IG Bergbau, Chemie, Energie i Vereinte Dienstleistungsgewerkschaft. W 1997 objęła mandat posłanki do landtagu, który wykonywała do 2000. Do parlamentu tego kraju związkowego powróciła w 2004. Z powodzeniem ubiegała się od tego czasu o reelekcję w wyborach w 2005, 2010, 2012 i 2017.
Od czerwca 2010 do lipca 2017 była ministrem innowacji, nauki i badań naukowych w dwóch rządach Hannelore Kraft. W czerwcu 2017 została wybrana na sekretarza generalnego SPD w NRW. W marcu 2018 władze socjaldemokratów desygnowały ją do objęcia stanowiska ministra środowiska, ochrony przyrody i bezpieczeństwa reaktorów w czwartym rządzie Angeli Merkel. Sprawowanie tego urzędu rozpoczęła w tym samym miesiącu.
W wyborach w 2021 uzyskała mandat posłanki do Bundestagu. W grudniu tegoż roku w nowo utworzonym gabinecie Olafa Scholza przeszła na stanowisko ministra ds. współpracy gospodarczej i rozwoju.

</doc>
<doc id="4235807" url="https://pl.wikipedia.org/wiki?curid=4235807" title="Stefany Hernandez">
Stefany Hernandez



</doc>
<doc id="4235808" url="https://pl.wikipedia.org/wiki?curid=4235808" title="Gmina związkowa Prüm">
Gmina związkowa Prüm



</doc>
<doc id="4235811" url="https://pl.wikipedia.org/wiki?curid=4235811" title="Westervelt">
Westervelt

Westervelt – jednostka osadnicza w Stanach Zjednoczonych, w stanie Illinois, w hrabstwie Shelby.

</doc>
<doc id="4235813" url="https://pl.wikipedia.org/wiki?curid=4235813" title="Finał Pucharu Świata w biegach narciarskich 2017/2018">
Finał Pucharu Świata w biegach narciarskich 2017/2018

Ostatnie zawody Pucharu Świata w biegach narciarskich w sezonie 2017/2018 odbyły się w szwedzkiej miejscowości Falun. Jednocześnie była to dziewiąta edycja cyklu Finał Pucharu Świata w biegach narciarskich. Konkurencje były rozgrywane 16, 17 i 18 marca 2018. Zawodnicy rywalizowali w biegach sprinterskich stylem dowolnym, drugą konkurencją były biegi ze startu wspólnego na 10 km (kobiety) i 15 km (mężczyźni) stylem klasycznym, cykl zamknęły biegi pościgowe na 10 km (kobiety) i 15 km (mężczyźni) stylem dowolnym.

</doc>
<doc id="4235816" url="https://pl.wikipedia.org/wiki?curid=4235816" title="Lake Summerset">
Lake Summerset

Lake Summerset – jednostka osadnicza w Stanach Zjednoczonych, w stanie Illinois, w hrabstwie Stephenson.

</doc>
<doc id="4235822" url="https://pl.wikipedia.org/wiki?curid=4235822" title="Stefany Hernández">
Stefany Hernández

Stefany del Carmen Hernández Mendoza (ur. 13 czerwca 1991 w Ciudad Guayana) – wenezuelska kolarka startująca w konkurencji BMX. Brązowa medalistka olimpijska z Rio de Janeiro.
Na swoich pierwszych igrzyskach, w 2012, w Londynie zajęła dziewiąte miejsce. W 2016 była trzecia, wyprzedziły ją jedynie Kolumbijka Mariana Pajón i Amerykanka Alise Post. W 2015 zdobyła złoty medal mistrzostw świata w rywalizacji elity. W jej dorobku znajdują się medale różnych kontynentalnych imprez, m.in. igrzysk boliwaryjskich i igrzysk Ameryki Południowej.

</doc>
<doc id="4235823" url="https://pl.wikipedia.org/wiki?curid=4235823" title="Ma’arrata">
Ma’arrata



</doc>
<doc id="4235824" url="https://pl.wikipedia.org/wiki?curid=4235824" title="Ma’arrata (Aleppo)">
Ma’arrata (Aleppo)

Ma’arrata (arab. معراتة) – wieś w Syrii, w muhafazie muhafazie Aleppo. W 2004 roku liczyła 1134 mieszkańców.

</doc>
<doc id="4235826" url="https://pl.wikipedia.org/wiki?curid=4235826" title="Kufajr">
Kufajr

Kufajr (arab. كفير) – wieś w Syrii, w muhafazie muhafazie Aleppo. W 2004 roku liczyła 213 mieszkańców.

</doc>
<doc id="4235828" url="https://pl.wikipedia.org/wiki?curid=4235828" title="Jan Popiel (1836–1911)">
Jan Popiel (1836–1911)

Jan Popiel herbu Sulima (ur. 1836 w Kurozwękach, zm. 1 maja 1911 w Wójczy) – właściciel ziemski, powstaniec styczniowy, polityk konserwatywny, poseł na Sejm Krajowy Galicji V kadencji w latach 1882 - 1889.
Życiorys.
Był synem Pawła Popiela i jego żony Emilii z Sołtyków, starszym bratem Pawła. W 1847 ojciec oddał go pruskiego katolickiego gimnazjum w Nysie. W 1851 zapisany został do Akademii Inżynierii Wojskowej w Bruck, a po jej ukończeniu został oficerem armii austriackiej, uczestniczył w bitwie pod Solferino. Złożył dymisję w armii i latem 1860 zgłosił się na ochotnika do armii papieskiej. 20 września 1860 przyznano mu stopień kapitana i zatrudniono przy fortyfikowania Ankony w oblężeniu Ankony kierował artylerią obronną jednej z bram miasta. W następstwie kapitulacji dostał się do niewoli, wkrótce zwolniony, otrzymał od Piusa IX Krzyż Św. Grzegorza. 
W kwietniu 1863 znalazł się w szeregach powstańczych. Jako "Chościakiewicz" dowodził jednym z oddziałów w wyprawie Zygmunta Jordana 20 czerwca na Komorów. Rozkazem dziennym Rządu Narodowego z 22 siwerpnia 1863 mianowany został majorem. W lutym 1864 przebywał w Rzymie, a następnie zwiedzał Hiszpanię. W połowie lat 70. XIX wieku ojciec zaś oddał mu majątek Wójczę. Zatrzymał obywatelstwo austriackie i gdy ojciec w 1881 wycofał się z Sejmu Krajowego Galicji, Jan został wybrany posłem na jego miejsce, z kurii wielkiej własności okręgu krakowskiego w V kadencji Sejmu. Zsiadał w komisji lustracyjnej, co roku odwiedzał utrzymywane z funduszów krajowych szpitale i zakłady opieki społecznej. W Sejmie był bezkompromisowym konserwatystą. Był przeciwko samorządowi miejskiemu mniejszych żydowskich miasteczek, przymusowi szkolnemu, przeciwko zwiększeniu obciążeń podatkowych, natomiast za zatrudnieniem zakonnic w ochronkach i szpitalach. Wystąpienia Popiele spotykały się z gwałtowną polemiką w Sejmie i poza nim, co też zniechęciło go do posłowania w następnej kadencji. Sprawozdania ze swojej działalności jako poseł drukował w Krakowie w 1883 i 1889 w broszurach "Do moich wyborców". W 1890 osiadł na stałe w Wójczy i zajął się gospodarowaniem w majątku. W czasie rewolucji 1905 związał się ze Stronnictwem Polityki Realnej, uważał, że jedyną szansą dla Polaków pod zaborem rosyjskim jest dojście do porozumienia z monarchą na wzór galicyjski. W 1908 stanął na czele pielgrzymki polskiej do Rzymu, w czasie której rozchorował się i już nie wrócił do pełni zdrowia. Pochowany został na cmentarzu w Biechowie. 
Z małżeństwa zawartego z 20 lipca 1872 z Jadwigą Dunin-Borkowską miał trójkę dzieci: syna Michała oraz córki Teresę i Różę, żonę Karola Huberta Rostworowskiego.

</doc>
<doc id="4235830" url="https://pl.wikipedia.org/wiki?curid=4235830" title="Andreas Scheuer">
Andreas Scheuer

Andreas Scheuer (ur. 26 września 1974 w Pasawie) – niemiecki polityk, działacz Unii Chrześcijańsko-Społecznej (CSU) i jej sekretarz generalny, poseł do Bundestagu, w latach 2018–2021 minister transportu.
Życiorys.
W 1994 zdał maturę w Gymnasium Leopoldinum w Pasawie. W 1998 ukończył studia pedagogiczne, a w 2001 uzyskał magisterium z nauk politycznych, ekonomii i socjologii na Uniwersytecie w Pasawie, doktoryzował się w 2004 na Uniwersytecie Karola w Pradze. W 2014 zarzucono mu plagiat pracy doktorskiej. W umorzonym postępowaniu stwierdzono niewielki zakres uchybień, sam Andreas Scheuer zaniechał jednak używania dotychczasowej tytulatury.
Od 1994 członek Unii Chrześcijańsko-Społecznej i chadeckiej młodzieżówki Junge Union. Przewodniczył JU w rodzinnej miejscowości, a także zasiadał we władzach krajowych tej organizacji. Pod koniec lat 90. pracował w gabinecie premiera Bawarii Edmunda Stoibera. W 2002 został wybrany na radnego Pasawy.
Również w 2002 po raz pierwszy uzyskał mandat deputowanego do Bundestagu. Z powodzeniem ubiegał się o reelekcję w wyborach w 2005, 2009, 2013, 2017 i 2021. W 2013 powołany na sekretarza generalnego CSU.
W marcu 2018 objął stanowisko ministra transportu i infrastruktury cyfrowej w czwartym rządzie Angeli Merkel. Urząd ten sprawował do grudnia 2021.

</doc>
<doc id="4235831" url="https://pl.wikipedia.org/wiki?curid=4235831" title="Rina Akiyama">
Rina Akiyama

 – japońska aktorka i modelka.

</doc>
<doc id="4235832" url="https://pl.wikipedia.org/wiki?curid=4235832" title="Hasco-Lek">
Hasco-Lek

Hasco-Lek – polskie przedsiębiorstwo farmaceutyczne z siedzibą we Wrocławiu.
Historia.
Przedsiębiorstwo założone zostało w 1984 r. przez dr. Stanisława Hana, na początku zajmowało się głównie produkcją kosmetyków. W 1991 r. w ofercie Hasco-Lek pojawiły się pierwsze produkty lecznicze – syropy na bazie naturalnych składników. W 1999 r. firma jako pierwsza w Polsce rozpoczęła produkcję kapsułek żelatynowych metodą wytłaczania matrycowego, natomiast w 2001 r. uruchomiono wydział produkcji tabletek. W 2009 r. uruchomiono drugi zakład produkcyjny Hasco-Lek w podwrocławskich Siechnicach. Do Grupy Hasco-Lek należy także otwarty w 2017 r. Vratislavia Medica Szpital im. Świętego Jana Pawła II.

</doc>
<doc id="4235834" url="https://pl.wikipedia.org/wiki?curid=4235834" title="Ching yan">
Ching yan

Ching yan – hongkoński film akcji w reżyserii Dantego Lama, którego premiera odbyła się w 27 listopada 2008 roku.
Obsada.
Źródło: Rotten Tomatoes
Odbiór.
Dochód.
Film zarobił 8 milionów dolarów hongkońskich.

</doc>
<doc id="4235835" url="https://pl.wikipedia.org/wiki?curid=4235835" title="Brygady im. Męczenników Al-Aksa">
Brygady im. Męczenników Al-Aksa



</doc>
<doc id="4235836" url="https://pl.wikipedia.org/wiki?curid=4235836" title="Batalion Męczenników Al-Aksa">
Batalion Męczenników Al-Aksa



</doc>
<doc id="4235837" url="https://pl.wikipedia.org/wiki?curid=4235837" title="Biathlon na Zimowych Igrzyskach Paraolimpijskich 2018 – 6 km kobiet">
Biathlon na Zimowych Igrzyskach Paraolimpijskich 2018 – 6 km kobiet

Bieg na 6 km kobiet – jedna z konkurencji rozgrywana w ramach biathlonu na Zimowych Igrzyskach Paraolimpijskich 2018. Zawody rozegrano 10 marca 2018 roku w trzech klasach.
Oficjalne treningu odbyły się 9 marca.
Czas jest wyliczany poprzez pomnożenie rzeczywistego czasu z procentem dla danej klasy zawodników.
Osoby siedzące.
W rywalizacji wystąpiło 16 zawodniczek z 8 państw.
Osoby stojące.
W rywalizacji wystąpiło 15 zawodniczek z 7 państw.
Osoby niedowidzące.
W rywalizacji wystąpiło 8 zawodniczek z 4 państw.

</doc>
<doc id="4235838" url="https://pl.wikipedia.org/wiki?curid=4235838" title="Bolesław Kulawik">
Bolesław Kulawik

Bolesław Kulawik (ur. 1905, zm. 1972) – polski duchowny rzymskokatolicki, kanonik.
Syn Adama. Został księdzem rzymskokatolickim, uzyskał tytuł doktora. Od 1942 do 1968 był proboszczem parafii św. Stanisława Biskupa i Męczennika w Sarnakach. Był jednym księży redagujących czasopismo „Głos Kapłana”, ukazujące się za zgodą władz PRL od 1950. Podczas Ogólnokrajowego Zjazdu Kół Księży w lutym 1952 w Warszawie zasiadł w Prezydium Głównej Komisji Księży. Był autorem książki do nabożeństwa pt. "Wianek Maryjny", wydanej w 1969.

</doc>
<doc id="4235839" url="https://pl.wikipedia.org/wiki?curid=4235839" title="Phyllis Chinn">
Phyllis Chinn

Phyllis Zweig Chinn (z domu Zweig, ur. 26 września 1941 w Rochester) – amerykańska matematyczka, profesor matematyki, "women’s studies" i przygotowania do nauczania na Humboldt State University w Kalifornii. Jej publikacje dotyczą teorii grafów, edukacji matematycznej i historii kobiet w matematyce.
Edukacja i kariera.
Chinn urodziła się w Rochester w stanie Nowy Jork, a w 1962 roku ukończyła studia na Brandeis University. Doktorat zdobyła w 1969 roku na Uniwersytecie Kalifornijskim w Santa Barbara z rozprawą doktorską na temat izomorfizmu grafów pod kierunkiem Paula Kelly’ego. W latach 1969–1975 wykładała w Towson State College, szkole dla nauczycieli w Maryland i piastowała to stanowisko do 1974 roku, przed przeprowadzką do Humboldt State University (jeden z kampusów California State University). Była tam pierwszą kobietą profesor matematyki; jedyną inną kobietą profesor w naukach ścisłych była biolożka.
W 1997 roku została przewodniczącą wydziału matematyki w Humboldt State University.
Wkład.
Chinn napisała wysoko cytowaną pracę na temat "graph bandwidth", zbiorów dominujących oraz przepustowości pasm ("bandwidth").
Chinn jest również zapaloną żonglerką i w latach 80. założyła klub żonglerski w Humboldt State University.
Uznanie.
Humboldt State uznał Chinn jako wybitną profesor w latach 1988–1989. Była laureatką Nagrody Louise Hay w 2010 r. za wkład w edukację matematyczną, przyznawaną przez Stowarzyszenie Kobiet Matematyki, za pracę nad poprawą nauczania matematyki na poziomie szkoły średniej i wyższej oraz zachęcenie młodych kobiet do zostania matematyczkami.
Ma liczbę Erdősa równą 1.

</doc>
<doc id="4235848" url="https://pl.wikipedia.org/wiki?curid=4235848" title="Musa Gjylbegu">
Musa Gjylbegu

Musa Gjylbegu (ur. 15 września 1904 w Szkodrze, zm. 10 grudnia 1950 w Tiranie ) – albański polityk, minister robót publicznych w rządach Rexhepa Mitrovicy i Fiqri Dine, ofiara represji komunistycznych.
Życiorys.
Pochodził z zamożnej rodziny muzułmańskiej. Szkołę podstawową i średnią ukończył w Szkodrze. W 1927 ukończył studia agronomiczne w Monachium. Po powrocie do kraju w 1928 pracował w prywatnym przedsiębiorstwie. W 1930 rozpoczął pracę w biurze statystycznym ministerstwa gospodarki narodowej. W 1941 objął stanowisko kierownika wydziału statystyki w ministerstwie, a rok później objął stanowisko kierownicze biura statystycznego działającego przy premierze rządu albańskiego. Był inicjatorem zbierania danych statystycznych dotyczących albańskiego rolnictwa. W październiku 1943 stanął na czele resortu robót publicznych w rządzie Rexhepa Mitrovicy. Funkcję tę pełnił do 1944. W latach 1943-1944, w okresie okupacji niemieckiej zasiadał w pro-niemieckim parlamencie.
W 1946 aresztowany przez funkcjonariuszy Sigurimi i oskarżony o wspieranie reżimu Ahmeda Zogu w okresie międzywojennym, a także o ukrywanie w swoim domu przeciwników władzy komunistycznej. 10 maja 1947 został skazany przez sąd wojskowy w Tiranie na karę dożywotniego pozbawienia wolności, pozbawienie praw publicznych i konfiskatę majątku. Zmarł w starym więzieniu w Tiranie, w trakcie odbywania kary.

</doc>
<doc id="4235856" url="https://pl.wikipedia.org/wiki?curid=4235856" title="Martín Tovar y Tovar">
Martín Tovar y Tovar

Martín Tovar y Tovar (ur. 10 lutego 1827 w Caracas, zm. 17 grudnia 1902 w Caracas) – wenezuelski malarz, pedagog, znany jako portrecista i malarz scen historycznych. 
Życiorys.
Martín Tovar y Tovar był synem Antonio Maria Tovar, urzędnika hiszpańskiego rządu, który przeszedł na emeryturę po otrzymaniu poważnej kuli podczas wojny o niepodległość. Jego matka, Damiana Tovar Liendo, pochodziła z Caracas. Rodzina mieszkała na wygnaniu w Puerto Rico, ale wróciła do Wenezueli tuż przed narodzinami Martína. 
Pierwsze lekcje otrzymał od Celestino Martineza (1820-1855), który w wieku dziewiętnastu lat został instruktorem rysunku w Academia de Dibujo. Kolejno Tovar studiował w akademii Antonio José Carranza (1817-1893) oraz w Colegio La Paz u Carmelo Fernández. W 1844 wraz z Fernándezem i dwoma innymi artystami nabył warsztat litograficzny należący do niemieckich emigrantów Staplera i Müllera, która została nazwana "Meneses y Tovar".
W 1850 wyjechał do Hiszpanii, gdzie zapisał się do Królewskiej Akademii Sztuk Pięknych św. Ferdynanda w Madrycie. Tam uczył się u José de Madrazo i jego syna, Federica de Madrazo y Kunz a także u Antonio M. Esquivel Patricio Rodrígueza, Francisco Joséa Fabre, Eduardo Cano i Ramona Rodrigueza. W 1851 otworzył zakład fotograficzny pod nazwą "Fotografía Artística de Martín Tovar y Tovar", stając się jednym z pionierów fotografii w kraju. W 1852 przeniósł się do Paryża i zapisał się do Escuela de Bellas Artes pod kierunkiem Léona Cognieta. Trzy lata później wrócił do Wenezueli, ale pozostał tylko przez rok i ponownie wrócił do Paryża, aby kopiować obrazy wielkich artystów, z myślą o wykorzystaniu ich do utworzenia muzeum narodowego w Caracas. Jego propozycja została zaakceptowana, ale brak środków uniemożliwił jej realizację. 
W tym okresie skupił się na portretach i stworzył swój pierwszy autoportret "Autorretrato" (1853), w którym demonstruje ogromne zdolności do uchwycenia intymnych, indywidualnych cech modelu. Działalność portrecisty przyniosła Tovarowi wielką sławę. Najbardziej reprezentatywne dzieła z tego gatunku to "Retrato de Josefina Gil de Zamora Pedrique", "Retrato de Antonio Tovar" (ojca artysty), "Retrato de Ana Tovar y Tovar de Zuloaga" i "Retrato de Juana de Verrúe". Tovar miał psychologicznie podejście do modelu, patrząc w twarz uwidaczniał najbardziej znaczące cechy osobowości, nie zapominając o odpowiednim tle, które również zdobiły jego portrety. Ten aspekt łączy go z estetyką jego nauczycieli, braci Madrazo.
W 1867 wziął udział w międzynarodowej wystawie International Exposition (1867) w Paryżu. W 1869 został dyrektorem Academia de Bellas Artes. W 1872 wystawił trzy swoje obrazy na pierwszej dorocznej wystawie wenezuelskich sztuk pięknych "Primera Exposición Anual de Bellas Artes Venezolanas", zorganizowanej przez Jamesa Mudie Spence (1836-1878) i Antona Goeringa. 
W 1873 poślubił Teotiste Sánchez. W tym samym roku otrzymał zlecenie namalowania 30 portretów bohaterów z wojny o niepodległość i innych osób publicznych do sali eliptycznej Salón Elíptico w Federalnym Pałacu Legislacyjnym. W 1881 otrzymał kolejne zlecenie od prezydenta Antonio Guzmána Blanco na namalowanie dużego płótna przedstawiającego podpisanie wenezuelskiej deklaracji niepodległości, również do Salón Elíptico. Praca została zaprezentowana na Exposición Nacional de Venezuela w 1883 i została nagrodzona złotym medalem. Doprowadziło to do dalszych zleceń, tym razem upamiętniających bitwy pod Carabobo, Boyacá, Junín i Ayacucho. Po zbadaniu i szkicowaniu miejsc bitewnych, założył w Paryżu warsztat, który prowadził od 1887. Przed powrotem do Paryża w 1891 roku, Tovar przebywał w na wybrzeżu w miejscowości Macuto, w stanie Vargas, gdzie namalował serię krajobrazów. Do późnych lat 90. XIX w., podróżował między Paryżem a Caracas, tworząc portrety i sceny bitewne. Ukończył tylko trzy bitwy, "La Batalla de Ayacucho" została dokończona przez Antonio Herrerę Toro.

</doc>
<doc id="4235866" url="https://pl.wikipedia.org/wiki?curid=4235866" title="Kamienica Cystersów Jędrzejowskich w Krakowie">
Kamienica Cystersów Jędrzejowskich w Krakowie



</doc>
<doc id="4235867" url="https://pl.wikipedia.org/wiki?curid=4235867" title="Kamienica Kołłątajowska w Krakowie">
Kamienica Kołłątajowska w Krakowie



</doc>
<doc id="4235870" url="https://pl.wikipedia.org/wiki?curid=4235870" title="Clarias angolensis">
Clarias angolensis



</doc>
<doc id="4235873" url="https://pl.wikipedia.org/wiki?curid=4235873" title="Edmund Lewandowski">
Edmund Lewandowski



</doc>
<doc id="4235875" url="https://pl.wikipedia.org/wiki?curid=4235875" title="Pleoticus muelleri">
Pleoticus muelleri



</doc>
<doc id="4235881" url="https://pl.wikipedia.org/wiki?curid=4235881" title="Penaeus monodon">
Penaeus monodon



</doc>
<doc id="4235885" url="https://pl.wikipedia.org/wiki?curid=4235885" title="Krewetka czarniawa">
Krewetka czarniawa



</doc>
<doc id="4235887" url="https://pl.wikipedia.org/wiki?curid=4235887" title="Edmund Lewandowski (duchowny)">
Edmund Lewandowski (duchowny)

Edmund Lewandowski (ur. 14 lutego 1897 w Meriden, zm. 20 lutego 1976 w Pniewach) – polski duchowny rzymskokatolicki.
Życiorys.
Syn Franciszka. Urodził się w USA, ale przed 1906 powrócił z rodzicami do Polski. W 1915 ukończył gimnazjum w Inowrocławiu. Z uwagi na zamknięcie w czasie I wojny światowej budynku Wyższego Seminarium Duchownego w Poznaniu zamierzał wstąpić do seminarium duchownego we Wrocławiu, ostatecznie został wysłany do Munster, gdzie spędził pięć semestrów, jeden semestr uczył się we Freising, a ostatni rok studiów odbył w Wyższym Seminarium Duchownym w Gnieźnie. Święcenia kapłańskie przyjął 14 czerwca 1919. 
Po święceniach pracował przez rok w Szamotułach, następnie w Obornikach, początkowo jako wikary, następnie rezydent, uczył w tamtejszej szkole średniej. W 1933 został mianowany administratorem, a w 1938 proboszczem parafii w Wieszczyczynie. W 1942 został aresztowany przez Gestapo, osadzony w Forcie VII w Poznaniu, a następnie w obozie koncentracyjnym w Dachau. 
Po zakończeniu II wojny światowej pozostał początkowo w Niemczech. Przez biskupa Józefa Gawlinę, który pełnił funkcję Ordynariusza dla Polaków w Niemczech i Austrii został mianowany jego delegatem w okręgu południowym w zachodniej strefie okupacyjnej Niemiec (okupacja amerykańska i francuska), z siedzibą w Mannheim oraz dziekanem okręgu Mannheim. 
Po powrocie do Polski od 1946 do 1954 był proboszczem parafii św. Marcina Biskupa w Mchach, a od 1954 do 1965 był proboszczem parafii św. Wawrzyńca w Pniewach. Następnie przeszedł na emeryturę, ale pozostał w Pniewach i tam zmarł, a następnie został pochowany. 
Był działaczem Głównej Komisji Księży przy Związku Bojowników o Wolność i Demokrację, w listopadzie 1954 został wybrany jednym z czterech wiceprzewodniczących GKK.

</doc>
<doc id="4235889" url="https://pl.wikipedia.org/wiki?curid=4235889" title="MAX (zespół muzyczny)">
MAX (zespół muzyczny)

MAX – japoński zespół, założony w 1995 roku.
Nazwa „MAX” to akronim od „Musical Active eXperience”.

</doc>
<doc id="4235895" url="https://pl.wikipedia.org/wiki?curid=4235895" title="MAX (zespół)">
MAX (zespół)



</doc>
<doc id="4235898" url="https://pl.wikipedia.org/wiki?curid=4235898" title="Szary Dom w Warszawie">
Szary Dom w Warszawie

Szary Dom w Warszawie – zwyczajowa nazwa domu zakonnego Zgromadzenia Sióstr Urszulanek Serca Jezusa Konającego. Ma on siedzibę w zespole budynków znajdujących się na Powiślu w Warszawie między ulicami: Wiślaną (dawniej ul. Księdza Siemca), Dobrą i Gęstą. 
Nazwa powstała i rozpowszechniła się w czasie powstania warszawskiego, kiedy dom służył ludności żywieniem i był ośrodkiem działalności konspiracyjnej. Nawiązuje do szarej elewacji budynku. 
Historia.
Początki obecności szarych urszulanek w stolicy Polski wiążą się z domem przy ulicy Siennej 87, który matka Urszula Ledóchowska przejęła w czerwcu 1924 roku od fundacji Rotwandów. Siostry dalej prowadziły tu istniejącą już wcześniej prywatną szkołę powszechną. Ponieważ matce Urszuli szczególnie zależało na zaradzaniu trudnej sytuacji warszawskich studentek, zorganizowała także internat. Kiedy w następnych latach liczba dzieci i studentek rozrosła się do kilkuset, trzeba było pomyśleć o polepszeniu warunków. Zdecydowano się na budowę nowego domu. Powstał on dzięki darowiźnie rodziny Biernackich – placu przylegającego do ulic: Dobrej, Gęstej i Księdza Siemca (obecnie: Wiślanej) na warszawskim Powiślu. W czerwcu 1930 zaczęto kopać fundamenty pod nowy trzyfrontowy i pięciopiętrowy dom. Prace budowlane trwały do 1934 roku, ale pierwsza grupka studentek wprowadziła się do niego już w 1931. Datą erekcji kanonicznej domu zakonnego jest 7 listopada 1931. Aktu poświęcenia kaplicy dokonał ks. bp Stanisław Gall w dniu 21 października 1932. 
W czasie drugiej wojny światowej siostry prowadziły z ramienia RGO dwie kuchnie – dla dzieci i młodzieży na ok. 1500 osób i dla dorosłych na ok. 2000 osób. Prowadziły tajne komplety Liceum Pedagogicznego i Rocznego Kursu Pedagogicznego (1942-1944), internat dla uczącej się młodzieży, udzielały lokalu na tajne komplety wyższych uczelni: Uniwersytetu Warszawskiego i Uniwersytetu Ziem Zachodnich, a także Wolnej Wszechnicy Polskiej. W okresie powstania warszawskiego dom, znany powszechnie jako „Szary Dom”, służył okolicznej ludności żywieniem, stał się schronieniem dla ludności cywilnej ze zbombardowanych budynków. Na terenie domu istniał punkt opatrunkowy wraz z małym szpitalem pod dyrekcją s. dr Zoﬁ i Wojno. W Szarym Domu zbierała się młodzież harcerska ZHP z kapelanem ks. Janem Zieją. Przez cały okres okupacji niemieckiej działało tu kierownictwo Wojskowej Służby Kobiet Komendy Głównej AK pod kierownictwem gen. Marii Wittekówny. Równie niebezpieczną formą działania sióstr w czasie okupacji był udział w akcji ratowania Żydów, zwłaszcza dzieci. Siostry pomagały przy wyprowadzaniu ich z getta i udzielały schronienia. Szczególną rolę odegrał w tej akcji dom przy ul. Tamki 30, który szare urszulanki przejęły w 1942 roku i w którym do końca wojny prowadziły zakład opiekuńczo-wychowawczy dla ok. 80 dziewcząt, sierot i półsierot, wśród nich także dzieci żydowskie. W czasie powstania warszawskiego, dnia 4 września 1944, Niemcy nakazali przymusową ewakuację wszystkich mieszkańców Szarego Domu. Został wówczas wypalony; pozostały jedynie żelbetonowe mury.
Okres powojenny to czas mozolnego odbudowywania domu i walki o zachowanie prowadzonych dzieł. Gdy władze PRL zabrały zgromadzeniu internat i przedszkole, siostry zajmowały się pracą katechetyczną w paraﬁach, prowadziły kancelarie paraﬁalne i pracowały jako zakrystianki. Przedszkole oﬁcjalnie istniało do 1962 roku, a po zabraniu lokalu przez państwo w ramach pomocy sąsiedzkiej prowadzono je dalej jako „przechowalnię” dla dzieci. Zmiany ustrojowe kraju i zwrot zajętych przez władze PRL pomieszczeń (1989) pozwoliły na podjęcie przez siostry pracy katechetycznej w szkołach warszawskich, na otwarcie przedszkola, drugiego obok państwowego na terenie domu, dla ok. 50 dzieci oraz internatu dla ok. 30 studentek. Siostry zorganizowały i prowadzą grupę Czwartków papieskich, grupę Emaus, grupę Przyjaciół Św. Matki Urszuli Ledóchowskiej, organizują dni skupienia i spotkania różnych grup, zajmują się pracą społeczno-charytatywną. W dzieje Szarego Domu na Wiślanej wpisało się już wielu niezwykłych lokatorów: oprócz samej matki Założycielki Urszuli Ledóchowskiej – Maria Wittek (pseud. Mira), generał WP, ks. Jan Zieja, ks. Bronisław Bozowski, prof. Stefan Swieżawski, prof. Józef Szuleta. Szczególne miejsce zajmuje jednak Ojciec Święty Jan Paweł II, który w latach 1955-1978 mieszkał w naszym domu, gdy przebywał w Warszawie jako kapłan, biskup i kardynał. Stąd w dniu 3 października 1978 udał się do Rzymu na konklawe, na którym 16 października 1978 został wybrany papieżem. Ojciec Święty odwiedził dom podczas swej pielgrzymki do Ojczyzny w czerwcu 1999 roku, gdy poświęcił gmach Biblioteki Uniwersytetu Warszawskiego.
Architektura.
Trzyfrontowy i pięciopiętrowy dom z tarasem, konstrukcja żelbetonowa
Pokój papieski.
W tym pokoju mieszkał Karol Wojtyła, kiedy w latach 1955-1978 przebywał w Warszawie jako ksiądz, biskup i kardynał. Tu spędził noc z 2 na 3 października 1978, ostatnią przed wyjazdem na konklawe. Wystrój wnętrza zachowano bez większych zmian. W gablotach wystawione są przedmioty związane z Ojcem Świętym Janem Pawłem II – jego sutanna, buty i alba, oraz różne inne, oﬁarowane przez niego Zgromadzeniu. Ten narożny pokój, zwany teraz papieskim, zamieszkiwała w latach 1931-1939 podczas swoich pobytów w Warszawie także m. Urszula Ledóchowska, Założycielka Zgromadzenia. Na rogu ul. Wiślanej i ul. Dobrej znajduje się tablica upamiętniająca pobyty Ojca Świętego Jana Pawła II w Szarym Domu.
Kaplica.
Kaplica mieści się w zachodnim skrzydle domu. Poświęcił ją 21 października 1931, w dniu święta patronki Zgromadzenia, św. Urszuli męczennicy, ks. bp Stanisław Gall. Odbudowaną po zniszczeniach wojennych kaplicę poświęcił ks. kard. August Hlond 13.10.1948, a odnowioną i przebudowaną – ks. bp Władysław Miziołek 31 października 1972. Po lewej stronie kaplicy znajduje się obecnie tablica upamiętniająca posługę kapłańską Karola Wojtyły w latach 1955-1978 w tym miejscu oraz jego wizytę jako Ojciec św. Jan Paweł II w kaplicy Szarego Domu podczas pobytu w 1999 roku. W tylnej części kaplicy można obejrzeć obraz namalowany w 1904 roku przez św. Matkę Urszulę na podstawie obrazu B. E. Murilla: „Niepokalane Poczęcie”.

</doc>
<doc id="4235903" url="https://pl.wikipedia.org/wiki?curid=4235903" title="Heritage Lake">
Heritage Lake

Heritage Lake – jednostka osadnicza w Stanach Zjednoczonych, w stanie Illinois, w hrabstwie Tazewell.

</doc>
<doc id="4235908" url="https://pl.wikipedia.org/wiki?curid=4235908" title="Michał Banach (duchowny)">
Michał Banach (duchowny)

Michał Banach (ur. 29 września 1897 w Kopyczyńcach, zm. 25 listopada 1977 w Opolu) – polski duchowny rzymskokatolicki, ksiądz prałat.
Życiorys.
W 1917 zdał egzamin dojrzałości we Lwowie. Odbył studia teologiczne na Wydziale Teologicznym Uniwersytetu Jana Kazimierza we Lwowie. 29 czerwca 1921 przyjął sakrament święceń. Od 1921 do 1923 posługiwał jako wikary w Baryszu. Od 1923 był księdzem w katedrze lwowskiej, gdzie był w składzie Kollegium wikarych Katedralnych, sekretarzem kapitulnym (od listopada 1926), ceremoniarzem Kapitulnym (do 11 stycznia 1927). Później posługiwał we lwowskich kościołach św. Anny i św. Elżbiety. Pracował także jako katecheta we lwowskich szkołach.
Po II wojnie światowej osiadł w Opolu, gdzie był katechetą, wizytatorem nauki religii, a od 1952 do 1954 pełnił stanowisko wikariusza generalnego kurii opolskiej. W 1954 stał za akcją wysiedleń duchownych i zakonnic ze Śląska Opolskiego. Od 1957 na emeryturze. Udzielał się także w sferze pisarskiej, był autorem publikacji pt. "Szli Święci przez Polskę". Został pochowany na nowym cmentarzu w Opolu (kwatera 4G/4/2). 

</doc>
<doc id="4235909" url="https://pl.wikipedia.org/wiki?curid=4235909" title="Michał Banach">
Michał Banach



</doc>
<doc id="4235917" url="https://pl.wikipedia.org/wiki?curid=4235917" title="Olivet (Illinois)">
Olivet (Illinois)

Olivet – jednostka osadnicza w Stanach Zjednoczonych, w stanie Illinois, w hrabstwie Vermilion.

</doc>
<doc id="4235921" url="https://pl.wikipedia.org/wiki?curid=4235921" title="Penaeus">
Penaeus

Penaeus – rodzaj skorupiaków z rzędu dziesięcionogów i nadrzędu raków właściwych.
Klasyfikacja.
Gatunki należące do tego rodzaju:

</doc>
<doc id="4235922" url="https://pl.wikipedia.org/wiki?curid=4235922" title="Hoopeston">
Hoopeston

Hoopeston – miasto w Stanach Zjednoczonych, w stanie Illinois, w hrabstwie Vermilion.

</doc>
<doc id="4235923" url="https://pl.wikipedia.org/wiki?curid=4235923" title="UDBA">
UDBA

UDBA (serbsko-chorwacki: Управа Државне Безбедности / Uprava Državne Bezbednosti, Urząd Bezpieczeństwa Państwa) – znana również pod pierwotną nazwą jako Administracja Bezpieczeństwa Państwowego, była tajną organizacją policji komunistycznej Jugosławii. Przez cały okres funkcjonowania bardziej znana była pod akronimem UDBA, wywodzącym się od oryginalnej nazwy organizacji w języku serbsko-chorwackim: "Uprava državne bezbednosti" (Administracja Bezpieczeństwa Państwa). Akronimy SDB (serbski) lub SDS (chorwacki) zostały oficjalnie użyte po zmianie nazwy organizacji na Państwowa Służba Bezpieczeństwa. W ostatnich dziesięcioleciach działalności składała się z ośmiu na wpół niezależnych organizacji tajnej policji – po jednej dla każdej z sześciu jugosłowiańskich republik federalnych i dwóch dla prowincji autonomicznych – koordynowanych przez centralną siedzibę federalną w Belgradzie.
Chociaż działała mniej represyjnie niż tajna policja w innych państwach komunistycznych Europy Wschodniej, UDBA była jednak środkiem kontroli społeczeństwa, którego się obawiano. UDBA było prawdopodobnie odpowiedzialna za „eliminację” dziesiątek wrogów państwowych w Jugosławii i na świecie (szacuje się, że około 200 zabójstw i porwań). Takie działania dotknęły różne osoby: chorwackich przywódców ustaszy z czasów II wojny światowe, Ante Pavelicia i Vjekoslava Luburicia (w Argentynie i Hiszpanii), ale również chorwackiego pisarza emigranta Bruna Bušicia i serbskiego pisarza emigranta Dragišę Kašikovicia. Na liście ofiar UDBA znaleźli się nie tylko zbrodniarze wojenni, ale również przypadkowe osoby, które straciły życie na skutek nieporozumień lub z powodów politycznych.
Po rozpadzie Jugosławii, separatystyczne republiki utworzyły własne agencje tajnej policji, podczas gdy Państwowa Służba Bezpieczeństwa Federalnej Republiki Jugosławii zachowała nazwę z czasów UDBA.
Funkcje i organizacja.
UDBA stanowiła istotną część jugosłowiańskich służb wywiadowczych w latach 1946-1991 i była odpowiedzialna przede wszystkim za wewnętrzne bezpieczeństwo państwa. Po 1946 roku UDBA musiała zmierzyć się z licznymi zmianami w wymiarze bezpieczeństwa i wywiadzu ze względu na bieżące problemy, tj. początek konfliktów w Jugosławii z nowo powstałym blokiem wschodnim, kryzys gospodarczy, napięcie wojenne i nasilenie represji wewnętrznych wobec rzeczywistych lub rzekomych zwolenników Stalina w Jugosławii. W latach 1945-1946 UDBA została podzielona na okręgi. W 1950 roku, kiedy władze administracyjno-terytorialne zostały zlikwidowane, UDBA została ponownie zreorganizowana. W tym okresie działania wywiadowcze i bezpieczeństwa koncentrowały się w mniejszym stopniu na wywiadzie, a bardziej na bezpieczeństwie wewnętrznym. Nacisk kładziono na kolektywizm, braterstwo, harmonię społeczną, lojalność i tolerancję wobec osób o odmiennych poglądach. Odejście od tego zestawu wartości stało się dużym problemem dla służb bezpieczeństwa.
Później użycie siły zostało złagodzone, a gdy rozpoczął się proces „decentralizacji władzy ludowej”, służby wywiadowcze i bezpieczeństwa przeszły dalszą reorganizację w celu zdecentralizowania władzy i zwiększenia efektywności. Na plenum Związku Komunistów Jugosławii, które odbyło się w lipcu 1966 roku, kierownictwo polityczne oskarżyło SDB o utrudnianie reform samorządu. W efekcie SDB została zdecentralizowana, zredukowano jej personel (zwłaszcza na szczeblu federalnym) i powołano komisje kontrolne. Wydano nowe przepisy, wzmacniające niezależną inicjatywę państwowych służb bezpieczeństwa sześciu republik jugosłowiańskich i prowincji autonomicznych. SDB została pozbawiona funkcji wykonawczych i powierzono jej rozpoznawanie wrogich działań i zapobieganie im. Ustawa o Sprawach Wewnętrznych oraz dekret o organizacji Sekretariatu Spraw Wewnętrznych Państwa uregulowały organ bezpieczeństwa wywiadu jako prerogatywę Dyrekcji Bezpieczeństwa Państwa w Ministerstwie Spraw Wewnętrznych. Kolejna reorganizacja dotyczyła kwestii związanych z kompetencjami federacji (bezpieczeństwo państwa, ruch transgraniczny, cudzoziemcy, paszporty, wprowadzanie i rozpowszechnianie prasy zagranicznej, obywatelstwo federalne).
Działalność.
Lata 1946-1986.
Jedną z pierwszych udanych akcji UDBA była , przeprowadzona w latach 1947-1948, która pokonała próbę emigracji Ustaszów z powodu przeprowadzenia akcji terrorystycznych i sabotażowych oraz zjednoczenia formacji krzyżowców w powstaniu przeciwko nowym władzom Socjalistycznej Federacyjnej Republiki Jugosłowiańskiej. Akcja emigracji Ustaszów otrzymała zgodę Ante Pavelića i była kierowana przez Božidara Kavrana. Pierwsza grupa została aresztowana na górze Papuk. UDBA rozpoczęła następnie operację Guardian (do Ustaszów wysyłano fałszywe wiadomości zachęcające ich do przyjazdu), podczas której w ciągu najbliższych miesięcy na granicy jugosłowiańsko-austriackiej aresztowano łącznie 19 grup Ustaszy, co zakończyło się aresztowaniem Božidara Kavrana, głównego organizatora nielegalnej emigracji Ustaszów. Aresztowani Ustaszy zostali osądzeni w sierpniu 1948 roku, większość z nich skazano na karę śmierci, pozostałych na dłuższe kary więzienia.
W latach 1963-1974 organy bezpieczeństwa zajmowały się szeregiem wydarzeń politycznych w kraju i za granicą. W Jugosławii miała wtedy miejsce konfrontacja polityczna zarówno przed, jak i po Plenum w Brioni (1966), liberalne wybuchy i masowe lewicowe demonstracje studenckie w Belgradzie w 1968 roku, Chorwacka Wiosna (serbski: Hrvatsko proljeće) czy „MASPOK” (ruch masowy) w Chorwacji w 1971 roku, a także nacjonalistyczny atak grupy Bugojno w rejonie Raduszy (1972) i odrodzenie nacjonalizmu w republikach jugosłowiańskich. Najważniejszym wydarzeniem za granicą była inwazja wojsk Układu Warszawskiego na Czechosłowację w 1968 roku.
W tych okolicznościach uchwalono w 1967 roku pierwszą Ustawę o Sprawach Wewnętrznych poszczególnych republik. Zgodnie z Ustawą sprawami wewnętrznymi zajmowały się bezpośrednio organy administracji miejskiej i sekretariaty spraw wewnętrznych poszczególnych republik lub ich prowincje. Po raz pierwszy od 1945 roku republiki uzyskały kontrolę i większy wpływ nad swoimi organami bezpieczeństwa i służbami wywiadowczymi.
W 1967 roku SDB została ustawowo zdefiniowana jako służba profesjonalna w ramach Sekretariatu Spraw Wewnętrznych Republiki (RSUP). Oczywiście większość jego kompetencji pozostawała w gestii instytucji federalnych. Zgodnie z Ustawą o Prowadzeniu Spraw Wewnętrznych w ramach kompetencji federalnych organów administracyjnych z 1971 roku, federalny sekretariat spraw wewnętrznych koordynował prace SDB w republikach i prowincjach. Dalsze kroki podjęto wraz z transformacją administracji państwowej, uchwaleniem Federalnej Ustawy o Administracji Państwowej (1978) i Ustawy Republikańskiej (1978). Nowo przyjęta Ustawa o Sprawach Wewnętrznych powierzyła RSUP kwestie bezpieczeństwa państwa, które następnie stały się kwestiami RSUP i nie były już traktowane w sposób szczególny. Uchwała ta obowiązywała do zmian w Ustawie o Sprawach Wewnętrznych z 1991 roku.
Okres po 1986 roku.
Rola wywiadu i bezpieczeństwa zmieniła się po 1986 roku, kiedy to w partii zapanowała inna mentalność i rozpoczęły się procesy demokratyzacji. Zaatakowano agencje wywiadowcze, a wiele osób zaczęło publicznie pisać o SDB i go krytykować. Nie było już tematów tabu. W SDB zniesiono organizację partyjną i rozpoczęto pierwsze próby wprowadzenia kontroli parlamentarnej.
Powołanie komisji do monitorowania prac było jedną z najbardziej absurdalnych decyzji podjętych przez służby bezpieczeństwa kraju w erze „socjaldemokracji”, gdyż działalność SDB regulowało federalne ustawodawstwo i regulacje publikowane w tajnych Dziennikach Urzędowych. Ani członkowie komisji, ani jej przewodniczący nie mieli dostępu do tych dokumentów. Trudno było ocenić informacje, ponieważ komisja nie miała uprawnień dochodzeniowych ani możliwości weryfikowania informacji. Zadaniem szefa służby było po prostu dostarczenie Komisji żądanych informacji, nawet niejawnych. SDB również nadal otrzymywało zadania od partii, chociaż komisja nadzoru nie miała uprawnień do kontrolowania tych zadań. Powyższe wydarzenia podważyły jedność SDB, która sformułowała własne, niepublikowane regulacje (akty subprawne, zarządzenia itp.). Uniemożliwiło to jakikolwiek protest przeciwko łamaniu praw, gdyż regulamin był niedostępny dla opinii publicznej.
Pierwsze wolne wybory w 1990 roku, które wzmocniły proces demokratyzacji, odbiły się echem w Federalnym Sekretariacie Spraw Wewnętrznych (SSUP) i Federalnej Służbie Bezpieczeństwa (SSDB), które walczyły o utrzymanie kontroli nad poszczególnymi SDB w republikach. SSDB stawała się coraz mniej skonsolidowana - formalnie nadal była ona połączona z organami federalnymi, ale prowadziła różne operacje i działała w konkretnych republikach. Niektóre kadry zawodowe, zwłaszcza te z „dziedziny krajowej” (zajmujące się „prawicą burżuazyjną”, klerykałami i ruchami studenckimi, zaczęły opuszczać służbę. Konflikt narastał, a archiwa SDB były systematycznie niszczone. W poszukiwaniu nowych ról SDB zaczął również ograniczać informacje, które wysyłał do SSDB. Ostatecznie SSDB również ograniczył swoje informacje do zagranicznych służb wywiadowczych.
Po upadku komunizmu duża część chorwackich funkcjonariuszy UDBA, pod nadzorem operacyjnym Josipa Manolicia, dołączyła do nowo utworzonych chorwackich tajnych służb.

</doc>
<doc id="4235927" url="https://pl.wikipedia.org/wiki?curid=4235927" title="Tattoo (utwór The Who)">
Tattoo (utwór The Who)

"Tattoo" (właśc. "Tattoo (Incl. Church of Your Choice Jingle)") – utwór angielskiej grupy The Who, piąta ścieżka na albumie "The Who Sell Out" (1967). Została napisana i skomponowana przez gitarzystę i drugiego wokalistę grupy, Pete'a Townshenda. Jest to trwająca poniżej 3 minut ballada rockowa, czerpiąca inspiracje z muzyki psychodelicznej i art popu. Tekst utworu opowiada o dwóch nastoletnich braciach wchodzących w dorosłość oraz narastającej wobec nich, presji otoczenia.
Piosenka zyskała ogromne uznanie krytyki, jak i samych fanów. Od czasu wydania jej na płycie została uznana za jedną z najbardziej niedocenianych, a także za jedną z najlepszych piosenek z repertuaru The Who.
Tekst i kompozycja.
Tekst piosenki, autorstwa Pete'a Townshenda opowiada o dwóch braciach i ich wchodzeniu w dorosłość. Słowa pisane są w narracji pierwszoosobowej, z perspektywy jednego z braci. Narrator zastanawia się "co czyni mężczyznę mężczyzną" i, razem z bratem, decyduje się na wykonanie tatuażu. Ich rodzice nie są zadowoleni z efektów – narrator pobity został przez ojca, jego brat przez matkę. Autor przypuszcza, że będzie żałował zrobionego tatuażu, jednak nie decyduje się na przeszczep skóry. W ostatniej zwrotce autor, jako dorosły mężczyzna, śpiewa, że podobnie jak jego żona, jest wytatuowany na całym ciele. Motywy poruszane w tekście dotyczą przejścia z dzieciństwa w dorosłość, narastającej presji bliskiego otoczenia oraz niepewnych i nieprzemyślanych decyzji życiowych.
"Tattoo" rozpoczyna się akordem łamanym, granym przez Townshenda na gitarze akustycznej i elektrycznej. Wersja stereo utworu została zmiksowana w ten sposób, że w lewym kanale stereo słychać tylko gitarę elektryczną, a w prawym – tylko akustyczną.
Odbiór utworu.
"Tattoo" zostało bardzo przychylnie odebrane przez słuchaczy. Część dziennikarzy muzycznych uznała utwór za jeden z najlepszych na płycie. W swojej recenzji Robert Christgau uznał "Tattoo" za najlepszą kompozycję w karierze Townshenda, oraz wyróżnił jako jedną z trzech najlepszych piosenek na "The Who Sell Out", obok "Armenia City in the Sky" oraz "Heinz Baked Beans".

</doc>
<doc id="4235931" url="https://pl.wikipedia.org/wiki?curid=4235931" title="Como (Illinois)">
Como (Illinois)

Como – jednostka osadnicza w Stanach Zjednoczonych, w stanie Illinois, w hrabstwie Whiteside.

</doc>
<doc id="4235936" url="https://pl.wikipedia.org/wiki?curid=4235936" title="Crab Orchard (Illinois)">
Crab Orchard (Illinois)

Crab Orchard – jednostka osadnicza w Stanach Zjednoczonych, w stanie Illinois, w hrabstwie Williamson.

</doc>
<doc id="4235941" url="https://pl.wikipedia.org/wiki?curid=4235941" title="Jan Mrugacz">
Jan Mrugacz

Jan Mrugacz (ur. 6 marca 1915 w Kleczy Dolnej, zm. 11 lipca 2002 w Warszawie) – polski duchowny rzymskokatolicki, kapelan wojskowy.
Życiorys.
Od sierpnia 1944 służył w ludowym Wojsku Polskim, był kapelanem w szeregach 4 Brygady Saperskiej w składzie 2 Armii Wojska Polskiego. Po wojnie od 1947 był kapelanem 1 Warszawskiej Dywizji Piechoty w Legionowie. Był proboszczem garnizonowej wojskowej parafii św. Józefa Oblubieńca Najświętszej Maryi Panny w Legionowie do 1983. Udzielał się w życiu społecznym miasta, m.in. działał w Społecznym Komitecie Budowy Stadionu klubu piłkarskiego Legionovia Legionowo, oddanego do użytku w 1964. W 1952 był w stopniu majora, później awansowany na pułkownika. Na emeryturze był kapelanem honorowym Kapelana Wojsk Inżynieryjnych WP i Związku Ociemniałych Żołnierzy RP. W stopniu pułkownika był zastępcą dziekana Wojska Polskiego.
Zmarł 11 lipca 2002. Pogrzeb odbył się 17 lipca tego roku w katedrze polowej przy ul. Długiej w Warszawie. Został pochowany na Cmentarzu Wojskowym na Powązkach w Warszawie (kwatera EII-3-6).

</doc>
<doc id="4235942" url="https://pl.wikipedia.org/wiki?curid=4235942" title="Ondřej Zdráhala">
Ondřej Zdráhala

Ondřej Zdráhala (ur. 10 lipca 1983 w Hranicach) – czeski piłkarz ręczny, środkowy rozgrywający, od 2018 zawodnik Wisły Płock.
Reprezentant Czech, uczestnik mistrzostw świata i Europy. Król strzelców mistrzostw Europy w Chorwacji (2018; 56 bramek).
Kariera sportowa.
Z Baníkiem Karviná wywalczył cztery mistrzostwa Czech. Będąc zawodnikiem tego klubu rozegrał w Lidze Mistrzów w ciągu czterech sezonów 21 meczów i rzucił 70 bramek. W latach 2007–2009 występował w grającym w Bundeslidze TV Großwallstadt. Następnie był ponownie graczem Baníka Karviná, a od lutego 2010 grał w norweskim Bodø HK. Później był zawodnikiem kolejno: TM Tønder Håndbold, DHC Rheinland, MŠK Považská Bystrica i ASV Hamm-Westfalen. W 2016 przeszedł do szwajcarskiego TSV St. Otmar St. Gallen. W sezonie 2016/2017 rozegrał w lidze 20 meczów i zdobył 134 gole, a także wystąpił w trzech spotkaniach Challenge Cup, w których rzucił 19 bramek. W sezonie 2017/2018 rozegrał w szwajcarskiej ekstraklasie 26 meczów, w których zdobył 128 goli.
W lipcu 2018 został zawodnikiem Wisły Płock, z którą podpisał dwuletni kontrakt. W Superlidze zadebiutował 12 września 2018 w wygranym spotkaniu z Chrobrym Głogów (33:26), w którym zdobył trzy gole. W sezonie 2018/2019 rozegrał w polskiej lidze 23 mecze i rzucił 42 bramki, zaś w Lidze Mistrzów, na której parkietach pojawił się po raz pierwszy od ok. 13 lat, zanotował 14 występów i zdobył 14 goli.
W reprezentacji Czech zadebiutował 20 grudnia 2005 w przegranym meczu z Węgrami (25:27), zaś pierwsze trzy bramki rzucił dwa dni później w spotkaniu z Polską (30:22). W 2010 wystąpił w mistrzostwach Europy w Austrii. W 2015 uczestniczył w mistrzostwach świata w Katarze, podczas których zagrał w siedmiu meczach i zdobył 30 goli (miał także sześć asyst). W 2018 wziął udział w mistrzostwach Europy w Chorwacji, w których w siedmiu spotkaniach rzucił 56 bramek i został królem strzelców turnieju. Na jego dorobek strzelecki złożyło się m.in. 14 goli w meczu z Węgrami (33:27) i 13 w spotkaniu o 5. miejsce z Chorwacją (27:28).

</doc>
<doc id="4235945" url="https://pl.wikipedia.org/wiki?curid=4235945" title="Ben Sharpsteen">
Ben Sharpsteen

Benjamin "Ben" Sharpsteen (ur. 4 listopada 1895 w Tacoma, zm. 20 grudnia 1980 w hrabstwie Sonoma) – amerykański reżyser i producent filmowy z The Walt Disney Company.
Życiorys.
W 1916 ukończył University Farm (obecnie University of California at Davis), podczas I wojny światowej służył w Marine Corps. Później pracował w Nowym Jorku jako animator w studiach filmowych, m.in. Hearst International, Paramount Studio, Jefferson Films i Max Fleischer Studio. W 1929 dołączył do studia Disneya. Był animatorem w produkcji krótkometrażowych filmów z Myszką Miki, m.in. "When the Cat's Away" (1929), "Mickey's Follies" (1929), "The Chain Gong" (1930), "Traffic Troubles" (1931), "The Birthday Party" (1931), "Touchdown Mickey" (1932), "The Klondike Kid" (1932), "Warsztat Świętego Mikołaja" (1932), "Na budowie" (1933), "Miki Guliwerem" (1934), jednego filmu z serii Silly Symphonies – "Kraina kołysanek" (1933) i jednej krótkometrażówki z Kaczorem Donaldem – "The Wise Little Hen". Wyreżyserował 21 krótkometrażówek Disneya, w tym "Miki Rewolwerowiec" (1934), "Stacja obsługi samochodów Myszki Miki" (1935), "Ciasteczkowy Karnawał" (1935), "Na Lodzie" (1935), "Kogut mistrz ringu" (1935), "Zepsute Zabawki" (1935), "Straż pożarna Mikiego" (1935), "Dzień przeprowadzki" (1936), "Obróci się to przeciw tobie" (1937), "Czyszczenie Zegara" (1937) i "W przyczepie Mikiego" (1938).
Uczestniczył w produkcji filmu "Królewna Śnieżka i siedmiu krasnoludków" (1937), później odpowiadał za reżyserię i produkcję kilku innych pełnometrażowych filmów Disneya. W 1940 wraz z Hamiltonem Luske wyreżyserował film "Pinokio", w 1941 był jednym z reżyserów (obok Samuela Armstronga) "Dumbo", w 1942 wraz z Davidem Handem wyreżyserował "Bambiego". Był kierownikiem produkcji "Fantazji" (1940), "Kopciuszka" (1950) i "Alicji w Krainie Czarów" (1951). W 1958 wyreżyserował film dokumentalny "Białe pustkowia", za który w 1959 otrzymał Oscara za najlepszy pełnometrażowy film dokumentalny. Również w 1958 wyprodukował krótkometrażowy film dokumentalny "Ama Girls", za który w 1959 otrzymał Oscara.
Bibliografia.
[[Kategoria:Amerykańscy producenci filmowi]]
[[Kategoria:Amerykańscy reżyserzy filmowi]]
[[Kategoria:Urodzeni w 1895]]
[[Kategoria:Zmarli w 1980]]
[[Kategoria:Ludzie urodzeni w Tacoma]]

</doc>
<doc id="4235946" url="https://pl.wikipedia.org/wiki?curid=4235946" title="Rentchler">
Rentchler

Rentchler – jednostka osadnicza w Stanach Zjednoczonych, w stanie Illinois, w hrabstwie St. Clair.

</doc>
<doc id="4235949" url="https://pl.wikipedia.org/wiki?curid=4235949" title="Floraville">
Floraville

Floraville – jednostka osadnicza w Stanach Zjednoczonych, w stanie Illinois, w hrabstwie St. Clair.

</doc>
<doc id="4235952" url="https://pl.wikipedia.org/wiki?curid=4235952" title="Darmstadt (Illinois)">
Darmstadt (Illinois)

Darmstadt – jednostka osadnicza w Stanach Zjednoczonych, w stanie Illinois, w hrabstwie St. Clair.

</doc>
<doc id="4235953" url="https://pl.wikipedia.org/wiki?curid=4235953" title="International Geodetic Student Organisation">
International Geodetic Student Organisation



</doc>
<doc id="4235957" url="https://pl.wikipedia.org/wiki?curid=4235957" title="Paderborn (Illinois)">
Paderborn (Illinois)

Paderborn – jednostka osadnicza w Stanach Zjednoczonych, w stanie Illinois, w hrabstwie St. Clair.

</doc>
<doc id="4235960" url="https://pl.wikipedia.org/wiki?curid=4235960" title="Ba’aj">
Ba’aj

Ba’aj (arab. باعي) – wieś w Syrii, w muhafazie muhafazie Aleppo. W 2004 roku liczyła 626 mieszkańców.

</doc>
<doc id="4235961" url="https://pl.wikipedia.org/wiki?curid=4235961" title="Chris Pontius (piłkarz)">
Chris Pontius (piłkarz)

Christopher Richard „Chris” Pontius (ur. 12 maja 1987 w Yorba Linda) – amerykański piłkarz występujący na pozycji lewego skrzydłowego, obecnie zawodnik Los Angeles Galaxy.
Kariera klubowa.
Pontius pochodzi z miasta Yorba Linda w Kalifornii. Jest drugim z czwórki rodzeństwa (posiada dwóch braci i siostrę), jego młodszy brat Tim grał w piłkę nożną na uczelnianej drużynie UC Santa Barbara Gauchos. Uczęszczał do Servite High School, gdzie należał do wyróżniających się zawodników – trzy razy został wybrany do All-Serra League, dwukrotnie do Division I All-CIF, a w 2005 roku został ogłoszony najlepszym piłkarzem rozgrywek Serra League i znalazł się w drużynie All-Orange County. Równocześnie występował w juniorskiej drużynie Irvine Strikers (której wychowankami są również m.in. Benny Feilhaber i Jonathan Bornstein). W późniejszym czasie studiował na Uniwersytecie Kalifornijskim w Santa Barbara (uzyskał tam "major degree" z socjologii), występując w tamtejszym zespole UC Santa Barbara Gauchos. W 2006 roku wygrał z Gauchos rozgrywki NCAA Division I, natomiast w 2007 roku otrzymał nagrodę Big West Offensive Player of the Year i został wybrany do All-Big West First Team. W 2008 roku został natomiast wybrany do drużyn College Soccer News All-American Second Team, NSCAA All-American Third Team oraz All-Far West First Team. W rozgrywkach uniwersyteckich imponował dryblingiem i skutecznością.
W 2008 roku Pontius, wraz z kilkoma kolegami z uczelnianej drużyny, znalazł się na liście zgłoszonych graczy przez ekipę Ventura County Fusion do czwartoligowych rozgrywek USL Premier Development League, nie rozegrał w nich jednak żadnego meczu. W styczniu 2009 został wybrany w ramach MLS SuperDraft (z siódmego miejsca) przez D.C. United. W Major League Soccer zadebiutował 22 marca 2009 w zremisowanym 2:2 spotkaniu z Los Angeles Galaxy, strzelając wówczas pierwszego gola w najwyższej klasie rozgrywkowej. Od razu został podstawowym graczem ekipy i w tym samym roku dotarł z United do finału pucharu Stanów Zjednoczonych – U.S. Open Cup. We wrześniu 2010 doznał kontuzji stawu skokowego, przez co musiał pauzować przez pięć miesięcy. We wrześniu 2011 złamał natomiast kość piszczelową, co wykluczyło go z gry na cztery miesiące.
Po rekonwalescencji, Pontius zanotował świetny sezon 2012, kiedy to strzelił dwanaście bramek i był czołowym zawodnikiem rozgrywek MLS. Został wówczas wybranym najlepszym piłkarzem roku w United i znalazł się w najlepszej jedenastce ligi – MLS Best XI. W lipcu 2012 wziął udział w meczu gwiazd MLS (All-Star Game) z Chelsea (3:2), kiedy to strzelił gola i został wybrany najlepszym zawodnikiem spotkania. Dwa miesiące później podpisał nowy, wieloletni kontrakt z klubem. W 2013 roku zdobył z drużyną U.S. Open Cup, lecz sam nie potrafił podtrzymać formy z poprzednich rozgrywek, ponownie będąc trapionym przez kontuzje. W sezonie 2014 zajął z United pierwsze miejsce w konferencji wschodniej, lecz sam pauzował w trakcie rozgrywek przez pięć miesięcy z powodu urazu stawu skokowego. Ogółem w barwach ekipy z Waszyngtonu spędził siedem lat, jednak z powodu częstych kontuzji nie był w stanie rozwinąć pełni swojego potencjału.
W styczniu 2016 Pontius został oddany do klubu Philadelphia Union, w zamian za kwotę "allocation money". Tam z miejsca został czołowym piłkarzem ekipy i już w pierwszym sezonie otrzymał nagrodę MLS Comeback Player of the Year. W Union spędził dwa lata bez poważniejszych sukcesów, po czym na zasadzie wolnego transferu przeniósł się do Los Angeles Galaxy.
Kariera reprezentacyjna.
Pierwsze powołanie do seniorskiej reprezentacji Stanów Zjednoczonych Pontius otrzymał w grudniu 2009 od selekcjonera Boba Bradleya. W późniejszych latach jeszcze kilkukrotnie był powoływany do kadry zarówno przez Bradleya, jak i jego następcę Jürgena Klinsmanna, ani razu nie pojawił się jednak na boisku. Zadebiutował w niej dopiero za kadencji Bruce'a Areny, 29 stycznia 2017 w zremisowanym 0:0 meczu towarzyskim z Serbią. Pięć miesięcy później znalazł się w składzie na Złoty Puchar CONCACAF, awaryjnie zastępując kontuzjowanego zaraz przed turniejem Kenny'ego Saiefa. Wystąpił wówczas w trzech z sześciu możliwych meczów (z czego w jednym w wyjściowym składzie), zaś Amerykanie – pełniący rolę gospodarzy – triumfowali w rozgrywkach Złotego Pucharu, po pokonaniu w finale Jamajki (2:1).

</doc>
<doc id="4235962" url="https://pl.wikipedia.org/wiki?curid=4235962" title="Józef Mencel">
Józef Mencel

Józef Mencel (ur. 1871, zm. 28 grudnia 1955) – polski duchowny rzymskokatolicki.
Życiorys.
Święcenia kapłańskie przyjął w 1899 jako kapłan archidiecezji wrocławskiej. Był kuratusem, a od 1908 proboszczem utworzonej wówczas Najświętszego Serca Pana Jezusa w Chudobie (jego następcą był bratanek, ks. Antoni Mencel). Był także dziekanem oleskim. Zmarł w 1955.

</doc>
<doc id="4235963" url="https://pl.wikipedia.org/wiki?curid=4235963" title="Basufan">
Basufan

Basufan (arab. باصوفان) – wieś w Syrii, w muhafazie muhafazie Aleppo. W 2004 roku liczyła 901 mieszkańców. W pobliżu są antyczne ruiny (tzw. martwe miasta).

</doc>
<doc id="4235964" url="https://pl.wikipedia.org/wiki?curid=4235964" title="Biathlon na Zimowych Igrzyskach Paraolimpijskich 2018 – 7,5 km mężczyzn">
Biathlon na Zimowych Igrzyskach Paraolimpijskich 2018 – 7,5 km mężczyzn

Bieg na 7,5 km mężczyzn – jedna z konkurencji rozgrywana w ramach biathlonu na Zimowych Igrzyskach Paraolimpijskich 2018. Zawody rozegrano 10 marca 2018 roku w trzech klasach.
Oficjalne treningu odbyły się 9 marca.
Czas jest wyliczany poprzez pomnożenie rzeczywistego czasu z procentem dla danej klasy zawodników.
Osoby siedzące.
W rywalizacji wystąpiło 20 zawodników z 11 państw.
Osoby stojące.
W rywalizacji wystąpiło 17 zawodników z 12 państw.
Osoby niedowidzące.
W rywalizacji wystąpiło 17 zawodników z 9 państw.

</doc>
<doc id="4235965" url="https://pl.wikipedia.org/wiki?curid=4235965" title="Crystal Lawns">
Crystal Lawns

Crystal Lawns – jednostka osadnicza w Stanach Zjednoczonych, w stanie Illinois, w hrabstwie Will.

</doc>
<doc id="4235968" url="https://pl.wikipedia.org/wiki?curid=4235968" title="Ward Kimball">
Ward Kimball

Ward Kimball (ur. 4 marca 1914 w Minneapolis, zm. 8 lipca 2002 w Arcadii) – amerykański animator Walt Disney Studios, jeden z dziewięciu staruszków Disneya.
Życiorys.
W 1934 dołączył do studia Disneya jako animator, ostatecznie był zaangażowany we wszystkie aspekty produkcji animacji. Pracował jako animator przy produkcji "Królewny Śnieżki i siedmiu krasnoludków" (1937), później "Pinokia", do którego zaprojektował postać Hipolita Świerszcza; pełnił funkcję kierownika animacji tego filmu. Odpowiadał również za animację w filmach: "Fantazja" (1940), "Dumbo" (1941), "Trzej Caballeros" (1944), "Kopciuszek" (1950), "Alicja w Krainie Czarów" (1951) i "Piotruś Pan" (1953). W 1953 wraz z Charlesem Nicholsem wyreżyserował krótkometrażową animację "Toot, Whistle, Plunk and Boom" ("Przygody z muzyką"), za który otrzymał Oscara.
Był uzdolnionym puzonistą, w 1948 utworzył Firehouse Five Plus Two – dixielandowy zespół jazzowy, złożony z pracowników studia Disneya.
Bibliografia.
[[Kategoria:Amerykańscy animatorzy]]
[[Kategoria:Amerykańscy puzoniści jazzowi]]
[[Kategoria:Amerykańscy reżyserzy filmowi]]
[[Kategoria:Laureaci Oscarów]]
[[Kategoria:Ludzie urodzeni w Minneapolis]]
[[Kategoria:Urodzeni w 1914]]
[[Kategoria:Zmarli w 2002]]

</doc>
<doc id="4235969" url="https://pl.wikipedia.org/wiki?curid=4235969" title="Fairmont (Illinois)">
Fairmont (Illinois)

Fairmont – jednostka osadnicza w Stanach Zjednoczonych, w stanie Illinois, w hrabstwie Will.

</doc>
<doc id="4235971" url="https://pl.wikipedia.org/wiki?curid=4235971" title="Kabaszin">
Kabaszin

Kabaszin (arab. كباشين) – wieś w Syrii, w muhafazie muhafazie Aleppo. W 2004 roku liczyła 583 mieszkańców.

</doc>
<doc id="4235972" url="https://pl.wikipedia.org/wiki?curid=4235972" title="Frankfort Square">
Frankfort Square

Frankfort Square – jednostka osadnicza w Stanach Zjednoczonych, w stanie Illinois, w hrabstwie Will.

</doc>
<doc id="4235974" url="https://pl.wikipedia.org/wiki?curid=4235974" title="Ingalls Park">
Ingalls Park

Ingalls Park – jednostka osadnicza w Stanach Zjednoczonych, w stanie Illinois, w hrabstwie Will.

</doc>
<doc id="4235975" url="https://pl.wikipedia.org/wiki?curid=4235975" title="Tall Ghazi">
Tall Ghazi

Tall Ghazi (arab. تل غازي) – wieś w Syrii, w muhafazie muhafazie Aleppo. W 2004 roku liczyła 51 mieszkańców.

</doc>
<doc id="4235976" url="https://pl.wikipedia.org/wiki?curid=4235976" title="Jens Spahn">
Jens Spahn

Jens Spahn (ur. 16 maja 1980 w Ahaus) – niemiecki polityk, działacz Unii Chrześcijańsko-Demokratycznej (CDU), poseł do Bundestagu, w latach 2018–2021 minister zdrowia.
Życiorys.
W 1999 zdał maturę w Bischöfliche Canisiusschule w rodzinnej miejscowości. Później kształcił się w zawodzie bankowca w WestLB. Studiował nauki polityczne na Fernuniversität in Hagen, uzyskując licencjat (2008) i magisterium (2017).
Działał w katolickich organizacjach młodzieżowych. Od 1998 do 2005 przewodniczył BDKJ w powiecie Borken. W 1995 wstąpił do chadeckiej młodzieżówki Junge Union, dwa lata później został członkiem Unii Chrześcijańsko-Demokratycznej. W latach 1999–2009 pełnił funkcję radnego miejskiego w Ahaus, następnie do 2015 zasiadał w radzie powiatu. W 2012 dołączył do zarządu federalnego CDU, a w 2014 wszedł w skład prezydium partii.
W 2002 po raz pierwszy został wybrany do Bundestagu. Z powodzeniem ubiegał się o reelekcję w wyborach w 2005, 2009, 2013, 2017 i 2021. Od 2009 był rzecznikiem frakcji CDU/CSU do spraw zdrowia. W lipcu 2015 objął stanowisko parlamentarnego sekretarza stanu przy ministrze finansów Wolfgangu Schäuble. W październiku 2017 pozostał na tej funkcji przy Peterze Altmaierze, czasowo kierującym resortem finansów.
Zyskał rozpoznawalność także jako krytyk działań kanclerz Angeli Merkel wobec kryzysu migracyjnego oraz jej postawy wobec legalizacji małżeństw osób tej samej płci.
W lutym 2018 otrzymał propozycję objęcia urzędu ministra zdrowia w kolejnym gabinecie przewodniczącej CDU. Stanowisko to objął w marcu tegoż roku. W grudniu 2018 bez powodzenia ubiegał się o przywództwo w CDU. W grudniu 2021 zakończył pełnienie funkcji ministra.
W 2017 zawarł związek małżeński ze swoim partnerem, dziennikarzem Danielem Funke.

</doc>
<doc id="4235978" url="https://pl.wikipedia.org/wiki?curid=4235978" title="Józef Pietrusiński">
Józef Pietrusiński

Józef Pietrusiński (ur. 29 czerwca 1912 w Brzesku, zm. 28 lipca 1976) – polski działacz polityczny, poseł na Sejm PRL.
Życiorys.
Ukończył Wyższe Studium Handlowe w Krakowie. Działał w PPS, był II sekretarzem Wojewódzkiego Komitetu PPS we Wrocławiu. Z ramienia tej partii pełnił mandat posła na Sejm Ustawodawczy PRL (1947–1952), wybrany z okręgu nr 38 Legnica. Jako dyrektor w Urzędzie Rady Ministrów pełnił funkcję Sekretarza Generalnego Rady Ochrony Pamięci Walk i Męczeństwa od 1960 do 1976. Był członkiem Rady Naczelnej ZBoWiD. Został pochowany na Cmentarzu Wojskowym na Powązkach w Warszawie (kwatera C4-tuje-4).

</doc>
<doc id="4235980" url="https://pl.wikipedia.org/wiki?curid=4235980" title="Al-Hawa">
Al-Hawa

Al-Hawa (arab. الهوى) – wieś w Syrii, w muhafazie muhafazie Aleppo. W 2004 roku liczyła 743 mieszkańców.

</doc>
<doc id="4235981" url="https://pl.wikipedia.org/wiki?curid=4235981" title="Santa Elena de Uairén">
Santa Elena de Uairén

 
Santa Elena de Uairén – miasto we wschodniej Wenezueli w stanie Bolívar, położone tuż przy granicy z Brazylią. W 2011 roku liczyło 14 087 mieszkańców.
Historia.
Wikariat apostolski Caroní, podległy bezpośrednio pod Stolicę Apostolską, został erygowany 2 marca 1922 roku przez papieża Piusa XI. Siedziba tego wikariatu znajduje się w Santa Elena de Uairén. Miasto zostało założone 13 listopada 1923 roku. W miejscowości znajduje się kościół katedralny pw. św. Heleny.
Transport.
W mieście znajduje się port lotniczy. 

</doc>
<doc id="4235982" url="https://pl.wikipedia.org/wiki?curid=4235982" title="Al-Dżumajla">
Al-Dżumajla

Al-Dżumajla (arab. الجميلة) – wieś w Syrii, w muhafazie muhafazie Aleppo. W 2004 roku liczyła 28 mieszkańców.

</doc>
<doc id="4235986" url="https://pl.wikipedia.org/wiki?curid=4235986" title="Lakewood Shores">
Lakewood Shores

Lakewood Shores – jednostka osadnicza w Stanach Zjednoczonych, w stanie Illinois, w hrabstwie Will.

</doc>
<doc id="4235987" url="https://pl.wikipedia.org/wiki?curid=4235987" title="Port lotniczy Raszt">
Port lotniczy Raszt

Port lotniczy Raszt (IATA: RAS, ICAO: OIGG) – port lotniczy położony w mieście Raszt, w ostanie Gilan, w Iranie.

</doc>
<doc id="4235989" url="https://pl.wikipedia.org/wiki?curid=4235989" title="Leopold Arndt">
Leopold Arndt

Leopold Ernst Felix Arndt (ur. 2 grudnia 1867 w Regenwalde, zm. 16 września 1967 w Lübeck) – niemiecki lekarz i położnik o żydowskim pochodzeniu, którego ojciec i dziadek byli lekarzami.
W roku 1938 decyzją administracyjną III Rzeszy pozbawiony został możliwości praktykowania, ale dzięki żonie Niemce i zmianie wiary uniknął Holocaustu. W latach 1945–46 prowadził szpital wojskowy Armii Czerwonej w Resku oraz leczył Niemców, Polaków i Rosjan mieszkających w tym czasie na terenie byłego Powiatu Regenwalde (obecnie Powiat łobeski). W 1946 po odmowie wyjazdu do ZSRR, został wysiedlony do Lubeki, gdzie leczył w obozie przejściowym (Flenderlager-Lübeck) Niemców wysiedlonych z Pomorza Zachodniego.
Życiorys.
Ojcem Leopolda Arndta był reski lekarz Georg Arndt (1854–1932), członek Rady Lekarskiej ("Geheimer Sanitätsrat"), właściciel budynku reskiej Akademii Rolniczej Carla Sprengela), matką Rosa Liechtenstein (zm. 1898 w Resku), a macochą Luise Rudolphsohn (1874–1939). Miał 5. rodzeństwa, siostry: Käthe (prawnik-asystent), Helene (nauczycielka), Henriette (1892-1942), nauczycielka, deportowana z Hamburga do getta w Łodzi, a następnie zamordowana przez Niemców w Obozie Zagłady "Kulmhof"), Margarete (pielęgniarka w czasie I wojnie światowej) i brata Georga (prawnik w Szczecinie i Berlinie, nazywany wśród ludności honorowym tytułem „Rzecznika Ubogich” ("Anwalt der Armen"), emigrował wraz z żoną do Tel Awiwu). Leopold Arndt studiował medycynę na uniwersytetach w Monachium, Kiel i Berlinie, następnie był lekarzem wojskowym podczas I wojnie światowej. W roku 1929 poślubił Erikę Augustę Berthę Straube (1900–1971), córkę łobeskiego drukarza Karla Straube i zmienił dla niej wiarę (pastor Müller, Obernhagen) co uchroniło go przed Holocaustem. Do 1938 prowadził w Resku prywatną praktykę lekarską jako lekarz pierwszego kontaktu i położnik oraz lekarz w szpitalu klasztornym "St. Aloysiusstift". Pozbawiony przez III Rzeszę uprawnień lekarskich pracował na potrzeby wojska w przemyśle i rolnictwie. W 1945 po wkroczeniu Armii Czerwonej do Reska prowadził szpital wojskowy, leczył ludność cywilną i odbierał porody dla Niemców, Polaków i Rosjan. Po odmowie wyjazdu do ZSRR został wysiedlony do Niemiec. W latach 1946-58 był lekarzem w obozie przesiedleńczym "Flenderlager" koło Lubeki, gdzie tam też w tym czasie w baraku mieszkał. Za swoją działalność odznaczony został złotym medalem "Pommernabzeichen in Gold". Zmarł w Lubece w 1967 roku.
Lekarskie tradycje rodzinne.
Pierwszym lekarzem w tej żydowskiej rodzinie był Leopold Arndt (zm. 1900 w Resku) do 1900 członek miejscowej Rady Lekarskiej, od 1882 lekarz w szpitalu klasztornym "St. Aloysiusstift" w Grünhoff, wcześniej lekarz rodzinny Ludolpha Beckedorffa. Jego syn Georg Arndt był reskim lekarzem i lekarzem szpitalnym w klasztorze. Rodzina ta mieszkała do marca 1945 na ulicy Wilhelmstraße 14. Kolejnym lekarzem w tej rodzinie był jego syn Leopold Ernst Felix Arndt, który też był lekarzem klasztornym. Jego córka Ruth Käthe Christel Arndt (ur. 1930 w Resku) też ukończyła medycynę.

</doc>
<doc id="4235992" url="https://pl.wikipedia.org/wiki?curid=4235992" title="Kaukaba (Syria)">
Kaukaba (Syria)



</doc>
<doc id="4235993" url="https://pl.wikipedia.org/wiki?curid=4235993" title="Preston Heights">
Preston Heights

Preston Heights – jednostka osadnicza w Stanach Zjednoczonych, w stanie Illinois, w hrabstwie Will.

</doc>
<doc id="4235994" url="https://pl.wikipedia.org/wiki?curid=4235994" title="Przemysł motoryzacyjny w Polsce">
Przemysł motoryzacyjny w Polsce

Przemysł motoryzacyjny w Polsce – część polskiej gospodarki. W 2016 roku produkcja pojazdów samochodowych, przyczep, naczep oraz pozostałego sprzętu transportowego stanowiła 11,7% całej produkcji przemysłu w Polsce. Polska jest jednym z największych producentów samochodów w Europie Środkowo-Wschodniej. W 2016 roku Polska zajmowała 21. miejsce wśród największych producentów samochodów w świecie.
Historia.
Jednymi z pierwszych przedsiębiorstw produkujących samochody w Polsce były założone w 1893 roku zakłady Ursus, znane z produkcji m.in. traktorów od 1922 roku oraz Centralne Warsztaty Samochodowe założone w 1918 roku.
II Rzeczpospolita.
Do najbardziej znanych producentów samochodów w okresie II RP zaliczały się: Centralne Warsztaty Samochodowe (w 1928 roku wchłonięte przez PZInż) produkujące m.in. pierwszy polski seryjny samochód CWS T-1, K. Rudzki i S-ka produkujący samochód Ralf-Stetysz, Lilpop, Rau i Loewenstein produkujący samochody na licencji koncernu General Motors, Państwowe Zakłady Inżynierii produkujące m.in. Polskiego Fiata 508 oraz autobusy i pojazdy ciężarowe, Towarzystwo Budowy Samochodów AS produkujące samochody AS S1 i S2, Ursus produkujący m.in. ciężarówki i autobusy Ursus A oraz kilka montowni zagranicznych marek. Jednak w porównaniu z innymi krajami Europy takimi jak Francja, Wielka Brytania czy Czechosłowacja produkcja samochodów w Polsce była niewielka. Wynikało to początkowo z trudnej sytuacji gospodarczej po I wojnie światowej i wojnie polsko-bolszewickiej, a pod koniec lat 20. z kryzysu światowego, który także wpłynął negatywnie na rozwijający się małymi krokami przemysł samochodowy w Polsce.
Ponowny rozwój produkcji przypadł na drugą połowę lat 30. w konsekwencji podpisania przez polski rząd porozumienia z włoskim Fiatem dotyczącym produkcji na licencji w Państwowych Zakładach Inżynierii samochodów Fiat, m.in. Polskiego Fiata 508, najtańszego i najpopularniejszego samochodu końca lat 30. w Polsce.
W 1936 roku spółka „Lilpop, Rau i Loewenstein” podpisała umowę licencyjną z koncernem amerykańskim General Motors Corporation, która gwarantowała spółce wyłączność na sprzedaż i prawo produkcji w Polsce samochodów o następujących markach: Buick, Chevrolet oraz Opel.
W 1937 roku rząd polski chcąc pobudzić rozwój rodzimego przemysłu, zezwolił obywatelom na odliczanie od podatku dochodowego 20% ceny zakupionego samochodu osobowego produkcji krajowej.
W 1939 roku ruszył montaż samochodów niemieckich marek jak m.in. BMW i Mercedes-Benz, do wybuchu wojny zmontowano ok. 50 pojazdów. Do 1939 roku w wychodzącej z kryzysu Polsce produkcja samochodów zaczęła wzrastać, jednak skala nadal nie była wysoka w porównaniu do krajów zachodnich czy chociażby Czechosłowacji z racji skupienia się polskiej gospodarki na ważniejszych ówcześnie gałęziach przemysłu jak m.in. przemysł zbrojeniowy. Agresja Niemiec i ZSRR we wrześniu 1939 roku stały się przyczyną kolejnego zatrzymania rozwoju przemysłu samochodowego w Polsce. Po II wojnie światowej wszystkie zakłady produkujące samochody przed wojną były zniszczone i rozgrabione, na co wpływ miały działania wojenne w 1939 roku, rabunkowa okupacja niemiecka, a także celowe zniszczenia i rozgrabianie zakładów przemysłowych przez Niemców po powstaniu warszawskim (większość zakładów produkujących samochody w Polsce znajdowała się w Warszawie).
Polska Rzeczpospolita Ludowa.
Po II wojnie światowej nie przywrócono żadnego przedwojennego producenta i marki prócz Ursusa, który zajął się po wojnie produkcją głównie ciągników, a wraz z nową rzeczywistością centralnie planowanej gospodarki PRL produkcją samochodów zajęły się nowe zakłady. Były to m.in. Fabryka Samochodów Osobowych, Fabryka Samochodów Ciężarowych w Lublinie, Zakład Samochodów Dostawczych w Nysie (od 1986 roku w składzie FSO), Fabryka Samochodów Małolitrażowych, Fabryka Samochodów Rolniczych w Poznaniu, Autosan, Jelczańskie Zakłady Samochodowe oraz Fabryka Samochodów Ciężarowych „Star”. Zakłady te wchodziły w skład Zjednoczenia Przemysłu Motoryzacyjnego „Polmo” w latach 1952–1982, a po przekształceniu zjednoczenia w skład Zrzeszenia Producentów Samochodów „Polmo” do początków transformacji systemowej. W latach 1957–1960 także zakłady lotnicze WSK Mielec produkowały samochody Mikrus MR-300, a od 1971 roku pojazdy elektryczne Melex, a Huta Stalowa Wola dźwigi samojezdne pod marką Hydros.
W roku 1980 wyprodukowano 417 834 samochody co dawało Polsce 13. miejsce na świecie, 8. w Europie i 2. po ZSRR w bloku wschodnim. Z najbardziej znanych modeli osobowych można wymienić: Warszawę, Syrenę, FSO/Polskiego Fiata 125p oraz Polskiego Fiata 126p i Poloneza. Polski Fiat 126p, czyli „maluch” był najbardziej znanym samochodem z tego okresu oraz był najliczniej produkowanym samochodem w historii Polski (3 318 674 sztuk).
III Rzeczpospolita.
Po zmianie ustroju w 1989 roku rozpoczęła się prywatyzacja zakładów produkujących samochody.
W 1992 roku Fabryka Samochodów Małolitrażowych w wyniku umowy rządu Jana Olszewskiego z dnia 28 maja 1992 roku o utworzeniu spółki z przedsiębiorstwem Fiat SA, zmieniła nazwę na Fiat Auto Poland SA, a w 1994 roku w wyniku wygaśnięcia umowy licencyjnej wycofano z rynku markę Polski Fiat (126p), produkując nadal samochody pod marką Fiat. Zmieniono logo na jednolite w całym koncernie. Do dziś przejęcie FSM przez Fiata jest uważane za wrogie i kontrowersyjne.
W 1993 roku Fabryka Samochodów Rolniczych (w tym samym roku zmiana nazwy na Tarpan Sp. z o.o.) utworzyła spółkę joint venture z Volkswagenem o nazwie Volkswagen Poznań, już w 1996 roku przedsiębiorstwo Tarpan zlikwidowano, a spółka przeszła w 100% do koncernu Volkswagen AG.
W 1994 roku Sobiesław Zasada Centrum S.A. przejął zakłady Autosan, a w 1995 roku Jelcza i Stara, gdzie przejęcie tych zakładów jest również uważane za wrogie i kontrowersyjne, gdyż Autosan ogłosił bankructwo w 2013 roku, Star mimo planów rozbudowy został w 1999 roku sprzedany niemieckiemu koncernowi MAN, a w 2004 roku większość produkcji przeniesiono do Austrii i w 2006 r. wygaszono całkowicie produkcję w Polsce, następnie w 2009 roku ostatecznie zlikwidowano markę Star, zaś Jelcz upadał etapami – w 2004 roku Jelcz Samochody Ciężarowe Sp. z o.o. ogłosiły bankructwo, a w 2008 roku produkujące autobusy Zakłady Samochodowe Jelcz S.A.
W 1995 roku Fabryka Samochodów w Lublinie została przejęta przez Daewoo, po czym utworzono spółkę Daewoo Motor Polska, w tym samym roku Daewoo przejęło także FSO w Warszawie, a rok później utworzono spółkę Daewoo-FSO.
W latach 90. powstawały także nowe przedsiębiorstwa jak m.in. Automet w 1990 roku, Neoplan Polska w 1994 roku, który został przekształcony w 2001 roku w Solaris Bus &amp; Coach (marka Solaris od 1999 roku), oraz AMZ-Kutno w 1999 roku. Powstały także zagraniczne przedsiębiorstwa, m.in. polska Kapena w 1992 roku zawiązała spółkę joint venture ze szwedzką Scanią, a w 1998 roku podjęła współpracę z włoskim producentem autobusów, spółką Cacciamali, która w 2000 roku została głównym udziałowcem Kapeny. W 2003 roku Kapena stała się głównym przedstawicielem koncernu Irisbus w Polsce i rozpoczęła budowę nowego zakładu, jednocześnie Scania wykupiła wszystkie udziały w spółce Scania-Kapena i przekształciła się w Scania Production Słupsk. W 1996 roku powstawały także fabryki Opla w Gliwicach, Volvo we Wrocławiu i MAN Bus w Sadach pod Poznaniem.
Produkcja wzrosła do 650 tys. około roku 1999 i spadła w kolejnych latach w wyniku m.in. bankructwa Daewoo do którego należały fabryki w Warszawie, Lublinie i Nysie (Daewoo-FSO wraz z Fiat Auto Poland były czołowymi producentami samochodów w kraju), a także w wyniku załamania się rynku nowych samochodów w Polsce po wejściu do UE i rozpoczęcia na masową skalę sprowadzania aut używanych z zachodu, które były tańsze. We wczesnych latach 2000 Polska produkowała ok. 300 tys. pojazdów osobowych rocznie. Liczba ta podwoiła się krótko po wejściu Polski do Unii Europejskiej, a potroiła się ok. roku 2009. W 2001 roku powstało przedsiębiorstwo Solbus, w 2002 roku produkcję samochodów po upadłym Daewoo Motor Polska w Lublinie przejął producent silników Andoria-Mot, który następnie w 2003 roku przekazał ją przedsębiorstwu Intrall Polska, które zbankrutowało w 2007 roku. W 2003 roku zbankrutowały Zakłady Przemysłu Ciągnikowego „Ursus”. W 2004 roku większość produkcji samochodów ciężarowych Star przeniesiono do Austrii, a w 2006 roku wygaszono ją całkowicie w Starachowicach, kończąc tym samym historię produkcji tych ciężarówek w Polsce, a w 2009 roku likwidując całkowicie markę. W tym samym roku Daewoo-FSO powróciła do nazwy FSO i skupiła się na produkcji modeli FSO Lanos i Matiz. W 2005 roku rozpoczęła się budowa zakładów MAN Trucks w Niepołomicach.
Ostatnie lata.
W latach 2007–2009 Polska była największym producentem samochodów osobowych w Europie Środkowo-Wschodniej po Czechach i Rosji. Około roku 2010 Polski sektor motoryzacyjny stanowił 11% całej produkcji przemysłowej kraju i ok. 4% PKB. Zatrudniał 130 tys. osób, co przekładało się na produkcję 800–900 tys. samochodów rocznie. Większość produkcji przeznaczona jest na eksport, przede wszystkim do krajów Unii Europejskiej. W 2009 roku wartość eksportu z tego tytułu wynosiła 15,7 mld euro, co stanowiło 16% całego eksportu.
W następnych latach liczba produkowanych aut spadała, do 583 258 w 2013 roku. Dzięki takiej produkcji Polska zajmowała 23. miejsce na liśce największych producentów samochodów w świecie.
W 2008 roku powstało przedsiębiorstwo Arrinera, które jako pierwsze w Polsce zajęło się produkcją tzw. supersamochodów sportowych, w tym samym roku przedsiębiorstwo DZT Tymińscy przejęło fabrykę po upadłym Daewoo Motor Polska w Lublinie, a następnie Intrall Polska i rozpoczęło w 2009 roku produkcję Honkerów.
W lutym 2011 roku wygasła licencja na produkcję Aveo w FSO i nie została tu wznowiona produkcja nowej wersji tego modelu Chevroleta. Na decyzję tę miał wpływ nie tylko kryzys światowy (do końca sierpnia 2010 r. FSO wyprodukowało tylko 27,1 tys. samochodów, czyli o 41% mniej niż w 2009 r.), ale także wchodzący w życie traktat o wolnym handlu, w wyniku którego samochody sprowadzane z Korei Południowej do Unii Europejskiej zwolnione są z 10% cła. Od tego czasu przedsiębiorstwo zajmuje się m.in. produkcją podzespołów motoryzacyjnych. W 2017 r. Prokuratoria Generalna Rzeczypospolitej Polskiej, występując w imieniu Skarbu Państwa, wytoczyła firmie AwtoZAZ proces za niewywiązanie się ze zobowiązań zawartych w umowie zakupu akcji FSO (14 października 2005 roku ukraiński AwtoZAZ kupił za 100 zł od Skarbu Państwa kontrolny pakiet 19,9% akcji FSO, które dawały 84,31% głosów na walnym zgromadzeniu akcjonariuszy. Koncern zobowiązał się do inwestycji za 80 mln euro). Skarb Państwa domaga się od ukraińskiego przedsiębiorstwa odszkodowania w wysokości 250 mln zł. AwtoZAZ uznała stawiane jej zarzuty za bezpodstawne.
W 2012 roku Huta Stalowa Wola przejęła Jelcza, w efekcie zwiększona została produkcja ciężarówek oraz zatrudnienie.
W 2013 roku bankructwo ogłosił Autosan, jednak już w 2016 roku został przejęty przez dwie spółki należące do kontrolowanej przez Ministerstwo Skarbu Państwa Polskiej Grupy Zbrojeniowej i wznowił produkcję. W 2015 roku powstała spółka akcyjna pod nazwą Ursus Bus z udziałem dwóch akcjonariuszy: AMZ-Kutno S.A. i Ursus S.A. Przedsiębiorstwo zajmuje się produkcją autobusów i trolejbusów. W 2018 roku Ursus wykupił wszystkie akcje od AMZ-Kutno.
W 2016 roku w sektorze motoryzacyjnym działało 614 podmiotów gospodarczych, zatrudniających 180 tys. osób. W tym samym roku MAN Bus zamknął swój zakład w Sadach i skupił się tylko na produkcji w Starachowicach, a w 2017 roku zbankrutowała Kapena.
Największe marki samochodów produkowanych w Polsce to Fiat (FCA Poland, do 2015 roku Fiat Auto Poland, a do 1992 roku FSM), Volkswagen, Opel (w 2017 roku Opel kupiony przez francuski koncern PSA od amerykańskiego General Motors), MAN, Solaris, Ursus, Volvo i Melex. Z tych przedsiębiorstw historycznie Fiat miał największe znaczenie w Polsce. Produkcja samochodów na licencji Fiata rozpoczęła się w Polsce przed wojną, a ponownie po wojnie w 1967 roku.
Większość sektora jest obecnie w posiadaniu zagranicznych przedsiębiorstw.
Niektóre modele produkowane w Polsce w ostatnich latach to: Opel Astra III, IV i V, Fiat Panda oraz Fiat 500, Lancia Ypsilon, Ford Ka, Chevrolet Aveo.
W 2017 roku wyprodukowano w Polsce 689 729 samochodów, co dawało 4. pozycję pod względem produkcji samochodów w Europie Środkowo-Wschodniej, po Czechach, Rosji i Słowacji.
Łączna produkcja pojazdów w Polsce.
Źródło: GUS, Rocznik Statystyczny Przemysłu 2017 tablice
Produkcja Silników.
Produkcją silników w Polsce zajmuje się krajowa Wytwórnia Silników Wysokoprężnych Andoria, założona w 1945 roku w Andrychowie i produkująca silniki od 1947 roku, zatrudnia blisko 500 osób. Oprócz tego silniki, a także skrzynie biegów produkuje od 1999 roku spółka Toyota Motor Manufacturing Poland, która w Wałbrzychu i Jelczu-Laskowicach zatrudnia ok. 2 tys. osób. Produkcją jednostek napędowych w Polsce zajmują się także zakłady Fiata w Bielsku-Białej, Opla w Tychach oraz Volkswagena w Polkowicach.
Targi motoryzacyjne w Polsce.
Przed II wojną światową samochody produkowane w Polsce prezentowane były podczas Międzynarodowych Targów Poznańskich oraz Targach Wschodnich we Lwowie (oba założone w 1921 roku). Po II wojnie światowej samochody krajowe prezentowano na Międzynarodowych Targach Poznańskich, od 1992 roku na MTP ruszyły Międzynarodowe Targi Motoryzacyjne, które w 2000 roku przyjęły nazwę Poznań Motor Show i do dziś pozostają największymi targami tego typu w kraju i Europie Środkowo-Wschodniej. W 2015 roku ruszyła pierwsza edycja Międzynarodowych Targów Motoryzacyjnych Warsaw Moto Show w Nadarzynie pod Warszawą.

</doc>
<doc id="4235998" url="https://pl.wikipedia.org/wiki?curid=4235998" title="Kaukaba (Aleppo)">
Kaukaba (Aleppo)

Kaakaba (arab. كوكبة) – wieś w Syrii, w muhafazie muhafazie Aleppo. W 2004 roku liczyła 173 mieszkańców.

</doc>
<doc id="4236002" url="https://pl.wikipedia.org/wiki?curid=4236002" title="Saneczkarstwo na Zimowych Igrzyskach Olimpijskich 1964 – jedynki mężczyzn">
Saneczkarstwo na Zimowych Igrzyskach Olimpijskich 1964 – jedynki mężczyzn

Jedynki mężczyzn – jedna z konkurencji saneczkarstwa rozgrywana podczas Zimowych Igrzyskach Olimpijskich w Innsbrucku.
Całe podium zajęli reprezentanci Wspólnej Reprezentacji Niemiec. Pierwszym w historii mistrzem olimpijskim w saneczkarstwie został Thomas Köhler. Drugie miejsce zajął Klaus Bonsack, a na trzecim miejscu uplasował się Hans Plenk.
21 stycznia, podczas treningu na torze, obrażenia odniósł brytyjski saneczkarz polskiego pochodzenia Kazimierz Kay-Skrzypecki, w wyniku których zmarł następnego dnia w szpitalu.

</doc>
<doc id="4236006" url="https://pl.wikipedia.org/wiki?curid=4236006" title="Willowbrook (hrabstwo Will)">
Willowbrook (hrabstwo Will)

Willowbrook – jednostka osadnicza w Stanach Zjednoczonych, w stanie Illinois, w hrabstwie Will.

</doc>
<doc id="4236008" url="https://pl.wikipedia.org/wiki?curid=4236008" title="Kafr Dali Tahtani">
Kafr Dali Tahtani

Kafr Dali Tahtani (arab. كفردلي تحتاني) – wieś w Syrii, w muhafazie muhafazie Aleppo. W 2004 roku liczyła 282 mieszkańców.

</doc>
<doc id="4236010" url="https://pl.wikipedia.org/wiki?curid=4236010" title="Kafr Dali Faukani">
Kafr Dali Faukani

Kafr Dali Faukani (arab. كفردلي فوقاني) – wieś w Syrii, w muhafazie muhafazie Aleppo. W 2004 roku liczyła 198 mieszkańców.

</doc>
<doc id="4236011" url="https://pl.wikipedia.org/wiki?curid=4236011" title="Saneczkarstwo na Zimowych Igrzyskach Olimpijskich 1964 – jedynki kobiet">
Saneczkarstwo na Zimowych Igrzyskach Olimpijskich 1964 – jedynki kobiet

Jedynki kobiet – jedna z konkurencji saneczkarstwa rozgrywana podczas Zimowych Igrzyskach Olimpijskich w Innsbrucku.
Pierwsze dwa miejsca zajęły reprezentantki Wspólnej Reprezentacji Niemiec. Pierwszą w historii mistrzynią olimpijską w saneczkarstwie została Ortrun Enderlein. Drugie miejsce zajęła Ilse Geisler, a na trzecim miejscu uplasowała się Helene Thurner z Austrii.

</doc>
<doc id="4236013" url="https://pl.wikipedia.org/wiki?curid=4236013" title="Maghar (Aleppo)">
Maghar (Aleppo)

Maghar (arab. مغار)– wieś w Syrii, w muhafazie muhafazie Aleppo. W 2004 roku liczyła 393 mieszkańców.

</doc>
<doc id="4236016" url="https://pl.wikipedia.org/wiki?curid=4236016" title="Trójkąt Bermudzki (film)">
Trójkąt Bermudzki (film)



</doc>
<doc id="4236020" url="https://pl.wikipedia.org/wiki?curid=4236020" title="Hoagland">
Hoagland

Hoagland – jednostka osadnicza w Stanach Zjednoczonych, w stanie Indiana, w hrabstwie Allen.

</doc>
<doc id="4236023" url="https://pl.wikipedia.org/wiki?curid=4236023" title="Port lotniczy Denizli Çardak">
Port lotniczy Denizli Çardak

Port lotniczy Denizli Çardak (IATA: DNZ, ICAO: LTAY) – port lotniczy położony w mieście Çardak, w prowincji Denizli, w Turcji.

</doc>
<doc id="4236024" url="https://pl.wikipedia.org/wiki?curid=4236024" title="Saneczkarstwo na Zimowych Igrzyskach Olimpijskich 1964 – dwójki mężczyzn">
Saneczkarstwo na Zimowych Igrzyskach Olimpijskich 1964 – dwójki mężczyzn

Dwójki mężczyzn – jedna z konkurencji saneczkarstwa rozgrywana podczas Zimowych Igrzyskach Olimpijskich w Grenoble.
Pierwszymi w historii mistrzami olimpijskimi zostali reprezentanci Austrii Josef Feistmantl i Manfred Stengl. Srebro wywalczyli ich rodacy Reinhold Senn i Helmut Thaler, a na najniższym stopniu podium stanęli Walter Außerdorfer i Sigisfredo Mair z Włoch.

</doc>
<doc id="4236031" url="https://pl.wikipedia.org/wiki?curid=4236031" title="Bachaquero">
Bachaquero

Bachaquero – miasto w Wenezueli w stanie Zulia, położone nad Jeziorem Maracaibo.
Demografia.
Miasto według spisu powszechnego 21 października 2001 roku liczyło 31 914, 30 października 2011 ludność Bachaquero wynosiła 34 353.

</doc>
<doc id="4236032" url="https://pl.wikipedia.org/wiki?curid=4236032" title="Rdza słonecznika">
Rdza słonecznika

Rdza słonecznika (ang. "rust of sunflower") – grzybowa choroba słoneczników wywołana przez "Puccinia helianthi". Należy do grupy chorób zwanych rdzami. 
Występowanie i szkodliwość.
Choroba występuje na całym świecie, zarówno na słonecznikach uprawianych (słonecznik zwyczajny i słonecznik bulwiasty), jak i na innych, dziko rosnących gatunkach słoneczników i na rzepieniu pospolitym. Przy silnym porażeniu powoduje zmniejszenie plonu nasion oraz gorszą jego jakość – mniejszą ilość oleju w nasionach. Duży wpływ na rozwój choroby ma pogoda i czas infekcji. Gdy wystąpi silna infekcja pierwotna wiosną, straty mogą być bardzo duże. Choroba pojawiająca się później jest wynikiem wtórnych infekcji spowodowanych przez wytwarzane na porażonych roślinach zarodniki zwane urediniosporami. Patogen wykazuje dużą zmienność. W USA w jednym tylko roku stwierdzono istnienie 39 szczepów, a przy tym wciąż powstają nowe.
Objawy i rozwój choroby.
Pierwszym objawem porażenia są pojawiające się na górnej stronie liści żółtopomarańczowe plamki o średnicy około 0,5 cm. W ich obrębie tworzą się pyknidia. Bezpośrednio pod plamkami, na dolnej stronie liści wkrótce powstają kubeczkowate, pomarańczowe ecja. Około 2 tygodnie później na górnej lub dolnej stronie liści powstają brązowe grudkowate uredinia o średnicy około 1,5 mm. Mogą być otoczone żółtą, chlorotyczną obwódką. Łatwo dają się zetrzeć palcem, pozostawiając brązową smugę zarodników (urediniospor). Zarodniki te rozprzestrzeniają chorobę. Mogą być przez wiatr przenoszone na duże odległości. Infekują blaszkę liściową łącznie z ogonkiem i przylistkami, a nawet łodygi. Najczęściej jednak infekcja następuje w zagłębieniach blaszki liściowej, gdyż tam najdłużej utrzymuje się wilgoć niezbędna do ich kiełkowania. Przy sprzyjającej patogenowi pogodzie cykl wytwarzania urediniospor powtarza się co 10-14 dni. Pod koniec sezonu wegetacyjnego uredinia przekształcają się w brązowoczarne telia, które nie dają się już zetrzeć palcem. Powstają w nich przetrwalnikowe teliospory. Zimują one na porażonych i obumarłych częściach roślin. Powstała z nich przedgrzybnia wytwarza bazydiospory, które wiosną dokonują infekcji pierwotnej na młodych słonecznikach.
Ochrona.
Ważne jest stosowanie odmian opornych na rdzę, jednak nie zapobiega to całkowicie chorobie, duża zmienność patogena powoduje, że wkrótce przełamuje bariery obronne rośliny. Również zmianowanie nie zapobiega całkowicie infekcjom, gdyż zarodniki rdzy mogą być przenoszone przez wiatr na duże odległości. Jednakże przerwanie przez zmianowanie cyklu rozwojowego rdzy na danym polu znacznie zmniejsza nasilenie choroby. Ponieważ patogen rozwija się także na dziko rosnących gatunkach słoneczników, zalecane jest niszczenie ich w sąsiedztwie plantacji. Ogranicza rozwój choroby również głęboka orka, niszczenie resztek pożniwnych; zrównoważone nawożenie i odpowiednia gęstość siewu (rośliny rosnące w zagęszczeniu są bardziej narażone na infekcję).
Niezbędne do zwalczania choroby jest opryskiwanie odpowiednimi fungicydami stosowane w odpowiednim czasie. W tym celu należy systematycznie lustrować plantację, by wcześnie wykryć objawy chorobowe. Za ekonomicznie uzasadniony próg szkodliwości choroby, przy którym należy rozpocząć opryskiwanie w USA uznaje się, gdy na 4 górnych liściach słoneczników co najmniej 1% ich powierzchni zajmują plamki spowodowane przez "Puccinia helianthi".

</doc>
<doc id="4236053" url="https://pl.wikipedia.org/wiki?curid=4236053" title="Piotr Lenarczyk">
Piotr Lenarczyk

Piotr Lenarczyk (ur. 20 listopada 1983 we Wrocławiu) – pisarz, autor polskich dialogów i tekstów piosenek.

</doc>
<doc id="4236060" url="https://pl.wikipedia.org/wiki?curid=4236060" title="Caraballeda">
Caraballeda

 
Caraballeda – miasto w Wenezueli w stanie Vargas, położone nad Karaibskim. W 2011 roku liczyło 48 662 mieszkańców.
Historia.
Miasto zostało założone 27 stycznia 1568 roku. Obecnie miasto jest znanym nadmorskim ośrodkiem turystycznym w Wenezueli. Tragiczne w skutkach dla miasta okazały się silne opady deszczu, które 12 grudnia 1999 roku spowodowały powódź, lawiny błota i osunięcia ziemi.

</doc>
<doc id="4236061" url="https://pl.wikipedia.org/wiki?curid=4236061" title="Holocaust w okupowanej Polsce 1939–1945">
Holocaust w okupowanej Polsce 1939–1945



</doc>
<doc id="4236069" url="https://pl.wikipedia.org/wiki?curid=4236069" title="Rajd Finlandii 1987">
Rajd Finlandii 1987

Rajd Finlandii 1987 ("37. Rally of the 1000 Lakes") – 37 Rajd Finlandii rozgrywany w Finlandii w dniach 27-30 sierpnia. Była to dziesiąta runda Rajdowych Mistrzostw Świata w roku 1987. Rajd został rozegrany na nawierzchni szutrowej. Bazą rajdu było miasto Jyväskylä.
Klasyfikacja po 10 rundach.
Tabele przedstawiają tylko pięć pierwszych miejsc.

</doc>
<doc id="4236072" url="https://pl.wikipedia.org/wiki?curid=4236072" title="Rajd Finlandii 1986">
Rajd Finlandii 1986

Rajd Finlandii 1986 ("36. Rally of the 1000 Lakes") – 36 Rajd Finlandii rozgrywany w Finlandii w dniach 5-7 września. Była to dziewiąta runda Rajdowych Mistrzostw Świata w roku 1986. Rajd został rozegrany na nawierzchni szutrowej. Bazą rajdu było miasto Jyväskylä.
Klasyfikacja po 9 rundach.
Tabele przedstawiają tylko pięć pierwszych miejsc.

</doc>
<doc id="4236074" url="https://pl.wikipedia.org/wiki?curid=4236074" title="Kościół Niepokalanego Serca Najświętszej Maryi Panny i św. Wojciecha w Sędzinach">
Kościół Niepokalanego Serca Najświętszej Maryi Panny i św. Wojciecha w Sędzinach

Kościół Niepokalanego Serca Najświętszej Maryi Panny i św. Wojciecha w Sędzinach – modernistyczny katolicki kościół parafialny, znajdujący się we wsi Sędziny (powiat szamotulski, województwo wielkopolskie). Funkcjonuje przy nim parafia Niepokalanego Serca Najświętszej Maryi Panny i św. Wojciecha.
Historia.
Parafię we wsi utworzono w 1931 i powstał tu wtedy murowany kościół projektu Mariana Andrzejewskiego. Obiekt ten zburzyli Niemcy w czasie II wojny światowej. Na miejscu tej świątyni wybudowano po wojnie nową, drewnianą. Z inicjatywy proboszcza Kajetana Manugiewicza, w latach 1976-1983 powstał kościół obecny (dwupoziomowy, na około tysiąc wiernych), a jego projektantem był Aleksander Holas. Budowę sfinansowali parafianie. W okresie Bożego Narodzenia w kościele budowany jest częściowo ruchomy żłóbek na ponad pięćdziesiąt figur, będący lokalną atrakcją turystyczną.
Otoczenie.
Przy kościele stoi drewniana dzwonnica od starego kościoła, ołtarz polowy oraz grób księdza Kajetana Manugiewicza.

</doc>
<doc id="4236075" url="https://pl.wikipedia.org/wiki?curid=4236075" title="Złota jesień polskiego średniowiecza">
Złota jesień polskiego średniowiecza

Złota jesień polskiego średniowiecza – książka autorstwa historyka Henryka Samsonowicza, w której przedstawia on dzieje Polski między 1370 a 1569 rokiem na szerokim tle historii Europy. Praca swoim tytułem nawiązuje do dzieła Johana Huizingi "Jesień średniowiecza".
Charakterystyka.
Praca ta zaliczana jest do czołowych dzieł polskiej historiografii. Napisana płynnym, komunikatywnym językiem, przeznaczona jest nie tylko dla specjalistów-historyków, ale również szerszego grona adresatów. Autor analizuje historię Polski w schyłkowym okresie średniowiecza i początku nowożytności, w bardzo wszechstronnym ujęciu (polityka, kwestie ustrojowe, gospodarcze, kulturowe i społeczne). Przyjmuje się, że jest to optymistyczne spojrzenie na epokę panowania Jagiellonów w Polsce i stanowi istotne uzupełnienie badań i charakterystykę dziejów monarchii stanowej w państwie polsko-litewskim.
Drugie wydanie ukazało się w 2001 w Wydawnictwie Poznańskim, zaś trzecie w 2014 w opracowaniu Wydawnictwa Nauka i Innowacje.
Tematyka pracy według rozdziałów.
I. Epoka przełomu
W rozdziale tym autor analizuje sytuację u schyłku średniowiecza w Europie Zachodniej, zachodzące tam przemiany o charakterze społeczno-gospodarczym i na tym tle sytuuje położenie państwa polskiego w obliczu zmian, jakie mają je dotknąć w najbliższej przyszłości.
II. Bilans późnego średniowiecza w Polsce
W tej części przybliżone są ogólne przemiany gospodarcze, społeczne, polityczne i kulturalne w granicach państwa polsko-litewskiego w horyzoncie czasowym określonym ramami chronologicznymi pracy. Jest to punkt wyjścia do szczegółowych rozważań w dalszych częściach opracowania.
III. U podstaw Rzeczypospolitej Obojga Narodów
Rozdział ten poświęcony jest przybliżeniu zagadnienia związku łączącego Polskę z Litwą. Jak zauważa sam autor: „Mało które wydarzenie w dziejach Polski było tak brzemienne w konsekwencje, jak unia z Litwą”.
IV. O urządzeniu Rzeczypospolitej
Ta część pracy dotyczy kwestii związanych z pozycją rycerstwa-szlachty w połączonych unią państwach, genezy ustroju Rzeczypospolitej szlacheckiej i zakresu uprawnień poszczególnych urzędników, sejmu walnego oraz monarchy.
V. Gospodarstwo
We fragmencie tym autor przybliżył zagadnienia ekonomiczne Polski, ukazując je na tle zmian w krajach Europy Zachodniej. Jednocześnie przedstawił metody badawcze, jakich używał docierając do określonych wniosków i ustaleń, pokazując ponadto swoje umiejętności i sprawność w tym zakresie.
VI. Umysłowość społeczeństwa
Rozdział ten poświęcony jest ukazaniu obyczajów poszczególnych stanów społecznych, źródeł, z jakich czerpały one swoje postawy, wreszcie rysujące się na horyzoncie wzajemne społeczne uprzedzenia i narastające konflikty.
VII. Kościół i życie religijne
Ta część książki obejmuje rozważania związane nie tylko z życiem religijnym, ale również poziomem intelektualnym ówczesnych ludzi Kościoła. Autor również rozważa, jaka była rola Kościoła w społeczeństwie.
VIII. Warunki bytu materialnego
W tym fragmencie przedstawiono styl i poziom życia materialnego mieszkańców ziem polskich, ze szczególnym uwzględnieniem aktywności mieszczan w tym zakresie.
IX. Sztuka
Przedostatni rozdział również zawiera opis miejsca polskiej sztuki gotyckiej na tle europejskim. Autor przedstawił także jej przybliżanie niższym warstwom społecznym.
X. U źródeł nowożytnej polityki
Zwieńczeniem pracy są rozważania na temat miejsca Polski w układzie geopolitycznym na początku XVI w.

</doc>
<doc id="4236081" url="https://pl.wikipedia.org/wiki?curid=4236081" title="Ritsuko Matsuda">
Ritsuko Matsuda

 – japońska piosenkarka popowa, była członkini zespołu Super Monkey's, w którym zadebiutowała w 1994, obecnie jest członkinią grupy MAX.

</doc>
<doc id="4236085" url="https://pl.wikipedia.org/wiki?curid=4236085" title="Proces o plagiat wytoczony Adamowi Grzymale-Siedleckiemu przez Leona Wiesenberga">
Proces o plagiat wytoczony Adamowi Grzymale-Siedleckiemu przez Leona Wiesenberga



</doc>
<doc id="4236086" url="https://pl.wikipedia.org/wiki?curid=4236086" title="Międzynarodowe Stowarzyszenie Pracowników Socjalnych">
Międzynarodowe Stowarzyszenie Pracowników Socjalnych



</doc>
<doc id="4236093" url="https://pl.wikipedia.org/wiki?curid=4236093" title="American Medical Association">
American Medical Association



</doc>
<doc id="4236101" url="https://pl.wikipedia.org/wiki?curid=4236101" title="Instytut Filozofii Uniwersytetu Jagiellońskiego">
Instytut Filozofii Uniwersytetu Jagiellońskiego

Instytut Filozofii Uniwersytetu Jagiellońskiego – jednostka Wydziału Filozoficznego UJ w Krakowie, która mieści się przy ulicy Grodzkiej 52. 

</doc>
<doc id="4236109" url="https://pl.wikipedia.org/wiki?curid=4236109" title="Willa Krauzego w Toruniu">
Willa Krauzego w Toruniu

Willa Krauzego w Toruniu – zabytkowa willa w Toruniu.
Lokalizacja.
Budynek znajduje się we wschodniej części miasta, w dzielnicy Mokre, przy ul. Batorego 5, w sąsiedztwie Szpitala Miejskiego.
Historia.
Budynek powstał w 1903 roku według projektu architekta Franza Keintje i należał pierwotnie do rodziny Krauze. Po II wojnie światowej obiekt przejął zakład gospodarki mieszkaniowej. W latach 60. XX wieku zlikwidowano ogród sąsiadujący z willą, a w jego miejscu wybudowano blok mieszkalny. W 1981 roku budynek wpisano do rejestru zabytków. W 1986 roku przestał on pełnić funkcję mieszkalną, a w 2000 roku willę gruntownie wyremontowano.
W latach 2006-2009 obiekt był siedzibą konsulatu Litwy, a obecnie mieści się w nim m.in. kancelaria adwokacka.
Architektura.
Budynek nawiązuje do formy romantycznego pałacyku. Wyróżnia go narożna wieża z wysokim dachem czterospadowym, drewniana weranda od zachodu, a także bogate zdobnictwo fasady, na górnej kondygnacji nawiązujące do budownictwa szachulcowego.

</doc>
<doc id="4236114" url="https://pl.wikipedia.org/wiki?curid=4236114" title="Nicole Eter">
Nicole Eter

Nicole Eter – niemiecka okulistka, profesor; specjalistka schorzeń siatkówki (retinolog). Od 2010 szef kliniki okulistyki szpitala uniwersyteckiego w Münster.
Życiorys.
Studia medyczne odbyła na Uniwersytecie w Bonn oraz w Londynie i Stanach Zjednoczonych. Pracę kliniczną rozpoczęła w 1994 w uniwersyteckiej klinice okulistycznej w Bonn, gdzie z czasem awansowała na stanowiska: ordynatora i zastępcy dyrektora kliniki. W wieku 40 lat, w 2010 roku, objęła funkcję szefa uniwersyteckiej kliniki okulistyki w Münster (jako pierwsza kobieta na tym stanowisku).
Jest autorką i współautorką licznych artykułów publikowanych w recenzowanych czasopismach okulistycznych, m.in. w „Graefe's Archive for Clinical and Experimental Ophthalmology", „American Journal of Ophthalmology", „Acta Ophthalmologica", „Retina" oraz „Investigative Ophthalmology &amp; Visual Science". Jest recenzentem oraz członkinią rad redakcyjnych wielu czasopism okulistycznych, m.in. „Kompass Ophthalmologie". W pracy badawczej i klinicznej zajmuje się przede wszystkim siatkówką i jej schorzeniami, w szczególności zwyrodnieniem plamki żółtej, retinopatią cukrzycową, retinopatią wcześniaków oraz możliwymi zastosowaniami nanotechnologii w badaniach dna oka.
W ramach Niemieckiego Towarzystwa Okulistycznego (Deutsche Ophthalmologische Gesellschaft) pełniła w kadencji 2017–2018 funkcję prezesa (hasło jej kadencji brzmiało: „Ophthalmologie 4.0", czyli okulistyka 4.0).
W 2008 otrzymała od Niemieckiego Towarzystwa Okulistycznego nagrodę za badania. W 2015 znalazła się na liście Focus Top-Mediziner jako wybitny specjalista schorzeń siatkówki.

</doc>
<doc id="4236118" url="https://pl.wikipedia.org/wiki?curid=4236118" title="Ma-seu-teo">
Ma-seu-teo

Ma-seu-teo – południowokoreański dramat filmowy w reżyserii Cho Ui-seoka, którego premiera odbyła się w 2016 roku.
Obsada.
Źródło: AllMovie
Wydanie.
Film został wyświetlony podczas wydarzenia American Film Market w 2016 roku. Przed wydaniem prawa do dystrybucji filmu zostały sprzedane do 31 państw.
Odbiór.
Film w dzień premiery został wyświetlony w 1448 kinach w Korei Południowej, miał wówczas 393 247 widzów i 66,3% udziałów w dochodach. W 2016 roku film zarobił 34 miliony dolarów amerykańskich, stając się tym jedenastym najlepiej dochodowym filmem w Korei Południowej w 2016 roku. Według danych z lutego 2017 roku film zarobił 49,81 miliona dolarów amerykańskich oraz sprzedano 7,14 miliona biletów.

</doc>
<doc id="4236134" url="https://pl.wikipedia.org/wiki?curid=4236134" title="Azymici">
Azymici

Azymici (gr. "asimos" – chleb przaśny) – nazwa, jaką określali katolików chrześcijanie obrządków wschodnich.
Charakterystyka.
Terminu tego po raz pierwszy użył biskup Ochrydy – Leon w 1053. Katolicy (podobnie jak ormianie i maronici) używali w liturgii chleba przaśnego, na Wschodzie zaś spożywano kwaśny, skąd pojawiło się określenie prozymici.
Dawniej używano sformułowania "bezdrożdżowcy", bądź w języku łacińskim "Antifermentarii" w opozycji do "Fermentarii".

</doc>
<doc id="4236138" url="https://pl.wikipedia.org/wiki?curid=4236138" title="Cocorote">
Cocorote

 
Cocorote – miasto w Wenezueli w stanie Yaracuy. W 2011 roku liczyło 39 310 mieszkańców. mieszkańców.
Religia.
Patronem miasta jest Święty Hieronim. W miejscowości obowiązuje wolność religijna, obok adwentystów, są Świadków Jehowy, jednak przeważającym wyznaniem jest religia katolicka.
Sport.
W mieście jest uprawiana gra zespołowa baseball.

</doc>
<doc id="4236139" url="https://pl.wikipedia.org/wiki?curid=4236139" title="Kościół Wniebowzięcia Najświętszej Maryi Panny w Milówce">
Kościół Wniebowzięcia Najświętszej Maryi Panny w Milówce

Kościół Wniebowzięcia Najświętszej Maryi Panny – rzymskokatolicki kościół parafialny należący do dekanatu Milówka diecezji bielsko-żywieckiej.
Pierwszy kościół w Milówce, drewniany, ufundowała w 1628 r. ówczesna właścicielka dóbr żywieckich królowa Konstancja, żona Zygmunta III Wazy. Kościół został wzniesiony w 1630 r. i poświęcony przez biskupa krakowskiego Marcina Szyszkowskiego. Żywiecki wójt Andrzej Komoniecki w swej Chronografii podał miejsce budowy kościoła: "Rola zaś, na której kościół milowski zbudowany jest, ma w sobie szerokości zagonów numero 80, a w długości jako insi poddani trzymają. A ta rola nazwana Witoszowska, między rolami Szymona Szczotki i Walentego Waligóry". Do nowej parafii oprócz Milówki należały wsie: Cisiec, Kamesznica, Nieledwia, Rajcza z Całujowem, Rycerka, Sól i Szare. Ze wszystkich wsi (wraz z pańskim folwarkiem w Węgierskiej Górce) wyznaczono na rzecz księdza milowskiego roczną opłatę w łącznej wysokości 178 złotych i 15 groszy, a ..."rolnikom cisieckim i milowskim naznaczono oddawać po wiertelu owsa".
W 1642 r. Szymon Szczotka z żoną Anną ufundowali do świątyni wielki dzwon ..."gdzie tam jeszcze żadnego dzwonu nie było, tylko sygnans na kościele". W 1644 r. parafię włączono do nowo powstałego dekanatu żywieckiego. W 1663 r. zawieszono na wieży drugi dzwon, a w następnym roku niejaki Adam Mikołajczyk z Ciśca w podzięce za uratowanie z wód wezbranej Skawy ufundował do kościoła ołtarz św. Anny. 26 lipca 1697 r. uroczyście wprowadzono do kościoła Bractwo Świętej Anny, a kilku mieszkańców Żywiecczyzny ufundowało kosztowne sukienki i korony do obrazu św. Anny.
Budowa obecnego, murowanego kościoła została rozpoczęta w 1834 roku i ukończona w 1839 roku. Świątynia została wzniesiona w stylu tzw. nadwiślańskim. W dniu 25 lipca 1847 roku kościół został uroczyście poświęcony. Budowę nowej świątyni prowadzili dwaj proboszczowie: ksiądz Wojciech Krokowski i ksiądz Marcin Pająk. Budowa była wspomagana przez wójtów: Szymona Jurasza z Żabnicy, Jana Dziedzica z Ciśca, Jana Zawadę z Kamesznicy, Marcina Boraka z Szarego, Jana Witosa z Nieledwi oraz wójtów Kazimierza Tyca i Jana Zarzeckiego z Milówki. Świątynia została konsekrowana w dniu 17 lipca 1860 roku. Uroczystości przewodniczył biskup tarnowski Józef Alojzy Pukalski z towarzyszeniem księdza infułata Franciszka Ślusarczyka – dziekana z Żywca i milowskiego proboszcza księdza Franciszka Tureczki. Nowo wybudowana świątynia w późniejszych latach została wyposażona w ołtarze i została ozdobiona polichromią, szczególnie w latach 1890-1895 dzięki staraniom księdza Tomasza Ciszka. W 1904 roku na ścianach świątyni zostały umieszczone stacje Drogi Krzyżowej, wyrzeźbione w drewnie przez milowskiego artystę Jana Śleziaka. W 1942 roku kościół został wyposażony w instalację elektryczną. W 1954 roku do wszystkich okien zostały kupione witraże. Na Wielki Jubileusz 2000-lecia chrześcijaństwa, który przypadł w czasie pontyfikatu papieża Jana Pawła II, świątynia została odnowiona.

</doc>
<doc id="4236140" url="https://pl.wikipedia.org/wiki?curid=4236140" title="Neal Dow">
Neal Dow

Neal Dow (ur. 20 marca 1804 w Portland, zm. 2 października 1897 tamże) – amerykański żołnierz i polityk, kandydat na prezydenta.
Życiorys.
Urodził się 20 marca 1804 w Portland w rodzinie kwakrów. Obserwacja powszechnej biedy i alkoholizmu w Portland, spowodowała ewolucję jego poglądów w kierunku abstynencji. W 1838 roku założył Unię Abstynencji Maine. W latach 1851–1858 pełnił funkcję burmistrza Portland i w pierwszym roku jego urzędowania uchwalono pierwszą ustawę prohibicyjną. Równocześnie działał na rzecz zniesienia niewolnictwa Afroamerykanów. W 1861 roku powołał 13. ochotniczy regiment, by wziąć udział w wojnie secesyjnej. Dosłużył się stopnia generała brygady, a pod koniec wojny dostał się do niewoli i spędził 9 miesięcy w więzieniu w Richmond. Po zakończeniu walk, wznowił działalność antyalkoholową i wystartował w wyborach prezydenckich w 1880 roku, jako kandydat Partii Prohibicji. Uzyskał 10 305 głosów powszechnych. Zmarł 2 października 1897 w Portland.

</doc>
<doc id="4236159" url="https://pl.wikipedia.org/wiki?curid=4236159" title="Bazylika Świętej Trójcy w Krakowie">
Bazylika Świętej Trójcy w Krakowie



</doc>
<doc id="4236163" url="https://pl.wikipedia.org/wiki?curid=4236163" title="Asz-Szajch Kajf">
Asz-Szajch Kajf



</doc>
<doc id="4236164" url="https://pl.wikipedia.org/wiki?curid=4236164" title="Al-Asrijja">
Al-Asrijja



</doc>
<doc id="4236165" url="https://pl.wikipedia.org/wiki?curid=4236165" title="Rasm al-Chabaz">
Rasm al-Chabaz



</doc>
<doc id="4236166" url="https://pl.wikipedia.org/wiki?curid=4236166" title="Rasm al-Kabar">
Rasm al-Kabar



</doc>
<doc id="4236167" url="https://pl.wikipedia.org/wiki?curid=4236167" title="Za’araja">
Za’araja



</doc>
<doc id="4236171" url="https://pl.wikipedia.org/wiki?curid=4236171" title="Nula">
Nula



</doc>
<doc id="4236173" url="https://pl.wikipedia.org/wiki?curid=4236173" title="Rajd Finlandii 1985">
Rajd Finlandii 1985

Rajd Finlandii 1985 ("35. Rally of the 1000 Lakes") – 35 Rajd Finlandii rozgrywany w Finlandii w dniach 23-25 sierpnia. Była to dziewiąta runda Rajdowych Mistrzostw Świata w roku 1985. Rajd został rozegrany na nawierzchni szutrowej. Bazą rajdu było miasto Jyväskylä.
Klasyfikacja po 9 rundach.
Tabele przedstawiają tylko pięć pierwszych miejsc.

</doc>
<doc id="4236178" url="https://pl.wikipedia.org/wiki?curid=4236178" title="A Korean Odyssey">
A Korean Odyssey

A Korean Odyssey (hangul: 화유기 "Hwayugi") – południowokoreański serial telewizyjny emitowany na antenie tvN. Został wyreżyserowany przez siostry Hong i jest współczesnym spin-offem chińskiej powieści klasycznej "Wędrówka na Zachód". Serial był emitowany w soboty i niedziele o 21:00 od 23 grudnia 2017 roku do 4 marca 2018 roku, liczy 20 odcinków. Główne role odgrywają w nim Lee Seung-gi, Cha Seung-won, Oh Yeon-seo, Lee Hong-gi oraz Jang Gwang.
Serial jest dostępny, pt. "A Korean Odyssey", za pośrednictwem platformy Netflix z napisami w różnych językach, w tym polskim.
Odbiór.
Według danych opublikowanych przez Nielsen Korea, premierowy odcinek "A Korean Odyssey" był najczęściej oglądanym programem w swoim przedziale czasowym, w tym zarówno spośród telewizji kablowej jak i kanałów publicznych. Ponadto pobił rekord najwyższej oglądalności pierwszego odcinka serialu telewizyjnego w grupie widzów w wieku 20-49 lat według Nielsen Korea.
Kontrowersja.
24 grudnia emisja 2. odcinka była wielokrotnie przerywana długimi reklamami komercyjnymi, podczas których tvN wyświetlał komunikat informujący o „wewnętrznych problemach opóźniających emisję”, aż ostatecznie transmisja została całkowicie przerwana. Stacja tvN opublikowała przeprosiny, stwierdzając, że nastąpiły „opóźnienia w procesie postprodukcji” i że „sfinalizowana wersja drugiego odcinka zostanie wyemitowana 25 grudnia o godzinie 18:10 (KST)”.
23 grudnia 2017 roku na planie serialu doszło do wypadku, podczas którego członek personelu został poważnie ranny.

</doc>
<doc id="4236181" url="https://pl.wikipedia.org/wiki?curid=4236181" title="Radwanijja">
Radwanijja



</doc>
<doc id="4236182" url="https://pl.wikipedia.org/wiki?curid=4236182" title="Dżafrat al-Has">
Dżafrat al-Has



</doc>
<doc id="4236186" url="https://pl.wikipedia.org/wiki?curid=4236186" title="Akku">
Akku



</doc>
<doc id="4236188" url="https://pl.wikipedia.org/wiki?curid=4236188" title="Concepción (Wenezuela)">
Concepción (Wenezuela)

 
Concepción – miasto w północno-zachodniej Wenezueli w stanie Zulia, położone nad Jeziorem Maracaibo. W 2011 roku liczyło 34 184 mieszkańców.
Opis.
Miasto zostało założone w 1717 roku. W mieście znajduje się Sale Królestwa Świadków Jehowy, kościół chrześcijan baptystów i kościół katolicki Niepokalanego Poczęcia Najświętszej Maryi Panny.

</doc>
<doc id="4236190" url="https://pl.wikipedia.org/wiki?curid=4236190" title="Podróż apostolska Franciszka na Litwę, Łotwę i do Estonii">
Podróż apostolska Franciszka na Litwę, Łotwę i do Estonii

Podróż apostolska papieża Franciszka na Litwę, Łotwę i do Estonii odbyła się w dniach 22–25 września 2018. Podróż na Litwę przebiegała pod hasłem "Jezus Chrystus – nasza nadzieja", na Łotwę "Okaż, że jesteś matką" zaś do Estonii "Obudź moje serce".
Na Litwie papież odwiedził Wilno i Kowno, na Łotwie Rygę i Agłonę, zaś w Estonii Tallinn.
Wizyta ta miała miejsce 25 lat po pierwszej podróży zagranicznej Jana Pawła II do krajów bałtyckich, która miała miejsce w dniach 4–10 września 1993.
Program pielgrzymki.
O 7:30 Papież wyleciał samolotem z rzymskiego lotniska Fiucimino do Wilna; przyleci na lotnisko w Wilnie o 11:30. Po wylądowaniu na lotnisku odbyła się ceremonia powitalna, po której Papież spotka się w Pałacu Prezydenckim z prezydent Litwy, Dalią Grybauskaite. Pół godziny po spotkaniu z nią Papież spotkał się przed Pałacem Prezydenckim z władzami, korpusem dyplomatycznym i mieszkańcami Litwy. O 16:30 Papież złożył wizytę w Sanktuarium Matki Bożej Miłosierdzia; o 17:30 spotkał się z młodzieżą na placu przed litewską katedrą. Ostatnim punktem dnia było nawiedzenie litewskiej katedry o 18:40.
O 8:15 Papież pojechał samochodem z Wilna do Kowna. O 10:00 odprawił mszę świętą w parku w Kownie; po mszy o 12:00 odmówił z wiernymi modlitwę Anioł Pański. O 12:35 w Pałacu Kurii w Kownie Papież zjadł obiad z biskupami. O 15:00 w katedrze w Kownie spotkał się z kapłanami, zakonnikami, osobami konsekrowanymi i seminarzystami. O 16:00 pojechał samochodem do Muzeum Okupacji i Walki o Wolność; po drodze pomodlil się pod Pomnikiem Ofiar Getta w Kownie. Wizytę w Muzeum Okupacji Papież rozpoczął o 17:30.
O 7:20 Papież wyleciał samolotem z Wilna do Rygi; samolot z Nim wylądował na lotnisku w Rydze o 8:20. Po przylocie o 8:50 odbyła się ceremonia powitalna na dziedzińcu Pałacu Prezydenckiego, po której o 9:05 Papież spotkał się w Pałacu Prezydenckim z prezydentem Łotwy Raimondsem Vējonisem. O 9:30 Papież spotkał się z władzami cywilnymi, mieszkańcami Łotwy i korpusem dyplomatycznym w sali przyjęć Pałacu Prezydenckiego. O 10:10 Papież wziął udział w ceremonii przed Pomnikiem Wolności, w czasie której pod Pomnikiem złożył kwiaty. O 10:40 Papież odprawił modlitwę ekumeniczną w Domu Rygi; o 11.50 złożył wizytę w katedrze katolickiej św. Jakuba. O 12:30 zjadl obiad z biskupami w Archidiecezjalnym Domu Świętej Rodziny. O 14:30 Papież poleciał helikopterem z Rygi do Agłony; o 16:30 odprawił mszę świętą w Sanktuarium Matki Bożej z Agłony. O 18:30 odbyła się ceremonia pożegnalna na lotnisku w Agłonie; po ceremonii Papież poleciał helikopterem na nocleg do Wilna.
O 8:15 odbyła się ceremonia pożegnalna na lotnisku w Wilnie; po której kwadrans później Papież odlecial samolotem z Wilna do Tallinna; samolot z Nim wylądował na lotnisku w Tallinnie o 9:50. Po ceremonii powitalnej na lotnisku Papież o 10:30 spotkał się w Pałacu Prezydenckim z prezydent Estonii Kersti Kaljulaid. Po spotkaniu z nią Papież spotkał się o 11:00 władzami cywilnymi, korpusem dyplomatycznym i mieszkańcami Estonii w Różanym Ogrodzie Pałacu Prezydenckiego. O 11:50 odbyło się ekumeniczne spotkanie z młodzieżą w kościele luterańskim w Kaarle. O 13:00 Papież zjadł obiad w klasztorze sióstr brygidek w Pirycie. O 15:15 spotkał się z asystentami organizacji charytatywnych Kościoła rzymskokatolickiego w Katedrze Świętych Piotra i Pawła. O 16:30 Papież odprawił mszę świętą na Placu Wolności. O 18:30 odbyła się ceremonia pożegnalna na lotnisku w Tallinnie, po której kwadrans później Papież odleciał samolotem do Rzymu. O 21:20 samolot z Papieżem wylądował na lotnisku w Rzymie.
Przypisy.
 VIAGGIO APOSTOLICO DEL SANTO PADRE FRANCESCO IN LITUANIA, LETTONIA ED ESTONIA, www.vatican.va.

</doc>
<doc id="4236193" url="https://pl.wikipedia.org/wiki?curid=4236193" title="Szu’ajb az-Zakr">
Szu’ajb az-Zakr



</doc>
<doc id="4236194" url="https://pl.wikipedia.org/wiki?curid=4236194" title="Szankal">
Szankal



</doc>
<doc id="4236195" url="https://pl.wikipedia.org/wiki?curid=4236195" title="Hadż Chalil">
Hadż Chalil



</doc>
<doc id="4236197" url="https://pl.wikipedia.org/wiki?curid=4236197" title="Kauran">
Kauran



</doc>
<doc id="4236198" url="https://pl.wikipedia.org/wiki?curid=4236198" title="Al-Amsijja">
Al-Amsijja



</doc>
<doc id="4236200" url="https://pl.wikipedia.org/wiki?curid=4236200" title="Szajch Churuz">
Szajch Churuz



</doc>
<doc id="4236201" url="https://pl.wikipedia.org/wiki?curid=4236201" title="Huzan">
Huzan



</doc>
<doc id="4236202" url="https://pl.wikipedia.org/wiki?curid=4236202" title="Saghr">
Saghr



</doc>
<doc id="4236203" url="https://pl.wikipedia.org/wiki?curid=4236203" title="Dziwonia duża">
Dziwonia duża

Dziwonia duża ("Carpodacus rubicilla") – gatunek małego ptaka z rodziny łuszczakowatych (Fringillidae). W czterech podgatunkach występuje w górskich obszarach centralnej Azji i na Kaukazie. Nie jest zagrożony wyginięciem.
Taksonomia.
Po raz pierwszy gatunek opisał Johann Anton Güldenstädt w 1775 na podstawie holotypu z Kaukazu. Nowemu gatunkowi nadał nazwę "Loxia rubicilla". Do opisu sporządzonego w łacinie dołączona była tablica barwna opatrzona numerem XII. Obecnie (2021) Międzynarodowy Komitet Ornitologiczny (IOC) umieszcza dziwonię dużą w rodzaju "Carpodacus". Wyróżnia 4 podgatunki. Dziwonia łuskowana ("C. (r.) severtzovi") była uznawana za odrębny gatunek ze względu na różnice w upierzeniu, środowisku życia i prawdopodobnie także i głosie. Badania DNA nie potwierdziły tego. Dziwonie łuskowane ze wschodniej Azji mogły oddzielić się od kaukaskich ptaków z podgatunku nominatywnego około 400 tys. lat temu (0,05–0,91 mln lat temu). Ptaki z północno-zachodnich Indii oraz temat różnorodności przedstawicieli podgatunku "C. r. diabolicus" wymagają dalszych badań.
Niekiedy można spotkać się z polską nazwą zwyczajową „dziwonia kaukaska” w odniesieniu do tego gatunku. Była ona niegdyś w użyciu w odniesieniu do dziwonii dużej, począwszy od "Polskiego nazewnictwa ptaków świata" Mielczarka i Cichockiego (1999), jednak według obecnego, aktualizowanego na bieżąco źródła dotyczącego polskiego nazewnictwa jest to błędem. Nazwa „dziwonia kaukaska” odnosi się do jednego z podgatunków dziwonii zwyczajnej ("Erythrina erythrinus kubanensis"), zaś właściwą nazwą dla "C. rubicilla" jest dziwonia duża.
Podgatunki i zasięg występowania.
IOC wyróżnia następujące podgatunki:
Morfologia.
Długość ciała wynosi 19–21 cm, masa ciała 40–48,5 g. Jest to stosunkowo duży łuszczak, rozmiarami podobny łuskowcowi ("Pinicola enucleator"). Upierzenie jest dosyć ciemne. Występuje dymorfizm płciowy. U samca ciemię i spód ciała mają barwę ciemnoczerwoną, z malinowym odcieniem, upstrzone białymi kropkami. Okolice oka i kantarek ciemniejsze. Grzbiet bardziej piaskowobrązowy. Zwraca uwagę długi ogon i mocny, jasny dziób. Upierzenie samicy w większości jest brązowoszare, intensywnie kreskowane, z ciemniejszym kantarkiem i okolicami oka. Samiec podczas swojego pierwszego lata wygląda jak samica. Większość różnic między przedstawicielami poszczególnych podgatunków dotyczy nasycenia barwy różowej i czerwonej u samców, różnic w ubarwieniu dzioba i wymiarów poszczególnych części ciała, są to cechy bardzo trudne do dostrzeżenia w terenie. Długość skrzydła u przedstawicieli nieokreślonych podgatunków wynosi 113,5–121,5 mm u samców (105–112,5 mm u samicy (u "C. r. severtzovi" odpowiednio 116–123 i 111–121 mm), długość ogona 86–91 mm u samców i 83–92 mm u samic, długość dzioba (od nasady w czaszce) 18–20 mm u samców i 19–20 mm u samic.
Ekologia i zachowanie.
Dziwonie duże zamieszkują wysokie góry, najchętniej okolice lodowców z jałowymi, nasłonecznionymi stokami z obecnymi głazami, gdzie jest obfitość nasion mniszków. To ptaki osiadłe, jedynie zimą schodzą na niższe wysokości (1000 m n.p.m. lub niżej). Gniazdują powyżej 2500 m n.p.m., przeważnie 3000 m n.p.m. W obrębie Kaukazu występują między 2500 a 3500 m n.p.m., dalej na wschodzie 3630–5000 m n.p.m. W Nepalu odnotowywano je na wysokości 2660–4900 m n.p.m. Na zimowiskach w Kazachstanie pojawiają się w stadach liczących do 30–50 osobników. W kilku miejscach w tym kraju prawdopodobnie gniazdują, w 1960 znaleziono gniazdo na wysokości 4100 m n.p.m. Podczas zimowania w stadach tych ptaków mogą pojawiać się inne dziwonie, w tym dziwonia ciemnolica ("C. rubicilloides"). Poza sezonem lęgowym najczęściej widywane są pojedynczo lub w parach. Żerują na ziemi lub w krzewach, żywią się głównie nasionami niewielkich roślin oraz krzewów "Caragana", niekiedy jedzą także jagody i owady.
Lęgi.
Okres lęgowy trwa od końca maja do końca sierpnia. Przeważnie występuje jeden lęg, być może na Kaukazie więcej. Gniazdo umiejscowione jest w szczelinie skalnej lub na niskim krzewie, rzadko również w opuszczonych budynkach. Budulec stanowią cienkie gałązki, łodygi roślin i fragmenty korzeni, mchy, trawy, włosie i sierść. Zniesienie liczy 4–5 jaj, mają barwę niebieską i pokryte są drobnymi kropkami.
Status.
IUCN uznaje dziwonię dużą za gatunek najmniejszej troski (LC, "Least Concern"). Według informacji z 2016, populacja na Kaukazie miała zmniejszyć się w wyniku niszczenia środowiska życia tych ptaków. Z lat 90. pochodzi informacja o zmniejszaniu się liczebności w europejskiej części zasięgu ze względu na niszczenie środowiska bogatego w rokitniki ("Hippophae rhamnoides"), stanowiące źródło pokarmu, oraz zagrożenie ze strony wieszczków ("Pyrrhocorax graculus"). Do tego ptaki na zimowiskach miały być odławiane celem trzymania ich jako ptaków ozdobnych.

</doc>
<doc id="4236205" url="https://pl.wikipedia.org/wiki?curid=4236205" title="Fanale di Livorno">
Fanale di Livorno

Fanale di Livorno – latarnia morska, znajdująca się na nabrzeżu Livorno, naprzeciwko wejścia do portu. Zbudowana w latach 1303–1305, w czasach przynależności Livorno do Republiki Pizy. Zniszczona 19 lipca 1944 roku przez wycofujące się wojska niemieckie, odbudowana w latach 1954–1956. Oddana do użytku 16 września 1956 roku.
Historia.
Republika Pizy.
Latarnia morska w Livorno powstała w czasach Republiki Pizy, jednej z potęg morskich w basenie Morza Śródziemnego. Jej poprzedniczką była w XII wieku latarnia morska w Porto Pisano, która później, w wyniku erozji morskiej i zamulenia, straciła wraz z portem na znaczeniu. Została ona zniszczona w 1286 roku podczas bitwy pod Melorią, w trakcie której flota Pizy została pokonana przez flotę Republiki Genui. W latach 1303–1305 władze Republiki Pizy postanowiły wznieść nową, większą wieżę w pobliżu niewielkiej wioski, zamieszkałej głównie rybaków, zwanej początkowo Labro, następnie Liburnus i ostatecznie Livorno. Wieża, nazwana pierwotnie "Fanale dei Pisani", została zbudowana na skale z widokiem na morze, po zachodniej stronie wejścia do ówczesnego portu. Projekt wieży sporządził rzeźbiarz i architekt, Giovanni Pisano. Zachowały się nazwiska budowniczych wieży: Rocca De Entello Spiny i Bonaggiunty Ciabattigo, wyryte na kamieniu u jej podstawy. Najpierw zbudowano trzynastokątną podstawę, na której wzniesiono pierwszą wieżę, zakończoną tarasem z blankami. Nad nią znajdowała się druga wieża, nieco węższa, również z blankowanym tarasem, na którym spoczywała latarnia. Na dolnym piętrze mniejszej wieży znajdowało się pomieszczenie dla strażnika i magazyny. Wieża w rzeczywistości składała się z siedmiu cylindrów, zachodzących na siebie i zwężających się ku górze. Kamienie użyte do jej wzniesienia wydobyto z pobliskiego kamieniołomu San Giuliano. W przyziemiu wieży znajdowały się tylko małe drzwi wejściowe, nad którymi wyrzeźbiono krzyż, symbol Pizy, zastąpiony później przez florencką lilię, kiedy w 1406 roku Piza została przyłączona do Republiki Florenckiej. Wewnątrz latarni znajdowały się drewniane schody, prowadzące na poszczególne kondygnacje, które w razie niebezpieczeństwa mogły zostać usunięte, przekształcając tym samym latarnię w fortecę. Dopiero w późniejszych czasach wykuto w grubych ścianach schody spiralne. U podstawy wieży ułożono duże kamienne bloki, aby uchronić ją przed wzburzonym morzem. Latarnia wzbudziła podziw współczesnych; wspominali ją w swych poematach Dante Alighieri ("Boska komedia – Piekło", Pieśń V) i Francesco Petrarca (poemat "Droga do Syrii"). Gregorio Dati w swoich "Kronikach Florenckich" określił wieżę jako „jedno z najlepszych dzieł zrealizowanych kiedykolwiek przez całą ludzkość”.
Republika Florencka i Wielkie Księstwo Toskanii.
Dzięki władcom Republiki Florenckiej, a później Wielkiego Księstwa Toskanii, strategicznie położony port w Livorno zyskał na znaczeniu. Był nie tylko portem handlowym, ale również wojennym. Na szczyt wieży wspinał się Galileusz, aby przeprowadzać swoje eksperymenty. W 1584 roku wielki książę Toskanii, Franciszek I Medyceusz urządził w latarni lazaret, drugi na terenie Włoch po Wenecji. Kiedy w 1736 roku wraz ze śmiercią Jana Gastona ród Medyceuszy wymarł, Livorno miało już status miasta (ponad 30 tysięcy mieszkańców), z dużym portem i okazałą latarnią, najstarszą we Włoszech, bardziej szacowną, niż latarnia w Genui, zbudowana w 1543 roku. W 1737 roku rządy w Toskanii przeszły w ręce dynastii habsbursko-lotaryńskiej. Książę Leopold II Habsburg rozbudował port w Livorno, czyniąc zeń potężny ośrodek handlowy, do bezpieczeństwa którego przyczyniała się również obecność latarni.
Królestwo Włoch.
W 1860 roku Wielkie Księstwo Toskanii stało się częścią Zjednoczonych Włoch, a latarnia otrzymała na liście włoskich latarni numer ewidencyjny 1896. W 1911 roku latarnia znalazła się w gestii Marynarki Wojennej.
II wojna światowa i czas powojenny.
W 1943 roku wojska niemieckie zajmowały północną część Włoch, podczas gdy od południa zbliżały się wojska amerykańskie. Port i miasto Livorno były w rękach Niemców i choć były bombardowane przez aliantów, to latarnia nie została uszkodzona. Została zniszczona dopiero 19 lipca 1944 roku przez wycofujących się Niemców. Po wojnie postanowiono ją odbudować. W tym celu w 1952 roku ogłoszono publiczną zbiórkę pieniędzy. W krótkim czasie zebrano 2 miliony lirów, co było dużą sumą w tamtych czasach. Prace rekonstrukcyjne rozpoczęły się w czerwcu 1954 roku, przy użyciu 90% oryginalnego materiału, pozyskanego z gruzu. Resztę uzupełniono materiałem z kamieniołomu w San Giuliano, skąd pochodził oryginalny budulec. Uzyskała taki sam wygląd jak latarnia pierwotna. Została otwarta 16 września 1956 roku, podczas obchodów 350. rocznicy proklamowania Livorno jako miasta. 
Źródło światła w latarni.
Początkowo latarnia była oświetlona lampami oliwnymi, a później ropą naftową. W 1841 roku zainstalowano pierwsze soczewki Fresnela i lampę karbidową, w której spalano acetylen. Pod koniec XIX wieku zainstalowano oświetlenie elektryczne.
Opis.
Latarnia znajduje się na nabrzeżu Livorno, naprzeciwko wejścia do portu. Wieża latarni jest zbudowana z kamienia. Ma kształt okrągły, cylindryczny z dwoma galeriami i latarnią na szczycie. Ma 52 m wysokości. Baza latarni jest w kolorze białym, a jej kopuła – w kolorze szaro-metalicznym.
Charakterystyka światła.
Cztery białe błyski po 0,2s z długą przerwą 9,9s, okres 20s. Moc lampy latarni wynosi 1000 W, a zasięg światła – 24 mile morskie.

</doc>
<doc id="4236206" url="https://pl.wikipedia.org/wiki?curid=4236206" title="Halubi Kabir">
Halubi Kabir



</doc>
<doc id="4236208" url="https://pl.wikipedia.org/wiki?curid=4236208" title="Ad-Dahi (Syria)">
Ad-Dahi (Syria)



</doc>
<doc id="4236212" url="https://pl.wikipedia.org/wiki?curid=4236212" title="Al-Mahbaba">
Al-Mahbaba



</doc>
<doc id="4236217" url="https://pl.wikipedia.org/wiki?curid=4236217" title="Ernst Lichtenstein">
Ernst Lichtenstein

Ernst Lichtenstein (ur. 13 grudnia 1900 w Braniewie w Prusach Wschodnich, zm. 20 stycznia 1971 w Münster) – niemiecki pedagog.
Życiorys.
Urodził się w Braniewie w rodzinie Waltera Conrada, pochodzącego z Królewca właściciela wytwórni alkoholi i handlowca, oraz jego pierwszej żony Marthy Austen, córki kupca z Braniewa. W 1919 był żołnierzem Bałtyckiego Freikorpsu. Studiował filozofię, teologię ewangelicką, germanistykę, historię i socjologię w Monachium, Heidelbergu, Kolonii i Królewcu. W wieku już 25 lat, w 1925, uzyskał stopień doktora filozofii na podstawie pracy "Die Wertprinzipien in Fichtes Geschichtsphilosophie" na Uniwersytecie w Królewcu. Pracował jako nauczyciel w Prusach Wschodnich, od 1932 w niemieckiej szkole w Atenach (). W 1935 był lektorem w Niemieckiej Akademii w Kawali w Macedonii, następnie ponownie w Atenach. W 1947 habilitował się na Uniwersytecie w Monachium, w 1949 został profesorem w Monachium, w 1952 był profesorem w Erlangen, w 1955 został profesorem zwyczajnym pedagogiki w Münster, jako następca prof. .
W swojej działalności naukowej zajmował się podstawowymi zagadnieniami z zakresu pedagogiki oraz historią kształcenia.
Ernst Lichtenstein w okresie rządów narodowego socjalizmu był prześladowany przez reżim jako mischling II stopnia – czyli osoba mająca w swoim drzewie genealogicznym jednego żydowskiego dziadka – pochodzenie żydowskie miał ze strony ojca, matka była ewangeliczką. Prześladowaniom poddana była również cała jego rodzina ze strony ojca i poddana zagładzie (ojciec został doprowadzony przez reżim do śmierci samobójczej w 1937). Ernst Lichtestein zawarł w 1937 małżeństwo z Friederike Hausleitner (z powodu swojego pochodzenia nie wolno mu się było ożenić z Niemką). W 1957 wstąpił w drugi związek małżeński z Ilse z domu Rother, również jak on sam profesor pedagogiki (), z którą miał dwójkę dzieci.

</doc>
<doc id="4236218" url="https://pl.wikipedia.org/wiki?curid=4236218" title="Al-Mahabbaba">
Al-Mahabbaba



</doc>
<doc id="4236223" url="https://pl.wikipedia.org/wiki?curid=4236223" title="Karolina Reuß zu Greiz">
Karolina Reuß zu Greiz

Caroline Elisabeth Ida (ur. 13 lipca 1884 w Greiz, zm. 17 stycznia 1905 w Weimarze) – księżniczka Reuss-Greiz (linii starszej) i poprzez małżeństwo wielka księżna Saksonii-Weimar-Eisenach. 
Urodziła się jako trzecia córka i czwarte spośród sześciorga dzieci księcia Reuss-Greiz Henryka XXII oraz jego żony księżnej Idy Schaumburg-Lippe.
30 kwietnia 1903 w Bückeburgu poślubiła ostatniego wielkiego księcia Saksonii-Weimar-Eisenach – Wilhelma Ernesta. Małżeństwo nie mało dzieci.
Została pochowana w krypcie książęcej "Weimarer Fürstengruft".

</doc>
<doc id="4236225" url="https://pl.wikipedia.org/wiki?curid=4236225" title="Mayuko Iwasa">
Mayuko Iwasa

 – japońska aktorka i modelka.
Biografia.
Była Miss Magazine 2003. Iwasa została nagrodzona nagrodą Graph, 42nd Golden Arrow Awards (2004) w marcu 2005 roku. W czerwcu 2005 roku Iwasa nagrała duet z Naoyą Ogawą "Katte ni Shinryakusha", która to piosenka była użyta jako zakończenie Keroro gunsō. Oboje pojawili się w Music Station i Pop Jam.

</doc>
<doc id="4236226" url="https://pl.wikipedia.org/wiki?curid=4236226" title="El Consejo">
El Consejo

 
El Consejo – miasto położone na północy Wenezueli w stanie Aragua. 
Demografia.
Miasto według spisu powszechnego 21 października 2001 roku liczyło 38 081, 30 października 2011 ludność El Consejo wynosiła 43 720.

</doc>
<doc id="4236230" url="https://pl.wikipedia.org/wiki?curid=4236230" title="Ad abolendam haeresim">
Ad abolendam haeresim

Ad abolendam haeresim (łac. "Ku wykorzenieniu herezji") – dekret papieża Lucjusza III z 4 listopada 1184, wydany na synodzie w Weronie, gdzie był obecny również cesarz Fryderyk I Barbarossa. Dokument ten, przeznaczony dla biskupów, określał zasady prowadzenia inkwizycji w obliczu wzrostu ruchów heretyckich; zapoczątkował tzw. inkwizycję biskupią.
Charakterystyka.
W dekrecie zostały wymienione następujące ruchy heretyckie: katarzy, pataria, humiliaci, biedni z Lyonu, arnoldyści. Zobowiązano w nim biskupów do ścigania herezji. Mieli oni w tym celu wizytować parafie. W razie potwierdzenia podejrzeń o herezję, miano przeprowadzić dochodzenie. Jeśli ono poświadczało ten fakt – odstępca od wiary miał być przekazywany władzy świeckiej w celu poniesienia "należytej kary" ("animadversio debita"). Władza świecka, pod groźbą ekskomuniki i nałożenia Interdyktu, musiała niezwłocznie zająć się sprawą.
Dokument nie wspomina nic o prześladowaniu o charakterze fizycznym czy o karze śmierci.
O współpracy z władzą świecką świadczy fakt, że zapisy dokumentu papieskiego miały swój odpowiednik w statutach cesarskich, jakie wydał Fryderyk I.
Zwraca się uwagę na to, że chociaż możliwym było uciekanie się do działań militarnych – papież wybrał aktywność o charakterze prawnym. I taka też jest przyczyna powstania inkwizycji.
Zobacz też:

</doc>
<doc id="4236237" url="https://pl.wikipedia.org/wiki?curid=4236237" title="Hubertus Heil">
Hubertus Heil

Wolfgang-Hubertus Heil (ur. 3 listopada 1972 w Hildesheimie) – niemiecki polityk, działacz Socjaldemokratycznej Partii Niemiec (SPD), w latach 2005–2009 i w 2017 jej sekretarz generalny, poseł do Bundestagu, od 2018 minister pracy i spraw społecznych.
Życiorys.
Studiował nauki polityczne oraz socjologię na Universität Potsdam i na Fernuniversität in Hagen. W 1988 wstąpił do Socjaldemokratycznej Partii Niemiec. Pracował w landtagu Brandenburgii. Dołączył do organizacji pracowniczej Arbeiterwohlfahrt i związku zawodowego IG Metall. W 1998 po raz pierwszy został wybrany do Bundestagu. Z powodzeniem ubiegał się o reelekcję w wyborach w 2002, 2005, 2009, 2013, 2017 i 2021.
Obejmował funkcję wiceprzewodniczącego frakcji SPD. W latach 2005–2009 i ponownie w 2017 zajmował stanowisko sekretarza generalnego swojego ugrupowania. W obu przypadkach rezygnował po słabym wyniku wyborczym socjaldemokratów.
W marcu 2018 został ministrem pracy i spraw społecznych w czwartym rządzie Angeli Merkel. Pozostał na tym stanowisku także w utworzonym w grudniu 2021 gabinecie Olafa Scholza.

</doc>
<doc id="4236239" url="https://pl.wikipedia.org/wiki?curid=4236239" title="Kotka na gorącym blaszanym dachu (sztuka)">
Kotka na gorącym blaszanym dachu (sztuka)

Kotka na gorącym blaszanym dachu (wystawiana w Polsce również jako Kotka na rozpalonym blaszanym dachu, ) – sztuka teatralna autorstwa Tennessee Williamsa, wystawiona po raz pierwszy 24 marca 1955 roku w Morosco Theatre w Nowym Jorku. Williams otrzymał za nią Nagrodę Pulitzera w dziedzinie dramatu za rok 1955. W 1958 roku została zekranizowana w postaci cieszącego się dużą popularnością filmu. Polska prapremiera teatralna miała miejsce 10 listopada 1972 roku w Teatrze Powszechnym w Łodzi.
Opis fabuły.
Sztuka rozgrywa się na wielkiej plantacji bawełny, gdzieś w delcie Mississippi. Akcja trwa jeden wieczór, w czasie którego swoje 65. urodziny obchodzi niezwykle bogaty właściciel plantacji. Przez ostatnie lata podupadał on na zdrowiu, a nawet podejrzewano u niego złośliwy nowotwór. W dniu swoich urodzin dowiaduje się jednak, że biopsja nie wykazała nowotworu, co jest dla niego ogromną ulgą. Nie wie jednak, że jest oszukiwany przez swojego lekarza i dzieci – w rzeczywistości jest w terminalnym stadium choroby i kwalifikuje się wyłącznie do opieki paliatywnej.
Prawdę o chorobie ojca znają jego dwaj synowie, którzy przybywają na urodziny wraz ze swoimi bliskimi. Starszy Gooper, który zawsze miał z ojcem bardzo trudne relacje, wyjechał z rodzinnych stron do Memphis, tam został wziętym prawnikiem i ojcem piątki dzieci, szóste zaś jest w drodze. Jego żoną jest Mae, pozornie słodka, a w rzeczywistości złośliwa i wyrachowana kobieta. Oboje chcą skłonić ojca, aby to im zapisał cały swój majątek. Początkowo wydaje się to o tyle prostym zadaniem, że jedynym konkurentem Goopera do spadku jest jego młodszy brat Brick, były sportowiec, który po kontuzji był przez pewien czas komentatorem sportowym, ale popadł w nałóg alkoholowy. Na domiar złego Brick i jego żona Margaret (zwykle określana zdrobnieniem Maggie) pozostają bezdzietni, rodzina zaś huczy od plotek o ich nieudanym pożyciu seksualnym.
Akcja sztuki składa się z trzech zasadniczych części, z których dwie pierwsze grane są przez pary aktorów niemal zupełnie w duetach. Pierwsza stanowi długą rozmowę Bricka i Margaret, ukazującą smutną prawdę o ich związku. Choć Maggie jest bardzo atrakcyjna i silnie pożąda męża, od dawna już ze sobą nie sypiają. Brick otwarcie sugeruje, aby Maggie znalazła sobie kochanka lub wręcz odeszła od niego. Na to jednak kobieta absolutnie nie chce się zgodzić, choć wcześniej zdradziła męża z jego najlepszym przyjacielem, obecnie już nieżyjącym. Druga część to podobnie długa rozmowa Bricka z jego ojcem, również stanowiąca swego rodzaju próbę przepracowania wzajemnych relacji. Wreszcie część trzecia, rozgrywająca się już po ujawnieniu prawdy o chorobie ojca, stanowi psychodramę w szerszym rodzinnym gronie, związaną z jednej strony z walką o spadek, a z drugiej z ogromną rozpaczą matki, która wie, że wkrótce stanie się wdową.
Tytuł.
Tytuł sztuki zostaje wyjaśniony już w jej pierwszym akcie jako metafora, za pomocą której Margaret określa swoją sytuację uczuciową. Czuje się nieszczęśliwa w swoim małżeństwie i cierpi jak kotka na gorącym blaszanym dachu, ale jednocześnie, mimo zachęt męża, nie chce zeskoczyć z dachu, czyli rozstać się z nim. W dalszej części tekstu Maggie jeszcze kilkakrotnie określa samą siebie mianem kotki.
Polskie przekłady.
Istnieją dwa polskie przekłady, które różnią się zarówno tytułami, jak i określeniami niektórych postaci w didaskaliach.
Przekład Kazimierza Piotrowskiego.
Jako pierwszy przełożył ją Kazimierz Piotrowski, którego tłumaczenie używane było we wszystkich polskich inscenizacjach w latach 1972–2011. W tej wersji tekstu sztuka nosi tytuł "Kotka na rozpalonym blaszanym dachu", przy czym w niektórych inscenizacjach po słowie "rozpalonym" dodawano przecinek, natomiast spektakl wystawiony w 1987 w Teatrze Współczesnym we Wrocławiu nosił zmodyfikowany tytuł "Kotka na rozgrzanym od słońca blaszanym dachu". W tej wersji właściciel plantacji i jego żona określani są mianem Babci i Dziadka. Odwiedzający dom duchowny nazywany jest w didaskaliach Pastorem, lekarz zaś to po prostu Doktor.
Przekład Jacka Poniedziałka.
Począwszy od spektaklu zrealizowanego w 2013 roku w Teatrze im. Żeromskiego w Kielcach, wszystkie polskie inscenizacje korzystają z nowego przekładu autorstwa Jacka Poniedziałka, który dostosował tytuł do popularnej ekranizacji filmowej sztuki. Określenia postaci są przeniesione z tekstu angielskiego bardziej dosłownie. I tak zamiast „Dziadka” mamy Dużego Tatę (w oryginale "Big Daddy"), a zamiast „Babci” Dużą Mamę ("Big Mommy"). Lekarz nazywany jest Doktorem Baugh, duchowny Księdzem Tookerem, natomiast Mae i Gooper otrzymali dodatkowe miana Pani Siostry i Pana Brata.

</doc>
<doc id="4236240" url="https://pl.wikipedia.org/wiki?curid=4236240" title="Obława (film 1984)">
Obława (film 1984)

Obława (org. "Cane arrabbiato") – utrzymany w konwencji westernu włoski film akcji z 1984 roku w reż. Fabrizio De Angelisa.
Opis fabuły.
Arizona lat 80 XX w. Pewien młody kowboj dokonuje zakupu dwóch koni wyścigowych. Podczas odprowadzania ich do miejsca przeznaczenia, zostaje na prerii zatrzymany przez lokalnego właściciela ziemskiego Robesona, który odbiera mu konie twierdząc, że należą do niego i że zostały mu one skradzione. Kowboj bezskutecznie usiłując udowodnić, że zwierzęta są jednak jego własnością, popada w konflikt z prawem. Podczas bijatyki z ludźmi Robesona zostaje aresztowany na jego ranczu przez miejscowego szeryfa, postawiony przed sądem i skazany na karę więzienia. W lokalnym zakładzie karnym trafia pod kuratelę psychopatycznego naczelnika i jego ludzi. Zarówno naczelnikowi, jak i jego strażnikom-zbirom nie udaje się złamać kowboja. Wkrótce kowboj ucieka z zakładu. Porywa Robesona, który wiedziony sympatią do niezłomnego, młodego człowieka, nieoczekiwanie zaczyna mu pomagać. Dzięki Robesonowi i pomocy byłego współwięźnia, zbiegowi udaje się dotrzeć do sprzedawcy koni, który jest w stanie odnaleźć rachunek sprzedaży i zaświadczyć, że konie legalnie należą do kowboja. Odbywa się to w momencie kiedy zbiega dopada policyjna obława z naczelnikiem więzienia na czele. Naczelnik nie ma wyjścia, wobec udokumentowania sprzedaży koni, musi puścić wolno kowboja. Ten, w towarzystwie szeryfa, powraca na farmę Robesona i odbiera swoją własność.
Obsada aktorska.
i inni.

</doc>
<doc id="4236242" url="https://pl.wikipedia.org/wiki?curid=4236242" title="Orden Ogan">
Orden Ogan

Orden Ogan – niemiecki zespół muzyczny wykonujący power metal z elementami folk metalu i metalu progresywnego.

</doc>
<doc id="4236253" url="https://pl.wikipedia.org/wiki?curid=4236253" title="Syryjska Narodowa Partia Socjalistyczna">
Syryjska Narodowa Partia Socjalistyczna



</doc>
<doc id="4236254" url="https://pl.wikipedia.org/wiki?curid=4236254" title="Żabson">
Żabson

Żabson, właściwie Mateusz Zawistowski (ur. 2 lipca 1994 w Opocznie) – polski raper oraz autor tekstów.
Życiorys.
14 lipca 2015 wydał debiutancki minialbum, zatytułowany "NieKumam". 20 czerwca 2016 zaprezentował drugą EP-kę pt. "Passion Fruits".
23 lutego 2018 wydał swój debiutancki album studyjny, zatytułowany "To ziomal". Wydawnictwo zadebiutowało na 3. miejscu polskiej listy sprzedaży OLiS. 15 sierpnia wydał następną EP-kę pt. "Trapollo". W 2018 uczestniczył wraz z Pezetem, Sitkiem i Sokołem w „Projekcie tymczasem” organizowanym przez EB.
W 2019 wydał kolejny album pt. "Internaziomal". 1 lutego 2021 wydał mixtape "Ziomalski Mixtape".
Współpracował z wykonawcami, takimi jak m.in. Borixon, Quebonafide, Białas, Kaz Bałagane, Solar, Sitek, Young Leosia czy Malik Montana.

</doc>
<doc id="4236259" url="https://pl.wikipedia.org/wiki?curid=4236259" title="Friedrich Wilhelm Zachau">
Friedrich Wilhelm Zachau



</doc>
<doc id="4236262" url="https://pl.wikipedia.org/wiki?curid=4236262" title="Andrzej Gruszczyk">
Andrzej Gruszczyk

Andrzej Wojciech Gruszczyk (ur. 5 marca 1947, zm. 7 marca 2018) – polski leśnik, urzędnik, działacz regionalny, poeta i muzyk, dyrektor Gorczańskiego Parku Narodowego w latach 1990–2000.
Życiorys.
Ukończył studia leśnicze na Akademii Rolniczej w Krakowie, należał do Stowarzyszenia Wychowanków Uniwersyteckich Studiów Rolniczych. Był współzałożycielem i wiceprzewodniczącym NSZZ „Solidarność” na swojej Alma Mater. Od 1990 do 2000 roku sprawował funkcję dyrektora Gorczańskiego Parku Narodowego; utracił ją wskutek oskarżeń o naruszenie dyscypliny finansów publicznych. Od listopada 2007 do lutego 2009 piastował stanowisko prezesa spółki Gorczańskie Wody Termalne.
Mieszkał w gminie Niedźwiedź, gdzie wypełniał funkcję sekretarza gorczańskiego oddziału Związku Podhalan. Znalazł się także w prezydium głównym tej organizacji. Tworzył i wykonywał piosenki poetyckie, a także poezję.
Był współautorem m.in. przewodnika przyrodniczego po Gorczańskim Parku Narodowym, a także felietonistą.

</doc>
<doc id="4236289" url="https://pl.wikipedia.org/wiki?curid=4236289" title="Kompleks startowy 39 centrum Kennedy’ego">
Kompleks startowy 39 centrum Kennedy’ego



</doc>
<doc id="4236297" url="https://pl.wikipedia.org/wiki?curid=4236297" title="Puccinia horiana">
Puccinia horiana

Puccinia horiana Henn. – gatunek grzybów z rodziny rdzowatych ("Pucciniaceae"). Grzyb mikroskopijny pasożytujący na chryzantemach ("Dendranthema"). Wywołuje u nich chorobę o nazwie biała rdza chryzantemy. W Polsce jest organizmem kwarantannowym.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Biologia.
Jest pasożytem jednodomowym, tzn. cały jego cykl życiowy odbywa się na jednym żywicielu. Jest rdzą niepełnocyklową, wytwarzająca tylko dwa rodzaje zarodników: teliospory i bazydiospory.
Bazydiospory kiełkują w temperaturze 4 do 23° C. Uwalniają się w temperaturze 4 do 23° C, optymalna wynosi 17° C. Wiatr może je przenosić na odległość do 700 m i więcej, ale może to następować tylko przy wilgotności powietrza powyżej 90%, są bowiem bardzo wrażliwe na przesuszenie. Mogą kiełkować w zakresie temperatur 17–24° C na obydwu powierzchniach blaszki liściowej. Niezbędny do tego czas zwilżenia wynosi 5 godz. W zainfekowanym liściu tworzą obficie między komórkami rośliny hialinowe strzępki ze ssawkami wnikającymi do komórek. Okres inkubacji wynosi zazwyczaj 7–10 dni, ale okresy wysokich temperatur (powyżej 30° C) mogą wydłużyć ten okres do 8 tygodni. Zdolność patogenu do zimowania jest nieznana. W eksperymentach teliospory na oderwanych liściach przetrwały przez 8 tygodni przy względnej wilgotności 50%, ale przy wyższej wilgotności, lub gdy były zakopane w kompoście, przetrwały tylko 3 tygodnie. Kompost nie ma więc większego znaczenia w rozprzestrzenianiu choroby.
Morfologia.
Telia powstają na obydwu powierzchniach blaszki liściowej. Mają średnicę 2–4 mm i barwę od białej do różowo-płowej. Teliospory na szypułkach o długości do 45 mm, bladożółte, podłużne do eliptyczno-maczugowatych, dwukomórkowe, nieznacznie zwężone na przegrodach. Mają rozmiar 30–45 × 13–17 μm, ściany o grubości 1–2 μm po bokach i 4–9 μm na wierzchołku. Bazydiospory hialinowe. szeroko eliptyczne do wrzecionowatych, lekko zgięte, o rozmiarach 7–14 × 5–9 μm.
Występowanie.
Występuje na wszystkich (poza Antarktydą) kontynentach. Głównym żywicielem "Puccinia horiana" jest chryzantema wielkokwiatowa ("Dendranthema grandiflora"), ale stwierdzono występowanie tego patogenu także na innych gatunkach chryzantem: "Chrysanthemum japonense", "Chrysanthemum makinoi", "Chrysanthemum shiwogiku", "Dendranthema boreale", "Dendranthema japonicum". Podatne na patogena są również gatunki "Arctanthemum arcticum", "Dendranthema pacificum", "Dendranthema yoshinaganthum" i "Nipponathemum nipponicum", uległy bowiem porażeniu po sztucznej inokulacji.
Gatunki podobne.
Istnieje kilka innych gatunków z rodzaju "Puccinia" pasożytujących na chryzantemach:
"P. horiana" łatwo od nich odróżnić po gładkich i bezbarwnych teliosporach oraz tym, że mogą zaraz po sporulacji kiełkować na liściu. Wszystkie inne gatunki, z wyjątkiem "P. leucanthemi" mają teliospory brązowe, często o ścianach brodawkowanych, i przed kiełkowaniem na liściach muszą przejść okres spoczynku. "P. leucanthemi" ma teliospory bladożółte.

</doc>
<doc id="4236320" url="https://pl.wikipedia.org/wiki?curid=4236320" title="Planeta Woda">
Planeta Woda

Planeta Woda – powieść detektywistyczna autorstwa Borisa Akunina. Piętnasta część serii o Eraście Fandorinie. Polskie wydanie, nakładem wydawnictwa Świat Książki, swoją premierę miało 9 listopada 2016 r. Na książkę składają się mikropowieści "Planeta Woda", "Samotny żagiel" oraz opowiadanie "Dokąd płyniemy?"

</doc>
<doc id="4236328" url="https://pl.wikipedia.org/wiki?curid=4236328" title="Raymond Little">
Raymond Little

Raymond Little, właśc. Raymond Demerest Little (ur. 13 lipca 1889 w Pensylwanii; zm. 15 lutego 1971 w Filadelfii) – amerykański tenisista, zwycięzca U.S. National Championships 1911 w grze podwójnej i U.S. National Championships 1901 w grze mieszanej, reprezentant kraju w Pucharze Davisa.
Zginął śmiercią samobójczą w swoim mieszkaniu.
Kariera tenisowa.
Little startując na U.S. National Championships (obecnie US Open) zwyciężył w konkurencji gry podwójnej w 1911, a w latach 1900, 1904, 1908, 1912 był finalistą debla. W grze mieszanej wygrał tytuł w 1901, a w 1908 i 1909 awansował do finału. W singlu dwukrotnie osiągnął półfinał, w latach 1901 i 1906. W 1906 zagrał na Wimbledonie awansując do ćwierćfinału gry pojedynczej i półfinału gry podwójnej.
W latach 1906, 1909, 1911 reprezentował Stany Zjednoczone w Pucharze Davisa, notując bilans trzech zwycięstw i pięciu porażek. Edycje te kończyły się porażkami USA w finale.

</doc>
<doc id="4236335" url="https://pl.wikipedia.org/wiki?curid=4236335" title="Newsday">
Newsday

Newsday – amerykańska gazeta ukazująca się od 1940 roku uważana za jedną z najbardziej popularnych gazet w powojennej historii Stanów Zjednoczonych wyceniana na blisko 580 mln dolarów.

</doc>
<doc id="4236336" url="https://pl.wikipedia.org/wiki?curid=4236336" title="Filip Biegun">
Filip Biegun

Filip Biegun (ur. 21 maja 1996) – polski siatkarz, grający na pozycji przyjmującego.
Sukcesy klubowe.
Mistrzostwo I Ligi:
Superpuchar Ukrainy:
Puchar Ukrainy:
Mistrzostwo Ukrainy:

</doc>
<doc id="4236337" url="https://pl.wikipedia.org/wiki?curid=4236337" title="Biała rdza chryzantemy">
Biała rdza chryzantemy

Biała rdza chryzantemy, biała rdza złocienia (ang. "white rust of chrysanthemum") – grzybowa choroba chryzantemy ("Dendranthema") wywołana przez "Puccinia horiana". Należy do grupy chorób zwanych rdzami.
Występowanie i szkodliwość.
Choroba pochodzi z Japonii, skąd rozprzestrzeniła się po krajach Dalekiego Wschodu, następnie w Europie i Afryce. Obecnie występuje na wszystkich kontynentach poza Antarktydą. Jest najgroźniejszą chorobą chryzantemy, tak trudną do zwalczenia, że została uznana za chorobę kwarantannową. Występuje głównie w uprawie pod osłonami. Występujące w nich duże zagęszczenie roślin i duża wilgotność stanowią doskonałe warunki do rozwoju patogenu. Gdy choroba raz pojawi się w takiej uprawie, jest niezwykle trudna do zwalczenia.
Objawy.
Pierwszym objawem porażenia są pojawiające się na górnej stronie liści żółtopomarańczowe plamki o średnicy około 0,5 cm. W miarę rozwoju choroby stają się coraz większe, osiągają średnicę do 2 cm i brunatnieją. Na dolnej stronie porażonych liści, a także na przylistkach i łodydze, powstają brązowe, poduszeczkowate telia o średnicy 2–4 mm.. Porażeniu ulegają głównie młode liście. Przy silnym porażeniu następuje ich zwijanie, skręcanie i w końcu obumarcie. Porażone i obumarłe liście nie opadają z rośliny. Po dojrzeniu telia stają się białe, w wyniku dojrzewania w nich bazydiospor, a w końcu jasnobrązowe, wskutek zainfekowania przez różne organizmy saprotroficzne.
Epidemiologia.
Po raz pierwszy rośliny w uprawie pod osłonami ulegają zakażeniu głównie poprzez zakażone sadzonki. Co prawda możliwe jest również przeniesienie zarodników na odległość nawet do 700 m, ale może to następować tylko przy wilgotności powietrza powyżej 90%, w praktyce zdarza się tylko między sąsiednimi szklarniami. Źródłem infekcji pierwotnej są bazydiospory zimujące na porażonych częściach roślin, zarówno żywych, jak i obumarłych. Na martwych liściach mogą przetrwać do 8 tygodni. Optymalne warunki do rozprzestrzeniania choroby to temperatura 10–15 °C i wilgotność powietrza powyżej 96%. Okres inkubacji trwa do 56 dni, a w optymalnych warunkach 5–10 dni.
Ochrona.
Ze względu na kwarantannowy charakter choroby konieczne jest monitorowanie uprawy na każdym etapie rozwoju roślin. Należy uprawiać tylko odmiany odporne na tę chorobę, podczas wykonywania prac pielęgnacyjnych przestrzegać zasad higieny i wietrzyć szklarnie, tak, by wilgotność była mniejsza od optymalnej dla patogenu. Wszystkie chore rośliny należy usuwać i niszczyć. Zazwyczaj konieczne jest także opryskiwanie fungicydami. Stosuje się fungicydy triazolowe, strobilurinowe, a także środki naturalne, na przykład chitozan.

</doc>
<doc id="4236340" url="https://pl.wikipedia.org/wiki?curid=4236340" title="Harlan (Indiana)">
Harlan (Indiana)

Harlan – jednostka osadnicza w Stanach Zjednoczonych, w stanie Indiana, w hrabstwie Allen.

</doc>
<doc id="4236345" url="https://pl.wikipedia.org/wiki?curid=4236345" title="Taylorsville (Indiana)">
Taylorsville (Indiana)

Taylorsville – jednostka osadnicza w Stanach Zjednoczonych, w stanie Indiana, w hrabstwie Bartholomew.

</doc>
<doc id="4236348" url="https://pl.wikipedia.org/wiki?curid=4236348" title="Zygfryd Sznek">
Zygfryd Sznek

Zygfryd Sznek, ps. „Marcin”, „Janek”, „Johann (Hans) Giller” (ur. 16 listopada 1909 we Lwowie, zm. 18 maja 1989 w Warszawie) – działacz komunistyczny i polityk w okresie II RP i PRL.
Życiorys.
Urodził się 16 listopada 1909 we Lwowie jako syn Benjamina i Cyli. Od 1924 do 1928 należał do Ha-Szomer Ha-Cair. Został absolwentem studiów prawa na Wydziale Prawa Uniwersytetu Jana Kazimierza we Lwowie, a od 1933 studiował na Wydziale Inżynieryjnym Politechniki Lwowskiej. Był członkiem Komunistycznego Związku Młodzieży Polski, od 1935 delegowany z KZM do akcji „Polskim Związku Myśli Wolnej”. Był członkiem Komunistycznej Partii Zachodniej Ukrainy od maja 1935 do 1938, w tym zasiadał w składzie Okręgowego Komitetu KPZU we Lwowie od stycznia 1938, w którym od listopada 1937 był sekretarzem, zaś od stycznia 1938 pełnił funkcję pomocnik okręgowca w okręgu drohobyckim. W okresie lwowskim 1935–1938 działał pod pseudonimem „Marcin”, a w 1938 w Drohobyczu pod pseudonimem „Janek”. Po rozwiązaniu KPZU był na emigracji w czeskiej Pradze od sierpnia 1938 do września 1939. W 1939 funkcjonował jako Johann (Hans) Giller w województwie katowickim.
Po wybuchu II wojny światowej podjął przerwane studia na Politechnice Lwowskiej (1939–1941). Od 1941 do 1944 był studentem oraz pracownikiem umysłowym w Instytucie Irygacji i Mechanizacji Gospodarki Wiejskiej w Taszkencie. Uzyskał tytuł inżyniera hydrotechnika.
Pełnił funkcję przewodniczącego Zarządu Miejskiego Związku Patriotów Polskich w Taszkencie od 1 czerwca 1944. Wstąpił do Polskiej Partii Robotniczej 16 sierpnia 1944. Po powrocie na ziemie polskie był dyrektorem Departamencie w Resorcie, następnie Ministerstwie Administracji Publicznej od listopada 1944 do 1949. Tamże pełnił funkcję I sekretarza koła PPR (w Resorcie AP od listopada do 31 grudnia 1944, w Ministerstwie AP od 31 grudnia 1944 do marca 1946). Następnie był sekretarzem Komitetu Zakładowego PPR przy MAP od marca 1946 do grudnia 1948, zaś po utworzeniu Polskiej Zjednoczonej Partii Robotnicza był sekretarzem KZ PZPR przy MAP od grudnia 1948 do 1949. Od 1950 do 1953 sprawował stanowisko kierownika katedry w Dwuletniej Szkole Partyjna przy KC PZPR. Do 1952 pełnił stanowisko zastępcy szefa Kancelarii Rady Państwa. Uchwałą Rady Państwa z 25 sierpnia 1952 jako działacz Związku Zawodowego Pracowników Pań­stwowych został powołany na członka Państwowej Komisji Wyborczej. Później był zastępcą szefa Urzędu Rady Ministrów od 17 grudnia 1953 do grudnia 1954 oraz podsekretarzem stanu (wiceministrem) w Ministerstwie Spraw Wewnętrznych od 15 grudnia 1954 do 26 kwietnia 1968. Od 30 kwietnia 1968 przebywał na rencie.
Zmarł 18 maja 1989. Został pochowany na Cmentarzu Wojskowym na Powązkach w Warszawie (kwatera A16-4-1).

</doc>
<doc id="4236352" url="https://pl.wikipedia.org/wiki?curid=4236352" title="Cordry Sweetwater Lakes">
Cordry Sweetwater Lakes

Cordry Sweetwater Lakes – jednostka osadnicza w Stanach Zjednoczonych, w stanie Indiana, w hrabstwie Brown.

</doc>
<doc id="4236353" url="https://pl.wikipedia.org/wiki?curid=4236353" title="Károly Sós">
Károly Sós

Károly Sós (ur. 5 kwietnia 1909 w Budapeszcie, zm. 3 sierpnia 1991 tamże) – węgierski piłkarz, a także trener.
Kariera piłkarska.
W swojej karierze Sós reprezentował barwy zespołów Vasas, Nemzeti SC, Attila FC, US Saint-Malo, Olympique Alès, FC Bern, FK Banská Bystrica oraz Gamma FC.
Kariera trenerska.
W swojej karierze klubowej Sós prowadził drużyny Gamma FC, Szombathelyi Haladás, Újpest TE, Salgótarjáni BTC, Dorogi Tárna, Ferencvárosi TC oraz Budapesti Honvéd SE.
W 1957 roku wraz z Lajosem Barótim i Károlym Lakatem poprowadził w czterech meczach reprezentację Węgier. Trzy z nich były wygrane, a jeden przegrany.
W latach 1961–1967 Sós był selekcjonerem reprezentacji NRD. W roli tej zadebiutował 14 maja 1961 w zremisowanym 1:1 meczu eliminacji do Mistrzostw Świata 1962 z Holandią. W 1964 roku doprowadził reprezentację NRD do zdobycia brązowego medalu na letnich igrzyskach olimpijskich. Łącznie poprowadził ją w 43 meczach, z których 19 było wygranych, 9 zremisowanych i 15 przegranych.
W latach 1968–1969 Sós ponownie trenował reprezentację Węgier i była to ostatnia praca w jego karierze szkoleniowej.

</doc>
<doc id="4236357" url="https://pl.wikipedia.org/wiki?curid=4236357" title="Memphis (Indiana)">
Memphis (Indiana)

Memphis – jednostka osadnicza w Stanach Zjednoczonych, w stanie Indiana, w hrabstwie Clark.

</doc>
<doc id="4236358" url="https://pl.wikipedia.org/wiki?curid=4236358" title="That’s How You Write a Song">
That’s How You Write a Song

That’s How You Write a Song – singiel białorusko-norweskiego piosenkarza i skrzypka Alexandra Rybaka, wydany cyfrowo 15 stycznia 2018 roku. Autorem utworu jest Rybak, zaś za produkcję odpowiada Knut Bjørnar Asphol.
Do piosenki został zrealizowany oficjalny teledysk, który miał swoją oficjalną premierę 15 stycznia 2018 roku w serwisie YouTube. Reżyserem klippu został Frederic Esnault, zaś producentem sam Rybak.
Kompozycja wygrała finał norweskich eliminacji eurowizyjnych "Melodi Grand Prix 2018", dzięki czemu reprezentowała Norwegię w 63. Konkursie Piosenki Eurowizji w Lizbonie. 10 maja piosenka została zaprezentowana przez Rybaka w drugim półfinale konkursu i zakwalifikowała się do finału z pierwszego miejsca. W finale zajął 15. miejsce po zdobyciu 144 punktów w tym 84 punkty od telewidzów (11. miejsce) i 60 pkt od jurorów (16. miejsce).
Lista utworów.
Digital download

</doc>
<doc id="4236360" url="https://pl.wikipedia.org/wiki?curid=4236360" title="New Washington (Indiana)">
New Washington (Indiana)

New Washington – jednostka osadnicza w Stanach Zjednoczonych, w stanie Indiana, w hrabstwie Clark.

</doc>
<doc id="4236363" url="https://pl.wikipedia.org/wiki?curid=4236363" title="Yordi">
Yordi

Yordi, właśc. Jorge González Díaz (ur. 14 września 1974 w San Fernando) – hiszpański piłkarz występujący na pozycji napastnika.
Kariera.
Yordi karierę rozpoczął w 1993 roku w Sevilli B, grającej w Segunda División B. W sezonie 1995/1996 został włączony do pierwszej drużyny Sevilli, grającej w Primera División. W lidze tej zadebiutował 27 marca 1996 w przegranym 2:3 meczu z Méridą, w którym strzelił też gola. Zawodnikiem Sevilli Yordi był do końca sezonu 1995/1996, a potem odszedł do Atlético Madryt B, grającego w Segunda División. W sezonie 1996/1997 z 19 golami na koncie, wraz z Pauletą, został królem strzelców tej ligi. W tamtym sezonie wystąpił również w jednym meczu pierwszej drużyny Atlético, grającej w Primera División.
W 1997 roku Yordi został zawodnikiem Realu Saragossa z Primera División. W sezonie 2000/2001 zdobył wraz z nim Puchar Króla. W lutym 2002 został wypożyczony do angielskiego Blackburn Rovers. W Premier League zadebiutował 2 marca 2002 w zremisowanym 1:1 meczu z Boltonem, a 1 kwietnia 2002 w wygranym 2:0 pojedynku z Southamptonem zdobył swoją pierwszą bramkę w tej lidze. W sezonie 2001/2002 wraz z Blackburn zdobył Puchar Ligi Angielskiej. Po zakończeniu tamtego sezonu wrócił do Realu, który w międzyczasie spadł do Segunda División. W kolejnym sezonie Yordi awansował jednak z zespołem z powrotem do Primera División. W sezonie 2003/2004 po raz drugi zdobył z nim Puchar Króla, a następnie odszedł z klubu.
W kolejnych latach Yordi występował w drużynach Getafe CF oraz RCD Mallorca, grających w Primera División, a także zespołach Segunda División – Xerez CD oraz Córdobie. Jako gracz Xerez w sezonie 2007/2008 z 20 bramkami został królem strzelców Segunda División. W 2009 roku Yordi zakończył karierę.
W Primera División rozegrał 180 spotkań i zdobył 36 bramek.

</doc>
<doc id="4236365" url="https://pl.wikipedia.org/wiki?curid=4236365" title="Tomasz Hinc">
Tomasz Hinc

Tomasz Wojciech Hinc (ur. 6 lipca 1974 w Szczecinie) – polski samorządowiec i menedżer, w latach 2018–2020 wojewoda zachodniopomorski.
Życiorys.
W 1998 ukończył studia socjologiczne na Wydziale Humanistycznym Uniwersytetu Szczecińskiego o specjalizacji socjologia i psychologia kompetencji społecznych. Od 1997 do 2007 wykładał na różnych uczelniach w Szczecinie, specjalizując się w zagadnieniach z zakresu organizacji i zarządzania, zarządzania zasobami ludzkimi oraz socjologii.
Od 2002 należy do Prawa i Sprawiedliwości. W latach 2006–2018 przez trzy kolejne kadencje był radnym Rady Miasta Szczecin z list PiS, w latach 2014–2018 pełnił funkcję wiceprzewodniczącego tego gremium. Jako radny kierował Komisją Bezpieczeństwa Publicznego i Samorządności, pracował także w Komisji Budżetu i Finansów, Komisji Promocji Rozwoju i Gospodarki Morskiej, Komisji Budownictwa i Mieszkalnictwa, Komisji Edukacji, Komisji Sportu oraz Komisji Rewizyjnej.
Od 2007 do 2016 zatrudniony w Totalizatorze Sportowym kolejno jako: w 2007 doradca zarządu spółki, następnie w latach 2007–2016 dyrektor Oddziału XV w Szczecinie, w 2008 – p.o. dyrektora Oddziału XIII w Zielonej Górze, w latach 2013–2016 dyrektor Oddziału XVII w Koszalinie. W latach 2016–2018 pełnił funkcję wiceprezesa zarządu Grupy Azoty, gdzie odpowiadał za zakupy, przetargi, surowce, gospodarkę magazynową oraz logistykę.
Od 2003 do 2018 zasiadał w Radzie Społecznej Regionalnego Szpitala Onkologicznego w Szczecinie – Zachodniopomorskiego Centrum Onkologii, od 2007 do 2014 wchodził w skład Komisji Bezpieczeństwa i Porządku przy prezydencie Szczecina. W latach 2013–2015 był członkiem Szczecińskiej Rady Działalności Pożytku Publicznego. W latach 2015–2018 był przedstawicielem Szczecina w radzie Euroregionu Pomerania.
5 marca 2018 został powołany przez premiera Mateusza Morawieckiego na stanowisko wojewody zachodniopomorskiego. 29 listopada 2020 zakończył pełnienie tej funkcji, obejmując w kolejnym miesiącu stanowisko prezesa zarządu przedsiębiorstwa Grupa Azoty.
Życie prywatne.
Jest żonaty, ma dwoje dzieci. Przez 14 lat uprawiał piłkę ręczną w szczecińskich klubach, był także sędzią w tej dyscyplinie.

</doc>
<doc id="4236368" url="https://pl.wikipedia.org/wiki?curid=4236368" title="Benjamin Ingrosso">
Benjamin Ingrosso

Benjamin Daniele Wahlgren Ingrosso (ur. 14 września 1997 w Danderyd) – szwedzki piosenkarz i autor piosenek pochodzenia włoskiego.
Zwycięzca "Melodifestivalen 2018". Reprezentant Szwecji w 63. Konkursie Piosenki Eurowizji (2018).
Młodość.
Jest synem byłego tancerza Emilia Ingrossa i piosenkarki Pernilli Wahlgren. Po rodzicach ma włoskie korzenie. Ma dwoje starszego rodzeństwa, brata Olivera i siostrę Biankę, a także młodszego brata przyrodniego Theodora. Jest wnukiem aktorów Hansa Wahlgrena i Christiny Schollin, siostrzeńcem aktorów Niclasa i Linusa Wahlgrenów oraz kuzynem Sebastiana Ingrosso z zespołu Swedish House Mafia.
Kariera.
Występował w kilku musicalach i spektaklach teatralnych, takich jak np. "Nils Karlsson Pyssling". W 2006 z piosenką „Hej Sofia” wygrał konkurs "Lilla Melodifestivalen", dzięki czemu reprezentował Szwecję w konkursie "Melodi Grand Prix Nordic 2006". W finale zajął miejsce poza podium.
W 2007 wydał singiel „Jag är en astronaut”, będący coverem piosenki Linusa Wahlgrena z 1985. Nowa wersja utworu dotarła do drugiego miejsca szwedzkiej listy przebojów. W tym samym roku Ingrosso wystąpił w koncercie "Allsång på Skansen" oraz wyruszył w trasę koncertową "Diggiloo". W latach 2008–2009 występował w musicalu "Hujeda mej vá många sånger". W 2009 zaśpiewał z matką na gali "Eldsjälsgala" mieszankę przebojów zespołu The Jackson 5 przetłumaczonych na język szwedzki. W tym samym roku zagrał Rasmusa w spektaklu "Rasmus på luffen". W 2011 odgrywał rolę młodszego brata w sztuce "Karlsson på taket flyger igen", wystawianej w Göta Lejon w Sztokholmie.
W lutym 2014 porzucił karierę teatralną, by skupić się na karierze muzycznej. Od 28 lutego do 9 maja brał udział w dziewiątej edycji programu "Let’s Dance". Jego partnerką taneczną była Sigrid Bernson, z którą wygrał finał konkursu. W październiku 2016 wydał singel „Fall in Love”, niedługo później podpisał kontrakt muzyczny z wytwórnią TEN Music Group. W tym samym roku zaczął grać w serialu "Wahlgrens värld", emitowanym na Kanal 5.
W 2017 z piosenką „Good Lovin’” brał udział w "Melodifestivalen 2017". Dotarł do finału, w którym zajął piąte miejsce. W 2018 zakwalifikował się do stawki "Melodifestivalen 2018" z piosenką „Dance You Off”. Przeszedł do finału, rozgrywanego 10 marca i zajął w nim pierwsze miejsce dzięki zdobyciu największej liczby punktów od jurorów i telewidzów, zostając reprezentantem Szwecji w 63. Konkursie Piosenki Eurowizji w Lizbonie. 10 maja wystąpił jako piętnasty w kolejności w drugim półfinale konkursu i z drugiego miejsca zakwalifikował się do finału, który odbył się 12 maja. Wystąpił w nim jako dwudziesty w kolejności i zajął siódme miejsce po zdobyciu 274 punktów w głosowaniu jurorów i telewidzów w tym 21 punktów od telewidzów (23. miejsce) i 253 pkt od jurorów (2. miejsce).
28 września wydał debiutancki album studyjny, zatytułowany "Identification", który zadebiutował na pierwszym miejscu listy najczęściej kupowanych płyt w Szwecji.

</doc>
<doc id="4236369" url="https://pl.wikipedia.org/wiki?curid=4236369" title="Mistrzostwa Świata w Hokeju na Lodzie Kobiet 2018/I Dywizja">
Mistrzostwa Świata w Hokeju na Lodzie Kobiet 2018/I Dywizja

Mistrzostwa Świata w Hokeju na Lodzie Kobiet I Dywizji 2018 rozegrane zostały w dniach 8–14 kwietnia (Grupa A) i (Grupa B).
Do mistrzostw I Dywizji przystąpiło 12 zespołów, które zostały podzielone na dwie grupy po 6 zespołów. Zgodnie z formatem zawody I Dywizji odbyły się w dwóch grupach: Grupa A we Francji (Vaujany), zaś grupa B we Włoszech (Asiago). Reprezentacje rywalizowały systemem każdy z każdym.
Hale, w których zorganizowano zawody:
Grupa A.
Zasady awansu do turnieju elity.
Do mistrzostw świata elity w 2019 z Grupy A awansował zwycięzca turnieju. Najlepsza drużyna turnieju w Grupie B zagra w przyszłym roku w Dywizji A. W tym sezonie nie ma spadków do niższych dywizji.
Tabela
    = awans do elity     = utrzymanie w I dywizji grupy A
Dyrektoriat turnieju wybrał trójkę najlepszych zawodników na każdej pozycji:
Grupa B.
Tabela
    = awans do I dywizji grupy A     = utrzymanie w I dywizji grupy B
Dyrektoriat turnieju wybrał trójkę najlepszych zawodników na każdej pozycji:

</doc>
<doc id="4236370" url="https://pl.wikipedia.org/wiki?curid=4236370" title="Narciarstwo alpejskie na Zimowych Igrzyskach Paraolimpijskich 2018 – supergigant kobiet">
Narciarstwo alpejskie na Zimowych Igrzyskach Paraolimpijskich 2018 – supergigant kobiet

Supergigant kobiet – jedna z konkurencji rozgrywana w ramach narciarstwa alpejskiego na Zimowych Igrzyskach Paraolimpijskich 2018. Zawody rozegrano 11 marca 2018 roku w trzech klasach.
Osoby niedowidzące.
W rywalizacji wystąpiło 11 zawodniczek z 8 państw.
Osoby stojące.
W rywalizacji wystąpiło 14 zawodniczek z 8 państw.
Osoby siedzące.
W rywalizacji wystąpiło 8 zawodniczek z 7 państw.

</doc>
<doc id="4236375" url="https://pl.wikipedia.org/wiki?curid=4236375" title="Tufan Erhürman">
Tufan Erhürman

Tufan Erhürman (ur. 1970) – polityk nieuznawanego państwa Cypr Północny.
Ukończył prawo na uniwersytecie w Ankarze, gdzie został później wykładowcą. W latach 2008–2010 uczestniczył w negocjacjach w sprawie zjednoczenia Cypru. W 2013 został deputowanym w parlamencie północnocypryjskim. Od 13 listopada 2016 lider Tureckiej Partii Republikańskiej. Ponownie wybrany do parlamentu w 2018. Od 28 lutego 2018 do 22 maja 2019 premier Cypru Północnego.

</doc>
<doc id="4236376" url="https://pl.wikipedia.org/wiki?curid=4236376" title="Marcin Zarzecki">
Marcin Zarzecki

Marcin Zarzecki (ur. 2 czerwca 1977 w Bartoszycach) – polski socjolog, statystyk, metodolog nauk społecznych i ewaluator. Doktor nauk społecznych w dyscyplinie socjologia, nauczyciel akademicki, prodziekan Wydziału Nauk Historycznych i Społecznych Uniwersytetu Kardynała Stefana Wyszyńskiego w Warszawie w latach 2016–2019. Wykładowca UKSW w Warszawie oraz Krajowej Szkoły Administracji Publicznej im. Prezydenta Rzeczypospolitej Polskiej Lecha Kaczyńskiego.
Funkcje.
Od 2014 roku kierownik Laboratorium Metod Numerycznych i Analiz Statystycznych w Centrum Cyfrowej Nauki i Technologii na Uniwersytecie Kardynała Stefana Wyszyńskiego w Warszawie. W latach 2016–2018 Prezes Polskiego Towarzystwa Ewaluacyjnego (od 2014 w Zarządzie Głównym PTE, od 2018 w Prezydium PTE jako wiceprezes). W kadencjach 2007–2011 członek Zarządu Głównego OW Polskiego Towarzystwa Socjologicznego. Współzałożyciel oraz wicekierownik Pracowni Badawczej Polski Pomiar Postaw i Wartości. Ukończył kurs dla kandydatów na członków Rad Nadzorczych w IBD Business School. W roku 2016 powołany przez Prezesa Rady Ministrów do Rady Instytutu Zachodniego im. Zygmunta Wojciechowskiego w Poznaniu (instytucja nadzorująca Kancelaria Prezesa Rady Ministrów). Od roku 2016 w Zespole konsultacyjnym ds. badań społecznych w Kancelarii Prezesa Rady Ministrów. 26 października 2016 otrzymał akt powołania przez Ministra Rodziny, Pracy i Polityki Społecznej do Rady Zatrudnienia Socjalnego w Ministerstwo Rodziny, Pracy i Polityki Społecznej. Nominowany przez Ministra Inwestycji i Rozwoju na Członka Rady Dostępności. Od 2019 roku Zastępca Dyrektora Departamentu Własności Intelektualnej i Mediów MKiDN. Od 2019 roku prezes Zarządu Polskiej Fundacji Narodowej. Powołany w skład zespołu doradczego do oceny wniosków o przyznanie stypendiów ministra właściwego do spraw szkolnictwa wyższego i nauki dla studentów i wybitnych młodych naukowców w Ministerstwo Edukacji i Nauki. Powołany w skład Narodowej Rady Profilaktyki ZdrowotnejCzłonek Rady do Spraw Cyfryzacji IV kadencji. W 2022 roku powołany przez Ministra Edukacji i Nauki na eksperta Komisji Ewaluacji Nauki. Członek Zespołu do spraw rozwoju systemu oświaty oraz systemu szkolnictwa wyższego i nauki w Ministerstwo Edukacji i Nauki. Członek Zespołu doradczego do spraw programu MEiN pod nazwą „Rozwój czasopism naukowych”. Ekspert Narodowego Centrum Badań i Rozwoju. Od 2022 w Radzie Programowej Ewaluacyjnego Think Tanku PTE. W Zespole do spraw Medalu „Zasłużony dla Nauki Polskiej Sapientia et Veritas” MEiN. W kadencji 2022-2024 w Komitecie Polityki Naukowej przy MEiN. Ekspert Narodowego Centrum Kultury. W Radzie Doradczej Victims of Communism Museum w Waszyngtonie. 
Współproducent filmów: "Walka o głos" (dokument, reż. R. Pustak, 2020); „Śmierć Zygielbojma” (fabularny, reż. R. Brylski, 2021).
Kurator wystawy „24.02” (Autor Maciej Biedrzycki, Galeria Kordegarda, Warszawa).
W jury nagrody Young Design Instytutu Wzornictwa Przemysłowego.
W latach 2015–2016 zastępca dyrektora Instytutu Socjologii Uniwersytetu Kardynała Stefana Wyszyńskiego w Warszawie. W kadencji 2016–2019 roku prodziekan Wydziału Nauk Historycznych i Społecznych Uniwersytetu Kardynała Stefana Wyszyńskiego w Warszawie. Od 2020 roku kieruje Zakładem Metodologii Badań i Analiz Socjologicznych w Instytucie Nauk Socjologicznych na Wydziale Społeczno-Ekonomicznym UKSW w Warszawie.

</doc>
<doc id="4236386" url="https://pl.wikipedia.org/wiki?curid=4236386" title="Santa Elena de Uairen">
Santa Elena de Uairen



</doc>
<doc id="4236391" url="https://pl.wikipedia.org/wiki?curid=4236391" title="ARV Sábalo">
ARV Sábalo

ARV Sábalo (S-31) – wenezuelski okręt podwodny z lat 70. XX wieku, jeden z dwóch zakupionych przez Wenezuelę niemieckich okrętów podwodnych typu "209/1300". Został zwodowany 1 lipca 1975 roku w stoczni Howaldtswerke-Deutsche Werft w Kilonii i przyjęty do służby w Marynarce Wojennej Wenezueli 6 sierpnia 1976 roku. Okręt, kilkakrotnie remontowany i modernizowany, nadal znajduje się w aktywnej służbie (stan na 2018 rok).
Projekt i budowa.
ARV „Sábalo” jest jednym z kilkudziesięciu zbudowanych okrętów niemieckiego eksportowego typu "209", zaprojektowanego w biurze konstrukcyjnym Ingenieurkontor Lübeck. Okręt należy do drugiej serii jednostek (projekt o sygnaturze IK 79), nazwanej na podstawie przybliżonej wyporności "209/1300", przedłużonej o ponad 3,5 metra w stosunku do pierwszych okrętów.
Jednostka została zamówiona przez rząd Wenezueli w 1971 roku i zbudowana w stoczni Howaldtswerke-Deutsche Werft w Kilonii (numer budowy 67). Stępkę okrętu położono 2 maja 1973 roku, a został zwodowany 1 lipca 1975 roku.
Dane taktyczno–techniczne.
„Sábalo” jest średniej wielkości jednokadłubowym okrętem podwodnym. Długość całkowita jednostki wynosi 59,5 metra, szerokość 6,25 metra i zanurzenie 5,5 metra. Wyporność w położeniu nawodnym wynosi 1263 ton (bez zbiorników balastowych), a w zanurzeniu 1370 ton. Okręt napędzany jest na powierzchni i w zanurzeniu przez dwustojanowy silnik elektryczny Siemens o mocy 5000 KM przy 200 obr./min, zasilany z akumulatorów ładowanych przez generator Siemens o mocy 578 KM, poruszany czterema czterosuwowymi, 12-cylindrowymi silnikami wysokoprężnymi MTU 12V 493 AZ80 GA31L o mocy 800 KM przy 1450 obr./min każdy. Jednowałowy układ napędowy pozwala osiągnąć prędkość 11,5 węzła na powierzchni i 21,4 węzła w zanurzeniu (na chrapach 12 węzłów). Zasięg wynosi 7500 Mm przy prędkości 10 węzłów na powierzchni, 8400 Mm przy prędkości 8 węzłów na chrapach (lub 11 200 Mm przy prędkości 4 węzłów) i 440 Mm przy prędkości 4 węzłów w zanurzeniu. Ster krzyżowy, umiejscowiony przed pięciołopatową śrubą napędową. Zbiorniki paliwa mieszczą 87 ton paliwa. Dopuszczalna głębokość zanurzenia wynosi 250 metrów, zaś autonomiczność 50 dób. Okręt posiada dwa główne zbiorniki balastowe oraz dziobowe i rufowe zbiorniki trymujące.
Okręt wyposażony jest w osiem dziobowych wyrzutni torped kalibru 533 mm, z łącznym zapasem 14 torped AEG SUT SST 4 Mod 1. Wyposażenie radioelektroniczne obejmowało początkowo radar nawigacyjny Calypso, telefon podwodny UT-Anlage, system kierowania ogniem (przelicznik torpedowy) H.S.A. Mk 8 Mod 24, sonar STN Atlas CSU-3 z modułem aktywnym AN407 A9 i biernym A526, sonar pasywny (GHG) AN 5039A1 i bierne urządzenie pomiaru odległości DUUX-2. Prócz tego okręt posiada dwa peryskopy, dwie tratwy ratunkowe, ponton, kotwicę i pętlę demagnetyzacyjną MES-Anlage.
Załoga okrętu składa się z 5 oficerów oraz 28 podoficerów i marynarzy.
Służba.
6 sierpnia 1976 roku jednostkę pod nazwą „Sábalo” przyjęto do służby w Marynarce Wojennej Wenezueli. Okręt otrzymał numer taktyczny S-21, zmieniony później na S-31.
W 1979 roku na okręcie wybuchł pożar, którego skutki usunięto podczas generalnego remontu w macierzystej stoczni HDW w Kilonii w 1981 roku. Kolejny remont połączony z modernizacją (m.in. instalacja nowego sonaru CSU-3-32, co spowodowało przedłużenie jednostki do 61,2 metra i zwiększenie wyporności do 1320 ton w położeniu nawodnym i 1450 ton pod wodą; oprócz tego wydłużono kiosk, obudowano rufę nowym płaszczem ochronnym, wymieniono silniki wysokoprężne, system kontroli ognia i peryskopy) przeprowadzono w Kilonii w latach 1990–1992, a okręt wyruszył w drogę do kraju 16 listopada 1992 roku. Ponowny remont i modernizacja miały miejsce w krajowej stoczni Dianca w Puerto Cabello od 30 grudnia 2004 roku do 22 lutego 2006 roku, podczas której m.in. wymieniono baterie akumulatorów i systemy kontroli uzbrojenia.
Jednostka nadal znajduje się w składzie wenezuelskiej floty (stan na 2018 rok).

</doc>
<doc id="4236395" url="https://pl.wikipedia.org/wiki?curid=4236395" title="Akcja Hergel">
Akcja Hergel

Akcja Hergel – zamach przeprowadzony 3 grudnia 1943 roku przez Armię Krajową na Antona Hergla, komisarza drukarń w dystrykcie warszawskim.
Historia.
Hergel zajmował się kontrolą prywatnych oraz państwowych drukarni w Warszawie oraz całym dystrykcie warszawskim. Osobiście dokonywał kontroli oraz rewizji nękając małe zakłady drukarskie, w wyniku czego wiele z nich przeniosło się do ukrytych piwnic i działało w całkowitym ukryciu. Ze względu na gorliwość, jaką komisarz wykazywał w swojej pracy, wkrótce stał się zagrożeniem dla życia drukarzy publikujących podziemną prasę taką jak np. Biuletyn Informacyjny.
Pierwszy zamach na Hergla przeprowadzili sami drukarze, którzy likwidując drukarnię wynieśli kompromitujące materiały i odchodząc umieścili na drzwiach ciężki kamień. Hergel wchodząc do pomieszczenia spowodował jego upadek. Kamień upadł mu na stopę, w wyniku czego odniósł obrażenia kulejąc na jedną nogę. Mimo urazu nie zaprzestał swojej działalności.
Działalność komisarza stała się bardzo uciążliwa dla polskiego ruchu oporu i groziła dekonspiracją osób zaangażowanych w drukowanie oraz kolportaż podziemnej prasy. Hergel był volksdeutschem, który pracował przed wojną w polskim przemyśle poligraficznym, dzięki czemu miał dobre rozeznanie w tej materii i przez to stanowił duże zagrożenie. Podziemie podjęło decyzję jego likwidacji.
Hergel stał się celem na liście akcji Główki. 3 grudnia 1943 roku trzeci pluton Agatu w liczbie ośmiu osób dokonał zamachu na Hergla zabijając go na miejscu wraz z towarzyszącymi mu Niemcami.

</doc>
<doc id="4236396" url="https://pl.wikipedia.org/wiki?curid=4236396" title="Lingala">
Lingala



</doc>
<doc id="4236400" url="https://pl.wikipedia.org/wiki?curid=4236400" title="Red Bull Air Race World Championship 2018">
Red Bull Air Race World Championship 2018

Red Bull Air Race World Series 2018 – 13. sezon Red Bull Air Race.
Piloci.
Challenger Class.
Wszyscy piloci Challenger Cup latali na samolotach Zivko Edge 540 V2.
Kalendarz zawodów.
Kalendarz ośmiu wydarzeń na sezon 2018 został ogłoszony w dniu 8 listopada 2017 r.
Chiba rund 3 została ogłoszona 6 marca 2018 roku.

</doc>
<doc id="4236403" url="https://pl.wikipedia.org/wiki?curid=4236403" title="Podróż apostolska Franciszka do Szwajcarii">
Podróż apostolska Franciszka do Szwajcarii

Podróż apostolska papieża Franciszka do Szwajcarii odbyła się 21 czerwca 2018. Podczas tej jednodniowej wizyty, papież odwiedził Światową Radę Kościołów w Genewie. Była to druga wizyta Zwierzchnika Kościoła katolickiego w tym kraju i w tej organizacji; wcześniej dokonał tego Jan Paweł II, podczas swojej
22. podróży apostolskiej w 1984 roku.
Program pielgrzymki.
O 8:30 Papież wyleciał samolotem z Rzymu do Genewy; Papież przyleciał na lotnisko w Genewie o 10.10. Po ceremonii powitania o 10:30 Papież spotkał się na lotnisku z prezydentem Szwajcarii Alainem Bersetem. Po rozmowie z prezydentem Papież udał się do Centrum Ekumenicznego WCC, gdzie o 11:15 odprawił modlitwę ekumeniczną. Po modlitwie Papież zjadł obiad w Instytucie Ekumenicznym Bossey. Po obiedzie powrócił do Centrum Ekumenicznego WCC, gdzie o 15:45 odbyło się spotkanie ekumeniczne. O 17:30 Papież odprawił mszę w Pałacu Wystaw w Genewie. O 19:15 odbyło się spotkanie pożegnalne z biskupami i współpracownikami Papieskich Przedstawicielstw w Szwajcarii. Po pożegnaniu z biskupami Papież udał się na lotnisko, gdzie między godzina 19:45 a 20:00 miał przerwę. O 20:00 samolot z Papieżem odleciał do Rzymu, gdzie wylądował o 21:40.
Linki zewnętrzne.
https://press.vatican.va/content/salastampa/en/bollettino/pubblico/2018/05/07/180507a.html

</doc>
<doc id="4236404" url="https://pl.wikipedia.org/wiki?curid=4236404" title="Anna Kostowska">
Anna Kostowska

Anna Kostowska, z d. Dreszer (ur. 17 maja 1950 w Zdzieszowicach) – polska piłkarka ręczna, mistrzyni i reprezentantka Polski.
Życiorys.
Kariera klubowa.
W wieku 14 lat została zawodniczką KS Otmęt Krapkowice, gdzie jej trenerem był Leon Nosila. W 1967 zwyciężyła ze swoją drużyną w Ogólnopolskiej Spartakiadzie Młodzieży, w 1968 wywalczyła wicemistrzostwo Polski juniorek i awans do I ligi. W 1970 i 1971 zdobyła z Otmętem mistrzostwo Polski, w 1972 wicemistrzostwo Polski, była także najlepszym strzelcem ligi w sezonie 1968/1969 (92 bramki) i 1970/1971 (155 bramek).
W latach 1972-1981 reprezentowała barwy Ruchu Chorzów, zdobywając w barwach tego klubu pięć tytułów mistrza Polski (1973, 1974, 1975, 1977, 1978) oraz trzy tytuły wicemistrzowskie (1976, 1979, 1981), a także Puchar Polski w 1979. Sezon 1979/1980 opuściła w związku z przerwą macierzyńską. Następnie była zawodniczką austriackiej drużyny Union Admira Landhaus Wiedeń (1981-1984), zdobywając z nią trzykrotnie wicemistrzostwo kraju (1982, 1983, 1984). W latach 1984-1989 grała w niemieckim zespole 1. FC Norymberga.
Kariera reprezentacyjna.
W reprezentacji Polski juniorek debiutowała w wieku 16 lat jako bramkarka. W reprezentacji Polski seniorek debiutowała w 1968. Wystąpiła na mistrzostwach świata grupy "A" w 1973 (5. miejsce) i 1975 (7. miejsce), a także mistrzostwach świata grupy "B w 1977 (2. miejsce, dające awans do mistrzostw świata grupy "A"). Łącznie w I reprezentacji wystąpiła w latach 1968-1977 w 85 spotkaniach oficjalnych, zdobywając 160 bramek.
Piłkarką ręczną w klubach niemieckich była także jej córka, Ewa Kostowska (niem. Eva Kostowski), ur. 16 listopada 1979.

</doc>
<doc id="4236405" url="https://pl.wikipedia.org/wiki?curid=4236405" title="Włodzimierz Roniewicz">
Włodzimierz Roniewicz

Życiorys.
Odbył studia na Wydziale Inżynierii Politechniki Wiedeńskiej. Podczas I wojny światowej był powołany do c. i k. armii (przebywał w niewoli rosyjskiej), a od 1918 w Wojsku Polskim. W 1921 uzyskał stopień inżyniera na Wydziale Inżynierii Lądowej i Wodnej Politechniki Lwowskiej. Od tego roku był pracownikiem naukowym w Katedrze Budownictwa Wodnego Politechniki Lwowskiej (jako asystent, adiunkt, docent, zastępca profesora), uzyskał tytuł naukowy doktora w 1933. Został kierownikiem katedry w 1937, a w 1940 mianowany profesorem. Od 1926 do 1928 pełnił funkcję redaktora naczelnego „Czasopisma Technicznego”. Został awansowany na stopień podporucznika rezerwy piechoty ze starszeństwem z 1 lipca 1925. W 1934 jako rezerwy był przydzielony do Oficerskiej Kadry Okręgowej nr VI jako oficer pospolitego ruszenia i pozostawał wówczas w ewidencji Powiatowej Komendy Uzupełnień Lwów Miasto.
Po zakończeniu II wojny światowej krótkotrwale od lipca do października 1945 był p.o. dziekana Wydziału Inżynieryjno-Budowlanego Politechniki Śląskiej. Od 1945 p.o., od 1 września 1952 do 1 stycznia 1953 etatowy kierownik Katedry Nauk Inżynieryjnych Wydziału Budownictwa PŚ. W 1945 został zastępcą profesora i kierownikiem Katedry Budownictwa Wodnego Akademii Górniczo-Hutniczej w Krakowie. Od 1947 do 1952 był dziekanem Wydziału Inżynierii Lądowej i Wodnej AG. Później został kierownikiem Katedry Regulacji Rzek i Budowy Kanałów na utworzonej Politechnice Krakowskiej.
Zajmował się hydrauliką, mechaniką gruntów, projektował urządzenia melioracyjne, obwałowania Wisły.
Został pochowany na Cmentarzu Rakowickim w Krakowie (kwatera XXXVIII-zach.-4).

</doc>
<doc id="4236406" url="https://pl.wikipedia.org/wiki?curid=4236406" title="Piotr Uziębło">
Piotr Uziębło

Piotr Jerzy Uziębło (ur. 1974) – polski prawnik, doktor habilitowany nauk prawnych, 
profesor nadzwyczajny Uniwersytetu Gdańskiego, prodziekan Wydziału Prawa i Administracji Uniwersytetu Gdańskiego, specjalista w zakresie prawa konstytucyjnego.
Życiorys.
Jest synem Jerzego Uziębło. Absolwent VI Liceum Ogólnokształcącego im. Wacława Sierpińskiego w Gdyni. W 1998 zatrudniony na stanowisku asystenta w Katedrze Prawa Konstytucyjnego i Instytucji Politycznych na Wydziale Prawa i Administracji Uniwersytetu Gdańskiego. W 2005 na Wydziale Prawa i Administracji Uniwersytetu Gdańskiego na podstawie napisanej pod kierunkiem Andrzeja Szmyta rozprawy pt. "Inicjatywa ustawodawcza obywateli w Polsce na tle rozwiązań ustrojowych państw obcych" otrzymał stopień naukowy doktora nauk prawnych w zakresie prawa, specjalność: prawo konstytucyjne. Tam też na podstawie dorobku naukowego oraz rozprawy pt. "Zasada równości wyborów parlamentarnych w państwach europejskich i południowoamerykańskich" uzyskał w 2013 stopień doktora habilitowanego nauk prawnych w zakresie prawa, specjalność: prawo konstytucyjne. Laureat ("ex equo" z Agnieszką Bień-Kacałą) konkursu redakcji „Przeglądu Sejmowego” na najlepszą rozprawę habilitacyjną z zakresu prawa konstytucyjnego za lata 2011–2013.
Został profesorem nadzwyczajnym Uniwersytetu Gdańskiego. W 2016 uchwałą wydziałowego kolegium elektorów został wybrany na stanowisko prodziekana ds. studiów stacjonarnych i wieczorowych Wydziału Prawa i Administracji Uniwersytetu Gdańskiego. Decyzją Rektora UG we wrześniu 2020 r. objął funkcję prodziekana ds. kształcenia, a z dniem 1 grudnia — prodziekana ds. nauki. Jest również profesorem nadzwyczajnym Państwowej Wyższej Szkoły Zawodowej w Elblągu (Instytut Ekonomiczny).

</doc>
<doc id="4236407" url="https://pl.wikipedia.org/wiki?curid=4236407" title="Gunnar Andersson">
Gunnar Andersson

Karl Gunnar Andersson (ur. 14 sierpnia 1928 w Arvice, zm. 1 października 1969 w Marsylii) – szwedzko–francuski piłkarz występujący na pozycji napastnika.
Kariera klubowa.
Andersson jako junior grał w zespołach IFK Arvika oraz IFK Åmål. Następnie, już jako senior występował w IFK Göteborg, a także w duńskim KB. W 1950 roku został zawodnikiem francuskiego Olympique Marsylia. W jego barwach dwukrotnie został królem strzelców Division 1 – w sezonach 1951/1952 (31 goli) oraz 1952/1953 (35 goli). W 1954 roku wraz z zespołem dotarł do finału Pucharu Francji, w którym Olympique został jednak pokonany 2:1 przez OGC Nice. Zawodnikiem Olympique Andersson był do 1958 roku.
Następnie występował w zespołach SO Montpellier, Girondins Bordeaux, AS Aix, CAL Oran, AS Gignac oraz IFK Arvika, gdzie w 1964 roku zakończył karierę.
Kariera reprezentacyjna.
W 1954 roku Andersson rozegrał jedno spotkanie w reprezentacji Francji B.

</doc>
<doc id="4236408" url="https://pl.wikipedia.org/wiki?curid=4236408" title="Narciarstwo alpejskie na Zimowych Igrzyskach Paraolimpijskich 2018 – supergigant mężczyzn">
Narciarstwo alpejskie na Zimowych Igrzyskach Paraolimpijskich 2018 – supergigant mężczyzn

Supergigant mężczyzn – jedna z konkurencji rozgrywana w ramach narciarstwa alpejskiego na Zimowych Igrzyskach Paraolimpijskich 2018. Zawody rozegrano 11 marca 2018 roku w trzech klasach.
Osoby niedowidzące.
W rywalizacji wystąpiło 13 zawodników z 9 państw.
Osoby stojące.
W rywalizacji wystąpiło 34 zawodników z 17 państw.
Osoby siedzące.
W rywalizacji wystąpiło 33 zawodników z 19 państw.

</doc>
<doc id="4236424" url="https://pl.wikipedia.org/wiki?curid=4236424" title="Marek Urban">
Marek Urban

Marek Urban, właśc. Augustyn Marek Urban (ur. 31 grudnia 1912 w Bychawie, zm. 5 grudnia 2003) – profesor nauk ekonomicznych, profesor zwyczajny Akademii Rolniczej we Wrocławiu, specjalista w zakresie ekonomiki i organizacji rolnictwa, urządzania obszarów wiejskich i urządzeń rolnych.
Życiorys.
W 1939 ukończył studia w Szkole Głównej Gospodarstwa Wiejskiego w Warszawie. W 1951 został wykładowcą Wyższej Szkoły Rolniczej we Wrocławiu. W 1960 uzyskał stopień naukowy doktora nauk rolniczych i leśnych na Wydziale Rolniczym Wyższej Szkoły Rolniczej w Krakowie na podstawie rozprawy "Podstawy poradnictwa rolniczego". Stopień doktora habilitowanego nauk rolniczych otrzymał w 1962 na Wydziale Rolniczym WSR we Wrocławiu na podstawie dorobku naukowego oraz rozprawy "Metoda modelowania i jej zastosowanie do porównywania gospodarstw dla celów poradnictwa rolniczego". Tytuł naukowy profesora nadzwyczajnego nauk ekonomicznych został mu nadany w 1967, profesora zwyczajnego w 1975.
Był członkiem Komitetu Ekonomiki Rolnictwa Polskiej Akademii Nauk.
W 1981 został doktorem honoris causa Uniwersytetu Rolniczego w Debreczynie, w 1988 doktorem honoris causa Akademii Rolniczo-Technicznej w Olsztynie

</doc>
<doc id="4236425" url="https://pl.wikipedia.org/wiki?curid=4236425" title="Yū Abiru">
Yū Abiru

 – japońska idolka, aktorka i piosenkarka. Wychowywała się w Tokio.
Życiorys.
Abiru urodziła się w Ōmuta, prefektura Fukuoka, a wychowała w Tokio.
Jej matką jest była aktorka Kimiko Nakayama, a ojciec dentystą.
Jest byłą członkinią zespołu LICCA.
Jej dobrą przyjaciółką jest aktorka Erika Sawajiri.
14 września 2014 roku oświadczyła, że poślubi zawodnika mieszanych sztuk walki Kizaemona Saige.
5 maja 2015 r. Abiru urodziła dziewczynkę, która jest jej pierwszym dzieckiem.
Rozwiodła się z mężem 4 grudnia 2019 roku, a opinię publiczną poinformowała o tym 13 grudnia tego samego roku.

</doc>
<doc id="4236428" url="https://pl.wikipedia.org/wiki?curid=4236428" title="ARV Caribe">
ARV Caribe

ARV Caribe (S-32) – wenezuelski okręt podwodny z lat 70. XX wieku, jeden z dwóch zakupionych przez Wenezuelę niemieckich okrętów podwodnych typu "209/1300". Został zwodowany 6 listopada 1975 roku w stoczni Howaldtswerke-Deutsche Werft w Kilonii i przyjęty do służby w Marynarce Wojennej Wenezueli 11 marca 1977 roku. Okręt, kilkakrotnie remontowany i modernizowany, nadal znajduje się w aktywnej służbie (stan na 2018 rok).
Projekt i budowa.
ARV „Caribe” jest jednym z kilkudziesięciu zbudowanych okrętów niemieckiego eksportowego typu "209", zaprojektowanego w biurze konstrukcyjnym Ingenieurkontor Lübeck. Okręt należy do drugiej serii jednostek (projekt o sygnaturze IK 79), nazwanej na podstawie przybliżonej wyporności "209/1300", przedłużonej o ponad 3,5 metra w stosunku do pierwszych okrętów.
Jednostka została zamówiona przez rząd Wenezueli w 1971 roku i zbudowana w stoczni Howaldtswerke-Deutsche Werft w Kilonii (numer budowy 67). Stępkę okrętu położono 1 sierpnia 1973 roku, a został zwodowany 6 listopada 1975 roku.
Dane taktyczno–techniczne.
„Caribe” jest średniej wielkości jednokadłubowym okrętem podwodnym. Długość całkowita jednostki wynosi 59,5 metra, szerokość 6,25 metra i zanurzenie 5,5 metra. Wyporność w położeniu nawodnym wynosi 1263 ton (bez zbiorników balastowych), a w zanurzeniu 1370 ton. Okręt napędzany jest na powierzchni i w zanurzeniu przez dwustojanowy silnik elektryczny Siemens o mocy 5000 KM przy 200 obr./min, zasilany z akumulatorów ładowanych przez generator Siemens o mocy 578 KM, poruszany czterema czterosuwowymi, 12-cylindrowymi silnikami wysokoprężnymi MTU 12V 493 AZ80 GA31L o mocy 800 KM przy 1450 obr./min każdy. Jednowałowy układ napędowy pozwala osiągnąć prędkość 11,5 węzła na powierzchni i 21,4 węzła w zanurzeniu (na chrapach 12 węzłów). Zasięg wynosi 7500 Mm przy prędkości 10 węzłów na powierzchni, 8400 Mm przy prędkości 8 węzłów na chrapach (lub 11 200 Mm przy prędkości 4 węzłów) i 440 Mm przy prędkości 4 węzłów w zanurzeniu. Ster krzyżowy, umiejscowiony przed pięciołopatową śrubą napędową. Zbiorniki paliwa mieszczą 87 ton paliwa. Dopuszczalna głębokość zanurzenia wynosi 250 metrów, zaś autonomiczność 50 dób. Okręt posiada dwa główne zbiorniki balastowe oraz dziobowe i rufowe zbiorniki trymujące.
Okręt wyposażony jest w osiem dziobowych wyrzutni torped kalibru 533 mm, z łącznym zapasem 14 torped AEG SUT SST 4 Mod 1. Wyposażenie radioelektroniczne obejmowało początkowo radar nawigacyjny Calypso, telefon podwodny UT-Anlage, system kierowania ogniem (przelicznik torpedowy) H.S.A. Mk 8 Mod 24, sonar STN Atlas CSU-3 z modułem aktywnym AN407 A9 i biernym A526, sonar pasywny (GHG) AN 5039A1 i bierne urządzenie pomiaru odległości DUUX-2. Prócz tego okręt posiada dwa peryskopy, dwie tratwy ratunkowe, ponton, kotwicę i pętlę demagnetyzacyjną MES-Anlage.
Załoga okrętu składa się z 5 oficerów oraz 28 podoficerów i marynarzy.
Służba.
11 marca 1977 roku jednostkę pod nazwą „Caribe” przyjęto do służby w Marynarce Wojennej Wenezueli. Okręt otrzymał numer taktyczny S-22, zmieniony później na S-32.
W 1984 roku jednostka przeszła generalny remont w macierzystej stoczni HDW w Kilonii. Kolejny remont połączony z modernizacją (m.in. instalacja nowego sonaru CSU-3-32, co spowodowało przedłużenie jednostki do 61,2 metra i zwiększenie wyporności do 1320 ton w położeniu nawodnym i 1450 ton pod wodą; oprócz tego wydłużono kiosk, obudowano rufę nowym płaszczem ochronnym, wymieniono silniki wysokoprężne, system kontroli ognia i peryskopy) przeprowadzono w Kilonii w latach 1992–1995, a okręt wyruszył w drogę do kraju 20 lutego 1995 roku. Ponowny remont i modernizacja miały miejsce w krajowej stoczni Dianca w Puerto Cabello od 30 grudnia 2006 roku do 12 kwietnia 2008 roku, podczas której m.in. wymieniono baterie akumulatorów i systemy kontroli uzbrojenia.
Jednostka nadal znajduje się w składzie wenezuelskiej floty (stan na 2018 rok).

</doc>
<doc id="4236430" url="https://pl.wikipedia.org/wiki?curid=4236430" title="Biegi narciarskie na Zimowych Igrzyskach Paraolimpijskich 2018 – 12 km kobiet">
Biegi narciarskie na Zimowych Igrzyskach Paraolimpijskich 2018 – 12 km kobiet

Bieg na 12 km kobiet – jedna z konkurencji rozgrywana w ramach biegów narciarskich na Zimowych Igrzyskach Paraolimpijskich 2018. Zawody rozegrano 11 marca 2018 roku.
Czas jest wyliczany poprzez pomnożenie rzeczywistego czasu z procentem dla danej klasy zawodników.
Osoby siedzące.
W rywalizacji wystąpiło 19 zawodniczek z 10 państw.

</doc>
<doc id="4236433" url="https://pl.wikipedia.org/wiki?curid=4236433" title="Stanisław Kossecki (kapitan)">
Stanisław Kossecki (kapitan)

Stanisław Kossecki herbu Rawicz (ur. w Sawińcach, zm. 27 października 1946 w Ostoi) – kapitan intendent z wyższymi studiami wojskowymi Wojska Polskiego.
Życiorys.
Urodził się 4 czerwca 1886. Pochodził ze starej szlacheckiej rodziny Kosseckich herbu Rawicz, mieszkającej w majątku Sawińce koło Kamieńca Podolskiego.
Służył w szeregach Armii Imperium Rosyjskiego, także podczas I wojny światowej. Był członkiem POW. Pod koniec I wojny światowej pomagał tworzącym się polskim oddziałom w zdobyciu broni, pracował również w polskim wywiadzie wojskowym w Odessie. Został skierowany do polskiej misji wojskowej przy gen. Antonie Denikinie, walczącym z bolszewikami.
Po odzyskaniu przez Polskę niepodległości został przyjęty do Wojska Polskiego. Został awansowany na stopień kapitana piechoty ze starszeństwem z dniem 1 czerwca 1919. Jako oficer nadetatowy 68 pułku piechoty z Wrześni w 1923 służył w Departamencie X Przemysłu Wojennego Ministerstwa Spraw Wojskowych, w 1924 był uczniem II rocznika w Wyższej Szkole Intendentury. Został zweryfikowany w stopniu kapitana intendenta ze starszeństwem z dniem 1 czerwca 1919 i umieszczony na pierwszej lokacie. W 1928 był oficerem Departamentu Intendentury Ministerstwa Spraw Wojskowych. Z dniem 30 czerwca 1932 został przeniesiony w stan spoczynku. W 1934 pozostawał w ewidencji Powiatowej Komendy Uzupełnień Warszawa Miasto III.
Zmarł 27 października 1946 w Ostoi (Pruszków). Został pochowany w grobowcu Strupczewskich na cmentarzu Powązkowskim w Warszawie (kwatera 106-3-23/24). 
Był żonaty. Oficerem armii rosyjskiej i Wojska Polskiego był również jego brat, Stefan Kossecki (ur. 1889).

</doc>
<doc id="4236435" url="https://pl.wikipedia.org/wiki?curid=4236435" title="Kościół św. Mikołaja w Nakle">
Kościół św. Mikołaja w Nakle

Kościół Świętego Mikołaja – rzymskokatolicki kościół parafialny należący do dekanatu lelowskiego diecezji kieleckiej.
Budowa obecnej świątyni została zakończona przed 1712 roku, dzięki staraniom proboszcza Andrzeja Szychowskiego. Kościół został konsekrowany w 1726 roku przez biskupa Adama Augustyna Wessla, opata cystersów w Jędrzejowie. W 1764 roku proboszczem parafii został ksiądz Marcin Hadziewicz, kanonik katedralny kijowski. Zastał kościół „zaniedbaney reparacyi w fundamentach do upadku nachylony”. Świątynia była wielokrotnie remontowana, m.in. w XVIII i w XIX wieku. Budowla była remontowana również w 1936 roku oraz w latach 1954–1956. Ostatnie poważne renowacje zostały wykonane na początku XXI wieku. Osuszone zostały wówczas mury kościoła i gruntownie została wyremontowana kopuła kaplicy, pokryto ją miedzianą blachą. Wnętrze świątyni zostało wymalowane. Biskupi kieleccy – Kazimierz Gurda i Marian Florczyk – w dniu 8 marca 2009 roku uroczyście ukoronowali XVII-wieczny obraz Matki Bożej Przedziwnej Nakielskiej. Podania ustne przekazywane z pokolenia na pokolenie podtrzymują opinię, iż słynący łaskami obraz Matki Bożej z Dzieciątkiem był koronowany w poprzednich latach, jakkolwiek korony zostały skradzione, a obecne są tylko ich imitacją. Nawa świątyni posiada trzy przęsła, prezbiterium jest węższe, posiada jedno przęsło i jest zamknięte półkoliście. Przy nawie od strony północnej jest umieszczona kaplica Zwiastowania Najświętszej Maryi Panny wzniesiona w XVII wieku Ołtarz główny i dwa boczne oraz ołtarz w kaplicy reprezentują styl barokowy. Epitafia powstały w XVIII i XIX wieku. W nawie głównej i prezbiterium ściany podzielone są pilastrami. Sklepienie kolebkowe, z lunetami, posiada dekorację w postaci gipsowej sztukaterii ramowej z profilowanymi wałkami oraz motywami dużych dwugłowych orłów, drzewek i wici (w nawie głównej), festonów i puttów (w prezbiterium), orłów jednogłowych i psów na arkadzie).
W latach 2010-2015 wymieniono pokrycie dachowe świątyni, wyremontowano więźbę dachową, a także wykonano prace przy elewacjach i tynkach zewnętrznych. Kościół także wymalowano.

</doc>
<doc id="4236436" url="https://pl.wikipedia.org/wiki?curid=4236436" title="Stanisław Kossecki">
Stanisław Kossecki



</doc>
<doc id="4236438" url="https://pl.wikipedia.org/wiki?curid=4236438" title="Almirante Clemente">
Almirante Clemente



</doc>
<doc id="4236441" url="https://pl.wikipedia.org/wiki?curid=4236441" title="General José Trinidad Moran">
General José Trinidad Moran



</doc>
<doc id="4236443" url="https://pl.wikipedia.org/wiki?curid=4236443" title="General Juan José Flores">
General Juan José Flores



</doc>
<doc id="4236445" url="https://pl.wikipedia.org/wiki?curid=4236445" title="Almirante Brión">
Almirante Brión



</doc>
<doc id="4236447" url="https://pl.wikipedia.org/wiki?curid=4236447" title="General José de Austria">
General José de Austria



</doc>
<doc id="4236449" url="https://pl.wikipedia.org/wiki?curid=4236449" title="Almirante José García">
Almirante José García



</doc>
<doc id="4236453" url="https://pl.wikipedia.org/wiki?curid=4236453" title="Lehmann">
Lehmann



</doc>
<doc id="4236461" url="https://pl.wikipedia.org/wiki?curid=4236461" title="Anna Dreszer">
Anna Dreszer



</doc>
<doc id="4236462" url="https://pl.wikipedia.org/wiki?curid=4236462" title="Mistrzostwa Świata w Hokeju na Lodzie Kobiet 2018/II Dywizja">
Mistrzostwa Świata w Hokeju na Lodzie Kobiet 2018/II Dywizja

Mistrzostwa Świata w Hokeju na Lodzie II dywizji 2018 zostały rozegrane w dniach 31 marca–6 kwietnia (Grupa A), 17-23 marca (Grupa B) oraz 4-9 grudnia 2017 (kwalifikacje).
W Dywizji II uczestniczyło 17 zespołów, które zostały podzielone na dwie grupy po 6 zespołów oraz na jedną grupę 5 zespołową. Zgodnie z formatem zawody Dywizji II odbyły się w trzech grupach: Grupa A w słoweńskim Mariborze, grupa B w hiszpańskim, Valdemoro, natomiast kwalifikacje odbyły się w bułgarskiej Sofii. Reprezentacje grały systemem każdy z każdym. Pierwsza drużyna grupy A awansowała do mistrzostw świata dywizji I gr. B w 2019 roku, ostatni zespół Grupy A został zdegradowany i w 2019 roku zagra w Grupie B. Jego miejsce za rok zajmie zwycięzca turnieju w Grupie B. Najsłabsza drużyna Grupy B spadła do Kwalifikacji do II dywizji.
Hale, w której rozegrane były zawody:
Grupa A.
Mecze
Tabela
     = awans do I dywizji grupy B     = spadek do II dywizji grupy B
Dyrektoriat turnieju wybrał trójkę najlepszych zawodników, po jednym na każdej pozycji:
Grupa B.
Mecze
Tabela
     = awans do II dywizji grupy A     = utrzymanie w II dywizji grupy B     = spadek do kwalifikacji II dywizji
Dyrektoriat turnieju wybrał trójkę najlepszych zawodników, po jednym na każdej pozycji:
Kwalifikacje.
Mecze
Tabela
     = awans do II dywizji grupy B 

</doc>
<doc id="4236464" url="https://pl.wikipedia.org/wiki?curid=4236464" title="Ballou Tabla">
Ballou Tabla

Ballou Jean-Yves Tabla (ur. 31 marca 1999 w Abidżanie) – kanadyjski piłkarz występujący na pozycji napastnika w hiszpańskim klubie Albacete Balompié.
Dzieciństwo.
Tabla urodził się na Wybrzeżu Kości Słoniowej, ale jako dziecko przeprowadził się do Kanady. Wychował się w Quebec.
Kariera klubowa.
Wczesna kariera.
Tabla dołączył do akademii Montrealu Impact w 2012 roku. 9 grudnia 2013 roku, opuścił ją, aby dołączyć do lokalnego klubu CS Panellinios. W kwietniu 2015 roku, wrócił do Montrealu, jako zawodnik drużyny U-18. Jego drużyna ukończyła rozgrywki U.S. Soccer Development Academy na pierwszym miejscu. Grał również dla innego lokalnego zespołu – Jets Pointe-aux-Trembles.
FC Montreal.
10 listopada 2015 roku został zawodnikiem występującego w United Soccer League (drugi poziom rozgrywkowy w Stanach Zjednoczonych) FC Montrealu. Swój profesjonalny debiut zaliczył 9 kwietnia 2016 roku w przegranym 1–2 meczu z Toronto FC II. W tym samym meczu strzelił swoją pierwszą profesjonalną bramkę w karierze. W czasie swojego pobytu w FC Montrealu, Tabla regularnie trenował z pierwszym zespołem, w którym grał m.in. Didier Drogba. W lutym 2016 roku, Tabla oraz trzech jego kolegów z drużyny trenowali z włoską drużyną Bologna FC.
W kwietniu 2016 roku, ujawniono, że Tablą interesuje się kilka wielkich zespołów takich jak: Arsenal, Manchester City, Chelsea czy FC Barcelona. Został zauważony przez skautów na meczu U-20 w marcu 2016 roku, w którym reprezentowana przez Tablę Kanada pokonała Anglię 2–1. Okazało się również, że kilka europejskich klubów pytało o wzięcie piłkarza na testy.
Montreal Impact.
20 października 2016 roku, Montreal Impact ogłosił, że Tabla podpisał dwuletni kontrakt, jako zawodowy gracz.
8 sierpnia 2017 roku, Montreal Gazette poinformował, że Tabla „opuścił wtorkowy trening, z powodu oferty, którą klub z MLS miał otrzymać za 18-latka od europejskiego klubu”. Następnego dnia Tabla, przeprosił fanów za pośrednictwem Twittera.
FC Barcelona B.
25 stycznia 2018 roku, Tabla został zawodnikiem Barcelony B, podpisując trzyletni kontrakt z możliwością przedłużenia go o dwa lata. Klauzula odstępnego piłkarza wynosi 25 milionów euro, lecz może ona wzrosnąć do 75 milionów euro po przedłużeniu kontraktu.
6 marca 2018 roku otrzymał powołanie do pierwszego zespołu Barcelony na mecz z Espanyolem w ramach Superpucharu Katalonii, jednak nie zagrał w tym spotkaniu. 29 lipca tego samego roku udało mu się zadebiutować w pierwszym zespole przeciwko Tottenhamowi w ramach International Champions Cup zmieniając w 69 minucie meczu Carlesa Péreza.
Kariera reprezentacyjna.
Tabla reprezentował Kanadę na szczeblach U-15, U-17, U-18 i U-20. Został powołany na mistrzostwa CONCACAF U-17 w 2015 roku. W 2014 roku został ogłoszony „Zawodnikiem roku U-17 w Kanadzie”. W sierpniu 2016 roku Tabla został powołany na mecze towarzyskie reprezentacji U-20 z Kostaryką. W 2016 roku został ogłoszony zawodnikiem roku U-20 w Kanadzie.

</doc>
<doc id="4236470" url="https://pl.wikipedia.org/wiki?curid=4236470" title="Jan Tarczałowicz">
Jan Tarczałowicz

Jan Adam Tarczałowicz (ur. 16 grudnia 1869 w Bochni, zm. 9 czerwca 1923 w Kobierzynie) – polski architekt, historyk sztuki, inżynier, pedagog oraz działacz społeczny.
Życiorys.
Urodził się w 1869 w Bochni. Ukończył gimnazjum realne, w latach 1894–1897 kształcił się na Szkole Politechnicznej we Lwowie. Przez pewien czas, m.in. w latach 1907–1908, pracował jako nauczyciel C. K. Szkoły Zawodowej Przemysłu Drzewnego w Zakopanem, w 1910 – jako profesor tej szkoły. W 1911 wzmiankowany jako inspektor szkół przemysłowych, który wchodził w skład grona profesorów i inspektorów przydzielonych do biur Rady Szkolnej Krajowej. W 1912 pracował jako dyrektor szkoły przemysłowej w Buczaczu, potem – jako profesor Wyższej Szkoły Przemysłowej w Krakowie. Zmarł 9 czerwca 1923 w Kobierzynie, obecnie część Krakowa, z powodu niewydolności serca. Został pochowany na Cmentarzu Rakowickim w Krakowie.

</doc>
