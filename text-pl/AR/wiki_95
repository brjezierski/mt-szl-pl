<doc id="4240671" url="https://pl.wikipedia.org/wiki?curid=4240671" title="Sól himalajska">
Sól himalajska

Sól himalajska – sól kamienna o różowym zabarwieniu, pochodząca (wbrew nazwie) z pakistańskiego regionu Pendżab, oddalonego od Himalajów o kilkaset kilometrów. Skład chemiczny tej soli tylko nieznacznie różni się od składu zwykłej soli kuchennej (w obu przypadkach ok. 98% stanowi chlorek sodu), zaś zawartość soli mineralnych jest śladowa w porównaniu z zapotrzebowaniem organizmu. Metody wydobycia, zawartość i właściwości soli „himalajskiej” są bardzo zbliżone do polskich wyrobów, m.in. do soli cechsztyńskiej z Kłodawy.
Powstanie.
Ponad 500 milionów lat temu (w prekambrze) w miejscu, gdzie obecnie znajdują się Himalaje, istniał starożytny ocean Tetydy. Po jego wyschnięciu pozostały ogromne złoża soli mineralnej, które przemieściły się kilkaset metrów pod ziemię w wyniku ruchów tektonicznych pomiędzy płytami Indyjską i Euroazjatycką, tworząc współczesne pokłady soli kamiennej.
Powstałe wówczas Góry Słone (Salt Range), obecnie znajdujące się na terenie Pakistanu, to najmłodszy i najbardziej wysunięty na południe przedni fałd płaskowyżu Kohat-Potwar, który składa się z niskich wzgórz (najwyższy szczyt Sakesar osiąga prawie 1522 m n.p.m.) i dolin. Region ten tworzą w znacznej części złoża soli kamiennej osadzone w prekambryjskich jasnoczerwonych marglach o grubości około 1500 m. Stanowią one prawdopodobnie największe pokłady soli kamiennej na świecie. Bardzo ważną cechą formowania się Gór Słonych jest obecność cyklotemów ewaporatowych, czyli osadów powstałych w wyniku wytrącania się minerałów z roztworu wodnego podczas jego odparowania. Ma to związek z cyklicznymi epizodami transgresji morza. W ten sposób doszło do wytrącania się soli kamiennej, gipsu, anhydrytu, dolomitu, marglu, a niekiedy także łupków bitumicznych.
Góry Słone składają się z trzech części wyznaczonych przez bieg rzeki Indus: pasm zachodniego i wschodniego oraz centralnie położonej doliny. Rozciągają się na długości około 300 km i szerokości od 10 do 30 km.
Historia.
Według legendy pokłady soli w pobliżu Khewra zostały odkryte około roku 326 p.n.e., kiedy wojska prowadzone przez Aleksandra Macedońskiego zatrzymały się i spostrzegły konie liżące słone skały. Prawdopodobnie od tamtej pory wydobywa się tam sól, jednakże pierwsze zachowane przekazy na ten temat pochodzą dopiero z XIII wieku n.e., gdy rejony te zamieszkiwał lud Janjua.
Wydobycie.
Obecnie sól „himalajska” wydobywana jest głównie w kopalni soli Khewra w prowincji Pendżab, znajdującej się około 310 km od Himalajów, 260 km od pakistańskiego miasta Lahaur i 298 km od indyjskiego miasta Amritsaru i położona jest na wysokości około 288 m n.p.m. Jest to zarówno jedna z najstarszych funkcjonujących kopalni w Pakistanie, jak i druga pod względem wielkości wydobycia kopalnia soli na świecie, na przykład w 2015 roku wyprodukowano tam ponad 420 tys. ton soli.
Zgodnie z informacjami rządowego przedsiębiorstwa zarządzającego Khewra Mine, złoża soli są tam wyodbywane tradycyjnymi metodami z wykorzystaniem technik z 1827 roku. Model wykopu, czyli tzw. „” („"pokój i kolumna"”), to system, w którym pozyskiwany surowiec jest wydobywany w płaszczyźnie poziomej tylko częściowo, pozostawiając naturalne układy pomieszczeń i słupów zapewniających stabilną strukturę kopalni. Badania pokazują, że zastosowanie tej techniki pozwala na utrzymanie wysokich standardów bezpieczeństwa.
Tylko niewielka część soli wydobywanej w Khewra jest przeznaczona do celów spożywczych. Nawet wówczas nie podlega ona oczyszczaniu lub rafinowaniu, choć to nie musi być regułą dla wszystkich dostępnych na rynku produktów.
Właściwości chemiczne i fizyczne.
Większa część składu (97%) soli z kopalni Khewra stanowi chlorek sodu (NaCl) (Tabela 1), co zbliża ją pod względem chemicznym do soli kuchennej. Warto zwrócić jednak uwagę, że w odróżnieniu od niej, sól „himalajska” zawiera śladowe ilości innych pierwiastków – ponieważ na ogół nie jest ani oczyszczana, ani rafinowana. Między innymi z tego powodu niektóre sole wydobywane w Pakistanie nie są gotowe do stosowania w żywności lub w przemyśle.
Uwaga: w przypadku soli kuchennej (chlorek sodu) i sodu RWS wynoszące odpowiednio 6 g i 2,4 g oznaczają maksymalne dzienne dawki niepowodujące negatywnych skutków zdrowotnych, czyli już ich nieznaczne przekroczenie jest związane z negatywnymi skutkami.
W oparciu o szereg analiz chemicznych dokonano oceny zawartości poszczególnych pierwiastków w próbkach soli „himalajskiej” i przedstawiono je w publikacji, choć podobne analizy można znaleźć również w innych źródłach. Poza sodem i chlorem przeważająca część pozostałych pierwiastków występuje w ilościach śladowych, co sprawia, że albo nie mają one istotnego wpływu na aspekty zdrowotne (w przypadku magnezu, potasu czy wapnia) albo nie stanowią zagrożenia (w przypadku talu, kadmu czy ołowiu). Zgodnie z badaniami Austriackiego Stowarzyszenia Dietetyków, aby zapewnić dostateczną podaż takich minerałów jak wapń, magnez czy żelazo, należałoby spożywać co najmniej kilkadziesiąt łyżeczek soli „himalajskiej” dziennie (ponad 200 g).
Występujące w soli „himalajskiej” minerały można podzielić na trzy grupy: tzw. składniki niezbędne dla organizmu (Tabela 2), składniki o działaniu neutralnym oraz składniki szkodliwe lub toksyczne (Tabela 3). W Tabeli 2 umieszczone są istotne składniki odżywcze, które zgodnie z rekomendacjami WHO powinny być regularnie spożywane. Podobne rozporządzenia wydała także Unia Europejska oraz Polska, wprowadzając referencyjne wartości spożycia dziennego (RWS). Tabela 3 zawiera zestawienie substancji uznawanych za szkodliwe, między innymi przez amerykańską Agencję Żywności i Leków, dla których obowiązują dzienne bezpieczne limity spożycia. Pozostałe elementy wchodzące w skład soli „himalajskiej” traktowane są jako neutralne, ponieważ ich funkcje fizjologiczne pozostają nieznane przy zwykłym dawkowaniu. Są to m.in. lit, beryl, bor, krzem, tytan i inne.
Zgodnie z polskim prawem zawartość wszystkich pierwiastków w składzie jest ustalana w odniesieniu do sugerowanej dziennej porcji danego produktu. W przypadku soli odniesienie stanowi jedna łyżeczka (5 g). A zatem sól „himalajska” nie może być uznawana za istotne źródło cennych dla zdrowia substancji, gdyż ich zawartość nie przekracza 15% RWS. Z tego powodu, zgodnie z regulacjami dot. oznakowania produktów spożywczych, producenci nie mogą stosować oświadczeń zdrowotnych związanych z minerałami z Tabeli 2 – ich zawartość jest zbyt mała. Ponadto, w przypadku sodu, dawka 2,4 g/dzień uznawana jest za maksymalną dawkę bezpieczną dla zdrowia. To samo dotyczy pierwiastków szkodliwych, choć należy pamiętać, że zawartość żadnego z nich nie przekracza dopuszczalnych prawnie wartości.
Kryształy soli z kopalni Khewra mogą być przezroczyste lub przyjmować różne barwy – od białego, przez różowy i czerwony, aż do buraczkowo-czerwonego. Różnice wynikają przede wszystkim z zawartości dodatkowych pierwiastków. Najpopularniejszy kolor – różowy – powstaje w wyniku obecności tlenku żelaza. Należy jednak zwrócić uwagę, że bardzo istotną rolę w percepcji wzrokowej odgrywa wielkość kryształków soli. Np. drobnoziarnista sól o zabarwieniu różowym będzie nieodróżnialna od zwykłej soli kuchennej.
Sól cechsztyńska, która występuje również w Polsce, ma bardzo zbliżone właściwości chemiczne i fizyczne do soli „himalajskiej” (m.in. spotyka się także różową barwę). Jest to wynik podobnych okoliczności historycznych wpływających na ukształtowanie się surowców. 
Zastosowanie.
Sól „himalajska” jest powszechnie stosowana jako zamiennik soli kuchennej i soli morskiej. Uważa się, że smak tej soli jest bardziej intensywny w porównaniu ze smakiem soli kuchennej. Warto jednak pamiętać, że opinia ta może zależeć od wielkości spożywanych kryształów. Sól „himalajska” występuje w różnych stopniach granulowania, a wielkość ziaren mieści się w zakresie 0,2-6 mm. Używana jest też przez wielu szefów kuchni do dekoracji dań z powodu jej atrakcyjnej barwy.
Lampy solne wytwarzane są z dużych kryształów soli, które pochodzą z tych samych złóż co sole spożywcze. Zwykle mają barwę pomarańczową lub różową, ale czasami spotyka się odcienie od białego do ciemnobrązowego. Lampy oświetlane są od wewnątrz żarówką lub świecą, zapewniając delikatne, kojące światło. Można znaleźć również informacje o pozytywnym wpływie lamp solnych na zdrowie, nie ma jednak naukowych dowodów na potwierdzenie tej tezy.
Efekty zdrowotne.
Sól „himalajska” w większości (97%) składa się z chlorku sodu i z tego powodu związane są z nią wszystkie niekorzystane efekty działania sodu, przede wszystkim jego negatywny wpływ na ciśnienie krwi.
Nie opublikowano dotąd żadnych badań naukowych, które poświadczałyby pozytywny lub negatywny wpływ na zdrowie stosowania soli himalajskiej zamiast kuchennej. Żadne badania nie rozstrzygają także kwestii wpływu stosowania lamp solnych na poprawę samopoczucia. Pewne zastrzeżenia może budzić fakt, że dostępna w sprzedaży sól określana jako „himalajska” nie jest wzbogacona o jod – głównie ze względu na chęć zachowania jej w naturalnym stanie (takim, jak po wydobyciu). Warto pamiętać, że dzięki jodowaniu soli kuchennej udało się prawie całkowicie wyeliminować problem niedoboru jodu wśród polskiego społeczeństwa. Zastępowanie jodowanej soli kuchennej przez niejodowaną sól „himalajską” może zatem prowadzić do nawrotu chorób związanych ze zbyt małym spożyciem tego pierwiastka: wola, zespołu niedoboru jodu, czy specyficznych wad płodu.
Kontrowersje.
Stosowanie soli „himalajskiej” budzi wiele kontrowersji i sprzecznych opinii.

</doc>
<doc id="4240672" url="https://pl.wikipedia.org/wiki?curid=4240672" title="Comunità montana dei Sibillini">
Comunità montana dei Sibillini

Comunità montana dei Sibillini – wspólnota jedenastu gmin, obejmująca obszar górski i podgórski, w regionie administracyjnym Marche, w środkowych Włoszech.
Comunità montana dei Sibillini rozciąga się na terytorium prowincji Ascoli Piceno i prowincji Fermo, na granicy z prowncją Macerata, zajmuje powierzchnię 417,49 km² i liczy około 16 000 mieszkańców. Od zachodu graniczy z górami Sibillini i obejmuje doliny gòrnych biegòw rzek: Tenna, Aso i Tesino. Najniższy punkt obszaru wspólnoty znajduje się na wysokości 200 m n.p.m., u podnòża Santa Vittoria in Matenano, najwyższy w gminie Montemonaco, na szczycie gòry Monte Vettore, na wysokości 2476 m n.p.m. Część obszaru wspólnoty należąca do gmin Amandola, Montefortino i Montemonaco, położona jest na terytorium Parku Narodowego Monti Sibillini.
Siedziba wspólnoty znajduje się w miejscowości Comunanza. Wspólnota została powołana do życia ustawą regionalną z dnia 6 czerwca 1973, a swoją obecną nazwę przyjęła 26 listopada 1974.
Głównym celem wspólnoty jest wspieranie rozwoju społeczno-gospodarczego regionu. Inne zadania obejmują rozwòj turystyki, ochronę przyrody oraz ochronę i zachowanie dziedzictwa kulturowego

</doc>
<doc id="4240684" url="https://pl.wikipedia.org/wiki?curid=4240684" title="Santiago Rodríguez (prowincja)">
Santiago Rodríguez (prowincja)

Santiago Rodríguez jest to jedna z 32 prowincji Dominikany. Stolicą prowincji jest miasto San Ignacio de Sabaneta.
Opis.
Prowincja zajmuje powierzchnię 1 148  km² i liczy 57 400 mieszkańców 1 grudnia 2010.

</doc>
<doc id="4240686" url="https://pl.wikipedia.org/wiki?curid=4240686" title="Fargezja lśniąca">
Fargezja lśniąca

Fargezja lśniąca ("Fargesia nitida" (Mitf.) P.C.Keng) – gatunek bambusa z rodziny wiechlinowatych (traw). Naturalnie występuje w Chinach na terenach prowincji Syczuan i Gansu. Stanowi składnik diety pandy wielkiej. Roślina może być z powodzeniem uprawiana w warunkach klimatycznych Polski, posiada liczne odmiany uprawne.
Morfologia.
Pędy wysmukłe, początkowo pokryte szarawym nalotem, nie rozgałęziają się w pierwszym roku. Osiągane przez nie wymiary na stanowiskach naturalnych podawane są z rozbieżnościami w różnych źródłach, wysokość 2-4(6) m lub 3-4 m, przy średnicy źdźbła 10-20(25) mm lub 4-8 mm. Pochwy liściowe pozostają przez rok na pędach. Liście raczej małe, długości 4-11 cm, według innych źródeł 5-8 cm.
Zastosowanie.
Uprawiana w Europie od końca XIX wieku jako roślina ozdobna. Wybrane odmiany uprawne:

</doc>
<doc id="4240689" url="https://pl.wikipedia.org/wiki?curid=4240689" title="Mascar SpA">
Mascar SpA

Mascar SpA – włoski producent maszyn rolnicznych z siedzibą w Via Roma we Włoszech.
Historia.
W 1997 roku Antonio Maschio, najstarszy z trzech braci Maschio, sprzedaje swoje udziały w Maschio S.p.A. młodszym braciom. 4 marca 1998 roku Antonio Maschio wraz z synem Sante, córką Mariateresa i jej mężem Carlo Cotogni nabywają fabrykę produkującą maszyny rolnicze w mieście Via Roma od Carraro F.lli Giuseppe &amp; Lucio Spa założoną w 1969 roku przez braci Carraro Giuseppe i Lucio.
Wraz z przejęciem zmieniła się nazwa fabryki na Mascar od słów Maschio-Carraro. 26 Maja 2016 roku w Turynie została podpisana umowa pomiędzy prezydentem firmy New Holland Agriculture - Carlo Lambro i prezydentem firmy Mascar S.p.a. - Sante Maschio, w ramach której stałokomorowe prasy zbierające Mascar uzupełnią portfolio firmy New Holland.

</doc>
<doc id="4240692" url="https://pl.wikipedia.org/wiki?curid=4240692" title="Mistrzostwa Białorusi w piłce nożnej mężczyzn">
Mistrzostwa Białorusi w piłce nożnej mężczyzn

Mistrzostwa Białorusi w piłce nożnej (biał. "Чэмпіянат Беларусі па футболе") – rozgrywki piłkarskie, prowadzone cyklicznie – corocznie lub co sezonowo (na przełomie dwóch lat kalendarzowych) – mające na celu wyłonienie najlepszej męskiej drużyny na Białorusi.
Historia.
Mistrzostwa Białorusi w piłce nożnej oficjalne rozgrywane są od 1992 roku. Obecnie rozgrywki odbywają się w wielopoziomowych ligach: Wyszejszaja liha, Pierszaja liha, Druhaja liha oraz niższych klasach regionalnych.
W 1911 roku po raz pierwszy rozegrane mecze o tytuł mistrza miast na terenie Białorusi. W Homlu najsilniejszym został zespół PGFK, a w Mohylewie mistrzostwo zdobyła drużyna I Gimnazjum. W 1912 roku w Baranowiczach powstał pierwszy białoruski klub piłkarski Orion Baranowicze, potem następne. 1 stycznia 1919 została utworzona Białoruska SRR w składzie ZSRR. Pierwszym klubem na terenie Białoruskiej SRR został Dynama Mińsk założony w 1927.
Pierwsza edycja mistrzostw Białoruskiej SRR startowała w sezonie 1922, w której systemem ligowym 4 drużyny z białoruskich miast walczyły o tytuł mistrza. Następnie rozgrywki prowadzono systemem pucharowym spośród reprezentacji miast i z przerwami organizowane były do 1933 roku. W 1934 po raz pierwszy startowały mistrzostwa wśród klubów. Potem od 1936 mistrzostwa Białoruskiej SRR rozgrywane spośród drużyn towarzystw sportowych pomiędzy białoruskimi zespołami, które nie uczestniczyli w rozgrywkach Mistrzostw ZSRR. W sezonie 1941 mistrzostwa Białoruskiej SRR zostały zawieszone tak jak w końcu czerwca nastąpiła okupacja niemiecka. Po zajęciu przez Armię Radziecką terytorium Białorusi w 1945 ponownie startują mistrzostwa Białoruskiej SRR. To nie były pełnowartościowe mistrzostwa tak jak najlepsze kluby kraju uczestniczyły w mistrzostwach ZSRR.
Po założeniu białoruskiej federacji piłkarskiej – BFF w 1989 roku, rozpoczął się proces zorganizowania pierwszych rozgrywek o mistrzostwo Białorusi. 25 sierpnia 1991 – po puczu Janajewa Białoruś deklaruje niepodległość.
Rozgrywki najwyższej ligi zwanej Pierszaja liha w obecnym formacie zainaugurowano w sezonie 1992. W 1998 liga zmieniła nazwę na Wyszejszaja liha.
Statystyka.
Klasyfikacja według klubów.
W dotychczasowej historii Mistrzostw Białorusi na podium oficjalnie stawało w sumie 13 drużyn. Liderem klasyfikacji jest BATE Borysów, który zdobył 14 tytułów mistrzowskich.
Stan po zakończeniu sezonu 2022.
Klasyfikacja według miast.
Siedziby klubów: Stan po zakończeniu sezonu 2022.
Uczestnicy.
Są 39 zespołów, które wzięli udział w 28 sezonach Mistrzostw Białorusi, które były prowadzone od 1992 aż do sezonu 2018 łącznie. Tylko Dynama Brześć, Dynama Mińsk, Nioman Grodno i Szachcior Soligorsk były zawsze obecne w każdej edycji.
Pogrubione zespoły biorące udział w sezonie 2018.

</doc>
<doc id="4240696" url="https://pl.wikipedia.org/wiki?curid=4240696" title="Złota Muszla">
Złota Muszla

Złota Muszla (hiszp. "Concha de Oro"; bask. "Urrezko Maskorra") – główna nagroda przyznawana przez jury Międzynarodowego Festiwalu Filmowego w San Sebastián dla najlepszego filmu w konkursie głównym.
Nazwa nagrody funkcjonuje od 1957. W latach 1953–1954 nosiła przejściowo miano Wielkiej Nagrody (hiszp. "Gran Premio"), a w latach 1955–1956 Srebrnej Muszli.
Statystyki.
Najwięcej filmów wyróżnionych Złotą Muszlą pochodziło z Hiszpanii (14) oraz ze Stanów Zjednoczonych (13). Na przestrzeni lat nagrodzono sześć filmów wyreżyserowanych przez kobiety – wyróżnione reżyserki to Diane Kurys, Yeşim Ustaoğlu, Mariana Rondón, Déa Kulumbegaszwili, Alina Grigore i Laura Mora Ortega.
Jak dotychczas pięciu reżyserów uhonorowano Złotą Muszlą dwukrotnie. Do elitarnego grona podwójnych zwycięzców należą:
Polscy twórcy filmowi trzykrotnie zdobywali w San Sebastián Złotą Muszlę. Byli to: Tadeusz Chmielewski za film "Ewa chce spać" (1958), Andrzej Wajda za "Dyrygenta" (1980) i Radosław Piwowarski za "Yesterday" (1985).
Zestawienie państw, których filmy zdobywały Złotą Muszlę, analogiczną Wielką Nagrodę ("Gran Premio", 1953–1954) lub Srebrną Muszlę (1955–1956), przedstawia się następująco (stan na październik 2022):
Laureaci Złotej Muszli.
Następujące filmy zdobyły główną nagrodę w konkursie głównym festiwalu:

</doc>
<doc id="4240701" url="https://pl.wikipedia.org/wiki?curid=4240701" title="Aleksy Sieradzki">
Aleksy Sieradzki

Aleksy Sieradzki (ur. 16 października 1902 w Busku-Zdroju, zm. 13 listopada 1985 w Katowicach) – polski górnik i polityk, poseł na Sejm Ustawodawczy oraz Sejm PRL II, III i IV kadencji.
Życiorys.
W 1915, po ukończeniu szkoły podstawowej, został zatrudniony jako górnik w Zagłębiu Dąbrowskim w kopalniach „Mortimer”, „Michał”, „Reden” i „Victoria” (do 1938). Uczestniczył od 1916 w manifestacjach robotniczych, bywał ranny i zwalniany z pracy za działalność polityczną – w 1923 został członkiem Organizacji Młodzieży Towarzystwa Uniwersytetu Robotniczego, a w 1924 Polskiej Partii Socjalistycznej. Pełnił funkcję sekretarza Miejskiego Komitetu PPS w Dąbrowie Górniczej oraz zasiadał w Komitecie Okręgowym partii w Katowicach, był też do 1939 sekretarzem Centralnego Związku Górników na okręg Zagłębia Dąbrowskiego. Podczas okupacji niemieckiej był poszukiwany przez gestapo, w związku z czym opuścił Zagłębie Dąbrowskie i działał w PPS – Wolność, Równość, Niepodległość w Krakowie i Warszawie. Uczestniczył w powstaniu warszawskim. Po II wojnie światowej organizował MK „lubelskiej” PPS w Dąbrowie Górniczej. Został też zatrudniony jako kierownik personalny w Olkuskiej Fabryce Naczyń Emaliowanych, której później został dyrektorem. Od grudnia 1946 przez dwa lata stał na czele Wojewódzkiego Komitetu PPS w Katowicach, zasiadał też w Centralnym Komitecie Wykonawczym i Radzie Naczelnej partii. W 1947 uzyskał mandat posła na Sejm Ustawodawczy z okręgu Chrzanów. W grudniu 1948 wraz z PPS przystąpił do Polskiej Zjednoczonej Partii Robotniczej. W 1949 został zatrudniony w Katowickim Zjednoczeniu Przemysłu Węglowego, gdzie był zastępcą naczelnego dyrektora, następnie dyrektorem administracyjno-finansowym, a od 1957 dyrektorem ekonomicznym. W 1956 ukończył studia wyższe na Akademii Górniczo-Hutniczej w Krakowie i uzyskał tytuł zawodowy inżyniera górnika. W latach 1956–1957 zasiadał w plenum Komitetu Wojewódzkiego i Komitetu Miejskiego PZPR. Uzyskiwał mandat posła na Sejm PRL w 1957 w okręgu Bielsko-Biała oraz w 1961 i 1965 w okręgu Rybnik. Od 1960 był pełnomocnikiem Rządu ds. Rybnickiego Okręgu Węglowego.
Pochowany na Cmentarzu Komunalnym w Katowicach przy ul. Henryka Sienkiewicza.
Życie prywatne.
Syn Pawła i Karoliny z Załęckich, pochodził z wielodzietnej rodziny robotniczej. Po raz pierwszy ożenił się w 1921 z Marianną z Nawrotów. Jego drugą żoną była Krystyna. Miał syna i córkę.

</doc>
<doc id="4240707" url="https://pl.wikipedia.org/wiki?curid=4240707" title="Zenon Królasik">
Zenon Królasik

Zenon Królasik (ur. 3 października 1927 w Roślu, zm. 12 kwietnia 1992) – polski ślusarz i polityk, poseł na Sejm PRL IV kadencji.
Życiorys.
Uzyskał wykształcenie średnie, z zawodu ślusarz. Był mistrzem ślusarskim w Gdańskiej Stoczni „Remontowa”. Należał do Polskiej Zjednoczonej Partii Robotniczej, w 1965 z jej ramienia uzyskał mandat posła na Sejm PRL IV kadencji z okręgu Gdańsk. W Sejmie pracował w Komisji Gospodarki Morskiej i Żeglugi.
Odznaczony Brązowym Krzyżem Zasługi. Został pochowany na Cmentarzu Łostowickim w Gdańsku.

</doc>
<doc id="4240723" url="https://pl.wikipedia.org/wiki?curid=4240723" title="Narciarstwo dowolne na Zimowych Igrzyskach Olimpijskich 1994 – jazda po muldach mężczyzn">
Narciarstwo dowolne na Zimowych Igrzyskach Olimpijskich 1994 – jazda po muldach mężczyzn

Jazda po muldach mężczyzn na Zimowych Igrzyskach Olimpijskich 1994 – jedna z konkurencji narciarstwa dowolnego rozegrana w ramach igrzysk olimpijskich w Lillehammer.
Po raz drugi mężczyźni rywalizowali o medale igrzysk olimpijskich w jeździe po muldach. Złoty medal w Lillehammer zdobył Kanadyjczyk Jean-Luc Brassard, srebro wywalczył Rosjanin Siergiej Szuplecow, a brązowy medal trafił do obrońcy mistrzowskiego tytułu z Albertville, Francuza Edgara Grospirona. Wicemistrz olimpijski z Albertville, Olivier Allamand zajął w Lillehammer szóste miejsce.
Wyniki.
Kwalifikacje.
Rundę kwalifikacyjną przeprowadzono 15 lutego 1994 na Kanthaugen Freestyleanlegg w Lillehammer. Do rundy finałowej awansowało 16 najlepszych zawodników.
Finał.
Rundę finałową przeprowadzono 16 lutego 1994.

</doc>
<doc id="4240726" url="https://pl.wikipedia.org/wiki?curid=4240726" title="Guilherme Henriques de Carvalho">
Guilherme Henriques de Carvalho

Guilherme Henriques de Carvalho (ur. 1 lutego 1793 w Coimbrze, zm. 15 listopada 1857 w Lizbonie) – portugalski duchowny katolicki, kardynał, patriarcha Lizbony, członek Kortezów.
Życiorys.
Święcenia kapłańskie przyjął 5 czerwca 1819. 16 grudnia 1842 został wybrany biskupem Leirii. 2 lipca 1843 w Lizbonie przyjął sakrę z rąk kardynała Francisco de São Luiz Saraivy. 24 listopada 1845 objął stolicę patriarchalną Lizbony, na której pozostał już do śmierci. Od 1846 do śmierci był administratorem apostolskim diecezji Portalegre i Castelo Branco. 19 stycznia 1846 Grzegorz XVI wyniósł go do godności kardynalskiej, a 30 listopada 1854 Pius IX nadał mu tytuł kardynała prezbitera bazyliki Santa Maria sopra Minerva. Nie brał udziału w Konklawe 1846 (wybierającym Piusa IX).

</doc>
<doc id="4240728" url="https://pl.wikipedia.org/wiki?curid=4240728" title="Feliks Fiutowski">
Feliks Fiutowski

Feliks Fiutowski (ur. 29 września 1903 w Ostrowcu Świętokrzyskim, zm. 15 marca 1982 tamże) – polski tokarz, hutnik i polityk komunistyczny, poseł na Sejm PRL IV kadencji.
Życiorys.
Uzyskał wykształcenie podstawowe, z zawodu tokarz. Pracował jako kierownik oddziału w Hucie im. Marcelego Nowotki w Ostrowcu Świętokrzyskim. Należał do Komunistycznej Partii Polski, Polskiej Partii Robotniczej i Polskiej Zjednoczonej Partii Robotniczej, pełnił funkcję wiceprzewodniczącego prezydium Wojewódzkiej Rady Narodowej w Kielcach. W 1965 uzyskał mandat posła na Sejm PRL IV kadencji z okręgu Ostrowiec Świętokrzyski. W Sejmie pracował w Komisji Handlu Wewnętrznego.
Odznaczony Orderem Sztandaru Pracy I i II klasy oraz Krzyżem Kawalerskim Orderu Odrodzenia Polski.
Pochowany na cmentarzu w Szewnej.

</doc>
<doc id="4240732" url="https://pl.wikipedia.org/wiki?curid=4240732" title="Zoofenologia">
Zoofenologia

Zoofenologia – nauka badająca wpływ klimatu na występowanie oraz długość trwania okresowych zmian w świecie zwierzęcym.
Przykładem mogą być odloty, przeloty, przyloty ptaków oraz migracje innych zwierząt, także wystąpienie rui, okresu godowego, składaniem jaj, wykluwaniem się, narodzinami wybranych gatunków zwierząt w określonym czasie, zapadaniem ssaków w sen zimowy, terminem lotów godowych owadów, wystąpieniem kilku pokoleń owadów itd.
Na potrzeby rolnictwa, sadownictwa itd. prowadzone są hodowle szkodników w warunkach naturalnych pod izolatorami, a dla niektórych szkodników (mszyce, stonka ziemniaczana, pachówka strąkóweczka, itd.) obserwacje przeprowadza się w ogródkach fenologicznych prowadzonych przez PIORIN

</doc>
<doc id="4240737" url="https://pl.wikipedia.org/wiki?curid=4240737" title="James Shatya">
James Shatya

James Shatya (ur. 3 września 1981) – zapaśnik z Wysp Salomona walczący w obu stylach. Srebrny i brązowy medalista igrzysk Pacyfiku w 2007 i piąty w 1999 roku.

</doc>
<doc id="4240739" url="https://pl.wikipedia.org/wiki?curid=4240739" title="Ewa Kurek (biolog)">
Ewa Kurek (biolog)

Ewa Józefa Kurek (ur. 19 marca 1943 w Opolu Lubelskim, zm. 8 marca 2018) – polska mikrobiolog, profesor Uniwersytetu Marii Curie-Skłodowskiej w Lublinie.
Życiorys.
W 1960 roku uzyskała maturę w LO im. Adama Czartoryskiego w Puławach. W 1965 roku uzyskała tytuł magistra mikrobiologii i rozpoczęła pracę w Zakładzie Mikrobiologii IUNG w Puławach. W 1971 roku otrzymała doktorat i rozpoczęła pracę na stanowisku adiunkta w Zakładzie Biologii Molekularnej. W 1986 roku otrzymała habilitację, a w 1998 roku profesurę. W 1990 została kierownikiem Zakładu Mikrobiologii Środowiskowej i pełniła tę funkcję przez do 2013 roku. Prowadziła badania nad fosforylacją białek, utlenianiem nieorganicznych związków siarki przez drobnoustroje heterotroficzne, rolą mikroorganizmów w ochronie środowiska glebowego przed degradacją spowodowaną procesami antropogennymi oraz biologicznymi metodami kontroli rozwoju fitopatogenów grzybowych i bionawożeniem roślin. Wypromowała 71 magistrów i 4 doktorów. Opublikowała ponad 200 prac naukowych. Była członkiem Polskiego Towarzystwa Biochemicznego, Polskiego Towarzystwa Genetycznego, Lubelskiego Towarzystwa Naukowego (członek rzeczywisty) oraz International Society for Environmental Biotechnology.
Pochowana na cmentarzu rzymskokatolickim przy ul. Piaskowej w Puławach.

</doc>
<doc id="4240740" url="https://pl.wikipedia.org/wiki?curid=4240740" title="Masunu Pugeva">
Masunu Pugeva

Masunu Pugeva (ur. 23 marca 1988) – zapaśnik z Wysp Salomona walczący w obu stylach. Srebrny medalista igrzysk Pacyfiku w 2007. Triumfator mistrzostw Oceanii w 2009 i drugi w 2008 roku.

</doc>
<doc id="4240742" url="https://pl.wikipedia.org/wiki?curid=4240742" title="Publiusz Waleriusz Lewinus">
Publiusz Waleriusz Lewinus

Publiusz Waleriusz Lewinus – polityk i generał rzymski. W 280 p.n.e. wybrany na konsula razem z Tyberiuszem Korunkaniuszem. Waleriusz odrzucił propozycję Pyrrusa w sprawie pokojowego rozstrzygnięcia sporu Rzymu z Tarentem. Dowodził siłami rzymskimi w bitwie pod Herakleą. Poniósł w niej porażkę, ale mimo to nie odebrano mu dowodzenia i kontynuował udział w działaniach zbrojnych.

</doc>
<doc id="4240755" url="https://pl.wikipedia.org/wiki?curid=4240755" title="Medal Za Zasługi dla Ligi Obrony Kraju">
Medal Za Zasługi dla Ligi Obrony Kraju



</doc>
<doc id="4240756" url="https://pl.wikipedia.org/wiki?curid=4240756" title="Tekautu Takeea">
Tekautu Takeea

Tekautu Takeea (ur. 7 października 1979) – zapaśnik z Wysp Salomona walczący w obu stylach. Brązowy medalista igrzysk Pacyfiku w 1999 i mistrzostw Oceanii w 1998 i 2000 roku.

</doc>
<doc id="4240767" url="https://pl.wikipedia.org/wiki?curid=4240767" title="Olivier Faure">
Olivier Faure

Olivier Faure ur. 18 sierpnia 1968 w La Tronche) – francuski polityk, prawnik i działacz partyjny, poseł do Zgromadzenia Narodowego, pierwszy sekretarz Partii Socjalistycznej.
Życiorys.
Jest synem francuskiego urzędnika skarbowego oraz wietnamskiej pielęgniarki. Ukończył prawo gospodarcze na Uniwersytecie w Orleanie i nauki polityczne na Université Panthéon-Sorbonne.
W wieku 16 lat wstąpił do Partii Socjalistycznej. Był asystentem jednego z socjalistycznych posłów, zaś w latach 1997–2000 członkiem gabinetu politycznego minister pracy Martine Aubry. W 2000 został zastępcą dyrektora gabinetu pierwszego sekretarza François Hollande'a, a w 2007 sekretarzem generalnym klubu deputowanych partii.
W 2012 został wybrany na deputowanego do Zgromadzenia Narodowego z departamentu Sekwana i Marna. W 2017 z powodzeniem ubiegał się o reelekcję na kolejną kadencję. W 2014 objął funkcję rzecznika prasowego partii. W 2016, gdy Bruno Le Roux został powołany w skład rządu, przejął obowiązki przewodniczącego frakcji poselskiej socjalistów.
W marcu 2018 wygrał pierwszą turę prawyborów na pierwszego sekretarza PS. Po wycofaniu się głównego kontrkandydata pozostał jedynym pretendentem do tej funkcji. 29 marca 2018 został ostatecznie wybrany na pierwszego sekretarza PS. Stanowisko to objął formalnie w kwietniu 2018 podczas partyjnego kongresu.
W 2022 z ramienia lewicowej koalicji wyborczej po raz kolejny uzyskał mandat deputowanego.

</doc>
<doc id="4240775" url="https://pl.wikipedia.org/wiki?curid=4240775" title="Zenon Uryga">
Zenon Uryga

Zenon Uryga (ur. 1934 w Staroniwie) – polski polonista, profesor i rektor Wyższej Szkoły Pedagogicznej im. Komisji Edukacji Narodowej w Krakowie w latach 1990–1993.
Życiorys.
Studia pierwszego stopnia ukończył na WSP w Krakowie w latach 1951–1954. W latach 1954–1957 pracował jako nauczyciel w Państwowym Ośrodku Wychowawczym w Szklarskiej Porębie, w którym przebywały dzieci koreańskie objęte opieką z racji wojny. Uczył też w liceum w Lubomierzu. Doktoryzował się w 1967 na podstawie rozprawy o twórczości Antoniego Sygietyńskiego napisanej pod kierunkiem prof. Jana Nowakowskiego. Habilitował się w 1978.
Od 1 października 1980 działał w Niezależnym Samorządnym Związku Zawodowym „Solidarność” na WSP jako zastępca przewodniczącej, którą była Maria Baster. Był aktywny w Komitecie Obywatelskim w latach 1988–1990 podczas transformacji ustrojowej. Tytuł profesora otrzymał w 1992. Stanowisko profesora zwyczajnego zajmował od 1998.
Na emeryturę przeszedł w 2005. W 2001 został członkiem Komisji ds. Podręczników szkolnych PAU. Wszedł w skład Komisji Historycznoliterackiej PAN.
Zajmuje się przede wszystkim dydaktyką literatury polskiej. Jest autorem lub współautorem (obok między innymi Bolesława Farona i Stanisława Burkota) artykułów z zakresu metodyki nauczania. Wydał między innymi książkę "Godziny polskiego: z zagadnień kształcenia literackiego" (1996).
W 2003 został odznaczony Krzyżem Oficerskim Orderu Odrodzenia Polski.

</doc>
<doc id="4240778" url="https://pl.wikipedia.org/wiki?curid=4240778" title="Taakea Tekautu">
Taakea Tekautu



</doc>
<doc id="4240780" url="https://pl.wikipedia.org/wiki?curid=4240780" title="Ad Sinarum Gentem">
Ad Sinarum Gentem

Ad Sinarum Gentem (z łac. "do narodu chińskiego") – encyklika papieża Piusa XII wydana 7 października 1954 o podtytule "O ponadnarodowości Kościoła".
Papież w tej encyklice poruszył temat prześladowania katolików w komunistycznych Chinach.
Tło powstania.
Od zwycięstwa komunistów w chińskiej wojnie domowej w 1949, Kościół katolicki w Chinach jest prześladowany. Zagraniczni misjonarze byli ówcześnie wydalani lub zamykani w więzieniach. Do więzień i obozów pracy trafiali chińscy kapłani i wierni świeccy. Komuniści podejmowali próby stworzenia kościoła narodowego nieuznającego zwierzchnictwa papieża.
Treść.
Pius XII na początku encykliki przypomina swój list apostolski Cupimus imprimis z 18 stycznia 1952, w którym poruszył tematykę chińską. Stwierdza, że sytuacja katolików chińskich od tamtej pory nie uległa poprawie oraz przypomina o wydaleniu nuncjusza apostolskiego w Chinach. Gratuluję wytrwałości katolikom, którym udaje się wytrwać prześladowania oraz ubolewa nad wiernymi, którzy włączyli się w działania komunistów.
Papież zapewnia, że chińscy katolicy są dobrymi i lojalnymi wobec ojczyzny obywatelami. Przypomina również, że postępuje zastępowanie misjonarzy rodzimymi kapłanami i biskupami oraz o mianowaniu 18 lutego 1946 Thomasa Tiena Ken-sina kardynałem.
Pius XII podkreśla, że wszyscy biskupi muszą być w jedności i w posłuszeństwie biskupowi Rzymu oraz krytykuję podporządkowanie Kościoła rządowi oraz ruch "trzech autonomii". Porusza również kwestię finansowania przez zagranicznych katolików Kościoła w Chinach, zapewniając, że nie ma ono podtekstu politycznego.
Papież twierdzi, że sposób głoszenia i nauczania prawd wiary powinien różnić się w zależności od miejsca, a zatem powinien, jeśli to możliwe, odpowiadać naturze i szczególnemu charakterowi Chińczyków, a także ich starożytnym tradycjom. Krytykuję jednakże kapłanów, którzy tworzą własne interpretację Ewangelii, aby podporządkować nauczenie wymaganiom partii komunistycznej.
Cytując Cupimus imprimis: "Kościół nie wyodrębnia konkretnego narodu, indywidualnego narodu, ale kocha wszystkich ludzi, bez względu na ich naród czy rasę, z tą nadprzyrodzoną miłością Chrystusa, która z konieczności powinna jednoczyć wszystkich jako braci", Pius XII podkreśla, że Kościół nie może być narodowy i bez łączności ze Stolicą Apostolską.
Pod koniec encykliki papież wzywa do powrotu "na ścieżkę pokuty i zbawienia" osoby głoszące tezy sprzeczne z nauczeniem Kościoła, raz jeszcze gratuluję katolikom, którzy mimo trudności trwają w wierze oraz udziela błogosławieństwa całemu narodowi chińskiemu.
Po wydaniu.
W kolejnych latach sytuacja katolików w Chińskiej Republice Ludowej uległa dalszemu pogorszeniu. W 1957 powstało Patriotyczne Stowarzyszenie Katolików Chińskich, które de facto jest kościołem narodowym, nieuznającym zwierzchnictwa papieża. W 1958 Pius XII wyda kolejną encyklikę poświęconą Chinom "Ad Apostolorum Principis".

</doc>
<doc id="4240798" url="https://pl.wikipedia.org/wiki?curid=4240798" title="Zapasy na Igrzyskach Pacyfiku 1999">
Zapasy na Igrzyskach Pacyfiku 1999

Turniej zapasów na igrzyskach Pacyfiku w 1999 rozegrano w Santa Rita na Guamie. W tabeli medalowej tryumfowali zapaśnicy z Samoa.

</doc>
<doc id="4240799" url="https://pl.wikipedia.org/wiki?curid=4240799" title="Zapasy na Igrzyskach Południowego Pacyfiku 1999">
Zapasy na Igrzyskach Południowego Pacyfiku 1999



</doc>
<doc id="4240856" url="https://pl.wikipedia.org/wiki?curid=4240856" title="Yasuha Matsuyuki">
Yasuha Matsuyuki

 – japońska zapaśniczka walcząca w stylu wolnym. Ósma na mistrzostwach świata w 2021. Zajęła pierwsze miejsce w Pucharze Świata w 2018 i 2019. Mistrzyni świata U-23 w 2017. Druga na MŚ juniorów w 2017; trzecia w 2018 i 2019. Druga na MŚ kadetów w 2016 roku.

</doc>
<doc id="4240863" url="https://pl.wikipedia.org/wiki?curid=4240863" title="Brown University">
Brown University



</doc>
<doc id="4240867" url="https://pl.wikipedia.org/wiki?curid=4240867" title="Anin (Golędzkie)">
Anin (Golędzkie)

Anin – kolonia wsi Golędzkie w Polsce, położona w województwie łódzkim, w powiecie kutnowskim, w gminie Oporów.
W latach 1975–1998 kolonia administracyjnie należała do województwa płockiego.

</doc>
<doc id="4240894" url="https://pl.wikipedia.org/wiki?curid=4240894" title="Naruha Matsuyuki">
Naruha Matsuyuki

 – japońska zapaśniczka walcząca w stylu wolnym. Zajęła ósme miejsce na mistrzostwach świata w 2018. Wicemistrzyni Azji w 2020. Pierwsza w Pucharze Świata w 2018 i 2019. Wicemistrzyni świata U-23 w 2017. Mistrzyni świata juniorów w 2019; trzecia w 2018. Mistrzyni Azji kadetów w 2016 roku.

</doc>
<doc id="4240900" url="https://pl.wikipedia.org/wiki?curid=4240900" title="Yuzuru Kumano">
Yuzuru Kumano

 – japońska zapaśniczka walcząca w stylu wolnym. Zajęła siódme miejsce na mistrzostwach Azji w 2018. Pierwsza w Pucharze Świata w 2018. Mistrzyni świata U-23 w 2017 i świata juniorów w 2016 i 2017. Mistrzyni Azji kadetów w 2014 roku.

</doc>
<doc id="4240902" url="https://pl.wikipedia.org/wiki?curid=4240902" title="Lista światowego dziedzictwa UNESCO w Irlandii">
Lista światowego dziedzictwa UNESCO w Irlandii

Lista światowego dziedzictwa UNESCO w Irlandii – lista miejsc w Irlandii wpisanych na listę światowego dziedzictwa UNESCO, ustanowionej na mocy Konwencji w sprawie ochrony światowego dziedzictwa kulturowego i naturalnego, przyjętej przez UNESCO na 17. sesji w Paryżu 16 listopada 1972 i ratyfikowanej przez Irlandię 16 września 1991 roku.
Obecnie (stan w 2018 roku) na liście znajdują się dwa wpisy o charakterze dziedzictwa kulturowym.
Na irlandzkiej liście informacyjnej UNESCO – liście obiektów, które Irlandia zamierza rozpatrzyć do zgłoszenia do wpisu na listę światowego dziedzictwa, znajduje się siedem obiektów (stan w roku 2018).
Obiekty na liście światowego dziedzictwa UNESCO.
Poniższa tabela przedstawia irlandzkie wpisy na liście światowego dziedzictwa UNESCO:
Obiekty na irlandzkiej Liście Informacyjnej UNESCO.
Poniższa tabela przedstawia obiekty na irlandzkiej Liście Informacyjnej UNESCO:

</doc>
<doc id="4240926" url="https://pl.wikipedia.org/wiki?curid=4240926" title="Andrzej Ankwicz">
Andrzej Ankwicz



</doc>
<doc id="4240936" url="https://pl.wikipedia.org/wiki?curid=4240936" title="Paul F. Tompkins">
Paul F. Tompkins

Paul Francis Tompkins, znany jako Paul F. Tompkins (ur. 12 sierpnia 1968 w Filadelfii) – amerykański aktor, komik i osobowość telewizyjna.

</doc>
<doc id="4240937" url="https://pl.wikipedia.org/wiki?curid=4240937" title="Izaak Abramowicz Sierbow">
Izaak Abramowicz Sierbow

Izaak Abramowicz Sierbow (ur. 25 maja 1871 w Kulszycach w powiecie bychowskim, zm. 21 stycznia 1943 w Tambowie) – białoruski etnograf i archeolog, sekretarz naukowy wydziału etnografii w Katedrze Etnografii i Folkloru Instytutu Historii Akademii Nauk. Uznawany za pierwszego etnografa Polesia.
Życiorys.
Urodził się w rodzinie białoruskiego chłopa małorolnego. W roku 1892 ukończył Seminarium Pedagogiczne w Połocku po czym uczył w szkołach miejskich i wiejskich. W roku 1901 ukończył Instytut Archeologiczny w Moskwie. Wykładał i kierował wydziałem etnografii na Białoruskim Uniwersytecie Państwowym. Od roku 1929 był sekretarzem naukowym wydziału etnografii w Katedrze Etnografii i Folkloru Instytutu Historii Akademii Nauk.
Jako wysłannik Carskiego Rosyjskiego Towarzystwa Geograficznego latem i zimą 1911 oraz latem 1912 odbył trzy wyprawy etnograficzne dokumentując na fotografiach życie mieszkańców zachodniej i wschodniej części Polesia oraz południowo-wschodniej części środkowej Białorusi. Zachowało się około 600 fotografii wykonanych przez I.A. Sierbowa za pomocą przenośnego aparatu fotograficznego „Kodak”. Zbiór 154 jego fotografii jest przechowywany w Narodowym Muzeum Historycznym Republiki Białoruś w Mińsku, a pozostałe w bibliotece Uniwersytetu Wileńskiego.
Izaak Abramowicz Sierbow, uznawany jest za pierwszego fotografa dokumentalistę Polesia. Zbierał również pieśni ludowe, podania i 
legendy Polesia, które w drugiej połowie XIX wieku było postrzegane jako ostoja słowiańskich tradycji.

</doc>
<doc id="4240946" url="https://pl.wikipedia.org/wiki?curid=4240946" title="Puccinia sorghi">
Puccinia sorghi

Puccinia sorghi Schwein. – gatunek grzybów z rodziny rdzowatych ("Pucciniaceae"). Grzyb mikroskopijny pasożytujący na roślinach z rodzajów szczawik, kukurydza, sorgo, "Euchlaena". Na kukurydzy wywołuje chorobę o nazwie rdza kukurydzy.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Po raz pierwszy zdiagnozował go w 1832 r. Lewis David von Schweinitz na liściach kukurydzy ("Zea") i sorga ("Sorghum") w stanie Dakota Południowa w USA.
Synonimy:
Morfologia i cykl życiowy.
Jest rdzą pełnocyklową i pasożytem dwudomowym, tzn, że jego cykl życiowy odbywa się na dwóch gatunkach żywicieli. Spermogonia i ecja rozwijają się na różnych gatunkach szczawików, a uredinia i telia na kukurydzy, sorgu, "Euchlaena". 
Spermogonia (pyknidia) po 6 w kolistych skupiskach o średnicy do 0,5 mm. Ecja pojawiają się dopiero na opadłych, porażonych liściach, otaczając sporogonia strefą o szerokości do 2 mm. Są miseczkowate, mają średnicę 0,15–0,2 mm. Ecjospory kuliste lub elipsoidalne o średnicy 15–24 μm i hialinowych lub brunatnych ścianach o grubości 1–2 μm. Uredia rdzawe, nieregularnie rozproszone na obydwu stronach liści, okrągłe, o średnicy około 1 mm, lub wydłużone, o szerokości do 10 mm. Urediospory kuliste lub elipsoidalne, o rozmiarach 24–29 × 22–29 μm. Mają delikatnie kolczaste ściany o bursztynowej barwie i grubości 1,5–2 μm. Pory rostkowe 3–4 w okolicy równika. Telia podobne, jak uredia, ale czarne. Teliospory elipsoidalne, cylindryczne lub maczugowate, o wierzchołkach tępych lub zaostrzonych, dwukomórkowe, zazwyczaj nieco zwężone na przegrodzie. Mają rozmiar 35–50 × 16–23 μm, ściany umbrowe, gładkie, o grubości 1–1,5 μm na bokach i 3–6 μm na wierzchołkach. Trzonek jasnożółty o długości do 80 μm.
Występowanie.
"Puccinia sorghi" występuje na całym świecie. Rozprzestrzenia się wraz z uprawą kukurydzy.
Sporogonia i ecja występują na około 30 gatunkach z rodzaju szczawik "Oxalis" (na niektórych tylko w wyniku sztucznej inokulacji). Uredia i telia na "Euchlaena mexicana", "Euchlaena perennis", kukurydzy zwyczajnej "Zea mays" i na sorgu "Sorghum".

</doc>
<doc id="4240954" url="https://pl.wikipedia.org/wiki?curid=4240954" title="Jadwiga Szczykowska-Załęska">
Jadwiga Szczykowska-Załęska

Jadwiga Szczykowska-Załęska (ur. 15 czerwca 1950) – polska rzeźbiarka, doktor habilitowany, profesor nadzwyczajny Wydziału Architektury Politechniki Białostockiej.
Życiorys.
Jest absolwentką Liceum Plastycznego im. Artura Grottgera w Supraślu. Uzyskała stopień doktora habilitowanego. Została nauczycielem akademickim Wydziału Architektury Politechniki Białostockiej, gdzie początkowo była pracownikiem Zakładu Rysunku, Malarstwa i Rzeźby, a następnie Katedry Sztuki.
Spod jej dłuta pochodzą m.in. Pomnik ks. Jerzego Popiełuszki w Białymstoku, medal Mennicy Polskiej z okazji 500-lecia Supraśla, nagrobek litewskiej malarki Anny Krepsztul w Taboryszkach na Litwie. Była główną projektantką Mauzoleum Powstańców Listopadowych na Kopnej Górze.
Była zamężna z Wojciechem Załęskim, rzeźbiarzem i pisarzem z Supraśla.

</doc>
<doc id="4240971" url="https://pl.wikipedia.org/wiki?curid=4240971" title="Kalmar FF w europejskich pucharach">
Kalmar FF w europejskich pucharach



</doc>
<doc id="4240988" url="https://pl.wikipedia.org/wiki?curid=4240988" title="CE Sabadell FC w europejskich pucharach">
CE Sabadell FC w europejskich pucharach



</doc>
<doc id="4241004" url="https://pl.wikipedia.org/wiki?curid=4241004" title="Single Top 50">
Single Top 50



</doc>
<doc id="4241005" url="https://pl.wikipedia.org/wiki?curid=4241005" title="ARIA Singles Chart">
ARIA Singles Chart



</doc>
<doc id="4241006" url="https://pl.wikipedia.org/wiki?curid=4241006" title="ARIA Australian Top 50 Singles Chart">
ARIA Australian Top 50 Singles Chart



</doc>
<doc id="4241008" url="https://pl.wikipedia.org/wiki?curid=4241008" title="Melody Hill">
Melody Hill

Melody Hill – jednostka osadnicza w Stanach Zjednoczonych, w stanie Indiana, w hrabstwie Vanderburgh.

</doc>
<doc id="4241014" url="https://pl.wikipedia.org/wiki?curid=4241014" title="Highland (hrabstwo Vanderburgh)">
Highland (hrabstwo Vanderburgh)

Highland – jednostka osadnicza w Stanach Zjednoczonych, w stanie Indiana, w hrabstwie Vanderburgh.

</doc>
<doc id="4241019" url="https://pl.wikipedia.org/wiki?curid=4241019" title="Jerzy Woźniak (inżynier)">
Jerzy Woźniak (inżynier)



</doc>
<doc id="4241021" url="https://pl.wikipedia.org/wiki?curid=4241021" title="Michael Foale">
Michael Foale

Colin Michael Foale (ur. 6 stycznia 1957 w Louth) – brytyjsko-amerykański astrofizyk i astronauta.
Życiorys.
W 1975 ukończył szkołę w Canterbury, później studiował fizykę w Queens’ College (Cambridge), gdzie w 1978 uzyskał dyplom, a w 1982 doktorat z astrofizyki w Laboratorium Cavendisha. Został członkiem Royal Aeronautical Society i Institute of Physics. Brał udział w organizowaniu i realizacji naukowych projektów nurkowania z akwalungiem. Dążąc do uczestnictwa w amerykańskim programie kosmicznym, przeniósł się do Houston w Teksasie, gdzie podjął pracę w systemie nawigacji promów kosmicznych w korporacji McDonnell Douglas, a w czerwcu 1983 dołączył do Centrum Lotów Kosmicznych imienia Lyndona B. Johnsona. Jako oficer ładunku w centrum kontroli misji, był odpowiedzialny za operacje ładunkowe satelitów komercyjnych rozmieszczonych na wahadłowcach misji STS-51-G, 51-I, 61-B i 61-C. 5 czerwca 1987 został wybrany przez NASA jako kandydat do lotu kosmicznego. Przechodził szkolenie w Centrum Wyszkolenia Kosmonautów im. J. Gagarina w Gwiednym Miasteczku pod Moskwą. Uczestniczył w sześciu misjach kosmicznych. W 2005 został odznaczony Komandorią Orderu Imperium Brytyjskiego.
Jego pierwszą misją była STS-45 od 24 marca do 2 kwietnia 1992, trwająca 8 dni, 22 godziny i 9 minut. Rok później, od 8 do 17 kwietnia 1993 jako specjalista misji brał udział w misji STS-56 trwającej 9 dni, 6 godzin i 8 minut. Od 3 do 11 lutego 1995 w ramach wspólnego amerykańsko-rosyjskiego programu Shuttle-Mir uczestniczył w misji STS-63 trwającej 8 dni, 6 godzin i 28 minut, w czasie której nastąpiło pierwsze, próbne zbliżenie do stacji kosmicznej Mir. Wykonał wówczas, wraz z Bernardem Harrisem, swój pierwszy spacer kosmiczny trwający 4 godziny i 39 minut.
Od 15 maja do 6 października 1997 brał udział w misji STS-84, w czasie której dołączył do załogi misji Mir-23 na stacji kosmicznej Mir. Wraz z Anatolijem Sołowjowem wykonał 6-godzinny spacer kosmiczny w celu sprawdzenia szkód modułu Spiektr stacji kosmicznej spowodowanych przez zderzenie z bezzałogowym transportowym statkiem kosmicznym Progress. Misja trwała 144 dni, 13 godzin i 47 minut.
Od 20 do 28 grudnia 1999 uczestniczył w misji STS-103 trwającej 7 dni, 23 godziny i 10 minut, mającej na celu naprawę Kosmicznego Teleskopu Hubble’a i wymiany w nim żyroskopów i komputera pokładowego; wraz z Claude’em Nicollierem wykonał spacer kosmiczny trwający 6 godzin i 10 minut. Ostatnią jego misją była Sojuz TMA-3/Ekspedycja 8 na Międzynarodową Stację Kosmiczną.
W 2013 opuścił NASA. Jest doradcą w Inspiration Mars Foundation.

</doc>
<doc id="4241022" url="https://pl.wikipedia.org/wiki?curid=4241022" title="Blanford">
Blanford

Blanford – jednostka osadnicza w Stanach Zjednoczonych, w stanie Indiana, w hrabstwie Vermillion.

</doc>
<doc id="4241027" url="https://pl.wikipedia.org/wiki?curid=4241027" title="St. Bernice">
St. Bernice

Blanford – jednostka osadnicza w Stanach Zjednoczonych, w stanie Indiana, w hrabstwie Vermillion.

</doc>
<doc id="4241031" url="https://pl.wikipedia.org/wiki?curid=4241031" title="Andreas Nygaard">
Andreas Nygaard

Andreas Nygaard (ur. 22 listopada 1990) – norweski biegacz narciarski. Trzykrotny zwycięzca klasyfikacji generalnej cyklu biegów długodystansowych Visma Ski Classics.
Kariera.
Specjalizuje się w biegach długodystansowych. Po raz pierwszy na arenie międzynarodowej pojawił się w 2011 roku. W 2017 zwyciężył w długodystansowych biegach La Sgambeda, Kaiser-Maximilian-Lauf oraz Vasaloppet China. Największe sukcesy w dotychczasowej karierze odniósł w 2018 roku, zwyciężając w maratonach-klasykach: Biegu Wazów oraz Birkebeinerrennet. W 2018 i 2019 roku zwyciężył również w fińskim maratonie Ylläs-Levi. Poza tym w latach 2017-2019 triumfował w biegu Nordenskiöldsloppet rozgrywanym na dystansie 220 km.

</doc>
<doc id="4241034" url="https://pl.wikipedia.org/wiki?curid=4241034" title="Album Top 50">
Album Top 50



</doc>
<doc id="4241035" url="https://pl.wikipedia.org/wiki?curid=4241035" title="ARIA Albums Chart">
ARIA Albums Chart



</doc>
<doc id="4241036" url="https://pl.wikipedia.org/wiki?curid=4241036" title="Czesław Nogacki">
Czesław Nogacki

Czesław Nogacki (ur. 10 stycznia 1950 w Głogowie) – polski aktor teatralny, filmowy i telewizyjny.
Życiorys.
W latach 1972–1976 studiował w Państwowej Wyższej Szkole Teatralnej w Krakowie. W latach 1969–1970 pracował w Cyrku Wielkim. 
13 marca 1971 roku zadebiutował na deskach Lubuskiego Teatru im. Leona Kruczkowskiego w Zielonej Górze jako Służący w spektaklu Marcela Acharda "Kartofel" w reżyserii Jerzego Hoffmana. W latach 1976–1987 występował w warszawskim Teatrze Studio, w latach 1987–1988 był związany z Teatrem Komedia w Warszawie.
Podczas pracy w Teatrze Studio, zwanym później Centrum Sztuki Studio im. St.I. Witkiewicza, występował na scenach całego świata z przedstawieniami Józefa Szajny – "Cervantes" jako Pastuch i "Majakowski" w roli Majakowskiego oraz autorskimi spektaklami Jerzego Grzegorzewskiego. Współpracował także z największymi reżyserami teatralnymi w Polsce takimi jak Krystian Lupa czy Jerzy Jarocki.

</doc>
<doc id="4241038" url="https://pl.wikipedia.org/wiki?curid=4241038" title="ARIA Australian Top 50 Albums">
ARIA Australian Top 50 Albums



</doc>
<doc id="4241043" url="https://pl.wikipedia.org/wiki?curid=4241043" title="Ostałowa">
Ostałowa



</doc>
<doc id="4241061" url="https://pl.wikipedia.org/wiki?curid=4241061" title="Fontanet">
Fontanet

Fontanet – jednostka osadnicza w Stanach Zjednoczonych, w stanie Indiana, w hrabstwie Vigo.

</doc>
<doc id="4241063" url="https://pl.wikipedia.org/wiki?curid=4241063" title="New Goshen">
New Goshen

New Goshen – jednostka osadnicza w Stanach Zjednoczonych, w stanie Indiana, w hrabstwie Vigo.

</doc>
<doc id="4241072" url="https://pl.wikipedia.org/wiki?curid=4241072" title="David Leestma">
David Leestma

David Leestma (ur. 6 maja 1949 w Muskegon) – amerykański astronauta i kapitan United States Navy.
Życiorys.
W 1967 ukończył szkołę średnią w Tustin, w 1971 uzyskał dyplom z inżynierii astronautycznej w United States Naval Academy, a w 1972 dyplom z inżynierii astronautycznej w Naval Postgraduate School. Służył na okręcie USS Hepburn (DE-1055) w Long Beach W październiku 1973 ukończył kurs pilotażu, później służył w lotnictwie, m.in. w eskadrze myśliwskiej VF-124 w San Diego i później w eskadrze VF-32 w Virginia Beach w Wirginii, w 1977 został przeniesiony do eskadry pilotów doświadczalnych i sprawdzających VX-4 w Naval Air Station Point Mugu w Kalifornii. Ma wylatane ponad 3500 godzin. 19 maja 1980 został kandydatem NASA na astronautę, przeszedł szkolenie na specjalistę misji. Od 5 do 13 października 1984 uczestniczył w misji STS-41-G trwającej 8 dni, 5 godzin i 23 minuty. Start nastąpił z Centrum Kosmicznego imienia Johna F. Kennedy’ego na Florydzie. Drugą jego misją, od 8 do 13 sierpnia 1989, była STS-28 trwająca 5 dni i jedną godzinę. Trzeci lot, od 24 marca do 2 kwietnia 1992, odbył w ramach misji STS-45 trwającej 8 dni, 22 godziny i 9 minut. Start nastąpił z Centrum Kosmicznego imienia Johna F. Kennedy’ego, a lądowanie w Edwards Air Force Base w Kalifornii. Łącznie spędził w kosmosie 22 dni, 4 godziny i 32 minuty. 
30 maja 2014 opuścił NASA.

</doc>
<doc id="4241074" url="https://pl.wikipedia.org/wiki?curid=4241074" title="North Terre Haute">
North Terre Haute

North Terre Haute – jednostka osadnicza w Stanach Zjednoczonych, w stanie Indiana, w hrabstwie Vigo.

</doc>
<doc id="4241077" url="https://pl.wikipedia.org/wiki?curid=4241077" title="Shepardsville">
Shepardsville

Shepardsville – jednostka osadnicza w Stanach Zjednoczonych, w stanie Indiana, w hrabstwie Vigo.

</doc>
<doc id="4241079" url="https://pl.wikipedia.org/wiki?curid=4241079" title="Tecumseh (Indiana)">
Tecumseh (Indiana)

Tecumseh – jednostka osadnicza w Stanach Zjednoczonych, w stanie Indiana, w hrabstwie Vigo.

</doc>
<doc id="4241086" url="https://pl.wikipedia.org/wiki?curid=4241086" title="Kamil Pestka">
Kamil Pestka

Kamil Pestka (ur. 22 sierpnia 1998 w Krakowie) – polski piłkarz grający na pozycji lewego obrońcy, młodzieżowy reprezentant Polski. Wychowanek Prokocimia Kraków, od 2014 r. zawodnik Cracovii, zdobywca Pucharu Polski w sezonie 2019/20, od 2022 r. kapitan Cracovii.

</doc>
<doc id="4241087" url="https://pl.wikipedia.org/wiki?curid=4241087" title="Toad Hop">
Toad Hop

Toad Hop – jednostka osadnicza w Stanach Zjednoczonych, w stanie Indiana, w hrabstwie Vigo.

</doc>
<doc id="4241088" url="https://pl.wikipedia.org/wiki?curid=4241088" title="Carlingford Lough">
Carlingford Lough

Carlingford Lough (, ulster scots "Carlinford Loch" lub "Cairlinfurd Loch") – fiord o charakterze polodowcowym na zachodzie wyspy Irlandii. Stanowi część granicy między Irlandią Północną na północy a Irlandią na południu. Na północnym brzegu znajduje się hrabstwo Down, a na jego południowym brzegu znajduje się hrabstwo Louth. Historycznie nazywany był "Cuan Snámh-Aighneach", "Snámh-Aighneach" lub "Cuan Cairlinne" w języku irlandzkim. Starsza angielska nazwa to "Nury (Newry) Bay".
Geografia.
Newry River i Newry Canal łączą zatokę z pobliskim miastem Newry. Jest jedynym polodowcowym fiordem w Irlandii obok Lough Swilly i Killary Harbour.
Na północnym wybrzeżu, w hrabstwie Down, znajdują się nadmorskie miasta Warrenpoint i Rostrevor położone u podnóży gór Mourne. Na południowym wybrzeżu, w hrabstwie Louth położone są miejscowości Omeath, Carlingford i Greenore. Miejscowości te znajdują się na półwyspie Cooley Peninsula, pomiędzy wybrzeżem zatoki a pasmem Cooley Mountains.
Turystyka.
Obszar ten jest popularnym miejscem turystycznym od czasów wiktoriańskich, kiedy otwarto linię kolejową między Dublinem i Belfastem.
To tam "Góry Mourne omijają morze" i razem z grzbietem Sleve Foy na brzegu hrabstwa Louth oferują malownicze przejażdżki, leśne parki i wiele mil dobrych ścieżek i szlaków do zwiedzania. Popularne są wędrówki, spacery i wspinaczka, z lokalnymi ośrodkami edukacji na wolnym powietrzu oferującymi kursy. To podobna historia na wodzie, z marinami w Carlingford i Warrenpoint. W obu lokalizacjach można wynająć różne typy łodzi, a odwiedzający mogą odbyć rejs statkiem wycieczkowym z Omeath, Warrenpoint i Carlingford w czerwcu, lipcu i sierpniu.
Kulturowo istnieje zróżnicowana oferta wydarzeń i festiwali. Najważniejsze wydarzenia to Międzynarodowy Festiwal Blues on the Bay pod koniec maja w Warrenpoint. Inne to Carlingford Oyster Festival, Newry Arts Festival, The "Maiden of the Mournes" w Warrenpoint, Rostrevor's "Fiddlers Green International Folk Festival" i Morne Walking Festival który obejmuje szeroki program wydarzeń w różnych lokalizacjach. Większość z tych festiwali jest bezpłatna, chociaż rezerwacje i opłaty za wstęp mogą być płatne w przypadku niektórych wydarzeń. Rozrywka jest powszechnie dostępna przez cały rok w hotelach i barach.
Krótkoterminowe zakwaterowanie turystyczne obejmuje wielokrotnie nagradzane hotele, pensjonaty, domki letniskowe z własnym wyżywieniem i kempingi. Wcześniejsze rezerwacje są zawsze wskazane w okresach wakacyjnych, ponieważ nawet kempingi często są pełne. Możliwości jedzenia poza domem są w dużej mierze ograniczone do hoteli, małych restauracji i lokalnych barów (chociaż wiele mniejszych barów nie serwuje posiłków).
Jednak długoterminowe możliwości mieszkaniowe w wiosce Carlingford maleją. Na niedawnym spotkaniu dotyczącym planowania miejskiego długoterminowe świadczenia mieszkaniowe i ich jakość znalazły się na 18. miejscu listy kompilacji zagadnień planistycznych w tej dziedzinie, które zostały znacznie wyprzedane dzięki propozycjom poprawy turystyki, a tym samym biznesowi dla najdłużej funkcjonujących rodzin w wiosce.
Kontynuowane są inwestycje w infrastrukturę, usługi i obiekty po obu stronach granicy.
Flora i fauna.
Północne brzegi mają rozległe błotne równiny i bagna. U ujścia jeziora znajduje się kilka niewielkich skalnych i żwirowych wysepek, które stanowią obszary lęgowe dla rybitw żerujących na jego płytkich wodach.
Obszary chronione.
Lough jest obszarem chronionym ptaków.
Miejsce Carlingford Lough Ramsar (tereny podmokłe o znaczeniu międzynarodowym wyznaczone zgodnie z Konwencją z Ramsar), wynosi 830,51 ha powierzchni, na szerokości 54 03 00 N i długości geograficznej 06 07 00 W. Zostało wyznaczone jako teren Ramsar w dniu 9 marca 1998 r. Jest to droga transgraniczna. Północny brzeg znajduje się w Irlandii Północnej i obejmuje najbardziej znaczące błotne obszary w dolinie oraz obszar bagna. Południowy brzeg znajduje się w Irlandii. Miejsce Ramsar położone jest pomiędzy Killowen Point i Soldiers Point na północnym wybrzeżu Carlingford Lough.
Strona została zakwalifikowana zgodnie z kryterium 2 Konwencji z Ramsar, ponieważ wspiera ważne grupy zagrożonych gatunków ptaków irlandzkiej czerwonej księgi. Wspiera narodowo ważne populacje rybne rybitwy rzecznej. Wspierało ono także ważne dla kraju liczby rybitw arktycznych.
Dostęp kolejowy.
Newry to najbliższa stacja położona na linii kolejowej Dublin-Belfast. Zatrzymują się tu pociągi przedsiębiorstwa Enterprise, które oferuje połączenia pomiędzy Belfast Central, Portadown i Dublin Connolly.

</doc>
<doc id="4241092" url="https://pl.wikipedia.org/wiki?curid=4241092" title="Szopka noworoczna">
Szopka noworoczna



</doc>
<doc id="4241096" url="https://pl.wikipedia.org/wiki?curid=4241096" title="St. Mary of the Woods">
St. Mary of the Woods

St. Mary of the Woods – jednostka osadnicza w Stanach Zjednoczonych, w stanie Indiana, w hrabstwie Vigo.

</doc>
<doc id="4241097" url="https://pl.wikipedia.org/wiki?curid=4241097" title="Golden Child">
Golden Child

Golden Child (hangul: 골든 차일드) – południowokoreański boysband założony przez Woollim Entertainment w 2017 roku. Zadebiutowali 28 sierpnia 2017 roku, wydając minialbum "Gol-Cha!".
Historia.
2017: Debiut z "Gol-Cha!" i "Miracle".
9 stycznia 2017 roku Woollim Entertainment zapowiedziało "W Project". Później potwierdzono, że "W Project" będzie preddebiutowym projektem dla stażystów agencji, przez który wydadzą muzykę przed oficjalnym debiutem.
30 maja 2017 roku Golden Child pojawili się na swoim debiutanckim reality show, "2017 Woollim Pick", prowadzonym przez Lee Sung-yeola z Infinite i Oh Hyun-mina. 9 sierpnia ogłoszono, że Golden Child pojawią się gościnnie w serialu "20segi sonyeonsonyeo". Zespół oficjalnie zadebiutował 28 sierpnia wydając pierwszy minialbum "Gol-Cha!" i główny singel z płyty – „DamDaDi”. 17 września minialbum osiągnął pierwsze miejsce w dziennym rankingu największego japońskiego serwisu muzycznego Tower Records. 16 października ukazała się piosenka „Love Letter”, która została użyta w serialu "20segi sonyeonsonyeo".
2018: "Wish".
7 stycznia 2018 roku Woollim Entertainment ogłosiło, że Jaeseok opuścił grupę z powodu problemów zdrowotnych. 15 stycznia Golden Child zapowiedzieli comeback na koniec stycznia 2018 roku w 10-osobowym składzie. Później zapowiedzieli tytuł i datę premiery drugiego minialbumu "Miracle" (kor. 기적) na 29 stycznia. W dniu premiery płyty ukazał się także teledysk do głównego singla – „It’s U” (kor. 너라고). 13 marca na oficjalnym kanale YouTube agencji ukazał się teledysk do innej piosenki z minialbumu – „LADY”. "Miracle" w ciągu kilku dni sprzedał się w liczbie ponad 32 tys. egzemplarzy.
9 maja zapowiedziano występ Golden Child podczas KCON NY 2018. 22 maja w Seulu odbył się pierwszy fanmeeting "Golden Day" z okazji pierwszej rocznicy zespołu. 24 i 25 maja zorganizowali także spotkania z fanami w Nagoi i Tokio w Japonii, odpowiednio.
20 czerwca o północy czasu koreańskiego grupa ujawniła koncepcyjne zdjęcia członków. Dodatkowo ogłosili, że 4 lipca wydadzą swój pierwszy album singlowy "Goldenness", którego tytuł jest również oficjalną nazwą ich fanklubu. Główną piosenką z wydawnictwa jest „Let Me”.
15 października Woollim Entertainment opublikowało wideo informujące o październikowym comebacku Golden Child. Trzeci minialbum "Wish" ukazał się 24 października, wraz z teledyskiem do głównego singla „Genie”.
Od 2019: "Re-boot" i "Take a Leap".
18 listopada 2019 roku Golden Child wydali swój pierwszy studyjny album pt. "Re-boot". Album zawiera dwanaście utworów, w tym główny singel „Wannabe”. 26 grudnia Golden Child po raz pierwszy zdobyli wygraną w programie muzycznym – "M Countdown".
Pierwsze solowe koncerty grupy, pt. "Future and Past", odbyły się 18 i 19 stycznia 2020 roku. Dzień później opublikowali zwiastun albumu "Without You", będącego wersją powiększoną (repackage) płyty "Re-boot". Album ukazał się 29 stycznia.
20 marca 2020 roku ogłoszono, że grupa dołączy do telewizyjnego konkursu "Road to Kingdom". Byli pierwszą grupą wyeliminowaną w piątym odcinku.
23 czerwca zespół wydał czwarty minialbum pt. "Take a Leap", zawierający siedem utworów, w tym główny singel „One (Lucid Dream)”. 7 października ukazał się drugi singel pt. "Pump It Up", który zawierał trzy utwory, w tym utwór o tym samym tytule.
2 stycznia 2021 roku zapowiedziano comeback grupy z piątym minialbumem. Płyta "Yes." i teledysk do głównego singla „Burn It” ukazały się 25 stycznia.

</doc>
<doc id="4241098" url="https://pl.wikipedia.org/wiki?curid=4241098" title="Azua (prowincja)">
Azua (prowincja)

Azua jest to jedna z 32 prowincji Dominikany. Stolicą prowincji jest miasto Azua.
Opis.
Prowincja zajmuje powierzchnię 2 683 km² i liczy 214 311 mieszkańców 1 grudnia 2010.

</doc>
<doc id="4241100" url="https://pl.wikipedia.org/wiki?curid=4241100" title="Victor Santana">
Victor Santana

Vitinho, właśc. Victor Hugo Santana Carvalho (ur. 24 marca 1998 w São Paulo) – brazylijski piłkarz występujący na pozycji pomocnika w SE Palmeiras.
Kariera klubowa.
Urodzony w São Paulo Vitinho dołączył do młodzieżówek SE Palmeiras w 2011 roku. 28 kwietnia 2016 roku został przeniesiony do pierwszej drużyny, podpisując kontrakt do 2021 roku.
Pierwszy występ w SE Palmeiras i jednocześnie pierwszy występ w Série A zaliczył 21 czerwca 2016 roku, zmieniając Cleitona Xaviera w wygranym 2–0 meczu przeciwko Atlético Mineiro. Jednak w pozostałej części sezonu, pojawił się na boisku tylko jeden raz, po raz kolejny wchodząc z ławki rezerwowych.
10 lipca 2017 roku Vitinho został wypożyczony na jeden sezon do grającej w Segunda División – Barcelony B. Umowa została oficjalnie ogłoszona następnego dnia.

</doc>
<doc id="4241103" url="https://pl.wikipedia.org/wiki?curid=4241103" title="Laketon (Indiana)">
Laketon (Indiana)

Laketon – jednostka osadnicza w Stanach Zjednoczonych, w stanie Indiana, w hrabstwie Wabash.

</doc>
<doc id="4241109" url="https://pl.wikipedia.org/wiki?curid=4241109" title="Somerset (Indiana)">
Somerset (Indiana)

Somerset – jednostka osadnicza w Stanach Zjednoczonych, w stanie Indiana, w hrabstwie Wabash.

</doc>
<doc id="4241110" url="https://pl.wikipedia.org/wiki?curid=4241110" title="Rdza kukurydzy">
Rdza kukurydzy

Rdza kukurydzy (ang. "common rust of maize", "rust of maize") – grzybowa choroba kukurydzy zwyczajnej ("Zea mays"). Należy do grupy chorób zwanych rdzami, a wywołuje ją "Puccinia sorghi". 
Występowanie i szkodliwość.
"Puccinia sorghi" poraża kukurydzę, sorgo ("Sorghum bicolor") i wiele innych dziko żyjących gatunków roślin. Występuje na całym świecie i rozprzestrzenia się wraz z uprawą kukurydzy. Porażając liście powoduje zmniejszenie ich powierzchni asymilacyjnej i w konsekwencji zmniejszenie plonu ziarna. Porażenie 10% powierzchni liści zmniejsza plon o 3-8%. U kukurydzy uprawianej na kiszonkę zasychanie liści powoduje nie tylko zmniejszenie plonu, ale także pogorszenie jakości kiszonki .
Rdza kukurydzy na obszarach o klimacie umiarkowanym zwykle nie wyrządza większych szkód, gdyż pojawia się dopiero w drugiej połowie sezonu wegetacyjnego. Na obszarach o klimacie ciepłym i tropikalnym pojawia się dużo wcześniej i powoduje duże straty w plonie. Temperatura w granicach 18-20 stopni Celsjusza oraz wysoka wilgotność powietrza (powyżej 95%) to czynniki, które sprzyjają infekcji rdzy kukurydzy. W południowych stanach USA notowano straty dochodzące do 25%. Szczególnie groźna jest dla kukurydzy cukrowej. Jest uważana za główną chorobę tego podgatunku kukurydzy. 
Objawy.
Na całych nadziemnych pędach porażonej kukurydzy pojawiają się grudki urediniów o barwie od złocistobrązowej do cynamonowobrązowej. Są podłużne, poduszeczkowate, mają długość 1-3 mm i znajdują się pod skórką rośliny. Na liściach powstają na obydwu ich stronach. Największa ilość urediniów pojawia się na dolnych liściach. Wokół nich tkanka liści żółknie – ulega chlorozie i obumiera. U niektórych odmian kukurydzy wokół urediniów tworzy się fioletowe halo. Przy dużym natężeniu choroby obumierają całe liście. W trakcje dojrzewania uredinia rozszerzają się, powodując pękanie skórki. Przez pęknięcia wydobywają się masy rdzawych, proszkowatych urediniospor. Proces wytwarzania urediniospor trwa aż do pierwszych przymrozków. Jesienią na obydwu stronach liści, pomiędzy urediniami, lub zamiast nich, powstaje inny typ owocników – telia. Są ciemniejsze – brązowoczarne do czarnych i nieco większe od urediniów. Również powstają pod skórką liścia, i dojrzewając powodują jej pękanie. Przez pęknięcia wydobywają się teliospory.
Epidemiologia.
Zimują teliospory na resztkach pożniwnych pozostałych na polu po zbiorze kukurydzy. Wiosną powstają z nich podstawki wytwarzające zarodniki płciowe zwane bazydiosporami. Roznoszone przez wiatr infekują rośliny należące do rodzaju szczawik ("Oxalis"). Są one żywicielem pośrednim (ecjalnym). Na liściach szczawików tworzą się spermogonia i ecja. Powstające w ecjach ecjospory przenoszone przez wiatr infekują kukurydzę. Powstające na kukurydzy urediniospory dokonują infekcji wtórnych na roślinach kukurydzy rozprzestrzeniając chorobę. W krajach o ciepłym klimacie na resztkach pożniwnych mogą przetrwać także urediniospory i infekować bezpośrednio młode rośliny kukurydzy z pominięciem żywiciela pośredniego. 
Ochrona.
Zapobiega się chorobie lub ogranicza jej rozmiar poprzez:

</doc>
<doc id="4241111" url="https://pl.wikipedia.org/wiki?curid=4241111" title="Leporyd">
Leporyd



</doc>
<doc id="4241112" url="https://pl.wikipedia.org/wiki?curid=4241112" title="Irlandia na World Games 2017">
Irlandia na World Games 2017

Irlandię na World Games 2017 reprezentowało 23 zawodników: 9 kobiet i 14 mężczyzn. Najliczniejszymi reprezentantami byli sportowcy uprawiający przeciąganie liny. Reprezentanci nie zdobyli żadnego medalu.
Reprezentanci.
Kobiety.
Cała reprezentacja kobiet wzięła udział w drużynowych zawodach w przeciąganiu liny.

</doc>
<doc id="4241120" url="https://pl.wikipedia.org/wiki?curid=4241120" title="Andrzej Ankwicz (zm. 1784)">
Andrzej Ankwicz (zm. 1784)

Andrzej Ankwicz herbu Abdank (zm. 16 grudnia 1784 roku) – kantor krakowskiej kapituły katedralnej w latach 1782-1784, 
kanonik krakowskiej kapituły katedralnej prebendy Goszczycka od 1749 roku.
Syn kasztelana zawichojskiego Hieronima.
Dwukrotny asesor do sądów siewierskich, pięciokrotny deputat kapituły na sejmik proszowicki, w 1765 roku delegowany przez kapitułę do załatwienia sporów z komisją wojskową warszawską.

</doc>
<doc id="4241123" url="https://pl.wikipedia.org/wiki?curid=4241123" title="Buffalo (Indiana)">
Buffalo (Indiana)

Buffalo – jednostka osadnicza w Stanach Zjednoczonych, w stanie Indiana, w hrabstwie White.

</doc>
<doc id="4241124" url="https://pl.wikipedia.org/wiki?curid=4241124" title="Idaville">
Idaville

Idaville – jednostka osadnicza w Stanach Zjednoczonych, w stanie Indiana, w hrabstwie White.

</doc>
<doc id="4241125" url="https://pl.wikipedia.org/wiki?curid=4241125" title="Zjednoczone Towarzystwa Biblijne">
Zjednoczone Towarzystwa Biblijne

Zjednoczone Towarzystwa Biblijne (, UBS) – utworzone 9 maja 1946 roku międzynarodowe stowarzyszenie zrzeszające 146 krajowych Towarzystw Biblijnych na całym świecie. Celem działania UBS jest konsultacja, wzajemna pomoc i wspólne działania na rzecz rozpowszechniania Biblii. Siedzibą organizacji jest Reading w Wielkiej Brytanii.
Historia.
Po raz pierwszy pomysł powołania stowarzyszenia złożonego z krajowych Towarzystw Biblijnych pojawił się w roku 1939. Zamierzało uczestniczyć w nim ponad 30 Towarzystw krajowych. Jednak w okresie II wojny światowej niektóre z nich przestały istnieć. Ostatecznie Zjednoczone Towarzystwa Biblijne zostały założone w 1946 roku przez 12 krajowych Towarzystw Biblijnych. Jednym z założycieli i członkiem stowarzyszonym Zjednoczonych Towarzystw Biblijnych było „Brytyjskie i Zagraniczne Towarzystwo Biblijne w Warszawie”, znane obecnie pod nazwą Towarzystwo Biblijne w Polsce.
Opis.
Krajowe Towarzystwa Biblijne zachowując swoją niezależność i podejmując współpracę w ramach "United Bible Societies" dzielą się finansami i doświadczeniami przy tłumaczeniu i wydawaniu Biblii. UBS jako wspólnota krajowych towarzystw jest największym tłumaczem, wydawcą i dystrybutorem Biblii na świecie. W ramach przybliżania Biblii Towarzystwa Biblijne wspierają i promują naukę czytania i pisania, profilaktykę zdrowotną oraz postawy szacunku i miłości bliźniego. UBS współpracują ze wszystkimi Kościołami chrześcijańskimi, a także z wieloma organizacjami międzynarodowymi. Zjednoczone Towarzystwa Biblijne przyczyniają się również do rozwoju dialogu ekumenicznego.
Podstawa dokonywania przekładów ekumenicznych.
W 1968 roku "United Bible Societies" wspólnie z Kościołem rzymskokatolickim wypracowały dokument „Wiodące zasady współpracy międzywyznaniowej w tłumaczeniu Biblii”, który regulował zasady tłumaczeń ekumenicznych jasno określających kryteria współpracy międzywyznaniowej przy podejmowaniu katolicko-protestanckich przekładów biblijnych. Po dziewiętnastu latach tekst ten został przereagowany i opracowany na nowo jako „Wytyczne do współpracy międzywyznaniowej w tłumaczeniu Biblii”. Dokument ten 16 listopada 1987 roku parafował ze strony protestanckiej lord Donald Coggan, ówczesny honorowy przewodniczący Zjednoczonych Towarzystw Biblijnych, a ze strony katolickiej kardynał Johannes Willebrands, ówczesny przewodniczący Sekretariatu ds. Jedności Chrześcijan. Stał się on rodzajem przewodnika dla tłumaczy podejmujących pracę nad ekumenicznymi przekładami.

</doc>
<doc id="4241130" url="https://pl.wikipedia.org/wiki?curid=4241130" title="Norway (Indiana)">
Norway (Indiana)

Norway – jednostka osadnicza w Stanach Zjednoczonych, w stanie Indiana, w hrabstwie White.

</doc>
<doc id="4241134" url="https://pl.wikipedia.org/wiki?curid=4241134" title="Byron Lichtenberg">
Byron Lichtenberg

Byron Lichtenberg (ur. 19 lutego 1948 w Stroudsburgu w Pensylwanii) – amerykański inżynier, pilot myśliwski i astronauta.
Życiorys.
W 1969 ukończył inżynierię kosmiczną na Brown University, w 1975 inżynierię mechaniczną, a w 1979 inżynierię biomedyczną w Massachusetts Institute of Technology, w którym 1978–1984 pracował jako badacz. Przez 22 lata służył w siłach zbrojnych USA jako pilot myśliwski.
18 maja 1978 został wybrany przez NASA jako kandydat na astronautę, później przechodził szkolenie jako specjalista ładunku. Od 28 listopada do 8 grudnia 1983 uczestniczył w misji STS-9 trwającej 10 dni, 7 godzin i 47 minut. Drugą jego misją była STS-45 od 24 marca do 2 kwietnia 1992, trwająca 8 dni, 22 godziny i 9 minut. Łącznie spędził w kosmosie 19 dni, 5 godzin i 56 minut.
Założył kompanię Payload Systems, Inc. Jest prezesem Zero Gravity Corporation.

</doc>
<doc id="4241135" url="https://pl.wikipedia.org/wiki?curid=4241135" title="Roland N'Toko">
Roland N'Toko



</doc>
<doc id="4241138" url="https://pl.wikipedia.org/wiki?curid=4241138" title="Michel N'Doumbé">
Michel N'Doumbé



</doc>
<doc id="4241142" url="https://pl.wikipedia.org/wiki?curid=4241142" title="Zbigniew Fabiński">
Zbigniew Fabiński

Zbigniew Fabiński (ur. 17 marca 1965) – polski piłkarz, grający na pozycji napastnika.
Kariera.
Seniorską karierę rozpoczynał w Polonii Warszawa, w której występował do 1987 roku. W latach 1988–1989 grał w Gwardii Warszawa, aby następnie wrócić do Polonii. Latem 1990 roku przeniósł się do Rot-Weiß Erfurt. W klubie tym zadebiutował 5 września w przegranym 1:4 meczu z 1. FC Frankfurt. Ogółem w sezonie 1990/1991 zagrał 16 meczów w NOFV-Oberlidze i strzelił 3 gole, zdobywając wraz z klubem trzecie miejsce w mistrzostwach NRD. Piłkarską karierę zakończył w 1992 roku.
Po zakończeniu kariery m.in. pracował jako trener w akademii VfL Bochum.

</doc>
<doc id="4241143" url="https://pl.wikipedia.org/wiki?curid=4241143" title="Gare de Seltz">
Gare de Seltz

Gare de Seltz – przystanek kolejowy w miejscowości Seltz, w departamencie Dolny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est. 
Położenie.
Znajduje się na linii Strasbourg – Lauterbourg, na km 45,196 między stacjami Roppenheim i Munchhausen, na wysokości 124 m n.p.m. 
Historia.
Linia między Strasburgiem a Lauterbourgiem zbudowana została przez Direction générale impériale des chemins de fer d'Alsace-Lorraine i została otwarta 25 lipca 1876.

</doc>
<doc id="4241144" url="https://pl.wikipedia.org/wiki?curid=4241144" title="Siddhartha Mukherjee">
Siddhartha Mukherjee

Siddhartha Mukherjee (ur. 21 lipca 1970 w Nowym Delhi) – amerykański naukowiec (onkolog, hematolog) i pisarz indyjskiego pochodzenia. Absolwent Uniwersytetu Stanforda, Uniwersytetu Oksfordzkiego oraz wydziału medycznego Uniwersytetu Harwarda. Pracuje na Uniwersytecie Columbia w Nowym Jorku oraz Centrum Medycznym Uniwersytetu Columbia.
Mukherjee pochodzi z bengalskiej rodziny, która w 1946 roku (krótko przed podziałem Indii Brytyjskich) osiedliła się w Kalkucie. Żonaty z artystką Sarą Sze; para ma dwie córki.
W 2011 roku otrzymał Nagrodę Pulitzera za książkę "Cesarz wszech chorób. Biografia raka".

</doc>
<doc id="4241145" url="https://pl.wikipedia.org/wiki?curid=4241145" title="Wits University">
Wits University



</doc>
<doc id="4241147" url="https://pl.wikipedia.org/wiki?curid=4241147" title="Ashland (Kalifornia)">
Ashland (Kalifornia)

Ashland – jednostka osadnicza w Stanach Zjednoczonych, w stanie Kalifornia, w hrabstwie Alameda.

</doc>
<doc id="4241151" url="https://pl.wikipedia.org/wiki?curid=4241151" title="Kaplica Podwyższenia Krzyża Świętego w Żywcu">
Kaplica Podwyższenia Krzyża Świętego w Żywcu

Kaplica Podwyższenia Krzyża Świętego w Żywcu – kaplica w Żywcu, w parafii Chrystusa Króla, w dzielnicy Sporysz.
Mieszkańcy Sporysza należeli do parafii Narodzenia Najświętszej Marii Panny w Żywcu. W 1931 r. w kościele Narodzenia Najświętszej Maryi Panny znajdujący się w ołtarzu bocznym XV-wieczny krzyż przeniesiono pod emporę, z czym nie chciała się pogodzić część mieszkańców wsi Sporysz. Postanowiono, za zgodą proboszcza Jana Satke, o przeniesieniu krzyża do kaplicy położonej na terenie wsi, za Mostem Sporyskim. Kaplica okazała się jednak zbyt mała, nie było też możliwości jej powiększenia. .
Budowa nowej kaplicy spotkała się z niechęcią części mieszkańców, którzy doprowadzili do budowy kolejnej, pod wezwaniem Podwyższenia Krzyża Świętego, położonej po drugiej stronie rzeki.
Krzyż znajdował się w ołtarzu w Żywcu w otoczeniu czterech rzeźb pochodzących z ok. 1780 r., które przedstawiały Marię, Marię Magdalenę, św. Jana oraz Salome. Posągi te po demontażu z ołtarza konkatedry zostały przeniesione tymczasowo do kościoła w Juszczynie.
Kaplica przy obecnej ul. Sporyskiej powstała w latach 1936–1938. Została ona wybudowana w pobliżu starszej świątyni, pochodzącej z drugiej połowy XIX wieku.
Uroczystość poświęcenia obiektu miała miejsce 27 sierpnia 1939 r.
Po oddaniu kaplicy do użytku wiernych umieszczono w niej krucyfiks oraz rzeźby z Juszczyny, które zamontowano we wnękach w ścianach świątyni.
Po II wojnie światowej dokonano rozbiórki sąsiedniej, starszej kaplicy.
Obok kaplicy znajduje się kamienna figura Jezusa upadającego pod krzyżem, pochodząca z XVIII wieku. Wcześniej znajdowała się ona w kaplicy położonej przy ul. Komorowskich, zburzonej podczas II wojny światowej.

</doc>
<doc id="4241152" url="https://pl.wikipedia.org/wiki?curid=4241152" title="Antoni Dobrzański (ksiądz)">
Antoni Dobrzański (ksiądz)

Antoni Dobrzański, herbu Leliwa (ur. 26 grudnia 1804 w Zahutyniu, zm. 1 stycznia 1873 w Lipinkach) – polski ksiądz rzymskokatolicki, jeden z ojców duchowych powstańców krakowskich z 1846 roku. Od 1831 proboszcz w Bączalu Dolnym, od 1853 proboszcz w Lipinkach i Wójtowej.
Życiorys.
Urodził się 26 grudnia 1804 roku w Zahutyniu, jako syn miejscowego leśniczego. Pochodził z zubożałej rodziny szlacheckiej pieczętującej się herbem Leliwa. Chrzest święty przyjął w parafii Przemienienia Pańskiego w Sanoku, do której przynależeli wierni obrządku rzymskokatolickiego mieszkający w Zahutyniu. W 1869 roku miejscowość zamieszkiwało 32 wiernych obrządku łacińskiego. Pozostali mieszkańcy przynależeli głównie do Kościoła greckokatolickiego, którego cerkiew znajdowała się w Zahutyniu. Wstąpił do Wyższego Seminarium Duchownego w Przemyślu, po ukończeniu którego w 1829 roku przyjął święcenia kapłańskie z rąk biskupa Jana Antoniego de Potoczki.
Jeszcze tego samego roku, jako wikariusz został skierowany do Dydni. W 1830 został ustanowiony wikariuszem w Żurawicy. Tam zastał go wybuch powstania listopadowego, w trakcie którego z ambony wygłaszał kazania nacechowane silnym duchem niepodległościowym. Po śmierci ks. Tomasza Królikowskiego – proboszcza w Bączalu Dolnym, w 1831 roku został mianowany administratorem tejże parafii. Po trzech latach administrowania, w 1834 roku objął urząd proboszcza parafii św. Mikołaja w Bączalu Dolnym. Już w okresie administratury w ramach samodoskonalenia podjął się prenumeraty kwartalnika teologicznego "Przyiaciel Chrzescianskiey Prawdy".
Okres rzezi galicyjskiej i powstania krakowskiego (1846).
Brał aktywny udział w zabiegach mediacyjnych w trakcie rzezi galicyjskiej na obszarze parafii rzymskokatolickiej w Bączalu Dolnym i ziemiach sąsiednich, której rezultatem było złagodzenie stopnia zaognienia pomiędzy właścicielami miejscowych dworów i ziemiaństwem a ludnością chłopską. Jak podaje ks. Stefan Dębiński w monografii: "Rok 1846 kronika dworów szlacheckich" jego plebania nie została splądrowana, jednak w wyniku ostrej wymiany zdań z włościanami "doznał okropnych przykrości".
Czynnie zaangażował się w ruch konspiracyjny przed wybuchem powstania krakowskiego z 1846 roku w okolicy Biecza i Jasła. W swoich płomiennych kazaniach dążył do uświadamiania patriotycznego ludu i przysposobienia do zainicjowania ogólnonarodowego powstania. Objął opieką duszpasterską uczestników tego powstania z oddziału Franciszka Wolańskiego oraz chłopów stacjonujących pod Jasłem.
Po upadku powstania.
Jako duszpasterz w parafii bączalskiej wzniósł nowy, drewniany budynek organistówki. W 1848 roku dobudował do kościoła parafialnego – po jego południowej stronie murowaną kaplicę o pow. 30m2, w której został ustawiony ołtarz boczny z obrazem Matki Bożej Bączalskiej.
W 1853 został mianowany proboszczem w Lipinkach, zastępując zmarłego rok wcześniej wieloletniego duszpasterza w tej wspólnocie parafialnej ks. Józefa Piotrowskiego. Skierowany do Lipinek przyczynił się do szerszego rozpropagowania kultu łaskami słynącej figury Matki Bożej Lipińskiej z Sanktuarium Matki Bożej Wniebowziętej w tejże miejscowości. Jednocześnie został powołany na funkcję zarządcy sąsiedniej parafii w Wójtowej. W okresie kiedy był proboszczem rozpoczęto prace poszukiwawcze, a następnie wydobywcze ropy naftowej w zachodniej części parafii lipińskiej (1860 rok) i staraniem J. i K. Stawiarskich zorganizowano jedną z pierwszych na świecie kopalni tego surowca. Zmarł nagle 1 stycznia 1873 roku i został pochowany na cmentarzu parafialnym w Lipinkach kolo Gorlic.

</doc>
<doc id="4241155" url="https://pl.wikipedia.org/wiki?curid=4241155" title="Lousado (stacja kolejowa)">
Lousado (stacja kolejowa)

Lousado (port: "Estação Ferroviária de Lousado") – stacja kolejowa w Lousado (gmina Vila Nova de Famalicão), w dystrykcie Braga, w Portugalii. Znajduje się na Linha do Minho oraz jest punktem wyjścia dla Linha de Guimarães. Jest obsługiwana wyłącznie przez pociągi CP Urbanos do Porto i regionalne. 
Historia.
Stacja znajduje się na odcinku Linha do Minho między Campanhã i Nine, która weszła do służby wraz z Ramal de Braga 21 maja 1875 r.

</doc>
<doc id="4241157" url="https://pl.wikipedia.org/wiki?curid=4241157" title="Castro Valley">
Castro Valley

Castro Valley – miejscowość spisowa (obszar niemunicypalny) w Stanach Zjednoczonych, w stanie Kalifornia, w hrabstwie Alameda.
Rodzinne miasto Cliffa Burtona, byłego basisty zespołu Metallica.

</doc>
<doc id="4241159" url="https://pl.wikipedia.org/wiki?curid=4241159" title="Ryś lamparci">
Ryś lamparci



</doc>
<doc id="4241161" url="https://pl.wikipedia.org/wiki?curid=4241161" title="Santiago (prowincja Dominikany)">
Santiago (prowincja Dominikany)

Santiago jest to jedna z 32 prowincji Dominikany. Stolicą prowincji jest miasto Santiago de los Caballeros.
Opis.
Prowincja zajmuje powierzchnię 2 806 km² i liczy 963 422 mieszkańców 1 grudnia 2010.

</doc>
<doc id="4241165" url="https://pl.wikipedia.org/wiki?curid=4241165" title="Cherryland">
Cherryland

Cherryland – jednostka osadnicza w Stanach Zjednoczonych, w stanie Kalifornia, w hrabstwie Alameda.

</doc>
<doc id="4241166" url="https://pl.wikipedia.org/wiki?curid=4241166" title="Szajol (stacja kolejowa)">
Szajol (stacja kolejowa)

Szajol (węg. "Szajol vasútállomás") – stacja kolejowa w Szajol, w komitacie Jász-Nagykun-Szolnok, na Węgrzech. 
Ważny węzeł kolejowy. Stacja obsługuje pociągi wszystkich kategorii. 

</doc>
<doc id="4241169" url="https://pl.wikipedia.org/wiki?curid=4241169" title="Wyższe Seminarium Duchowne w Drohiczynie">
Wyższe Seminarium Duchowne w Drohiczynie

Wyższe Seminarium Duchowne w Drohiczynie – seminarium duchowne diecezji drohiczyńskiej Kościoła rzymskokatolickiego.
Historia.
Seminarium nawiązuje do tradycji Wyższego Seminarium Duchownego w Pińsku, co wynika z genezy diecezji drohiczyńskiej, powstałej głównie z terenu diecezji pińskiej, który znalazł się w 1945 w granicach Polski. Utworzenie seminarium nastąpiło w 1951 na mocy dekretu administratora apostolskiego diecezji w Drohiczynie ks. infułata Michała Krzywickiego. Do 1957 było ściśle złączone z seminarium w Siedlcach. Do 1991 spośród alumnów seminarium święcenia kapłańskie otrzymało 100 kandydatów.
W roku akademickim 2019/2020 w seminarium formację odbywało 14 alumnów. W roku akademickim 2021/2022 seminarium kształciło 9 kandydatów do kapłaństwa.

</doc>
<doc id="4241171" url="https://pl.wikipedia.org/wiki?curid=4241171" title="James Wetherbee">
James Wetherbee

James Wetherbee (ur. 27 listopada 1952 we Flushing w Nowym Jorku) - amerykański oficer marynarki i lotnictwa, astronauta.
Życiorys.
W 1974 uzyskał dyplom z inżynierii kosmicznej w University of Notre Dame, od 1975 służył w United States Navy, w grudniu 1976 został lotnikiem morskim, służył w eskadrze myśliwskiej, od 1981 był pilotem doświadczalnym. Ma wylatane ponad 7000 godzin. Został wybrany przez NASA jako kandydat na astronautę 23 maja 1984, został włączony do grupy astronautów w czerwcu 1985, później przechodził szkolenie na pilota statku kosmicznego. Uczestniczył w sześciu misjach - w pierwszej jako pilot, w pozostałych jako dowódca statku. Jego pierwszą misją była STS-32 od 9 do 20 stycznia 1990, trwająca 10 dni i 21 godzin. Umieszczono wówczas na orbicie satelitę telekomunikacyjnego Leasat-5.Drugi lot kosmiczny odbywał w ramach misji STS-52 od 22 października do 1 listopada 1992, trwającej 9 dni, 20 godzin i 56 minut; umieszczono wówczas na orbicie satelitę geodezyjnego LAGEOS II. Od 3 do 11 lutego 1995 brał udział w misji STS-63 trwającej 8 dni, 6 godzin i 28 minut; wahadłowiec Discovery zbliżył się wówczas na odległość zaledwie 11 metrów do rosyjskiej stacji kosmicznej Mir.Od 26 września do 6 października 1997 dowodził misją na rosyjską stację Mir STS-86 trwającą 10 dni, 19 godzin i 20 minut. Misja STS-102 na Międzynarodową Stację Kosmiczną od 8 do 21 marca 2001 trwała 12 dni, 19 godzin i 49 minut..Po raz ostatni przebywał w kosmosie od 24 listopada do 7 grudnia 2002 w ramach misji STS-113 na Międzynarodową Stację Kosmiczną trwającej 13 dni, 18 godzin i 47 minut.
Łącznie spędził w kosmosie 66 dni, 10 godzin i 20 minut. Opuścił NASA 3 stycznia 2005.

</doc>
<doc id="4241175" url="https://pl.wikipedia.org/wiki?curid=4241175" title="Fairview (Kalifornia)">
Fairview (Kalifornia)

Fairview – jednostka osadnicza w Stanach Zjednoczonych, w stanie Kalifornia, w hrabstwie Alameda.

</doc>
<doc id="4241177" url="https://pl.wikipedia.org/wiki?curid=4241177" title="Adolf Pietrowski">
Adolf Pietrowski



</doc>
<doc id="4241181" url="https://pl.wikipedia.org/wiki?curid=4241181" title="San Lorenzo (Kalifornia)">
San Lorenzo (Kalifornia)

San Lorenzo – jednostka osadnicza w Stanach Zjednoczonych, w stanie Kalifornia, w hrabstwie Alameda.

</doc>
<doc id="4241185" url="https://pl.wikipedia.org/wiki?curid=4241185" title="Fenom">
Fenom

Fenom (analogicznie do genomu) – pełny zestaw jednostkowych fenotypów (cech, właściwości, zachowań).
Pojęcie wprowadzone przez Siddhartha Mukherjee w odniesieniu do eugeniki przyszłości. Jeżeli zsekwencjonować genomy dużej liczby dzieci (umożliwia śledzenie losów w dalszej części życia) i stworzyć bazę danych, zawierającą wszystkie warianty genów i kombinacje elementów funkcjonalnych każdego genomu, to na tej podstawie można rytować "mapę losów" (zdeterminowanych genetycznie uwarunkowań zdrowia i cech charakteru). Następnie w bazie danych można odnotowywać każda chorobę oraz każde fizjologiczne odstępstwo od normy. Tę "mapę" Siddhartha Mukherjee określił jako fenom (w analogii do genomu: genotyp - fenotyp, genom - fenom.

</doc>
<doc id="4241188" url="https://pl.wikipedia.org/wiki?curid=4241188" title="United Bible Societies">
United Bible Societies



</doc>
<doc id="4241189" url="https://pl.wikipedia.org/wiki?curid=4241189" title="Hanna Ograbisz-Krawiec">
Hanna Ograbisz-Krawiec

Hanna Ograbisz Krawiec (ur. 1959 w Poznaniu) – polska rzeźbiarka.
Życiorys.
Studiowała w latach 1980–1985 w Państwowej Wyższej Szkole Sztuk Plastycznych w Poznaniu. Uzyskała dyplom w zakresie rzeźby i tkaniny artystycznej w pracowniach: prof. Olgierda Truszyńskiego i prof. Magdaleny Abakanowicz. W latach 1987–1986 była asystentką prof. O. Truszyńskiego. Autorka wielu rzeźbiarskich environnement i aranżacji plenerowych. Do roku 2005 pracowała na stanowisku adiunkta II° na Wydziale Rzeźby Akademii Sztuk Pięknych w Poznaniu, później w Wyższej Szkole Technicznej w Katowicach również na stanowisku adiunkta II° oraz na Uniwersytecie Zielonogórskim na stanowisku profesora nadzwyczajnego. Jest profesorem
uczelni na Uniwersytecie im. Adama Mickiewicza w Poznaniu.

</doc>
<doc id="4241191" url="https://pl.wikipedia.org/wiki?curid=4241191" title="Poggio Renatico (przystanek kolejowy)">
Poggio Renatico (przystanek kolejowy)

Poggio Renatico (wł. "Stazione di Poggio Renatico") – przystanek kolejowy w Poggio Renatico, w prowincji Bolonia, w regionie Emilia-Romania, we Włoszech. Znajduje się na linii Bolonia – Ankona. 
Według klasyfikacji Rete Ferroviaria Italiana ma kategorią "brązową".
Ruch kolejowy.
Przystanek jest obsługiwany przez regionalne pociągi obsługiwane przez Trenitalia w ramach umowy o świadczenie usług podpisanej z regionem Emilia-Romania.

</doc>
<doc id="4241194" url="https://pl.wikipedia.org/wiki?curid=4241194" title="Bad Oeynhausen Süd">
Bad Oeynhausen Süd

Bad Oeynhausen Süd () – stacja kolejowa w Bad Oeynhausen, w kraju związkowym Nadrenia Północna-Westfalia, w Niemczech. Według DB Station&amp;Service ma kategorię 6. Stacja znajduje się na linii Elze – Löhne, około 800 m na południe od głównego dworca kolejowego w Bad Oeynhausen, położonego na linii Hamm – Minden.

</doc>
<doc id="4241195" url="https://pl.wikipedia.org/wiki?curid=4241195" title="Antoni Dobrzański">
Antoni Dobrzański



</doc>
<doc id="4241199" url="https://pl.wikipedia.org/wiki?curid=4241199" title="Gare de Munchhausen">
Gare de Munchhausen

Gare de Munchhausen – przystanek kolejowy w miejscowości Munchhausen, w departamencie Dolny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est. 
Położenie.
Znajduje się na linii Strasbourg – Lauterbourg, na km 49,569 między stacjami Seltz i Mothern, na wysokości 119 m n.p.m. 
Historia.
Linia między Strasburgiem a Lauterbourgiem zbudowana została przez Direction générale impériale des chemins de fer d'Alsace-Lorraine i została otwarta 25 lipca 1876.

</doc>
<doc id="4241200" url="https://pl.wikipedia.org/wiki?curid=4241200" title="Sunol">
Sunol

Sunol – jednostka osadnicza w Stanach Zjednoczonych, w stanie Kalifornia, w hrabstwie Alameda.

</doc>
<doc id="4241202" url="https://pl.wikipedia.org/wiki?curid=4241202" title="Jim Wetherbee">
Jim Wetherbee



</doc>
<doc id="4241203" url="https://pl.wikipedia.org/wiki?curid=4241203" title="Andrzej Lipiński (duchowny polskokatolicki)">
Andrzej Lipiński (duchowny polskokatolicki)

Andrzej Lipiński (ur. 2 stycznia 1948 w Maszewie Dużym k. Płocka) – były duchowny rzymskokatolicki, były członek Zgromadzenia Księży Orionistów (do 2012 r.), biskup pomocniczy Katolickiego Kościoła Narodowego w Polsce.
Życiorys.
Syn Juliana i Jadwigi. Po odbyciu studiów filozoficzno-teologicznych 12 marca 1982 r. złożył wieczystą profesję w Zgromadzeniu Księży Orionistów, zaś święcenia diakonatu przyjął w dniu 25 marca 1982 roku. Święcenia prezbiteriatu przyjął również w 1982 r. z rąk biskupa Bronisława Dąbrowskiego. Pełnił posługę w Zgromadzeniu Księży Orionistów, będąc m.in.: dyrektorem Młodzieżowego Ośrodka Wychowawczego Księży Orionistów w Warszawie przy ul. Barskiej 4 oraz kapelanem w Hospicjum Opatrzności Bożej w Wołominie. Od 2012 związany z Katolickim Kościołem Narodowym w Polsce. Od 2015 roku pełni funkcję proboszcza parafii Katolickiego Kościoła Narodowego pw. Świętej Trójcy w Warszawie oraz Rektora WSD Katolickiego Kościoła Narodowego w Polsce. 7 października 2017 roku, uchwałą Synodu Kościoła został wybrany na urząd biskupa pomocniczego Katolickiego Kościoła Narodowego w Polsce. 17 marca 2018 roku przyjął sakrę biskupią z rąk Pierwszego Biskupa Kościoła - Adama Rośka.

</doc>
<doc id="4241204" url="https://pl.wikipedia.org/wiki?curid=4241204" title="Antoni Zarzycki">
Antoni Zarzycki

Antoni Zarzycki (ur. 26 maja 1865 w Żerkowie, zm. 30 lipca 1933 w Opatowie) – polski duchowny katolicki, działacz społeczny i oświatowy w zaborze pruskim, proboszcz w Opatowie, dziekan kępiński.
Życiorys.
Urodził się jako syn kupca Jana i Józefy z Deplewskich. Po maturze w gimnazjum gnieźnieńskim studiował teologię w Würzburgu i Münster. Po odbyciu studium w seminarium w Gnieźnie, przyjął święcenia kapłańskie w Gnieźnie 10 lipca 1890 r. Jako wikariusz pracował w Bydgoszczy i Pile. 14 lipca 1893 objął parafię w Mikstacie i Przedborowie. Działał w stowarzyszeniach oświatowych i Banku Ludowym, gdzie od 1901 był dyrektorem. W 1897 pobudował nowy kościół w Przedborowie., który w 1902 konsekrował bp. Edward Likowski. Z dniem 1 stycznia 1906 przeniesiony do parafii Opatów k. Kępna z równoczesnym powierzeniem obowiązków dziekańskich rozległego dekanatu kępińskiego. Jako dziekan kępiński doprowadził do erygowania parafii w Podzamczu, Morawinie i Grębaninie. W 1931 mianowany przez prymasa Augusta Hlonda radcą duchownym ad honores. 

</doc>
<doc id="4241205" url="https://pl.wikipedia.org/wiki?curid=4241205" title="Daniel Brandenstein">
Daniel Brandenstein

Daniel Brandenstein (ur. 17 stycznia 1943 w Watertown (Wisconsin)) – amerykański lotnik morski, pilot doświadczalny i astronauta.
Życiorys.
W 1961 ukończył szkołę w Watertown, w 1965 uzyskał dyplom z matematyki i fizyki w University of Wisconsin w River Falls. Od 1965 służył w armii, w maju 1967 został lotnikiem morskim, w 1968–1970 służył w Azji Południowo-Wschodniej, biorąc udział w 192 misjach bojowych. Po powrocie został pilotem doświadczalnym, służył m.in. na zachodnim Pacyfiku i Oceanie Indyjskim. Ma wylatane 6400 godzin. 16 stycznia 1978 został wybrany przez NASA jako kandydat na astronautę, w sierpniu 1979 został włączony do grupy astronautów, był szkolony na pilota statku kosmicznego. Uczestniczył w czterech lotach kosmicznych – za pierwszym razem jako pilot, w następnych trzech jako dowódca.
Jego pierwszą misją była STS-8 od 30 sierpnia do 5 września 1983, trwająca 6 dni, godzinę i 8 minut; start nastąpił z Centrum Kosmicznego imienia Johna F. Kennedy’ego. Umieszczono wówczas na orbicie geostacjonarnej indyjskiego satelitę telekomunikacyjnego INSAT 1B. Od 17 do 24 czerwca 1985 dowodził misją STS-51-G, podczas której umieszczono na orbicie trzy satelity telekomunikacyjne; trwała ona 7 dni, godzinę i 38 minut. Od 9 do 20 stycznia 1990 dowodził misją STS-32 trwającą 10 dni i 21 godzin, podczas której umieszczono na orbicie satelitę telekomunikacyjnego Leasat-5. Ostatnią jego misją była STS-49 od 7 do 16 maja 1992 trwająca 8 dni, 21 godzin i 17 minut, podczas której naprawiono satelitę telekomunikacyjnego Intelsat 6 F-3.
Łącznie spędził w kosmosie 32 dni, 21 godzin i 3 minuty. 1 października 1992 opuścił NASA. Otrzymał wiele odznaczeń, w tym Zaszczytny Krzyż Lotniczy, Medal Departamentu Obrony za Chwalebną Służbę, cztery Medale NASA za Lot Kosmiczny, francuską Legię Honorową, saudyjski Medal Króla Abdul Aziza i wietnamski Krzyż Waleczności.

</doc>
<doc id="4241206" url="https://pl.wikipedia.org/wiki?curid=4241206" title="Luctuosissimi Eventus">
Luctuosissimi Eventus

Luctuosissimi Eventus (z łac. "Bolesne wydarzenia") – encyklika papieża Piusa XII wydana 28 października 1956 o podtytule "O modlitwie w intencji zamieszek na Węgrzech".
Papież w tej encyklice poruszył temat prześladowania katolików w komunistycznych Węgrzech oraz ostatnich wydarzeń w tym kraju.
Tło powstania.
Encyklika została wydania pięć dni po wybuchu powstania węgierskiego 1956. Kościół katolicki na Węgrzech był prześladowany. Od 1948 prymas Węgier kard. József Mindszenty przebywał w więzieniu.
Treść.
Pius XII na początku encykliki stwierdził, że jest głęboko poruszony ostatnimi wydarzeniami w Europie Wschodniej, a w szczególności na Węgrzech oraz zaapelował o modlitwy za pokój. Stwierdził, że dzisiejszy porządek międzynarodowy nie może być oparty na zbrojnej przemocy, która przynosi wielu ludziom śmierć.
Papież wspomina swoją wizytę w Budapeszcie, gdzie w 1938 jako legat Piusa XI wziął udział w kongresie eucharystycznym. Jest pewny, że gorąca wiara Węgrów, którą wtedy zobaczył, również obecnie inspiruje ten naród mimo ateistycznej propagandy. Zachęca wszystkich chrześcijan na świecie o przyłączenie się do modlitw Węgrów.
Pius XII zapewnia, że naród węgierski przechodzący wielkie cierpienie i skąpany we krwi, a także inne ludy Europy Wschodniej pozbawione wolności religijnej i cywilnej, z Bożą pomocą będą mogły rozwiązać swoje problemy w sprawiedliwości i z należytym szacunkiem dla praw Boga.
Pod koniec encykliki papież udziela błogosławieństwa Węgrom i innym krajom Europy Wschodniej, a zwłaszcza osobom prześladowanym i biskupom przebywającym w więzieniu lub na wygnaniu.
Po wydaniu.
Dwa dni później powstańcy uwolnili kard. Józsefa Mindszentyego. Pius XII wyda jeszcze dwie encykliki poświęcone powstaniu węgierskiemu. Zaledwie dwa dni później "Laetamur Admodum" oraz 5 listopada "Datis Nuperrime".
10 listopada powstanie zostało stłumione przez wojska sowieckie. Kard. Mindszenty musiał schronić się w amerykańskiej ambasadzie.

</doc>
<doc id="4241208" url="https://pl.wikipedia.org/wiki?curid=4241208" title="Gruczoły trawienne">
Gruczoły trawienne



</doc>
<doc id="4241211" url="https://pl.wikipedia.org/wiki?curid=4241211" title="Guga-ui seo">
Guga-ui seo



</doc>
<doc id="4241216" url="https://pl.wikipedia.org/wiki?curid=4241216" title="Fredrik Villumstad">
Fredrik Villumstad

Fredrik Eirinssønn Villumstad (ur. 21 marca 1999 w Oslo) – norweski skoczek narciarski. Czterokrotny drużynowy medalista mistrzostw świata juniorów, w tym złoty w konkursie drużyn mieszanych z 2018. Medalista mistrzostw kraju.
Przebieg kariery.
Villumstad w oficjalnych zawodach międzynarodowych rozgrywanych przez FIS zadebiutował w grudniu 2014 w Notodden, dwukrotnie zajmując miejsca w połowie piątej dziesiątki w rozegranych tam konkursach FIS Cup. Rok później w tym samym miejscu wywalczył pierwsze w karierze punkty do klasyfikacji generalnej tego cyklu, dwukrotnie zajmując lokaty w trzeciej dziesiątce.
W styczniu 2017 w Garmisch-Partenkirchen zadebiutował w Pucharze Kontynentalnym, plasując się w piątej dziesiątce obu konkursów. W grudniu tego samego roku wystąpił w mistrzostwach świata juniorów w Park City – indywidualnie był 11., w konkursie drużynowym zajął 12. miejsce, a w rywalizacji zespołów mieszanych 4. lokatę.
W lutym 2018 w Kanderstegu po raz drugi w karierze wziął udział w mistrzostwach świata juniorów. W konkursie indywidualnym ponownie był 11., a w zmaganiach drużynowych stanął na podium – w zawodach męskich zdobywając brąz, a w rywalizacji mikstów złoto. 4 marca 2018 w Renie zajął 25. pozycję w zawodach Pucharu Kontynentalnego, zdobywając pierwsze w karierze punkty tego cyklu. W marcu 2018 na Vikersundbakken zadebiutował na skoczni mamuciej jako przedskoczek – wynikiem 204 metrów, uzyskanym podczas testów obiektu 15 marca, ustanowił swój nowy rekord życiowy.
Na przełomie czerwca i lipca 2018 doznał kontuzji pleców, która wykluczyła go z całego sezonu letniego 2018, a do treningów powrócił w grudniu 2018. Po przerwie w zawodach międzynarodowych rangi FIS po raz pierwszy wystąpił pod koniec stycznia 2019 w Lahti, gdzie wystartował w mistrzostwach świata juniorów – indywidualnie był 15., a w obu konkursach drużynowych (zarówno mężczyzn, jak i zespołów mieszanych) sięgnął po srebrne krążki. Pod koniec lutego 2019 w Brotterode po raz pierwszy zajął lokatę w czołowej „10” Pucharu Kontynentalnego (był 9.), a tydzień później, 3 marca 2019, w Renie pierwszy raz stanął na podium zawodów tego cyklu, plasując się na 2. lokacie. W tym samym miesiącu, w ramach Raw Air 2019, zadebiutował w Pucharze Świata – w Oslo został zdyskwalifikowany w kwalifikacjach, a 12 marca 2019 w Lillehammer po raz pierwszy wystąpił w konkursie głównym, zajmując 46. miejsce.
W lipcu 2019 zadebiutował w Letnim Grand Prix – w zawodach w Hinterzarten był 40. w konkursie indywidualnym i 5. w rywalizacji drużyn mieszanych. W sezonie 2019/2020 dwukrotnie przystąpił do rywalizacji w Pucharze Świata, jednak nie zakwalifikował się do obu rozegranych konkursów Raw Air (w Oslo i Lillehammer).
W ramach Letniego Pucharu Kontynentalnego 2021 dwukrotnie stawał na podium: był 2. w Bischofshofen i zwyciężył w Oslo. Cały cykl ukończył na 3. miejscu w klasyfikacji generalnej. 21 listopada 2021 zdobył pierwsze punkty Pucharu Świata, zajmując 21. pozycję w zawodach rozgrywanych w Niżnym Tagile. W dalszej części sezonu zimowego 2021/2022 dwukrotnie stawał na podium Pucharu Kontynentalnego (był 1. i 2. w lutym 2022 w Renie), a w Pucharze Świata jeszcze kilkukrotnie zdobył punkty. Najwyżej klasyfikowany w tym cyklu był w marcu 2022 w Oslo, na 9. miejscu.
Jest medalistą mistrzostw Norwegii w skokach narciarskich – w październiku 2016 z pierwszym zespołem okręgu Akershus zdobył mistrzostwo kraju w konkursie drużynowym na skoczni normalnej, a w marcu 2019 z pierwszą drużyną tego regionu zdobył srebrny medal w rywalizacji zespołowej na obiekcie normalnym.

</doc>
<doc id="4241218" url="https://pl.wikipedia.org/wiki?curid=4241218" title="Alpine Village">
Alpine Village

Alpine Village – jednostka osadnicza w Stanach Zjednoczonych, w stanie Kalifornia, w hrabstwie Alpine.

</doc>
<doc id="4241222" url="https://pl.wikipedia.org/wiki?curid=4241222" title="Bear Valley">
Bear Valley

Bear Valley – jednostka osadnicza w Stanach Zjednoczonych, w stanie Kalifornia, w hrabstwie Alpine.

</doc>
<doc id="4241224" url="https://pl.wikipedia.org/wiki?curid=4241224" title="Mirliton (czapka)">
Mirliton (czapka)

 
Mirliton, mirleton (czapka skrzydlata, kołpak skrzydlaty) – wysokie cylindryczne nakrycie głowy z filcu, ozdobione wstęgą z tkaniny, używane w europejskich wojskach drugiej połowy XVIII wieku.
Ze względu na pochodzenie zwana też czapką węgierską. Typowa była zwłaszcza dla huzarów, lecz noszona również przez strzelców konnych ("chasseurs à cheval") i ogólnie przez lekką jazdę i lekką piechotę (np. austriackich pandurów), nie różniących się istotnie od nich umundurowaniem. W Polsce używane były przez huzarów Krasickiego w 1794 r.
Było to wykonane z czarnego filcu nakrycie głowy rurowatego kształtu, o wysokości do 60 cm, pozbawione ronda, ale z długą, owiniętą wokół wstęgą, tzw. flamą. Zwykle bywała wokół kołpaka owinięta, lecz dla parady lub do boju noszono ją odwiniętą, aby efektownie łopotała na wietrze. Później w czapce niekiedy dodawano niewielki ocieniający daszek z przodu. We Francji nazwą tą żargonowo zaczęto określać charakterystyczną czapkę królewskich huzarów i artylerii konnej, która kształtem i wstęgą otokową przypominała ówczesną wysoką fryzurę kobiecą. W późniejszym czasie „skrzydlate” taśmy na kołpakach nierzadko zastępowano sznurami z pętlicami – np. u carskich huzarów holsztyńskich Piotra III.
Z czasem rozpowszechniony w armiach europejskich (nawet u huzarów szwedzkich) skrzydlaty kołpak używany był jeszcze we Francji do rewolucji i tuż po niej, gdy ostatecznie zanikł w okresie napoleońskim. W armii rewolucyjnej noszony był m.in. przez szwadrony „huzarów śmierci” gen. Dumourieza (późniejszy 10 pułk, wzorowani na pruskim regimencie „czarnych huzarów (śmierci)” von Ruescha). 
Mirliton był faktycznie poprzednikiem czaka, a pod względem kształtu i wykonania za jego pochodną można uważać giwer (kiwer, kiwa). W Prusach, gdzie wraz z charakterystycznym umundurowaniem przejęto go od huzarów austriackich, nosił nazwę "Flügelmütze" lub "Flügelkappe", potem zaś (od 1796) określano go już jako "Schackelhaube" (czako). W oddziałach huzarów do końca wieku stopniowo wypierany był przez wysoką czapkę futrzaną, jednakże umundurowanie ówczesnych jednostek kawalerii świadczy o tym, że wielu armiach (poczynając od austriackiej i pruskiej) czapek skrzydlatych i futrzanych dość wcześnie używano równolegle. 

</doc>
<doc id="4241230" url="https://pl.wikipedia.org/wiki?curid=4241230" title="Janice Voss">
Janice Voss

Janice Voss (ur. 8 października 1956 w South Bend, zm. 6 lutego 2012 w Scottsdale) – amerykańska inżynier i astronautka.
Życiorys.
W 1972 ukończyła szkołę w Wilbraham w Massachusetts, w 1975 uzyskała dyplom z inżynierii na Purdue University, a w 1977 i 1987 doktoraty z aeronautyki i astronautyki na Massachusetts Institute of Technology. Ponadto uzyskała dyplom z fizyki kosmicznej na Rice University. W latach 1973–1975 współpracowała z Centrum Lotów Kosmicznych imienia Lyndona B. Johnsona, a od 1977 szkoliła w nim załogi kosmiczne. 17 stycznia 1990 została wybrana przez NASA jako kandydatka do lotu kosmicznego, w lipcu 1991 została włączona do grupy astronautów jako specjalistka misji. Uczestniczyła w pięciu misjach wahadłowców.Jej pierwszą misją była STS-57 od 21 czerwca do 1 lipca 1993 trwająca 9 dni, 23 godziny i 44 minuty. Od 3 do 11 lutego 1995 brała udział w misji STS-63 trwającej 8 dni, 6 godzin i 28 minut. Po raz trzeci odbywała lot kosmiczny w ramach misji STS-83 od 4 do 8 kwietnia 1994, trwającej 3 dni, 23 godziny i 12 minut. Czwarty lot kosmiczny, STS-94, odbywała od 1 do 17 lipca 1997; misja trwała 15 dni, 16 godzin i 44 minuty. Ostatnią jej misją była STS-99 od 11 do 22 lutego 2000, trwająca 11 dni, 5 godzin i 38 minut.
Łącznie spędziła w kosmosie 49 dni, 3 godziny i 46 minut. Była czterokrotnie odznaczona Medalem za Lot Kosmiczny (1993, 1995, 1997 i 2000). 
Zmarła na raka w wieku 55 lat.

</doc>
<doc id="4241232" url="https://pl.wikipedia.org/wiki?curid=4241232" title="Baoruco (prowincja)">
Baoruco (prowincja)

Baoruco jest to jedna z 32 prowincji Dominikany. Stolicą prowincji jest miasto Neiba.
Opis.
Prowincja położona na południowym zachodzie Dominikany, zajmuje powierzchnię 1 285 km² i liczy 97 313 mieszkańców 1 grudnia 2010.

</doc>
<doc id="4241236" url="https://pl.wikipedia.org/wiki?curid=4241236" title="KS Wawrzynianka Wawrzeńczyce">
KS Wawrzynianka Wawrzeńczyce



</doc>
<doc id="4241237" url="https://pl.wikipedia.org/wiki?curid=4241237" title="José Antonio Martínez">
José Antonio Martínez

José Antonio Martínez Gil (ur. 12 lutego 1993 r. w La Palma del Condado) – hiszpański piłkarz występujący na pozycji obrońcy w klubie Granada CF, do którego jest wypożyczony z SD Eibar.
Kariera klubowa.
Urodzony w La Palma del Condado, Martínez ukończył kształcenie się w AD Nervión. W 2012 roku przeniósł się do AD Cerro del Águila, gdzie zaliczył swój seniorski debiut w lidze regionalnej.
W lipcu 2013 roku, Martínez dołączył do Alcali. 24 stycznia 2014 roku, po regularnej grze w zespole, podpisał kontrakt z grającą w Segunda División B – Sevillą Atlético.
27 czerwca 2016 roku, po wywalczonym awansie do Segunda División, Martínez został zawodnikiem Barcelony B. Zakończył sezon z 34 występami na koncie oraz jednym golem, a Barcelonie B udało się awansować do wyższej klasy rozgrywkowej.
Martínez swój profesjonalny debiut zaliczył 19 sierpnia 2017 roku w wygranym 2–1 meczu przeciwko Realowi Valladolid.
Pierwszy mecz w pierwszej drużynie Barcelony Martínez rozegrał 25 października 2016 roku zmieniając Jérémy'ego Mathieu w meczu przeciwko Espanyolowi w ramach Superpucharu Katalonii.
1 lipca 2018 roku, podpisał trzyletni kontrakt z Eibarem. 30 lipca tego samego roku został wypożyczony na jeden sezon do Granady.

</doc>
<doc id="4241241" url="https://pl.wikipedia.org/wiki?curid=4241241" title="Ministrowie wydatków publicznych i reform">
Ministrowie wydatków publicznych i reform

Minister wydatków publicznych i reform (irlandzki: "An tAire Caiteachais Phoiblí agus Athchóirithe") – minister w Ministerstwie Wydatków Publicznych i Reform ("An Roinn Caiteachais Phoiblí agus Athchóirithe)" w rządzie Irlandii.
Obecnym ministrem ds. wydatków publicznych i reform jest Paschal Donohoe (TD), który pełni również funkcję ministra finansów. Jest wspomagany przez:
Michael W. D’Arcy, TD – Minister Stanu w Ministerstwie Finansów.
Patrick O’Donovan, TD – Minister Stanu ds. Zamówień Publicznych, Otwartego Rządu i Administracji Elektronicznej.
Kevin „Boxer” Moran, TD – Minister Stanu "Office of Public Works and Flood Relief".
Ministerstwo te jest odpowiedzialne za wydatki publiczne i reformę. Powstało w marcu 2011 roku, przejmując część funkcji Ministerstwa Finansów.

</doc>
<doc id="4241244" url="https://pl.wikipedia.org/wiki?curid=4241244" title="Kirkwood (Kalifornia)">
Kirkwood (Kalifornia)

Kirkwood – jednostka osadnicza w Stanach Zjednoczonych, w stanie Kalifornia, w hrabstwie Alpine.

</doc>
<doc id="4241248" url="https://pl.wikipedia.org/wiki?curid=4241248" title="Stadion Miejski w Prudniku">
Stadion Miejski w Prudniku

Stadion Miejski w Prudniku – stadion piłkarski przy ulicy Kolejowej 7 w Prudniku. Swoje mecze rozgrywa na nim drużyna Pogoń Prudnik. Popularnie bywa nazywany w skrócie „K7”.
Opis.
Stadion posiada około 2200 miejsc. Obok stadionu znajduje się drugie boisko do gry w piłkę nożną, boisko do gry w koszykówkę o podłożu asfaltowym, kort tenisowy, bieżnia, skocznia, rzutnia i pawilon z sanitariatami i szatniami. Właścicielem tego obiektu jest Ośrodek Sportu i Rekreacji w Prudniku.
Historia.
Infrastruktura sportowa w tym miejscu obecna jest od 1908 roku. Fabrykant Albert Fränkel przeznaczył pieniądze na budowę placu sportowego, który następnie gmina przekazała Towarzystwu Sportowemu „Guts-Muts”, działającemu od 1905. Na boisku przy ul. Kolejowej swoje mecze rozgrywał klub SV Guts Muths Neustadt, utworzony wiosną 1922 roku. Stadion powstał w latach 50. XX wieku. Został rozbudowany i zmodernizowany w 1960. Od lat 60. XX wieku, kiedy to zasypany został pobliski rekreacyjny staw gondolowy, boisko sportowe zostało przesunięte bliżej zabudowań mieszkalnych. Po zalaniu stadionu podczas powodzi w 1997, wymieniono murawę i wyremontowano bieżnie lekkoatletyczną. W 2020 na stadionie zamontowano krzesełka, które Pogoń Prudnik otrzymała w 2018 od zaprzyjaźnionej Polonii Bytom.
W 2022 gmina Prudnik otrzymała z Rządowego Funduszu „Polski Ład” na remont stadionu dofinansowanie w wysokości 16 mln zł.

</doc>
<doc id="4241249" url="https://pl.wikipedia.org/wiki?curid=4241249" title="Mesa Vista">
Mesa Vista

Mesa Vista – jednostka osadnicza w Stanach Zjednoczonych, w stanie Kalifornia, w hrabstwie Alpine.

</doc>
<doc id="4241263" url="https://pl.wikipedia.org/wiki?curid=4241263" title="Anni Sacri">
Anni Sacri

Anni Sacri (z łac. "O jubileuszu Roku Świętego") – encyklika papieża Piusa XII wydana 12 marca 1950 o podtytule "O zwalczaniu ateistycznej propagandy w świecie".
Papież w tej encyklice poruszył temat propagandy ateistycznej i jej wpływu na społeczeństwa.
Treść.
Pius XII na początku encykliki wyraża radość z licznych pielgrzymów, którzy przybywają do Rzymu z okazji Roku Świętego, aby odkupić własne winy, ale także grzechy świata i błagać o powrót społeczeństwa do Boga.
Papież uważa, że mimo iż wojna w większej części świata ustała to nie nastał pokój. Za największe zło i korzeń wszelkiego zła uważa kłamstwo zastępujące prawdę, które jest następnie używane jako narzędzie sporu. Zauważa, że w niektórych miejscach religie są zabronione w życiu rodzinnym i społecznym, a w ich miejsce wprowadzany jest ateizm w taki sposób, że Bóg i jego prawo są znoszone, a moralność nie ma już podstaw. Krytykuję prasę, która zbyt często wulgarnie obraża uczucia religijne, rozprzestrzenia najbardziej haniebne nieprzyzwoitości i agitacje, co najwięcej szkód czyni wśród dzieci i młodzieży. Ludzie są prowokowani do nienawiści, rywalizacji i buntu, szczególnie jeśli zostali pozbawieni wiary. Biskup Rzymu krytykuję również zamieszki i rewolty, które doprowadzają do ruiny gospodarki i nieodwracalnie szkodzą dobru wspólnemu. Zwraca również uwagę na państwa, gdzie Kościół jest prześladowany.
Pius XII zwraca uwagę, że w szkołach, na uczelniach oraz w publikacjach i w prasie cenzura zabrania lub ogranicza możliwość wyjaśnień i obrony doktryny przez Kościół.
Papież stwierdza, że zło rodzi się z tylko z jednego źródła: odrzucenia Boga i pogardy dla Jego prawa. Zaradzić mu można poprzez modlitwę, pokój, zgodę, oświecenie umysłów i sprawiedliwości między różnymi klasami społecznymi. Twierdzi, że po odrzuceniu religii nie może być dobrze uporządkowanego społeczeństwa. Dlatego zachęca kapłanów do obrony ludzi przed fałszywymi uprzedzeniami i błędnymi przekonaniami. Zauważa również, że konieczna jest pomoc świeckich, szczególnie działaczy Akcji Katolickiej. Zachęca również do krucjaty modlitewnej. Uważa, że nikt nie może być bezczynny wobec tylu zła i niebezpieczeństw oraz gdy obóz ateistyczny dąży do zniszczenia podstaw religii katolickiej i kultu chrześcijańskiego.
Pius XII stwierdza, że chrześcijańskie zasady osiąga się nie poprzez siłę i przemoc, ale przez zastosowanie prawa. Ufa, że przez Jezusa Chrystusa uda się zażegnać konflikty i pokonać kłamstwo. Na koniec papież udziela swojego błogosławieństwa.

</doc>
<doc id="4241266" url="https://pl.wikipedia.org/wiki?curid=4241266" title="Marc Cardona">
Marc Cardona

Marc Cardona Rovira (ur. 8 lipca 1995 w Lleidzie) – hiszpański piłkarz występujący na pozycji napastnika w holenderskim klubie Go Ahead Eagles do którego jest wypożyczony z CA Osasuna.
Kariera klubowa.
Urodzony w Lleidzie, Cardona w młodości reprezentował barwy San Benito. W 2014 roku dołączył do Atlético Sanluqueño, w którym zadebiutował 24 sierpnia tego samego roku wchodząc na boisko z ławki rezerwowych w przegranym 3–0 meczu przeciwko Alcali w ramach Tercera División.
Cardona w pierwszym sezonie rzadko pojawiał się na boisku w barwach pierwszej drużyny, ale był regularnym graczem rezerw występujących w "Primera Andaluza." W drugim sezonie, Marc był kluczowym piłkarzem Atlético Sanluqueño. Zespołowi udało się awansować do Segunda División B, a Cardona zakończył sezon z 20 bramkami na koncie.
29 czerwca 2016 roku, Cardona został piłkarzem występującej w trzeciej dywizji Barcelony B. Swój debiut dla "Barçy B" zaliczył 20 sierpnia tego samego roku, w wygranym 3–1 spotkaniu przeciwko Atlético Saguntino, strzelając wszystkie bramki dla swojej drużyny.
Debiut dla pierwszej drużyny Barcelony, Cardona zaliczył 30 listopada 2016 roku, zmieniając Carlesa Aleñie w meczu przeciwko Hérculesowi w ramach Pucharu Króla.
6 dni później udało mu się zadebiutować w Lidze Mistrzów, zmieniając w 74 minucie Ardę Turana w wygranym 4–0 meczu przeciwko Borussia Mönchengladbach.
30 czerwca 2018 roku przedłużył kontrakt z Barceloną B do 2021 roku. 19 lipca 2018 roku został wypożyczony na jeden sezon do Eibaru. 25 czerwca 2019 roku odszedł z Barcelony do Osasuny za 2,5 miliona euro.

</doc>
<doc id="4241271" url="https://pl.wikipedia.org/wiki?curid=4241271" title="Ogródek fenologiczny">
Ogródek fenologiczny

Ogródek fenologiczny – ograniczony obszar, na którym znajduje się stacja meteorologiczna wraz z kolekcją roślin uprawnych i dziko rosnących, na których rozwijają się i zimują agrofagi. 
W ogródku fenologicznym nie wykonuje się żadnych zabiegów chemicznych, aby możliwa była obserwacja biologiczna fauny i flory pod kątem zoofenologii i fitofenologii. Ogródki fenologiczne lokalizuje się w stacjach PIORIN. 
Wyniki obserwacji uzyskane w ogródkach fenologicznych wykorzystywane są m.in. dla potrzeb rolnictwa, ogrodnictwa, leśnictwa pomagając sygnalizować gradację szkodników. 

</doc>
<doc id="4241288" url="https://pl.wikipedia.org/wiki?curid=4241288" title="Bukiyō taiyō">
Bukiyō taiyō

 – piętnasty singel japońskiego zespołu SKE48, wydany w Japonii 30 lipca 2014 roku przez avex trax.
Singel został wydany w dziewięciu edycjach: czterech regularnych i czterech limitowanych (Type A, Type B, Type C, Type D) oraz „teatralnej” (CD). Osiągnął 1 pozycję w rankingu Oricon i pozostał na liście przez 19 tygodni, sprzedał się w nakładzie egzemplarzy. Singel zdobył status podwójnej platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4241293" url="https://pl.wikipedia.org/wiki?curid=4241293" title="Buckhorn (Kalifornia)">
Buckhorn (Kalifornia)

Buckhorn – jednostka osadnicza w Stanach Zjednoczonych, w stanie Kalifornia, w hrabstwie Amador.

</doc>
<doc id="4241297" url="https://pl.wikipedia.org/wiki?curid=4241297" title="Buena Vista (Kalifornia)">
Buena Vista (Kalifornia)

Buena Vista – jednostka osadnicza w Stanach Zjednoczonych, w stanie Kalifornia, w hrabstwie Amador.

</doc>
<doc id="4241298" url="https://pl.wikipedia.org/wiki?curid=4241298" title="Camanche North Shore">
Camanche North Shore

Camanche North Shore – jednostka osadnicza w Stanach Zjednoczonych, w stanie Kalifornia, w hrabstwie Amador.

</doc>
<doc id="4241299" url="https://pl.wikipedia.org/wiki?curid=4241299" title="Barahona (prowincja)">
Barahona (prowincja)

Barahona jest to jedna z 32 prowincji Dominikany. Stolicą prowincji jest miasto Barahona.
Opis.
Prowincja położona na południowym zachodzie Dominikany, zajmuje powierzchnię 1 660 km² i liczy 187 105 mieszkańców 1 grudnia 2010.

</doc>
<doc id="4241301" url="https://pl.wikipedia.org/wiki?curid=4241301" title="2. deild Wysp Owczych (2018)">
2. deild Wysp Owczych (2018)

W roku 2018 odbywa się 25. edycja 2. deild Wysp Owczych – trzeciej ligi piłki nożnej Wysp Owczych. W rozgrywkach wzięło udział 10 klubów z całego archipelagu. Drużyny z pierwszego i drugiego miejsca uzyskały prawo gry w 1. deild - drugim poziomie ligowym na archipelagu, a kluby z dziewiątego i dziesiątego spadły do 3. deild.

</doc>
<doc id="4241304" url="https://pl.wikipedia.org/wiki?curid=4241304" title="Camanche Village">
Camanche Village

Camanche Village – jednostka osadnicza w Stanach Zjednoczonych, w stanie Kalifornia, w hrabstwie Amador.

</doc>
<doc id="4241307" url="https://pl.wikipedia.org/wiki?curid=4241307" title="Drytown">
Drytown

Drytown – jednostka osadnicza w Stanach Zjednoczonych, w stanie Kalifornia, w hrabstwie Amador.

</doc>
<doc id="4241309" url="https://pl.wikipedia.org/wiki?curid=4241309" title="Fiddletown">
Fiddletown

Fiddletown – jednostka osadnicza w Stanach Zjednoczonych, w stanie Kalifornia, w hrabstwie Amador.

</doc>
<doc id="4241311" url="https://pl.wikipedia.org/wiki?curid=4241311" title="Gobnait">
Gobnait

Gobnait (Gobnet, Gobnata) – żyjąca w VI wieku irlandzka święta Kościoła katolickiego. Jej wspomnienie obchodzone jest 11 lutego.
Urodziła się około VI wieku w hrabstwie Clare. Pobierała nauki na Inis Oírr pod okiem świętego Endy. Zgodnie z legendą, anioł objawił jej wówczas, że to nie jest miejsce jej spoczynku i powinna wędrować po Irlandii, aż nie odnajdzie miejsca, w którym będzie pasło się dziewięć białych jeleni. Podczas podróży założyła kościoły w Dunguin (ir. "Dún Chaoin", hrabstwo Kerry) i Dungarvan (ir. "Dún Garbhán", hrabstwo Waterford). Pierwsze trzy białe jelenie ujrzała w Cloudrohid (ir. "Cluain Droichead", hrabstwo Cork), następnie w Ballymakeera (ir. "Baile Mhic Íre") było ich sześć, aż w końcu w Ballyvourney (ir. "Baile Bhuirne") jeleni było dziewięć. Tam z pomocą świętego Abbana założyła klasztor.
Uznawa jest za patronkę pszczół i pszczelarzy, chorych oraz osób pracujących z żelazem. Według podań ludowych miała zapobiec pladze w Ballyvourney, za pomocą pszczół przegnać złodzieja, wyleczyć jedną z zakonnic za pomocą miodu, a także zamienić ul w hełm z brązu oraz w dzwon. Dedykowane jej kościoły noszą nazwę Kilgobnet (ir. "Cill Ghobnait").

</doc>
<doc id="4241316" url="https://pl.wikipedia.org/wiki?curid=4241316" title="Wil Trapp">
Wil Trapp

William Alexander „Wil” Trapp (ur. 15 stycznia 1993 w Columbus) – amerykański piłkarz występujący na pozycji defensywnego pomocnika, obecnie zawodnik Interu Miami.
Kariera klubowa.
Trapp wychowywał się w miejscowości Gahanna, na przedmieściach miasta Columbus w stanie Ohio. Jest najmłodszym z trójki rodzeństwa (posiada brata i siostrę). Ma greckie korzenie – jego dziadek ze strony matki Demetrios Michaelides wyemigrował z Grecji do Stanów Zjednoczonych w 1951 roku, grał półprofesjonalnie w piłkę nożną i był wieloletnim animatorem rozwoju futbolu w stanie Ohio. Cała jego rodzina jest związana z kościołem Grecji. Zorganizowane treningi piłkarskie rozpoczynał w wieku sześciu lat. Uczęszczał do lokalnej Lincoln High School, z powodzeniem występując w szkolnej drużynie Lincoln Golden Lions. W 2009 roku wywalczył z nią mistrzostwo stanu – OHSAA Division 1 State Championship, zdobywając zwycięskiego gola z rzutu karnego w meczu finałowym. Wówczas także otrzymał nagrodę Ohio Gatorade Player of the Year, zaś w 2010 roku został wybrany najlepszym krajowym piłkarzem na poziomie szkoły średniej – NSCAA National High School Player of the Year. Dwukrotnie znalazł się również w drużynie High School All-American.
Równocześnie Trapp był członkiem akademii juniorskiej klubu Columbus Crew, w której pełnił rolę kapitana. Dwukrotnie wybierano go najlepszym piłkarzem w akademii (2009, 2010), w 2012 roku wygrał z nią rozgrywki U-19 NYSA National Championship. Studiował również na University of Akron i przez dwa lata występował w uczelnianej drużynie Akron Zips, będąc czołowym zawodnikiem rozgrywek uniwersyteckich. W 2011 roku został wybrany przez specjalistyczny portal Top Drawer Soccer (TDS) najlepszym uczelnianym piłkarzem z pierwszego roku w kraju, otrzymał nagrodę MAC Newcomer of the Year i znalazł się w drużynach College Soccer News Freshman All-American, All-MAC First Team i All-Ohio Team. W 2012 roku został natomiast wybrany do NSCAA All-America Third Team, All-MAC First Team, TDS Team of the Season Second Team oraz Academic All-MAC.
W grudniu 2012 Trapp podpisał profesjonalną umowę (na zasadzie "homegrown contract") z Columbus Crew. W Major League Soccer zadebiutował 7 lipca 2013 w wygranym 1:0 spotkaniu z Portland Timbers, od razu zostając filarem środka pola. Premierowego gola w najwyższej klasy rozgrywkowej strzelił 13 września 2014 w zremisowanej 2:2 konfrontacji z Houston Dynamo. W marcu 2015 doznał kontuzji łydki, przez którą musiał pauzować przez kolejne cztery miesiące. W tym samym sezonie 2015 wywalczył z Crew wicemistrzostwo MLS, będąc czołowym środkowym pomocnikiem rozgrywek. Imponował kontrolą tempa i organizacją gry, pressingiem i inteligencją w grze. W 2016 roku został wyselekcjonowany do drużyny gwiazd ligi (MLS All-Star) na mecz z Arsenalem (1:2), jako pierwszy wychowanek Crew w historii. W 2017 roku (po odejściu Michaela Parkhursta) został wybrany przez trenera Gregga Berhaltera nowym kapitanem drużyny, wcześniej przez dwa lata pełnił funkcję wicekapitana. W marcu 2017 podpisał nowy, wieloletni kontrakt z klubem.
W 2020 roku podpisał kontrakt z nowo utworzonym klubem Interem Miami.
Kariera reprezentacyjna.
Trapp rozpoczynał swoją karierę w reprezentacji Stanów Zjednoczonych już od kategorii wiekowej do lat czternastu, w następnych latach występował w kadrach do lat piętnastu i osiemnastu. Portale Top Drawer Soccer i College Soccer News umieściły go na piątym miejscu na liście najlepszych młodych piłkarzy w Stanach Zjednoczonych, a ponadto Top Drawer Soccer ocenił jego potencjał na maksymalne pięć gwiazdek. W 2013 roku otrzymał nagrodę U.S. Soccer’s Young Male Athlete of the Year dla najlepszego młodego zawodnika w kraju.
W lutym 2013 Trapp został powołany przez Taba Ramosa do reprezentacji Stanów Zjednoczonych U-20 na Mistrzostwa Ameryki Północnej U-20. Tam miał pewne miejsce w wyjściowym składzie i rozegrał wszystkie pięć spotkań od pierwszej minuty, zdobywając gola w ćwierćfinale z Kanadą (4:2). Amerykanie dotarli wówczas do finału, ulegając w nim po dogrywce gospodarzom – Meksykowi (1:3), a on sam został wybrany przez CONCACAF do najlepszej jedenastki turnieju. Dwa miesiące później znalazł się w składzie na towarzyski Turniej w Tulonie, podczas którego wystąpił we wszystkich czterech meczach (w trzech w pierwszym składzie), a jego kadra odpadła z imprezy w fazie grupowej. W czerwcu został powołany na Mistrzostwa Świata U-20 w Turcji, gdzie również był filarem swojej ekipy. Rozegrał wówczas w pełnym wymiarze czasowym wszystkie trzy spotkania, a Amerykanie odpadli z młodzieżowego mundialu w fazie grupowej.
We wrześniu 2015 Trapp znalazł się w ogłoszonym przez Andreasa Herzoga składzie reprezentacji Stanów Zjednoczonych U-23 na północnoamerykański turniej kwalifikacyjny do Igrzysk Olimpijskich w Rio de Janeiro. Tam wystąpił w czterech z pięciu możliwych meczów (we wszystkich z nich w wyjściowym składzie). Amerykanie – gospodarze eliminacji – zajęli trzecie miejsce w rozgrywkach, lecz nie awansowali ostatecznie na igrzyska, wobec późniejszej porażki w marcu 2016 z Kolumbią (1:1, 1:2) w międzykontynentalnym dwumeczu barażowym (Trapp rozegrał przeciwko Kolumbijczykom pełne dwa spotkania).
W seniorskiej reprezentacji Stanów Zjednoczonych Trapp zadebiutował za kadencji selekcjonera Jürgena Klinsmanna, 28 stycznia 2015 w przegranym 2:3 meczu towarzyskim z Chile.

</doc>
<doc id="4241321" url="https://pl.wikipedia.org/wiki?curid=4241321" title="Martell (Kalifornia)">
Martell (Kalifornia)

Martell – jednostka osadnicza w Stanach Zjednoczonych, w stanie Kalifornia, w hrabstwie Amador.

</doc>
<doc id="4241328" url="https://pl.wikipedia.org/wiki?curid=4241328" title="Pine Grove (Kalifornia)">
Pine Grove (Kalifornia)

Pine Grove – jednostka osadnicza w Stanach Zjednoczonych, w stanie Kalifornia, w hrabstwie Amador.

</doc>
<doc id="4241330" url="https://pl.wikipedia.org/wiki?curid=4241330" title="Pioneer (Kalifornia)">
Pioneer (Kalifornia)

Pioneer – jednostka osadnicza w Stanach Zjednoczonych, w stanie Kalifornia, w hrabstwie Amador.

</doc>
<doc id="4241336" url="https://pl.wikipedia.org/wiki?curid=4241336" title="Niobe (córka Foroneusa)">
Niobe (córka Foroneusa)

Niobe, w mitologii greckiej córka Foroneusa, siostra lub matka Pelazgosa. Nie należy jej mylić z bardziej znaną Niobe, córką Tantala, której zabito czternaścioro dzieci. Według Apollodora z Aten jako pierwsza śmiertelniczka została kochanką Zeusa.
Pochodzenie.
Ojciec Niobe, Foroneus, był synem boga rzeki Inachosa i nimfy Melii. Jego siostrą była nimfa Io, kapłanka Hery w Argos i jedna z kochanek Zeusa, zamieniona później w krowę.
Matką Niobe była nimfa o imieniu Kerdo lub Telediko.
Wśród braci Niobe Graves wymienia Pelazgosa, Iasosa, Agenora, Kara, natomiast Apollodor – jedynie Apisa.
Związki i potomstwo.
Niobe była pierwszą kobietą śmiertelną, która została kochanką Zeusa.
Miała z nim syna Argusa oraz Pelazgosa, chociaż według innych tradycji Pelazgos nie miał ojca ani matki, a wyłonił się bezpośrednio z ziemi.

</doc>
<doc id="4241338" url="https://pl.wikipedia.org/wiki?curid=4241338" title="Red Corral">
Red Corral

Red Corral – jednostka osadnicza w Stanach Zjednoczonych, w stanie Kalifornia, w hrabstwie Amador.

</doc>
<doc id="4241346" url="https://pl.wikipedia.org/wiki?curid=4241346" title="River Pines">
River Pines

River Pines – jednostka osadnicza w Stanach Zjednoczonych, w stanie Kalifornia, w hrabstwie Amador.

</doc>
<doc id="4241351" url="https://pl.wikipedia.org/wiki?curid=4241351" title="Saneczkarstwo na Zimowych Igrzyskach Olimpijskich 1998 – jedynki mężczyzn">
Saneczkarstwo na Zimowych Igrzyskach Olimpijskich 1998 – jedynki mężczyzn

Jedynki mężczyzn – jedna z konkurencji saneczkarstwa rozgrywana podczas Zimowych Igrzyskach Olimpijskich w Nagano.
Trzeci raz z rzędu mistrzem olimpijskim został Niemiec Georg Hackl. Drugie miejsce zajął Armin Zöggeler z Włoch, a na trzecim miejscu uplasował się rodak Hackla Jens Müller.

</doc>
<doc id="4241356" url="https://pl.wikipedia.org/wiki?curid=4241356" title="Diego Del Real">
Diego Del Real



</doc>
<doc id="4241358" url="https://pl.wikipedia.org/wiki?curid=4241358" title="Agrofenologia">
Agrofenologia

Agrofenologia – nauka badająca wpływ czynników klimatycznych na prace wykonywane w rolnictwie.
Ocenia zależność terminu wykonywania prac uprawowych a fazą rozwojową rośliny uprawnej lub dzikiej. Analizuje także wpływ pogody na skuteczność zabiegów agrotechnicznych wykonywanych w różnych fazach rozwojowych rośliny na plon

</doc>
<doc id="4241360" url="https://pl.wikipedia.org/wiki?curid=4241360" title="BWA Mińsk">
BWA Mińsk



</doc>
<doc id="4241361" url="https://pl.wikipedia.org/wiki?curid=4241361" title="BDCzA Mińsk">
BDCzA Mińsk



</doc>
<doc id="4241362" url="https://pl.wikipedia.org/wiki?curid=4241362" title="Volcano (Kalifornia)">
Volcano (Kalifornia)

Volcano – jednostka osadnicza w Stanach Zjednoczonych, w stanie Kalifornia, w hrabstwie Amador.

</doc>
<doc id="4241363" url="https://pl.wikipedia.org/wiki?curid=4241363" title="ADA Mińsk">
ADA Mińsk



</doc>
<doc id="4241365" url="https://pl.wikipedia.org/wiki?curid=4241365" title="Antonina Dunajewska">
Antonina Dunajewska

Antonina Dunajewska z domu Duchnowska, secondo voto Lineburg ps. „Irena Riner” (ur. 16 lutego 1883 w Płuchowie, zm. 31 grudnia 1958 we Wrocławiu) – polska aktorka teatralna.
Życiorys.
Urodziła się w Płuchowie (obecnie obwód lwowski, rejon złoczowski na Ukrainie). Córka Kazimierza Duchnowskiego i Marii z domu Hirszberg. W 1899 została żoną malarza Włodzimierza Dunajewskiego. Należała do PPS, zaś jej mąż poniósł śmierć w egzekucji w Cytadeli. Miała z nim syna Stanisława (1900–1985, oficer). W późniejszym czasie była żoną aktora Jana Mrozińskiego (właściwie Jana Lineburga).
Jako aktorka teatralna występowała od 1905 w Krakowie, Sosnowcu, w teatrach objazdowych, w latach 1923–1939 w stałym zespole Teatru Miejskiego w Łodzi. Tu też, w lutym 1936 r., obchodziła jubileusz 30-lecia pracy scenicznej.
Po 1944 była aktorką teatru 2 Armii Wojska Polskiego, później występowała w Częstochowie, Łodzi, a od 1947 we Wrocławiu do śmierci.
Została pochowana na Cmentarzu Osobowickim we Wrocławiu.

</doc>
<doc id="4241372" url="https://pl.wikipedia.org/wiki?curid=4241372" title="Kazimierz Załęski (kapitan)">
Kazimierz Załęski (kapitan)

Kazimierz Załęski ps. „Jaworski”, „Jon”, „Jabłoński” (ur. 25 maja 1914 w Koseminie, zm. 5 maja 1977 w Łodzi) – kapitan piechoty Wojska Polskiego i Armii Krajowej. Komendant Podokręgu Ciechanów POZ, komendant Inspektoratu II AK Ciechanów, komendant Inspektoratu I AK Płocko-Sierpeckiego, komendant Inspektoratu Rejonowego II „OW” Podokręgu Północnego Obszaru Warszawskiego AK. W konspiracji używał fałszywych dokumentów na nazwiska Franciszek Kazimierz Rybicki vel Rybak i Kazimierz Bielawski.
Życiorys.
Urodził się w Koseminie, jako syn Franciszka i Leokadii z domu Rybickiej. W roku 1934 zdał maturę w Seminarium Nauczycielskim w Wymyślinie. Służbę wojskową odbył na kursie unitarnym w Różanie (w latach 1934–1935). Następnie uczył się w Szkole Podchorążych Piechoty w Ostrowi Mazowieckiej-Komorowie. Promowany na stopień podporucznika został ze starszeństwem z dniem 1 października 1937 roku oraz 315. lokatą w korpusie oficerów piechoty, po czym skierowano go do służby w 14 pułku piechoty z Włocławka, w którym objął dowodzenie plutonem z 1 kompanii strzeleckiej (kompanią dowodził wówczas por. Władysław Szelepin). W październiku 1938 roku wziął udział w operacji zaolziańskiej – jako oficer 3 kompanii strzeleckiej, w zbiorczym batalionie wystawionym przez 14 pp (zajmował stanowisko zastępcy dowódcy tej kompanii, którym był ppor. Mieczysław Nejman). Na dzień 23 marca 1939 roku zajmował 310. lokatę wśród podporuczników piechoty w swoim starszeństwie. Do momentu ogłoszenia mobilizacji nadal dowodził plutonem z 1 kompanii strzeleckiej I batalionu 14 pułku piechoty.
Zgodnie z przydziałem mobilizacyjnym został dowódcą 1 kompanii strzeleckiej w I batalionie 14 pp i na jej czele wziął udział w walkach toczonych przez włocławski pułk na obszarze korytarza pomorskiego. Podczas tychże walk został wyróżniony w boju, a w dniu 3 września 1939 roku pod Mełnem otrzymał ciężką ranę (w pierś i ramię) i został ewakuowany w okolice Kutna. Tam dostał się do niemieckiej niewoli.
Przebywał w szpitalu jenieckim SS w Łodzi, z którego uciekł wiosną 1940 roku. Po ucieczce, wraz z dwoma innymi oficerami, podjął próbę przedostania się przez Węgry na Zachód. Próba ta nie powiodła się i Kazimierz Załęski powrócił na krótko do Warszawy. Następnie ukrywał się w Chotumiu koło Ciechanowa. W roku 1941 kapitan Mieczysław Teodorczyk (były oficer 14 pułku piechoty) polecił ppor. Załęskiemu utworzenie struktur Polskiej Organizacji Zbrojnej w powiecie ciechanowskim. Jesienią 1941 roku został komendantem Podokręgu Ciechanów POZ, który w lipcu 1942 roku połączył się z Armią Krajową. Kazimierz Załęski został wówczas inspektorem AK na powiaty: mławski, ciechanowski i działdowski (Inspektorat II AK Ciechanów). Następnie zajmował stanowisko komendanta Inspektoratu I AK Płocko-Sierpeckiego oraz komendanta Inspektoratu AK II „OW”. Po wkroczeniu wojsk radzieckich ukrywał się, lecz w dniu 21 stycznia 1945 roku został aresztowany przez NKWD. Następnej nocy uciekł z aresztu i przez krótki czas mieszkał we Włocławku. W tym czasie był poszukiwany przez Urząd Bezpieczeństwa. Potem wyjechał do Łodzi, gdzie podjął pracę w Państwowych Zakładach Wydawnictw Szkolnych. W okresie późniejszym pracował jako biegły księgowy. Początkowo nie utrzymywał żadnych kontaktów z byłymi uczestnikami konspiracji, nawiązał je dopiero po 1956 roku, co pozwoliło organom bezpieczeństwa ustalić jego tożsamość. Było to przyczyną późniejszych szykan i inwigilacji.
W roku 1944 zawarł związek małżeński z Walentyną Borowiec, uczestniczką konspiracji ps. „Magda”, która w 1940 roku pomogła mu w ucieczce ze szpitala (zajmowała w nim wówczas stanowisko siostry oddziałowej).
Zmarł na nowotwór płuc i wątroby w dniu 5 maja 1977 roku w Łodzi i został pochowany na tamtejszym cmentarzu rzymskokatolickim Matki Bożej Nieustającej Pomocy przy ulicy Szczecińskiej 96/100. Spoczywa razem z żoną Walentyną (ur. 29.4.1915 r., zm. 27.9.1994 r.) oraz synem Kazimierzem (ur. 3.12.1952 r., zm. 26.6.2015 r.).

</doc>
<doc id="4241374" url="https://pl.wikipedia.org/wiki?curid=4241374" title="Saneczkarstwo na Zimowych Igrzyskach Olimpijskich 1998 – jedynki kobiet">
Saneczkarstwo na Zimowych Igrzyskach Olimpijskich 1998 – jedynki kobiet

Jedynki kobiet – jedna z konkurencji saneczkarstwa rozgrywana podczas Zimowych Igrzyskach Olimpijskich w Nagano.
Mistrzynią olimpijską została Niemka Silke Kraushaar. Drugie miejsce zajęła jej rodaczka Barbara Niedernhuber, a na trzecim miejscu uplasowała się Austriaczka Angelika Neuner.

</doc>
<doc id="4241385" url="https://pl.wikipedia.org/wiki?curid=4241385" title="Betrideildin kvinnur (2018)">
Betrideildin kvinnur (2018)

W roku 2018 odbyła się 34. edycja 1. deild kvinnur – pierwszej ligi piłki nożnej kobiet na Wyspach Owczych. W rozgrywkach wzięło udział 6 klubów z całego archipelagu. Tytuł mistrzowski obroniła drużyna EB/Streymur/Skála ÍF, po raz pierwszy w swej historii. W 2018 roku sponsorem tytularnym rozgrywek został bank Betri. Nowa nazwa obowiązywać będzie do roku 2022.
Wyniki spotkań.
Regularne spotkania.
 
 
 
 
 
 
 
 
 
 
 
 
 
 
 
 
 
 
Dodatkowe spotkania.
 
 
 
 
 
 
 
 
 
 
 
 
 
 
 
 
 
 
Najlepsi strzelcy.
"Stan na 22 grudnia 2018"

</doc>
<doc id="4241387" url="https://pl.wikipedia.org/wiki?curid=4241387" title="Saneczkarstwo na Zimowych Igrzyskach Olimpijskich 1998 – dwójki mężczyzn">
Saneczkarstwo na Zimowych Igrzyskach Olimpijskich 1998 – dwójki mężczyzn

Dwójki mężczyzn – jedna z konkurencji saneczkarstwa rozgrywana podczas Zimowych Igrzyskach Olimpijskich w Nagano.
Mistrzami olimpijskimi zostali Stefan Krauße i Jan Behrendt z Niemiec. Drugie miejsce zajęli Amerykanie Chris Thorpe i Gordy Sheer, a na trzecim miejscu uplasowali się ich rodacy Mark Grimmette i Brian Martin.

</doc>
<doc id="4241400" url="https://pl.wikipedia.org/wiki?curid=4241400" title="Rangpur">
Rangpur



</doc>
<doc id="4241402" url="https://pl.wikipedia.org/wiki?curid=4241402" title="Tarpeda Mińsk">
Tarpeda Mińsk



</doc>
<doc id="4241407" url="https://pl.wikipedia.org/wiki?curid=4241407" title="Daniel Walewski">
Daniel Walewski

Daniel Walewski herbu Kolumna (ur. 11 października 1751, zm. 14 grudnia 1820 w Stróży) – prezydent Trybunału Głównego Koronnego w 1783 i 1784 roku, archidiakon gnieźnieńskiej kapituły katedralnej w 1815 roku, kantor gnieźnieńskiej kapituły katedralnej w 1814 roku, kantor krakowskiej kapituły katedralnej w latach 1793–1820, kanonik krakowskiej kapituły katedralnej prebendy Rzerzawa do 1795 roku.
Syn chorążego piotrkowskiego Aleksandra i Elżbiety Męcińskiej.
Odznaczony Orderem Świętego Stanisława przez króla Stanisława Augusta Poniatowskiego.

</doc>
<doc id="4241416" url="https://pl.wikipedia.org/wiki?curid=4241416" title="Bangor (Kalifornia)">
Bangor (Kalifornia)

Bangor – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4241425" url="https://pl.wikipedia.org/wiki?curid=4241425" title="Berry Creek">
Berry Creek

Berry Creek – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4241427" url="https://pl.wikipedia.org/wiki?curid=4241427" title="Linia kolejowa Schöneweide – Spindlersfeld">
Linia kolejowa Schöneweide – Spindlersfeld

Linia kolejowa Schöneweide – Spindlersfeld – lokalna, zelektryfikowana linia kolejowa biegnąca przez teren Berlina, w Niemczech. Biegnie od dworca Berlin Schöneweide do przystanku Berlin-Spindlersfeld. Wykorzystywana jest wyłącznie przez pociągi S-Bahn w Berlinie.

</doc>
<doc id="4241432" url="https://pl.wikipedia.org/wiki?curid=4241432" title="Butte Creek Canyon">
Butte Creek Canyon

Butte Creek Canyon – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4241436" url="https://pl.wikipedia.org/wiki?curid=4241436" title="Dajabón (prowincja)">
Dajabón (prowincja)

Dajabón – prowincja Dominikany. Stolicą prowincji jest miasto Dajabón.
Opis.
Prowincja położona na północnym zachodzie Dominikany, zajmuje powierzchnię 1 021 km² i liczy 63 9555 mieszkańców 1 grudnia 2010.

</doc>
<doc id="4241439" url="https://pl.wikipedia.org/wiki?curid=4241439" title="FSzM Mińsk">
FSzM Mińsk



</doc>
<doc id="4241441" url="https://pl.wikipedia.org/wiki?curid=4241441" title="Brytyjskie i Zagraniczne Towarzystwo Biblijne">
Brytyjskie i Zagraniczne Towarzystwo Biblijne

Brytyjskie i Zagraniczne Towarzystwo Biblijne () – ponadwyznaniowe towarzystwo biblijne założone 7 marca 1804 roku w Londynie w celu udostępnienia szerokim kręgom odbiorców Biblii w języku ojczystym, w przystępnej cenie oraz drukowania tekstu Pisma Świętego bez żadnych uwag i komentarzy. Brytyjskie i Zagraniczne Towarzystwo Biblijne jest członkiem Zjednoczonych Towarzystw Biblijnych.
Oddziałem Brytyjskiego i Zagranicznego Towarzystwa Biblijnego było powstałe w październiku 1816 roku „Brytyjskie i Zagraniczne Towarzystwo Biblijne w Warszawie” znane obecnie jako Towarzystwo Biblijne w Polsce. W roku 1990 polski oddział uzyskał legalizację jako samodzielna i niezależna organizacja międzywyznaniowa.

</doc>
<doc id="4241444" url="https://pl.wikipedia.org/wiki?curid=4241444" title="Butte Meadows">
Butte Meadows

Butte Meadows – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4241445" url="https://pl.wikipedia.org/wiki?curid=4241445" title="Mistrzostwa Świata w Short Tracku 1982">
Mistrzostwa Świata w Short Tracku 1982

7. Mistrzostwa Świata w Short Tracku odbyły się w Kanadzie, w Moncton, w dniach 2–4 kwietnia 1982 roku. Rozegrano 10 konkurencji: 500 m, 1000 m, 1500 m, 3000 m kobiet i mężczyzn oraz sztafetę 3000 m kobiet i 5000 m mężczyzn. Medale przyznano w wieloboju i sztafetach. W klasyfikacji medalowej najlepsi byli Kanadyjczycy.

</doc>
<doc id="4241448" url="https://pl.wikipedia.org/wiki?curid=4241448" title="Mirliton (ujednoznacznienie)">
Mirliton (ujednoznacznienie)



</doc>
<doc id="4241455" url="https://pl.wikipedia.org/wiki?curid=4241455" title="Butte Valley">
Butte Valley

Butte Valley – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4241462" url="https://pl.wikipedia.org/wiki?curid=4241462" title="Cherokee (Kalifornia)">
Cherokee (Kalifornia)

Cherokee – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4241469" url="https://pl.wikipedia.org/wiki?curid=4241469" title="Clipper Mills">
Clipper Mills

Clipper Mills – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4241471" url="https://pl.wikipedia.org/wiki?curid=4241471" title="Dajabón">
Dajabón



</doc>
<doc id="4241479" url="https://pl.wikipedia.org/wiki?curid=4241479" title="Nam Cheong (stacja MTR)">
Nam Cheong (stacja MTR)

Nam Cheong (chiński: 南昌) – jedna ze stacji MTR, systemu szybkiej kolei w Hongkongu, na West Rail Line i Tung Chung Line. Została otwarta 16 grudnia 2003. 
Znajduje się obok West Kowloon Highway, w dzielnicy Sham Shui Po, w Nowych Terytoriach.

</doc>
<doc id="4241483" url="https://pl.wikipedia.org/wiki?curid=4241483" title="Austin (stacja MTR)">
Austin (stacja MTR)

Austin (chiński: 柯士甸) – jedna ze stacji MTR, systemu szybkiej kolei w Hongkongu, na West Rail Line. Została otwarta 16 sierpnia 2009. 
Znajduje się pod Austin Road w dzielnicy Yau Tsim Mong, w Nowych Terytoriach.

</doc>
<doc id="4241487" url="https://pl.wikipedia.org/wiki?curid=4241487" title="SKA SKWO w Rostowie nad Donem">
SKA SKWO w Rostowie nad Donem



</doc>
<doc id="4241488" url="https://pl.wikipedia.org/wiki?curid=4241488" title="Cohasset (Kalifornia)">
Cohasset (Kalifornia)

Cohasset – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4241489" url="https://pl.wikipedia.org/wiki?curid=4241489" title="East Tsim Sha Tsui (stacja MTR)">
East Tsim Sha Tsui (stacja MTR)

East Tsim Sha Tsui (chiński: 尖東) – jedna ze stacji MTR, systemu szybkiej kolei w Hongkongu, na West Rail Line. Została otwarta 24 października 2004. 
Znajduje się w Tsim Sha Tsui w dzielnicy Yau Tsim Mong, w Nowych Terytoriach.

</doc>
<doc id="4241490" url="https://pl.wikipedia.org/wiki?curid=4241490" title="Lombardini S.r.l.">
Lombardini S.r.l.

Lombardini S.r.l. – włoski producent silników Diesla z siedzibą w Reggio nell'Emilia we Włoszech.
Historia.
Firma została założona w 1933 roku przez braci Adelmo i Rainero Lombardini pod nazwą Officine Meccaniche Fratelli Lombardini w Gardenia w pobliżu Reggio Emilia. Wcześniej Adelmo produkował silniki we współpracy z firmą Società Anonima Cooperativa Metallurgica.
W listopadzie 1988 roku 3-milonowy silnik opuścił linię montażową.
W 1992 roku rozpoczęła się licencyjna produkcja silników Lombardini w ZTS Martin.
W 1995 roku Lombardini przejmuje ACME.
W 1999 roku Lombardini S.R.L. zostało zakupione przez amerykańskie Mark IV Industries Inc. W tym samym roku nabywa lokalnego konkurenta Ruggerini Motori.
W 2007 roku firma została przejęta przez amerykańską Grupę Kohler.
W październiku 2011 roku zostały zaprezentowane nowe silniki serii KDI (Kohler Direct Injection)).

</doc>
<doc id="4241496" url="https://pl.wikipedia.org/wiki?curid=4241496" title="Concow">
Concow

Concow – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4241505" url="https://pl.wikipedia.org/wiki?curid=4241505" title="Durham (Kalifornia)">
Durham (Kalifornia)

Durham – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4241507" url="https://pl.wikipedia.org/wiki?curid=4241507" title="Krzysztof Łabuzek">
Krzysztof Łabuzek

Krzysztof Łabuzek (ur. 1973) – polski lekarz, profesor nauk medycznych, nauczyciel akademicki Śląskiego Uniwersytetu Medycznego w Katowicach, naukowo specjalizuje się w farmakologii klinicznej, diabetologii i endokrynologii.
Życiorys.
W 1999 ukończył studia medyczne w Śląskiej Akademii Medycznej w Katowicach, gdzie na Wydziale Lekarskim w Katowicach na podstawie rozprawy napisanej pod kierunkiem Jana Alojzego Kowalskiego pt. "Wpływ neuroleptyków na wydzielanie interleukiny-1 beta oraz interleukiny-2 z hodowanych in vitro komórek gleju kory mózgowej szczura" uzyskał w 2002 stopień doktora nauk medycznych w dyscyplinie medycyna specjalność farmakologia. Tam też (już w ramach Śląskiego Uniwersytetu Medycznego) na podstawie dorobku naukowego oraz rozprawy pt. "Wpływ metforminy na aktywność zapalną i fagocytarną mikrogleju szczurzego hodowanego in vitro oceniany w aspekcie aktywacji i hamowania kinazy AMP-zależnej" otrzymał w 2011 stopień doktora habilitowanego nauk medycznych w dyscyplinie medycyna w specjalności farmakologia. 23 września 2017 prezydent RP nadał mu tytuł naukowy profesora nauk medycznych
Został nauczycielem akademickim Katedry Farmakologii Wydziału Lekarskiego w Katowicach Śląskiej Akademii Medycznej, przekształconej później w Śląski Uniwersytet Medyczny.
Od 2016 do 2020 roku współprowadził z Ewą Drzyzgą popularnonaukowy program medyczny "36,6", emitowany przez TVN.

</doc>
<doc id="4241510" url="https://pl.wikipedia.org/wiki?curid=4241510" title="Duarte (prowincja)">
Duarte (prowincja)

Duarte jest to jedna z 32 prowincji Dominikany. Stolicą prowincji jest miasto San Francisco de Macorís.
Opis.
Prowincja położona na północy Dominikany, zajmuje powierzchnię 1 650 km² i liczy 289 574 mieszkańców 1 grudnia 2010.

</doc>
<doc id="4241517" url="https://pl.wikipedia.org/wiki?curid=4241517" title="Kohler Co.">
Kohler Co.

Kohler Co. – amerykańska firma przemysłowa z siedzibą w Kohler w stanie Wisconsin.
Historia.
Firma została założona w 1873 roku przez austriackich imigrantów Johna Michaela Kohlera i Charlesa Silberzahna.
W 2007 został nabyty włoski producent silników Lombardini S.r.l. od firmy Mark IV Luxembourg.
W październiku 2011 roku zostały zaprezentowane nowe silniki serii KDI (Kohler Direct Injection), których produkcję rozpoczęto w fabryce Lombardini w Reggio nell'Emilia

</doc>
<doc id="4241525" url="https://pl.wikipedia.org/wiki?curid=4241525" title="Abutnik Lida">
Abutnik Lida



</doc>
<doc id="4241526" url="https://pl.wikipedia.org/wiki?curid=4241526" title="Janusz Cichocki">
Janusz Cichocki

Janusz Cichocki (ur. 1955) – polski aktor teatralny, reżyser teatralny i pedagog; profesor Transform Schauspielschule oraz Max Reinhardt Seminar.
Życiorys.
Absolwent Wydziału Aktorskiego Państwowej Wyższej Szkoły Filmowej, Telewizyjnej i Teatralnej im. Leona Schilera w Łodzi (1977). Na deskach teatru repertuarowego zadebiutował 26 września 1977 roku, rolą Leniwego Burczymuchy w "Trzech białych strzałach" Jana Makariusa w reżyserii Jana Kwapisza. Był związany z Teatrem im. Wojciecha Bogusławskiego w Kaliszu (1977−1980), Słupskiego Teatru Dramatycznego (1981), Teatru Nowego w Warszawie (1982−1985) oraz Teatru Ochoty (1983).
Od 1989 roku pracuje w Niemczech, gdzie w latach 1989−2003 współpracował z berlińskim Teatrem Kreatur Andreja Worona, z którym został laureatem (1993) przyznawanej przez dziennik Berliner Morgenpost. Ponadto był związany z Volksbühne Berlin, Berliner Ensemble, Theater an der Parkaue Berlin, a także scenami w Bremie, Bielefeld i Darmstadt. Od 2004 roku jest profesorem Transform Schauspielschule, a od 2014 Max Reinhardt Seminar na Universität für Musik und darstellende Kunst Wien.

</doc>
<doc id="4241531" url="https://pl.wikipedia.org/wiki?curid=4241531" title="Odznaka za rany (ZSRR)">
Odznaka za rany (ZSRR)

Odznaka za Rany – radziecka odznaczenie wojskowe dla rannych.
Naszywki za rany wprowadzono rozkazem nr 213 z 14 lipca 1942 roku. Od tej pory każdy żołnierz, który odniósł ranę, otrzymywał przy opuszczeniu szpitala
zaświadczenie i naszywkę. 
Wersje odznaki.
Odznakę przyznawano w dwóch wersjach:

</doc>
<doc id="4241533" url="https://pl.wikipedia.org/wiki?curid=4241533" title="Toy (singel Netty)">
Toy (singel Netty)

Toy (, w tłum. na jęz. ) – singel izraelskiej piosenkarki Netty, wydany cyfrowo 11 marca 2018. Autorami tekstu piosenki są: Doron Medalie oraz Stav Beger.
Konkurs Piosenki Eurowizji.
W 2018 kompozycja wygrała finał 63. Konkursu Piosenki Eurowizji w Lizbonie. Przed konkursem piosenka reprezentująca Izrael była typowana przez bukmacherów jako główny faworyt do wygrania. Po wygranej Netty w konkursie HaKochaw HaBa, 8 maja 2018 roku piosenka została zaprezentowała przez Barzilaj w pierwszym półfinale konkursu i z pierwszego miejsca została zakwalifikowana do finału rozgrywanego 12 maja. Zajęła w nim pierwsze miejsce po zdobyciu największej liczby 529 punktów w tym 317 punktów od telewidzów (1. miejsce) i 212 pkt od jurorów (3. miejsce). Poprzez wygraną Netty (była to 4. wgrana Izraela w tym konkursie) w Konkursie Piosenki Eurowizji w 2018 roku Izrael zyskał możliwość organizacji 64. Konkursu Piosenki Eurowizji w Tel Awiwie.
Prawa autorskie.
W dniu 3 lipca 2018 r. Izraelski infotainer Guy Pines poinformował, że Universal Music Group może wnieść pozew, twierdząc, że singel „Toy” posiada podobny rytm oraz harmonię do utworu muzycznego zespołu The White Stripes pod tytułem „Seven Nation Army”. Universal wysłał pismo ostrzegawcze do autorów piosenki, Doron Medalie i Stav Beger, twierdząc, że naruszono prawa autorskie. W lutym 2019 izraelscy kompozytorzy zgodzili się przyznać autorstwo Jackowi White’owi (gitarzyście i wokaliście w/w zespołu) i otrzyma on udział w tantiemach za singel. Podobno Medalie i Beger zgodzili się udzielić Universalowi praw do dystrybucji utworu na niektórych terytoriach, potencjalnie wystawiając utwór jeszcze większej publiczności.
Teledysk.
11 marca 2018 w serwisie YouTube odbyła się premiera oficjalnego teledysku do piosenki, za którego reżyserię odpowiadała Karen Hochma. Do 2 grudnia 2020 odnotowano prawie 150 mln wyświetleń klipu na kanale Eurovision Song Contest w serwisie YouTube. Do 2020 roku był on najpopularniejszym utworem na tym kanale. Miano najpopularniejszego utworu na kanale Konkursu Piosenki Eurowizji uzyskał wtedy singel rosyjskiego zespołu muzycznego Little Big pt. „Uno” zdobywając ponad 160 milionów wyświetleń.
Odbiór.
Odbiór krytyczny.
Charlotte Runcie z The Daily Telegraph przyznała tej piosence pięć gwiazdek z pięciu, opisując ją jako „gloriously bizarre pop” (pol. "cudownie dziwaczny pop") z „playful lyrics and a powerful vocal performance” (pol. "zabawnymi tekstami i potężnym wokalem").
Krytyk muzyczny Yossi Khersonsky ocenił ten utwór na 3,5 gwiazdki na 5.
Piosenkarce zarzucono, że wykonanie piosenki na Konkursie Piosenki Eurowizji zawierało przywłaszczenie japońskich obrazów kulturowych jako „rekwizytu”, wliczając w to ubiór Netty (ubrana była w kimono, a włosy miała ułożone w kok), oraz inscenizacji przedstawienia z Maneki-neko (japońskim symbolem szczęścia). Netta nie odpowiedziała na zarzuty, ale stwierdziła w poprzednich wywiadach, że jest zwolenniczką japońskiej kultury popularnej, w szczególności franczyzy Pokémon.
Odbiór komercyjny.
Europa.
Utwór Toy na terenie Europy został zanotowany w 14 krajach (Austria, Belgia, Czechy, Finlandia, Francja, Grecja, Holandia, Hiszpania, Irlandia, Niemcy, Norwegia, Szwajcaria, Szwecja, Węgry oraz Wielka Brytania), a także na głównej europejskiej liście przebojów prowadzonej przez tygodnik Billboard. Najwyżej singel dostał się w szwedzkiej liście przebojów Sverigetopplistan (aż na 5. pozycję).
Azja.
Na terenie Azji singel najbardziej popularny był w Izraelu, gdzie osiągnął 1. pozycję na liście przebojów. Dostał się także do trzech dekadowych list, w tym na 1. miejsce według Mako. Utwór znalazł się także na 612 miejscu w liście przebojów Wspólnoty Niepodległych Państw. Nie był tam jednak tak popularny jak utwór Netty pt. „Nana Banana”.
Ameryki.
Na terenie Ameryki Północnej oraz Południowej dostał się jedynie do dwóch, tygodniowych oraz rocznych, list tygodnika Billboard. Ponadto w Brazylii utwór ten zdobył certyfikat złotej płyty.
Inne wersje.
Remix utworu „Toy” w wykonaniu Chena Leiby dostał się na 93. pozycję izraelskiej listy Spotify. Wersje Riddlera dostały się do tajlandzkiej oraz malezyjskiej listy iTunes.
Tekst utworu i jego interpretacja.
Tekst piosenki jest w większości w języku angielskim, z wyjątkiem hebrajskiego wyrażenia אני לא בובה ("ani lo buba", pol. „Nie jestem lalką”) oraz slangu סטפה ("stefa", czyli stos banknotów). Japońskie słowo "baka" (バ カ „głupi”) jest również kilka razy użyte w tym utworze. W tekście singla raz użyta jest także postać Pokémona Pikachu. „Trump-pam-pau” odnosi się do prezydenta Stanów Zjednoczonych Donalda Trumpa, jak Doron Medalie ujawnił w kwietniu 2019 r. Izraelskim mediom.
Utwór odnosi się także do sprawiedliwości społecznej. Fragment piosenki z fikcyjna bohaterką (Wonder Woman) odnosi się do kobiet. Niektórzy twierdzą, że dźwięki kurczaka pojawiające się w singlu pokazują tchórzostwo osób, którzy uprzedmiotawiają kobiety.
Popularność.
Według oglądalności, w pierwszych dniach od publikacji, utwór ten największą popularność uzyskał w Hiszpanii, następnie dopiero w Izraelu, Grecji, Rosji oraz na Ukrainie.
Toy (#NotYourToy Remix).
4 września 2020 roku Netta wydała remix swojego utworu nazwany „Toy (#Not Your Toy Remix)”. Utwór dostał się na 79. pozycję listy iTunes w Chile. Wraz z jego opublikowaniem wyszedł także minialbum remiksowy o tej samej nazwie. Zawiera on 3 utwory: „Toy (#Not Your Toy Remix)”, „Toy”, oraz „Cuckoo”.

</doc>
<doc id="4241537" url="https://pl.wikipedia.org/wiki?curid=4241537" title="El Seibo (prowincja)">
El Seibo (prowincja)

El Seibo jest to jedna z 32 prowincji Dominikany. Stolicą prowincji jest miasto El Seibo.
Opis.
Prowincja położona na wschodzie Dominikany, zajmuje powierzchnię 1 788  km² i liczy 87 680 mieszkańców 1 grudnia 2010.

</doc>
<doc id="4241543" url="https://pl.wikipedia.org/wiki?curid=4241543" title="Ryszard Mączewski">
Ryszard Mączewski

Ryszard Mączewski (ur. 1974) – polski varsavianista, ekonomista, działacz społeczny i felietonista. Założyciel portalu warszawa1939.pl i fundator Fundacji Warszawa1939.pl.
Życiorys.
Absolwent warszawskiego IX Liceum Ogólnokształcącego im. Klementyny Hoffmanowej i Szkoły Głównej Handlowej (kierunek Finanse i Bankowość). W latach 1998–2015 był związany zawodowo ze spółkami z grupy Skanska, pracując jako księgowy/kontroler.
W 2001 założył portal warszawa1939.pl. Był rozwijany społecznie, początkowo pod jego nazwiskiem. W 2003 do projektu dołączył Krzysztof Jaszczyński, który stworzył mechanizm działania strony, a następne stał się współtwórcą portalu od strony merytorycznej. W październiku 2006 Mączewski powołał Fundację „Warszawa1939.pl”.
Autor książek i publikacji związanych z historią Warszawy w czasopismach „Stolica” i „Skarpa Warszawska”. Współorganizator Varsavianistycznych Mistrzostw Amatorów „Retroring”, konsultant historyczny przy filmach "Miasto ruin", "Przelot nad zdobytym miastem", "Początek" i "Powstanie Warszawskie".
Konsultant oraz współautor wystaw zdjęć dawnej Warszawy w Domu Spotkań z Historią i Parku Miniatur Województwa Mazowieckiego. Członek zespołu tworzącego Park Miniatur Województwa Mazowieckiego.

</doc>
<doc id="4241544" url="https://pl.wikipedia.org/wiki?curid=4241544" title="James Buchli">
James Buchli

James Buchli (ur. 20 czerwca 1945 w New Rockford) – amerykański inżynier, pilot i astronauta.
Życiorys.
W 1963 ukończył szkołę w Fargo, w 1967 uzyskał dyplom z inżynierii astronautycznej na United States Naval Academy, a w 1975 dyplom z systemów inżynierii aeronautycznej na University of West Florida. Służył w United States Marine Corps, został wysłany do Wietnamu Południowego, skąd wrócił w 1969, później szkolił się na lotnika morskiego w Pensacoli, później był pilotem myśliwskim i szturmowym na Hawajach, w Iwakuni (Japonia) i w Namphong w Tajlandii. Ma wylatane ponad 4200 godzin. 16 stycznia 1978 został kandydatem NASA na astronautę, w sierpniu 1979 włączono go do grupy astronautów, był zapasowym członkiem załóg misji STS-1 i STS-2. Po przejściu szkolenia na specjalistę misji, od 24 do 27 stycznia 1985 odbywał lot kosmiczny STS-51-C trwający 3 dni, godzinę i 34 minuty. Drugą jego misją była STS-61-A od 30 października do 6 listopada 1985 trwająca 7 dni i 44 minuty; była to największa dotychczas (ośmioosobowa) ekspedycja kosmiczna. Od 13 do 18 marca 1989 uczestniczył w misji STS-29, spędzając w kosmosie 4 dni, 23 godziny i 39 minut. Od 12 do 18 września 1991 brał udział w misji STS-48 trwającej 5 dni, 8 godzin i 27 minut.
Łącznie spędził w kosmosie 20 dni, 10 godzin i 24 minuty.

</doc>
<doc id="4241551" url="https://pl.wikipedia.org/wiki?curid=4241551" title="Dance You Off">
Dance You Off

Dance You Off – singiel szwedzkiego piosenkarza Benjamina Ingrosso, wydany cyfrowo 24 lutego 2018. Piosenkę napisali MAG, Louis Schoorl, K Nita i Ingrosso.
Do piosenki został nakręcony teledysk, którego premiera odbyła się 24 lutego 2018 w serwisie YouTube.
Kompozycja wygrała finał "Melodifestivalen 2018" i reprezentowała Szwecję w 63. Konkursie Piosenki Eurowizji w Lizbonie.
Singiel dotarł do drugiego miejsca szwedzkiej listy przebojów.
Lista utworów.
Digital download

</doc>
<doc id="4241557" url="https://pl.wikipedia.org/wiki?curid=4241557" title="Phan Văn Khải">
Phan Văn Khải

Phan Văn Khải (ur. 25 grudnia 1933 w Sajgonie; zm. 17 marca 2018 w Ho Chi Minh) – wietnamski polityk, w latach 1991–1997 wicepremier, a w latach 1997–2006 premier Wietnamu.
Życiorys.
Urodził się 25 grudnia 1933 w Sajgonie (obecnie Ho Chi Minh).
Długoletni działacz Komunistycznej Partii Wietnamu (od 1960). W latach 1985–1989 pełnił funkcję burmistrza miasta Ho Chi Minh. Na początku lat 90. przeszedł do administracji państwowej zostając w 1991 wicepremierem, a 24 września 1997 premierem kraju. W czerwcu 2005 był pierwszym premierem komunistycznego Wietnamu, który odwiedził Stany Zjednoczone, gdzie spotkał się z ówczesnym prezydentem George’em Bushem. 27 czerwca 2006 ze względu na wiek i stan zdrowia ustąpił ze stanowiska premiera.
Zmarł w swoim domu w Ho Chi Minh w wieku 84 lat.

</doc>
<doc id="4241558" url="https://pl.wikipedia.org/wiki?curid=4241558" title="Edward Szupelak">
Edward Szupelak

Edward Szupelak-Gliński, właściwie Edward Szupelak (ur. 21 lutego 1887 w Stryju, zm. 14 grudnia 1976 w Warszawie) – polski aktor i reżyser.
Życiorys.
Był ojcem aktora Wieńczysława Glińskiego.
Przez całe życie zawodowe używał właściwego nazwiska i pseudonimu wymiennie lub równocześnie. Przed I wojną światową występował m.in. w Krakowie, Lwowie i Łodzi. W 1914 został powołany do wojska austriackiego, dostał się do niewoli i został zesłany w głąb Rosji. Po powrocie do Polski w 1921 występował we Lwowie, Katowicach, Wilnie, Grodnie, Bydgoszczy, Toruniu, Poznaniu i Częstochowie. W czasie okupacji pracował w Warszawie jako szatniarz w kawiarni, od 1943 występował w jawnych teatrach. Po wojnie, w latach 1945–1946 grał w Teatrze Miejskim w Częstochowie. Następnie był aktorem:
W 1971 przeszedł na emeryturę. Został pochowany na Cmentarzu Wojskowym na Powązkach (kwatera B 35-2-3).

</doc>
<doc id="4241561" url="https://pl.wikipedia.org/wiki?curid=4241561" title="Dariusz Cierpiał">
Dariusz Cierpiał

Dariusz Cierpiał (ur. 1975 w Częstochowie) – polski artysta fotograf. Członek rzeczywisty i Artysta Fotoklubu Rzeczypospolitej Polskiej (AFRP). Członek Związku Polskich Artystów Fotografików.
Życiorys.
Dariusz Cierpiał studiował w Akademii im. Jana Długosza w Częstochowie, w 2004 roku ukończył Studium Fotografii Instytutu Historii Architektury i Konserwacji Zabytków Politechniki Krakowskiej im. Tadeusza Kościuszki. Związany z częstochowskim środowiskiem fotograficznym, mieszka i pracuje w Częstochowie – jest entuzjastą fotografii tradycyjnej – od 2004 roku uprawia fotografię artystyczną (często kontrowersyjną). 
Dariusz Cierpiał jest autorem i współautorem wielu wystaw fotograficznych; indywidualnych, zbiorowych, poplenerowych oraz pokonkursowych – gdzie zdobył wiele nagród, wyróżnień, akceptacji, dyplomów, listów gratulacyjnych (w 2005 oraz w 2007 roku został wyróżniony w częstochowskim konkursie "Fotograf Roku)""." W 2006 zwyciężył w w/w konkursie, organizowanym przez "Jurajski Fotoklub Częstochowa" (członek zbiorowy Fotoklubu rzeczypospolitej Polskiej) – otrzymał tytuł "Fotografa Roku 2006". W latach 2008–2015 był członkiem Związku Polskich Artystów Fotografików. Uczestniczy w pracach jury w konkursach fotograficznych. 
W 2007 roku został przyjęty w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 223). 

</doc>
<doc id="4241563" url="https://pl.wikipedia.org/wiki?curid=4241563" title="Elías Piña (prowincja)">
Elías Piña (prowincja)

Elías Piña jest to jedna z 32 prowincji Dominikany. Stolicą prowincji jest miasto Comendador.
Opis.
Prowincja położona na zachodzie Dominikany, zajmuje powierzchnię 1 395 km² i liczy 63 029 mieszkańców 1 grudnia 2010.

</doc>
<doc id="4241570" url="https://pl.wikipedia.org/wiki?curid=4241570" title="Archiwum Państwowe w Opolu">
Archiwum Państwowe w Opolu

Archiwum Państwowe w Opolu – archiwum, które należy do sieci 
Historia.
Historia do 1945 roku
W średniowieczu istniała w Opolu składnica akt. W 1680 roku, podczas kolejnej epidemii dżumy, przewieziono część akt do klasztoru norbertanek w Czarnowąsach. Resztę zgromadzono w Ratuszu, ale tam uległy zakażeniu bakteriami choroby. Pod koniec XVIII w. otworzył je opolski lekarz powiatowy i dziejopisarz dr Johann Karl Stock. Niestety, zmarł w 1812 roku nie pozostawiając żadnego opisu akt. Zakażoną komorę z aktami ponownie zamknięto i otwarto dopiero w 1818 roku. Ponieważ uległy one zmurszeniu, spalono je. W 1738 roku z Koźla do Opola przywieziono skrzynie z dokumentami i przywilejami, które gromadzono od czasu śmierci Jana Dobrego w 1532 roku (zmarłego bezpotomnie ostatniego Piasta z linii opolsko-raciborskiej). Nie wiadomo, co dokładnie zawierały skrzynie. Zapieczętowano je ponownie i złożono w ratuszu razem z archiwaliami miejskimi. Podczas pożaru w 1739 roku spalił się cały ratusz, a wraz z nim przechowywane tam dokumenty - w tym dokumenty archiwum ziemskiego księstwa opolsko-raciborskiego ("Landes-Archiv"), gromadzone od 1532 roku. Wtedy to starosta krajowy hrabia von Henckel wystarał się o odpisy przywilejów z kancelarii czeskiej, zebrał wszystkie akta i uchwały landtagu w postaci tzw. "Corpus Statutuum" i wywiózł w skrzyniach do Koźla, a później do Wrocławia. W 1746 roku ukazało się zarządzenie królewskie określające warunki przechowywania dokumentów, nakazujące zabezpieczyć archiwalia i sporządzić ich rejestr. W 1821 roku utworzono Archiwum Prowincji Śląskiej z siedzibą we Wrocławiu, którego zadaniem było gromadzenie i przechowywanie akt po skasowanych klasztorach. W 1825 roku do Opola przyjechał więc wrocławski archiwista Gustav Adolf Stenzel, który spisał opolskie archiwalia. Sto lat później opolskie dokumenty archiwalne przechowywano w wieży ratuszowej, a funkcję miejskiego archiwisty pełnił Alfred Steinert. W 1934 roku przed planowanym remontem wieży cały zasób archiwum przeniesiono do muzeum. Niewiele dni później, 15 lipca 1934 roku wieża ratusza zawaliła się. Akta powróciły do ratusza w Opolu po remoncie, w 1938 roku, do specjalnie urządzonego pomieszczenia. Od ok. 1942 roku planowano ewakuację opolskiego archiwum w inne miejsce (przypuszczalnie na przełomie 1944/5), ostatecznie jednak do niej nie doszło. 
Historia po 1945 roku
Zmieniające się po wojnie co kilka lat i miejsce i nazwa obecnego archiwum było warunkowane podziałem administracyjnym kraju. Początkowo Opole było częścią województwa śląsko-dąbrowskiego, toteż w latach 1945-1950 materiały archiwalne z terenu Śląska podlegały Archiwum Państwowemu w Katowicach. Wówczas zatrudnione tam 3 osoby odpowiadały za dokumenty z 32 powiatów(!). Częściowo archiwalia śląskie znajdowały się też w Archiwum Państwowym we Wrocławiu. W 1948 roku gromadzenia i porządkowania archiwaliów z terenu miasta i powiatu opolskiego podjął się Szymon Koszyk (którego imię nosi jedna z ulic w Opolu), archiwariusz Archiwum Miejskiego w Opolu. W 1950 roku utworzono powiatowy oddział Wojewódzkiego Archiwum Państwowego w Katowicach. Z kolei na mocy zarządzenia Rady Ministrów z dnia 14 stycznia 1952 roku utworzono archiwa centralne i wojewódzkie oraz oddziały terenowe i archiwa powiatowe. 1 kwietnia 1953 r. Powiatowe Archiwum Państwowe w Opolu przekształcono w Wojewódzkie Archiwum Państwowe w Opolu, które przejął Stefan Oswald Popiołek (jego spuścizna znajduje się obecnie w zasobie Archiwum). Z czasem opolskiemu archiwum podlegały oddziały w Brzegu, Kluczborku, Nysie i Raciborzu. Po kolejnej reformie administracyjnej kraju (1975 r.) zlikwidowano oddział w Kluczborku (1976 r.), zaś oddział raciborski przeszedł pod Wojewódzkie Archiwum Państwowe w Katowicach. Niemal dwadzieścia lat później zlikwidowano oddziały w Brzegu (1997 r.) i Nysie (1998 r.), a ich zasoby scalono z Wojewódzkim Archiwum Państwowym w Opolu. 
Zasięg terytorialny.
Reforma administracyjna z 1999 roku nie przyniosła zasadniczych zmian w strukturze organizacyjnej Archiwum Państwowego w Opolu. Obecnie swym zasięgiem obejmuje ono miasto Opole, powiaty: brzeski, głubczycki, kędzierzyńsko-kozielski, kluczborski, krapkowicki, namysłowski, nyski, opolski, prudnicki i strzelecki oraz gminę Zębowice z powiatu oleskiego.
Budynek.
Archiwum Państwowe w Opolu ma swoją siedzibę przy ul. Zamkowej 2 w zabytkowym barokowym obiekcie, datowanym ok. 1765 roku, w którym niegdyś mieściła się wytwórnia skóry zelówkowej Maxa Pinkusa, następnie wytwórnia win Marcusa Friedländera, a od 1959 roku właśnie Archiwum. Obiekt znajduje się w malowniczym centrum miasta: naprzeciwko kościoła i klasztoru franciszkanów, nad Kanałem Młynówka, w bezpośrednim sąsiedztwie siedziby TVP Opole (przed wojną synagogi) oraz ratusza. Przed Archiwum w 2008 roku postawiono pomnik Karola Musioła (wówczas funkcjonował tam klub „Papa Musioł”) – wieloletniego burmistrza Opola i pomysłodawcy Krajowego Festiwalu Polskiej Piosenki. Obecnie część zasobu znajduje się w drugim budynku, przy ul. Gorzołki 6 w Opolu-Groszowicach.
Zasób archiwalny.
Jako że archiwalia z terenów tzw. ziem odzyskanych uległy zniszczeniu w dużym stopniu, tym cenniejszy jest każdy zespół przechowywany w zasobie Archiwum Państwowego w Opolu. Przechowuje ono m.in. akta administracji ogólnej i specjalnej, instytucji ochrony prawa i wymiaru sprawiedliwości, wojskowe i organizacji paramilitarnych, dokumenty instytucji wyznaniowych, akta cechów rzemieślniczych, samorządów gospodarczych, stowarzyszeń i związków, instytucji nauki, oświaty i kultury. Szczególnym zainteresowaniem w ostatnim czasie cieszą się akta metrykalne, rodzinno-majątkowe, spuścizny, kolekcje, zbiory i archiwa prywatne.
Archiwum jest też przechowawcą dokumentacji osobowo-płacowej ponad stu zlikwidowanych zakładów pracy z regionu. 
Archiwum Państwowe w Opolu posiada w swym zasobie zbiory biblioteczne, zawierające starodruki, przedwojenne czasopisma oraz wydawnictwa związane z historią Śląska, m.in.: „Oppelner Zeitung”, „Schlesischer Zeitung”, „Grottkauer Kreisblatt”, „Kreuzburger Kreisblatt” czy „Kalendarz Opolski”, „Opole”, „Opole i Kropka”. Są one udostępniane korzystającym wyłącznie na miejscu, jako że biblioteka w Archiwum nie jest biblioteką publiczną, a jej zbiory służą pracownikom jako pomoc w codziennej pracy. Najcenniejsze są 233 starodruki, z których najstarszy pochodzi z XV wieku. Księgozbiór można przeglądać w systemie KOHA. 
Wychodząc naprzeciw oczekiwaniom swoich użytkowników, Archiwum umożliwia zdalną rezerwację wizyt w swoich pracowniach poprzez system Bookero. 
Działalność.
Funkcjonując w Kulturze 2.0, archiwa "w rozumieniu instytucji publicznych, zostały niejako postawione w sytuacji: (…) strzec i ukrywać to, co dane im było zgromadzić lub stać się częścią zmiany""." Archiwum Państwowe w Opolu wybrało drugą opcję. W ostatnich latach wydało cztery serie publikacji własnych w oparciu o materiały archiwalne: "Opera Extraordinaria", "Opuscula Extraordinaria, Archiwalne Źródła Tożsamości" i "Archiwalne Źródła Tożsamości. Materiały edukacyjne". Pracownicy również publikują artykuły, będące efektami ich pracy, a popularyzujące zasób. Archiwum jest także wystawcą podczas opolskiego Festiwalu Książki. Realizuje wiele projektów we współpracy z instytucjami kultury, nauki, oświaty, m.in. podczas Nocy Muzeum, Nocy Kultury, Międzynarodowego Dnia Archiwów. W oparciu o materiały zachowane w zasobie Archiwum prowadzi lekcje archiwalne. 
Duże znaczenie dla upowszechniania zasobu archiwalnego mają strony WWW, dające szybki dostęp do zeskanowanych materiałów, jak np.:
- http://www.powstancyslascy.pl/ - strona prezentująca archiwalne dokumenty z okresu trzech powstań śląskich i plebiscytu na Górnym Śląsku, zawierająca także materiały edukacyjne i bazę „Znajdź powstańca”. Zdobyła I miejsce w konkursie na Wydarzenie Historyczne 2019 roku w kategorii „Edukacja i Media”. Projekt zrealizowany wspólnie z Archiwum Państwowym w Katowicach.
- https://pieczeciegminne.pl/ - katalog pieczęci gminnych używanych na Śląsku, będący zbiorem historycznych pieczęci miejscowości ze Śląska z lat 1722-1945, odnalezionych na kartach materiałów archiwalnych. Baza jest uzupełniana i rozbudowywana.
- https://natiopolona.eu/ - realizowany wspólnie z Uniwersytetem w Padwie projekt, którego kierownikiem jest Dyrektor Archiwum Państwowego w Opolu, prof. dr hab. Mirosław Lenart - przewodniczący Zespołu do spraw inicjatyw podejmowanych z okazji jubileuszu 800-lecia Uniwersytetu w Padwie (Zarządzeniem Ministra Nauki i Szkolnictwa Wyższego z 23 kwietnia 2018 r.), lektor języka polskiego na Uniwersytecie w Padwie (2001-2005) i profesor kontraktowy wykładający historię kultury polskiej (2006-2010).
- https://polskiearchiwa.eu/ - współpraca Archiwów Państwowych, w tym Archiwum Państwowego w Opolu, z Polonią przy wsparciu Naczelnej Dyrekcji Archiwów Państwowych zaowocowała projektem dokumentującym obecność Polaków na terenie Padwy.
Archiwum prowadzi kanał w serwisie YouTube oraz profil na Facebooku. 
Z kolei na portalu "Szukaj w Archiwach" można przeglądać zdigitalizowane materiały archiwalne z zasobu Archiwum Państwowego w Opolu. 
Dyrektorzy.
Szymon Koszyk (1948-1951)
Stefan Oswald Popiołek (1953-1965 i 1978-1986)
Ryszard Dermin (1966-1978)
Andrzej Żak-Mensah (1987-1990)
Jan Kornek (1990-2012)
Prof. dr hab. Mirosław Lenart (2012-)

</doc>
<doc id="4241573" url="https://pl.wikipedia.org/wiki?curid=4241573" title="Felix Sandman">
Felix Sandman

Felix Karl Wilhelm Sandman (ur. 25 października 1998 w Värmdö) – szwedzki piosenkarz, autor piosenek i aktor.
Kariera muzyczna.
Działalność zespołowa.
W październiku 2013 został jednym z wokalistów nowo powstałego boys bandu The Fooo, w którego skład weszli jeszcze Oscar Enestad i Omar Rudberg. Wydali dwa minialbumy: "The Fooo" (2013) i "Conspiration" (2014), który nagrali z czwartym wokalistą, Oscarem Molanderem. W 2014 zmienili nazwę na The Fooo Conspiracy, pod którą wydali dwie kolejne EP-ki, "Serenade" (2014) i "Coordinates" (2015), a także album studyjny pt. "Off the Grid" (2014).
Po odejściu Molandera z zespołu w 2016 ponownie zmienili nazwę, tym razem na FO&amp;O. Pod koniec roku z piosenką „Gotta Thing About You” zakwalifikowali się do stawki konkursowej "Melodifestivalen 2017". Dotarli do finału konkursu, rozgrywanego 11 marca 2017, i zajęli w nim 11. miejsce. 12 maja wydali album studyjny, zatytułowany po prostu "FO&amp;O". Niedługo później zakończyli działalność.
Działalność solowa.
Po rozpadzie zespołu rozpoczął karierę solową. Pod koniec 2017 z debiutanckim singlem „Every Single Day” zakwalifikował się do stawki konkursowej "Melodifestivalen 2018". Dotarł do finału, rozgrywanego 10 marca 2018 i zajął drugie miejsce ze 158 punktami na koncie. W maju był sekretarzem podającym punkty szwedzkiej komisji jurorskiej w finale 63. Konkursu Piosenki Eurowizji. 14 września wydał debiutancki, solowy album studyjny pt. "Emotions", który zadebiutował na trzecim miejscu listy najczęściej kupowanych płyt w Szwecji.
26 listopada 2019 został ogłoszony uczestnikiem programu "Melodifestivalen 2020", do którego zgłosił się z piosenką „Boys with Emotions”. Awansował do finału, rozgrywanego 7 marca 2020 i zajął siódme miejsce z 67 punktami na koncie.
Kariera aktorska.
Zagrał Sebastiana Fagermana, główną rolę męską w pierwszym szwedzkim serialu Netflixa "Ruchome piaski" (2019) i Jonasa, kochanka głównej bohaterki serialu "Facet na święta" (2019).

</doc>
<doc id="4241591" url="https://pl.wikipedia.org/wiki?curid=4241591" title="Life Sentence">
Life Sentence

Life Sentence – amerykański serial (dramat obyczajowy) wyprodukowany przez Warner Bros. Television, In Good Company, Doozer oraz CBS Television Studios, którego twórcami są Erin Cardillo i Richard Keith. Serial jest emitowany od 7 marca 2018 roku przez The CW
Na początku maja 2018 roku, stacja The CW ogłosiła anulowanie serialu po jednym sezonie.
Fabuła.
Serial opowiada o Stelli, dziewczynie, która dowiaduje się, że ma raka niemożliwego do wyleczenia. Postanawia żyć tak, by niczego nie żałować i podejmować odważne decyzje. Wszystko się zmienia, gdy po czasie okazuje się, że nie umrze. Teraz musi się zmierzyć z konsekwencjami swoich decyzji.
Odcinki.
Produkcja.
Pod koniec stycznia 2017 roku, stacja The CW ogłosiła zamówienie pilotowego odcinka, w którym główną rolę zagra Lucy Hale
W kolejnym miesiącu ogłoszono, że do obsady dołączyli: Jayson Blair jako Aiden Abbott, Gillian Vigman jako Ida Abbott, Brooke Lyons jako Elizabeth Abbott Rojas oraz Dylan Walsh jako Paul Abbott.
W marcu 2017 roku, poinformowano, że obsada powiększyła się o Elliota Knight i Carlosa PenaVegai
10 maja 2017 roku stacja The CW zamówiła serial na sezon telewizyjny na sezon 2017/18, którego emisja została zaplanowana na midseason 2018 roku.
W sierpniu 2017 roku, poinformowano, że w serialu zagra Nadej Bailey.
W połowie września 2017 roku, ogłoszono, że Riley Smith będzie powracał w serialu jako dr Will Grant

</doc>
<doc id="4241607" url="https://pl.wikipedia.org/wiki?curid=4241607" title="Forbestown">
Forbestown

Forbestown – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4241609" url="https://pl.wikipedia.org/wiki?curid=4241609" title="Stanisław Gębala (komunista)">
Stanisław Gębala (komunista)



</doc>
<doc id="4241610" url="https://pl.wikipedia.org/wiki?curid=4241610" title="Fargezja rozłożysta">
Fargezja rozłożysta

Fargezja rozłożysta ("Fargesia rufa" Yi) – gatunek bambusa z rodziny wiechlinowatych (traw). Naturalnie występuje w chińskich górach na terenach prowincji Syczuan i Gansu od 950 do 2200 m n.p.m. Jest składnikiem diety pandy wielkiej. Roślina ta może być z powodzeniem uprawiana w warunkach klimatycznych Polski.
Morfologia.
Na tle rodzaju należy do niższych gatunków, wyróżnia się rozłożystym pokrojem. Na stanowiskach naturalnych osiąga wysokość 2,5-3,5 m przy średnicy źdźbeł 0,4-1,5 cm.

</doc>
<doc id="4241611" url="https://pl.wikipedia.org/wiki?curid=4241611" title="Mieczysław Kałużny">
Mieczysław Kałużny

Mieczysław Kałużny (ur. 23 lipca 1934 w Czarnym Potoku, zm. 9 listopada 2001 w Gołaszewie) – polski rzeźbiarz.
Życiorys.
W latach 1950-1955 uczęszczał do Państwowego Liceum Technik Plastycznych im. Kenara w Zakopanem, a następnie studiował w latach 1955-1961 na Akademii Sztuk Pięknych w Warszawie, uzyskując dyplom z wyróżnieniem w 1961.
W latach 1963-1965 odbył podróże do USA, Holandii, Belgii i NRF. 
Tworzył rzeźbę kameralną, plenerową, pomnikową (metal, kamień, szkło, drewno, gips) oraz płaskorzeźbę.
Twórczość.
Prace jego można znaleźć w Brwinowie, Ciechanowie, Gołaszewie, Grudziądzu, Konstancinie, Mielcu, Ożarowie Mazowieckim, Warszawie, Wrocławiu, jak również poza granicami Polski: w Monaco, Japonii, Bułgarii, na Węgrzech, we Francji, Hiszpanii, Czechach, Holandii, Niemczech i Rosji. 
Ostatnie 20 lat życia spędził w zakupionym dworze w Gołaszewie. 

</doc>
<doc id="4241613" url="https://pl.wikipedia.org/wiki?curid=4241613" title="Stanisław Gębala (polityk)">
Stanisław Gębala (polityk)



</doc>
<doc id="4241614" url="https://pl.wikipedia.org/wiki?curid=4241614" title="Forest Ranch">
Forest Ranch

Forest Ranch – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4241616" url="https://pl.wikipedia.org/wiki?curid=4241616" title="Aftimios (Ofiesh)">
Aftimios (Ofiesh)

Aftimios, właściwie Abdullah Ofiesh (ur. 22 października 1880 w Bikfayya Al-Muhaydathah, zm. 24 lipca 1966 w Kingston) – amerykański duchowny prawosławny, biskup Brooklynu w latach 1917-1933, arcybiskup Amerykańskiego Ortodoksyjnego Kościoła Katolickiego (AOCC) w latach 1927-1933.
Życiorys.
Abdullah Ofiesh pochodził z prawosławnej rodziny syryjskiej. Urodził się i wychował w Libanie. Jako młody człowiek, mimo dezaprobaty ze strony ojca postanowił wybrać drogę życia monastycznego. Rozpoczął edukację w seminarium duchownym w Bejrucie. Podczas studiów należał do grupy kleryków stowarzyszonych w ruch "Młodzi Syryjczycy", który opowiadał się za reformami administracji i szkolnictwa kościelnego w Patriarchacie Antiochii. W 1898 roku po zakończeniu formacji zgodnie z wcześniejszą deklaracją został mnichem. Wstąpił do monasteru, przyjął imię zakonne Aftimios, a następnie święcenia diakonatu z rąk metropolity Bejrutu i Górnego Libanu, Gabriela (Shatilla).
Zamierzał studiować w Rosji na Kijowskiej Akademii Teologicznej ostatecznie jednak pozostał w Bejrucie. W 1900 roku został archidiakonem. W 1902 roku otrzymał święcenia kapłańskie. W tym czasie został przeniesiony do Lataki. Popadł w konflikt z arcybiskupem Trypolisu, Arsaniuszem (Haddad) i patriarchą Antiochii, Melecjuszem II za nawoływanie do reformy życia mniszego, reformy administracji Kościoła i podwyższenia standardów szkolnictwa prawosławnego w Patriarchacie Antiochii.
Zagrożony karą ekskomuniki w 1905 roku zdecydował się wyjechać z Imperium Osmańskiego do Stanów Zjednoczonych Ameryki. Po osiedleniu się w Nowym Jorku został inkardynowany do Syryjskiej Prawosławnej Misji w Ameryce Północnej, będącej w tym czasie samorządną jednostką kościelną w strukturach Rosyjskiego Kościoła Prawosławnego. Pracował na parafiach skupiających arabskich emigrantów z Bliskiego Wschodu. Został proboszczem parafii św. Mikołaja w Montrealu. W 1915 roku otrzymał godność archimandryty.
Po śmierci biskupa Brooklynu, Rafaela (Hawaweeny) sobór rosyjskich biskupów prawosławnych mianował Aftimiosa jego następcą i nowym zwierzchnikiem Syryjskiej Prawosławnej Misji w Ameryce Północnej. Sakrę przyjął 13 maja 1917 roku w soborze św. Mikołaja w Nowym Jorku z rąk arcybiskupa Aleutów i Ameryki Północnej, Eudokima (Mieszczerskiego).
Biskup Aftimios wypełniał lojalnie powierzone mu zadanie. Dał się poznać jako dobry administrator i fundator wielu instytucji kościelnych. Początek lat dwudziestych XX wieku dla Rosyjskiego Kościoła Prawosławnego był jednak czasem niepokojów i kryzysu. Po upadku Imperium Rosyjskiego i odrodzeniu Patriarchatu Moskiewskiego nastąpił w Ameryce Północnej zamęt w środowisku prawosławnych. Ścierały się w nim różne koncepcje dotyczące dalszego istnienia struktur kościelnych poza granicami Rosji. Wśród arabskiej wspólnoty pod zwierzchnictwem biskupa Aftimiosa wyodrębniły się dwie frakcje. Jedna opowiadała się za budowaniem ponadnarodowego Kościoła Prawosławnego w Ameryce, a druga za zachowaniem dawnych tradycji liturgicznych i obyczajowych oraz przejściem parafii syryjskiej misji pod jurysdykcję Patriarchatu Antiochii. 
Biskup Aftimios był zwolennikiem współpracy z metropolitą całej Ameryki i Kanady, Platonem (Rożdiestwienskim), od którego w 1923 roku przyjął tytuł arcybiskupa. Jego oponentem był Viktor (Abuassaley). Spór doprowadził w 1924 roku do rozłamu arabskiej wspólnoty prawosławnej w Ameryce Północnej na dwie: pod jurysdykcją antiocheńską i pod jurysdykcją rosyjską. W tym samym roku doszło ponadto do schizmy w Rosyjskim Kościele Prawosławnym, gdy patriarcha Moskwy, Tichon suspendował amerykańskiego metropolitę Platona (Rożdiestwienskiego), a IV Sobór Wszechamerykański ogłosił autonomię Metropolii Amerykańskiej. Aftimos opowiedział się w tym konflikcie za postanowieniami soborowymi. 
W 1927 roku arcybiskup Aftimos za aprobatą metropolity Platona i zgodą biskupów rosyjskiej Metropolii Ameryki został zwierzchnikiem samorządnego Amerykańskiego Ortodoksyjnego Kościoła Katolickiego, który skupiał anglojęzycznych prawosławnych w Ameryce Północnej. Była to wspólnota ideowo panprawosławna i starająca się swój misyjny charakter dopasować do dominującej w Stanach Zjednoczonych Ameryki kultury zachodniej. Dla nowego Kościoła Aftimos konsekrował w latach 1927-1932 czterech biskupów pomocniczych: Sofroniusza (Beshara), Emmanuela (Abouhatab), Józefa (Żuka) i Ignacego (Nicholsa).
Wkrótce po powstaniu misja AOCC spotkała się z krytyką ze strony Kościoła Episkopalnego Stanów Zjednoczonych Ameryki. Arcybiskup Aftimos popadł w konflikt z hierarchią Metropolii Amerykańskiej. Uwikłał się w spory z biskupami rosyjskimi, a dotyczące polityki finansowania parafii oraz o własność nieruchomości kościelnych. W wyniku tych napięć, w 1930 roku, AOCC opuścił biskup Montrealu, Emmanuel (Abouhatab). Przeszedł on pod jurysdykcję metropolity Platona i został ustanowiony w opozycji do Aftimosa nowym biskupem Brooklynu. Amerykański Ortodoksyjny Kościół Katolicki stał się tym samym niezależny od rosyjskiej Cerkwi w Ameryce Północnej i de facto zerwał z nią współpracę.
W 1933 roku arcybiskup Aftimos popadł w ekskomunikę za złamanie kanonów prawosławia, gdy poślubił Mariam Namey. Po tym zdarzeniu doszło do sporu biskupów AOCC w sprawie zwierzchnika Kościoła. Władycy Józef (Żuk) i Ignacy (Nichols) stwierdzili ważność małżeństwa. Uznali jednak arcybiskupa za emerytowanego. Bardziej stanowczy był Sofroniusz (Beshara). Potępił on anatemą Aftimosa, a następnie także Ignacego za złamanie celibatu. Amerykański Ortodoksyjny Kościół Katolicki w ciągu kilkunastu miesięcy od tych wydarzeń przestał faktycznie istnieć. 
Po zawarciu małżeństwa Aftimios nie pełnił funkcji kapłańskich. Żył wraz z rodziną w skromnych warunkach w Pensylwanii. Po śmierci pochowany został bez ceremonii kościelnych na Maple Hill Cemetery w Hanover Township.

</doc>
<doc id="4241618" url="https://pl.wikipedia.org/wiki?curid=4241618" title="Palermo (Kalifornia)">
Palermo (Kalifornia)

Palermo – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4241619" url="https://pl.wikipedia.org/wiki?curid=4241619" title="Espaillat (prowincja)">
Espaillat (prowincja)

Espaillat jest to jedna z 32 prowincji Dominikany. Stolicą prowincji jest miasto Moca.
Opis.
Prowincja położona na północy Dominikany, zajmuje powierzchnię 843 km² i liczy 231 938 mieszkańców 1 grudnia 2010.

</doc>
<doc id="4241620" url="https://pl.wikipedia.org/wiki?curid=4241620" title="Andrew Allen">
Andrew Allen

 
Andrew Michael Allen (ur. 4 sierpnia 1955 w Filadelfii) – amerykański astronauta.
Życiorys.
W 1977 uzyskał dyplom z inżynierii mechanicznej na Villanova University w Filadelfii, później służył w lotnictwie USA, w 1987 ukończył szkołę pilotów doświadczalnych lotnictwa morskiego w Maryland. Ma wylatane ponad 6000 godzin.
5 czerwca 1987 został wybrany przez NASA jako kandydat na astronautę, w sierpniu 1988 został włączony do grupy astronautów, przechodził szkolenie na pilota statku kosmicznego. Od 31 lipca do 8 sierpnia 1992 jako pilot uczestniczył w misji STS-46 trwającej 7 dni, 23 godziny i 15 minut. Jako pilot brał również udział w misji STS-62 od 4 do 18 marca 1994 trwającej 13 dni, 23 godziny i 16 minut. Był dowódcą misji STS-75 od 22 lutego do 9 marca 1996 trwającej 15 dni, 17 godzin i 40 minut. Łącznie spędził w kosmosie 37 dni, 16 godzin i 11 minut. Opuścił NASA 1 października 1997.

</doc>
<doc id="4241621" url="https://pl.wikipedia.org/wiki?curid=4241621" title="Henryk Włodzimierz Ostrowski">
Henryk Włodzimierz Ostrowski



</doc>
<doc id="4241625" url="https://pl.wikipedia.org/wiki?curid=4241625" title="Polska Partia Socjalistyczna – Wolność, Równość, Niepodległość (1990)">
Polska Partia Socjalistyczna – Wolność, Równość, Niepodległość (1990)



</doc>
<doc id="4241627" url="https://pl.wikipedia.org/wiki?curid=4241627" title="Warszawa1939.pl">
Warszawa1939.pl

warszawa1939.pl – polski portal internetowy uruchomiony w 2001, poświęcony architekturze przedwojennej Warszawy.
Historia.
Portal założony został 10 lutego 2001 przez Ryszarda Mączewskiego. Z założenia miał być hobbistyczną stroną internetową. Rozwijany był całkowicie społecznie, początkowo pod nazwiskiem jego założyciela. W chwili założenia strony opublikowanych było 8 opracowanych przedwojennych obiektów. Po pięciu latach istnienia, w lutym 2006 na stronie zamieszczonych było 1330 opisów różnych miejsc przedwojennej Warszawy, w lutym 2023 opisy dotyczyły ponad 4400 obiektów.
Ważnym momentem dla rozwoju projektu było dołączenie do zespołu w 2003 Krzysztofa Jaszczyńskiego, który stworzył mechanizm działania strony. 
W październiku 2006 powołana została Fundacja „Warszawa1939.pl”, pod szyldem której portal zaczął kontynuować swoją działalność.
Oddźwięk.
O projekcie pisał w listopadzie 2005 roku magazyn „Histmag”, recenzja jej poświęcona znalazła się także w pierwszym numerze reaktywowanej „Stolicy”.
W opinii Polskiego Radia (2011) warszawa1939.pl „stała się miejscem, na które zaglądają nie tylko miłośnicy Warszawy, ale także konserwatorzy, historycy, dziennikarze, szukając informacji o historii miasta lub jakiegoś konkretnego miejsca”.

</doc>
<doc id="4241631" url="https://pl.wikipedia.org/wiki?curid=4241631" title="Kazimierz Załęski (ujednoznacznienie)">
Kazimierz Załęski (ujednoznacznienie)



</doc>
<doc id="4241634" url="https://pl.wikipedia.org/wiki?curid=4241634" title="Battle royal (gry komputerowe)">
Battle royal (gry komputerowe)



</doc>
<doc id="4241636" url="https://pl.wikipedia.org/wiki?curid=4241636" title="Kościół św. Mikołaja w Przyrowie">
Kościół św. Mikołaja w Przyrowie

Kościół świętego Mikołaja – rzymskokatolicki kościół filialny należący do parafii św. Doroty w Przyrowie, w dekanacie Olsztyn archidiecezji częstochowskiej. Znajduje się na terenie dawnej wsi Komorowo.
Historia i architektura.
Jest najstarszym zabytkiem gminy Przyrów. Świątynia została wzniesiona na początku XVI wieku lub pierwszej połowie XVII wieku z kamienia łamanego i cegły. Jest budowla na planie prostokąta, z węższym, zamkniętym półkoliście, prezbiterium, do którego, od północy, przylega zakrystia. Od zachodu dobudowana jest kwadratowa, trójkondygnacyjna wieża. Prezbiterium jest nakryte kopułą z latarnią, a nawa stropem. Dachy są kryte gontem. 
Kościół był poddawany renowacjom, m.in. w latach 1852-1886, 1912 oraz później. W latach 2009-2012 przeprowadzono kapitalny remont elewacji i dachów. 
Wyposażenie.
We wnętrzu brak oryginalnego wyposażenia. Do 1999 znajdował się tu XVII-wieczny ołtarz, który został ograbiony i zniszczony przez złodziei. W jego predelli umieszczony był obraz "Śmierć św. Józefa", w polu centralnym gotycka rzeźba św. Mikołaja, natomiast nastawę zdobiły XVII-wieczne rzeźby świętych Stanisława, Wojciecha, Andrzeja i aniołów. W zwieńczeniu ustawione były hermy biskupie (XVII wiek) i obraz św. Anny Samotrzeciej. Obecny ołtarz reprezentuje styl barokowy i ma charakter kolumnowy. Obrazy reprezentują również styl barokowy.
W prezbiterium znajduje się dekoracja malarska na dobrym poziomie artystycznym, którą w latach 2013-2015 poddano pracom renowacyjnym. Przedstawia siedem scen z życia św. Mikołaja inspirowanych "Złotą legendą" autorstwa Jakuba de Voragine. Jej autor ani fundator nie są znani. 

</doc>
<doc id="4241638" url="https://pl.wikipedia.org/wiki?curid=4241638" title="Stefan Jović">
Stefan Jović

Stefan Jović (cyr. Стефан Јовић; ur. 3 listopada 1990 w Niszu) – serbski koszykarz, występujący na pozycjach rozgrywającego lub rzucającego obrońcy, reprezentant kraju, obecnie zawodnik Panathinaikosu Ateny. 
Mierzy 1 metr i 98 cm i gra na pozycji rozgrywającego. W sezonie 2015/2016 został nazwany MVP bałkańskiej ligi ABA. Do 2017 roku grał w rodzimej Serbii, a od tego czasu gra dla niemieckiego Bayernu. Jest też posiadaczem rekordu dotyczącego największej ilości asyst w jednym meczu Euroligi.
7 stycznia 2022 został zawodnikiem Panathinaikosu Ateny.
Kariera międzynarodowa.
Jović grę w reprezentacji Serbii zaczął od młodzieżówki, która zdobyła srebro w Igrzyskach Śródziemnomorskich 2013.
W reprezentacji seniorskiej zdobył srebro na Mistrzostwach Świata w 2014 i na Igrzyskach Olimpijskich 2016 odbytych w Rio de Janeiro.
W 2017 reprezentował Serbię na EuroBaskecie. Ze swoją reprezentacją dotarł do finału, w którym to przegrał z reprezentacją Słowenii. Na turnieju tym zdobywał średnio 6.4 punktów, 2.4 zbiórki i 5.4 asyst na mecz.

</doc>
<doc id="4241642" url="https://pl.wikipedia.org/wiki?curid=4241642" title="Mary Impey">
Mary Impey

Mary Impey (ur. 2 marca 1789 w Oxfordshire, zm. 20 lutego 1818) – angielska przyrodniczka, mecenaska sztuki w Bengalu. Żona Elijaha Impeya, sędziego w Kalkucie. Założyła menażerię w Kalkucie i przekonywała hinduskich artystów do malowania zamieszkujących ją zwierząt.
Życiorys.
Mary Impey, nazwisko panieńskie Reade, urodziła się w Oxfordshire jako najstarsza z trójki dzieci Johna i Harriet Reade’ów. W 1768 w Hammersmith poślubiła 36-letniego prawnika, Elijaha Impeya. Przez kolejne 5 lat mieli oni czwórkę dzieci. W 1773 Elijaha Impeya uczyniono najwyższym sędzią w Fort William w Kalkucie, wskutek czego Impeyowie przeprowadzili się do Indii, pozostawiając dzieci z bratem Elijaha. W 1775 rodzina osiedliła się i rozpoczęła zbieranie przedstawicieli rodzimych gatunków zwierząt w ogrodzie swojej posiadłości, należącej niegdyś do Henry’ego Vansittarta, gubernatora Bengalu w latach 1760–1764.
W menażerii Mary Impey liczne były ptaki, głównie wodne; znajdowało się tam także kilka ssaków – pangolina, rudawka wielka, polatucha japońska, sambar jednobarwny ("Rusa unicolor") i kilka niezidentyfikowanych zwierząt.
Obrazy.
Od 1777 Impey zatrudniała lokalnych artystów, by malowali ptaki, inne zwierzęta i rdzenne rośliny. Miały być one namalowane w naturalnych rozmiarach, jeśli było to możliwe, i w odpowiednim otoczeniu. Seria tych obrazów, znana jako Impey Album, stanowi znamienny przykład stylu malarskiego charakterystycznego dla hinduskich twórców pracujących dla europejskich mecenasów. Zbierała również notatki dotyczące zachowania zwierząt, które przysłużyły się późniejszym biologom, przykładowo Lathamowi w jego pracy dotyczącej ptaków Indii. Do trzech zidentyfikowanych artystów należeli Sheikh Zain al-Din, Bhavani Das i Ram Das. Ponad połowa z blisko 300 obrazów przedstawiała ptaki. Na 197 obrazach przedstawione były ptaki, na kolejnych 76 ryby, 28 gady, 17 stworzenia fikcyjne, zaś na 8 kwiaty. Kolekcję wyprzedano na aukcji w 1810, kilka obrazów przekazano do muzeów, w tym Metropolitan Museum of Art w Nowym Jorku, 3 trafiły do Muzeum Wiktorii i Alberta w Londynie, a 18 do Radcliffe Science Library na Uniwersytecie Oksfordzkim. Obrazy przekazane Radcliffe Science Library wypożyczono Ashmolean Museum w Oksfordzie. Od października 2012 do kwietnia 2013 obrazy te wystawiano w Ashmolean Museum jako część wystawy "Lady Impey’s Indian Bird Paintings".
Życie prywatne i upamiętnienie.
Od 1775 do 1783 Impey urodziła jeszcze czwórkę dzieci, z czego trójka przeżyła podróż do Anglii, gdzie męża Mary Impey usunięto z urzędu. W Anglii przyszło na świat jeszcze jedno dziecko. Elijah Impey zmarł w 1809, Mary Impey natomiast w 1818 w Newick Park (okolice Lewes, East Sussex). Obydwoje zostali pochowani w kościele parafialnym w Hammersmith.
Mary Impey upamiętnia nazwa naukowa olśniaka himalajskiegp ("Lophophorus impejanus"). Jej portret, autorstwa Thomasa Gainsborougha, sprzedano w 1904 na aukcji w Christie’s za 2800 gwinei. Przekazany został do Furman University.

</doc>
<doc id="4241646" url="https://pl.wikipedia.org/wiki?curid=4241646" title="Traktar-MTZ Mińsk">
Traktar-MTZ Mińsk



</doc>
<doc id="4241647" url="https://pl.wikipedia.org/wiki?curid=4241647" title="Tarpieda-MTZ Mińsk">
Tarpieda-MTZ Mińsk



</doc>
<doc id="4241648" url="https://pl.wikipedia.org/wiki?curid=4241648" title="Jerome Apt">
Jerome Apt

Jerome Apt (ur. 28 kwietnia 1949 w Springfield w stanie Massachusetts) – amerykański astronauta i profesor Carnegie Mellon University, naukowiec.
Życiorys.
W 1976 uzyskał dyplom z fizyki w Massachusetts Institute of Technology, później był pracownikiem naukowym Uniwersytetu Harvarda, od 1980 pracował w Dziale Ziemi i Nauk Kosmicznych Jet Propulsion Laboratory NASA, prowadząc badania planetarne i studiująca Marsa i Wenus. W 1981 został dyrektorem Table Mountain Observatory w Jet Propulsion Laboratory, w latach 1982–1985 był kontrolerem lotów odpowiedzialnym za operacje ładunkowe wahadłowców w Centrum Lotów Kosmicznych imienia Lyndona B. Johnsona. Był również pilotem komercyjnym, ma wylatane ponad 4000 godzin.
Kariera astronauty.
4 czerwca 1985 został wybrany przez NASA do odbycia lotu kosmicznego. W lipcu 1986 został zakwalifikowany jako astronauta, przeszedł szkolenie jako specjalista misji. Od 5 do 11 kwietnia 1991 uczestniczył w misji STS-37, na pokładzie promu kosmicznego Atlantis, trwającej 5 dni, 23 godziny i 32 minuty; załoga umieściła wówczas na orbicie teleskop kosmiczny Comptona. Od 12 do 20 września 1992 brał udział w misji badawczej STS-47, na pokładzie wahadłowca Endeavour, trwającej 7 dni, 22 godziny i 30 minut. Od 9 do 20 kwietnia 1994 uczestniczył w misji STS-59 (prom Endeavoue) trwającej 11 dni, 5 godzin i 49 minut; obserwowano wówczas Ziemię z kosmosu i wykonano mapy dziesiątek milionów kilometrów kwadratowych powierzchni Ziemi. Ostatnią jego misją była STS-79, wahadłowiec Atlantis, od 16 do 26 września 1996 na stację kosmiczną Mir trwająca 10 dni, 3 godziny i 18 minut.
Łącznie spędził w kosmosie 35 dni, 7 godzin i 9 minut. Opuścił NASA 31 maja 1997.

</doc>
<doc id="4241652" url="https://pl.wikipedia.org/wiki?curid=4241652" title="Kazimierz Załęski (oficer)">
Kazimierz Załęski (oficer)



</doc>
<doc id="4241663" url="https://pl.wikipedia.org/wiki?curid=4241663" title="Wszystkiego Najlepszego">
Wszystkiego Najlepszego

Wszystkiego Najlepszego – polski zespół muzyczny z nurtu piosenki turystycznej i poezji śpiewanej, powstały pod koniec 1987 roku w Bydgoszczy.
Historia.
Zespół wywodzi się z toruńsko-bydgoskiego środowiska studenckiego. Pod nazwą "Wszystkiego Najlepszego" wystąpił po raz pierwszy w październiku 1987 roku na Bazunie w Człuchowie. Od początku jego trzon stanowią: założyciel, autor muzyki i wielu tekstów Maciej Rzeźnikowski (śpiew, gitara klasyczna), Justyna Rzeźnikowska (śpiew) i Beata Łapińska (śpiew). Prawie od początku członkami grupy są też: Grzegorz Bielawski i Tomasz Keszkowski. W ciągu wielu lat przez zespół przewinęli się: Maciej Warchał, Mariusz "Rosół" Ziółkowski, Artur Jankowski, Krzysztof Pilarski, Andrzej Kałamaja, Mieczysław Niesobski, czy Łukasz Juszczak. Pierwsze autorskie kompozycje M. Rzeźnikowskiego znajdujące się w repertuarze Wszystkiego Najlepszego to "Jesienne oczekiwanie" (do słów Aleksandry Bacińskiej) i "Na przekór" (do słów Krystyny Berndt). Pierwsze laury zespół zdobył na: Nocnym Śpiewaniu na Zamku w Uniejowie (I miejsce), na Bakcynaliach w Lublinie za piosenkę "Na przekór przyszłej korekcie" (I miejsce), na Yapie w Łodzi (I miejsce), na Nocnym Śpiewaniu na Zamku w Radzyniu Chełmińskim, na Nocnym Śpiewaniu na Zamku w Świeciu, na Danielce i wielu innych przeglądach i festiwalach. Ukoronowaniem festiwalowych sukcesów było zdobycie I nagrody w 1989 roku, a w następnym roku Grand Prix na Ogólnopolskiej Turystycznej Giełdzie Piosenki Studenckiej w Szklarskiej Porębie, Nagroda imienia Kuby Wencla za autorstwo piosenek dla Macieja Rzeźnikowskiego, "Rajdowa Piosenka Roku" dla "Taradajki" na Bazunie w 1990 roku i wyróżnienie na Studenckim Festiwalu Piosenki w Krakowie za "Łapkę niedźwiadka". Po zamknięciu etapu konkursowego rozpoczęły się występy gościnne i liczne koncerty, takie jak: "Jesień idzie, nie ma na to rady" na Górze Szybowcowej, cykl koncertów "Powtórka z Bazuny", Ogólnopolski Festiwal Piosenki Studenckiej "Łykend" we Wrocławiu i na wielu innych imprezach. W grudniu 1991 zespół wszedł do studia Radia Żak w Łodzi i nagrał kasetę, zatytułowaną "Na przekór przyszłej korekcie" (w sesji wziął udział gościnnie Ryszard Żarowski). Ostatni koncert miał miejsce w kwietniu 1993 roku na OFPS "Łykend" we Wrocławiu. Pod koniec 1998 roku dochodzi do reaktywacji grupy, która występuje na festiwalach, takich jak: Nocne Śpiewanie na Zamku w Świeciu, Bazuna, Giełda w Szklarskiej Porębie i innych. W nowym składzie, obok J. Rzeźnikowskiej, B. Łapińskiej i M. Rzeźnikowskiego znaleźli się: przyjaciel zespołu Artur Jankowski (śpiew, gitara), Iwo Jankowski (śpiew, gitara), Krzysztof Pilarski (skrzypce) i Łukasz Juszczak (gitara basowa). W tym składzie zespół gra do lipca 2001 roku, a ostatnim koncertem jest występ na Bazunie '01. W sierpniu 2017 roku na płycie kompaktowej, nakładem Dalmafonu ukazała się reedycja kasety "Na przekór przyszłej korekcie" (1992). Także w sierpniu zespół wystąpił na 50 OTGPS w Szklarskiej Porębie w składzie jubileuszowym (J. Rzeźnikowska, B. Łapińska, M. Rzeźnikowski, M. Ziółkowski, G. Bielawski i A. Jankowski) i rozpoczął kolejny aktywny okres w swojej historii. W październiku wystąpił w bydgoskiej "Światłowni" w składzie: J. Rzeźnikowska, B. Rączkowiak, M. Rzeźnikowski, G. Bielawski, T. Keszkowski, Iza Kamińska (skrzypce). W listopadzie w tym samym składzie zagrał w Kinoteatrze Adria. W styczniu 2018 roku wystąpił w bydgoskiej "Zatoce", po raz pierwszy ze Sławomirem Szymeczko (gitara basowa) i ponownie z Iwo Jankowskim. W marcu zaś wziął udział w sobotnim koncercie nocnym gwiazd na Yapie, a tydzień później wystąpił w chorzowskim klubie Leśniczówka. Od tego czasu grupa aktywnie koncertuje, biorąc udział w ogólnopolskich imprezach i przeglądach piosenki turystycznej i poezji śpiewanej. 
Rok 2019 okazał się najbardziej pracowitym rokiem w historii zespołu: muzycy zagrali rekordową ilość koncertów oraz po wielu latach wrócili do studia nagraniowego. 7 września 2019 roku, podczas Dąbrowskich Spotkań z Poezją Śpiewaną - Zamczysko odbyła się premiera drugiej płyty zespołu pt. "Wygnani Poeci". Na krążku znalazło się czternaście premierowych piosenek do tekstów Aleksandry Bacińskiej, Macieja Rzeźnikowskiego, Krzysztofa Kasperczyka, Adama Ziemianina i Jerzego Michotka. Muzykę skomponował Maciej Rzeźnikowski. Gościnnie na płycie można usłyszeć muzyków zaprzyjaźnionych z zespołem i towarzyszących mu na koncertach, a są to: Izabela Kamińska i Krzysztof Pilarski na skrzypcach, Adam Rusinek na instrumentach perkusyjnych, Leszek Czenkusz na akordeonie i Tomasz Pawlicki na flecie. 

</doc>
<doc id="4241670" url="https://pl.wikipedia.org/wiki?curid=4241670" title="Nowiczoki">
Nowiczoki

Nowiczoki ( – nowicjusz), związki serii A – grupa bojowych środków trujących o działaniu paralityczno-drgawkowym, które miały zostać wynalezione w ZSRR w latach 70. XX wieku, a następnie być badane i produkowane do wczesnych lat 90. Ich struktury chemiczne, właściwości i działanie są nieznane, pozostają niepotwierdzone bądź są wyłącznie przypuszczeniami. Toksyczność nowiczoków opisywana jest jako kilkukrotnie większa od działania VX, jednak nie ma opublikowanych wyników badań naukowych to potwierdzających. W marcu 2018 Wielka Brytania oskarżyła Rosję o użycie nowiczoka do otrucia byłego rosyjskiego wywiadowcy Siergieja Skripala. Tym samym środkiem miał zostać zatruty Aleksiej Nawalny w sierpniu 2020 roku.
Historia.
Pierwsze informacje o tej grupie związków pojawiły się na krótko przed podpisaniem przez Rosję Konwencji o zakazie broni chemicznej za sprawą dwóch rosyjskich dysydentów – Lwa Fiodorowa i Wiła Mirzajanowa. Ich doniesienia, jak również informacje dwóch innych dysydentów (Władimira Uglewa i Andrieja Żelazniakowa) oraz dane dostępne w literaturze i w Internecie są jednak niedokładne i o niepewnej wiarygodności, a czasami również sprzeczne bądź nieprawdziwe. Większość dostępnych informacji o nowiczokach pochodzi od Mirzajanowa, nie są jednak potwierdzone przez niezależne i wiarygodne źródła (naukowe), a część jego wypowiedzi była podważana przez innych autorów.
Rosjanie nie ujawnili posiadania bądź prac nad nowiczokami ani podczas rozmów dwustronnych ze Stanami Zjednoczonymi Ameryki, ani też przystępując do Konwencji o zakazie broni chemicznej. Dementowali również wszelkie informacje dotyczące nowiczoków, które były podawane przez Mirzajanowa bądź inne osoby. Mirzajanow i Uglew zostali oskarżeni o zdradzenie tajemnicy państwowej (Mirzajanow był aresztowany), jednak ostatecznie oskarżenia zostały wycofane, a Mirzajanow wyjechał do Stanów Zjednoczonych Ameryki w 1995 roku. W 2008 roku wydał autobiograficzną książkę "State Secrets: An Insider’s Chronicle of the Russian Chemical", w której m.in. wskazał domniemane struktury chemiczne nowiczoków.
Program „Foliant”.
Pomysł stworzenia wyjątkowo toksycznych środków paralityczno-drgawkowych miał pojawić się w Związku Radzieckim w latach 50., jednak wskutek odkrycia związków serii V, prace zostały przekierowane na badania tej grupy związków. Dopiero w latach 70. miano wrócić do tego pomysłu – rozpoczęty w latach 1973–1974 (według innych źródeł dopiero w latach 80.) program „Foliant” miał na celu opracowanie wysokotoksycznych środków w postaci broni unitarnej i binarnej, które byłyby niewykrywalne przez ówcześnie stosowane detektory, miałyby zdolność penetracji masek przeciwgazowych i innych środków ochronnych, a także możliwe byłoby ich otrzymanie z substancji nie objętych nadzorem międzynarodowym.
Pierwszym nowiczokiem przyjętym w Siłach Zbrojnych ZSRR (w 1988 roku) miał być A-230, produkowany w zakładach w ZATO Wolsk-18. W Wolsku-18 produkowane miały być również A-232 i jego prekursor nowiczok-5, które jednak miały nie sprostać wymaganiom wojska, mimo wyjątkowej toksyczności A-232, pożądanych właściwości fizycznych (stan ciekły w niskich temperaturach) i możliwości produkcji w cywilnych fabrykach z substancji w większości niepodlegających pod zapisy konwencji. Trzecim nowiczokiem miał być A-234. Mirzajanow podawał również informacje o innych nowiczokach: substancji 33 i substancji 84. O drugim z nich nie ma informacji, natomiast pierwszy – według Mirzajanowa – miał być produkowany w Nowoczeboksarsku w ilości ok. 15 tysięcy ton, zostać użyty przez Irak w czasie I wojny w Zatoce Perskiej i być przyczyną syndromu wojny w Zatoce Perskiej. Taka hipoteza nie znajduje potwierdzenia. Mirzajanov wskazał również, że substancja 84 i A-232 miały być testowane w ośrodku badawczym w Nukus w Karakałpacji, dokąd miały być przywożone z fabryki w Wołgogradzie.
Nowiczoki miały być produkowane aż do wczesnych lat 90. i zostać zniszczone w latach 1994–1995 na poligonie w Szychanach (Wolsk-18), choć Mirzajanow nie był pewien, czy zniszczono cały zapas tych środków. Według Władimira Petrenki, rosyjskiego żołnierza, w tym samym miejscu miały odbywać się w 1982 roku testy broni chemicznej (uważa on, że był to nowiczok A-232), które były przeprowadzane na kilkudziesięciu żołnierzach, w tym na nim samym.
Inne spekulacje.
Według doniesień prasowych z lat 90. generał Anatolij Kuncewicz miał być odpowiedzialny za sprzedaż do Syrii i Iranu rosyjskiej technologii produkcji VX i nowiczoków. Pisano również o możliwym przekazywaniu tej technologii do Iraku. W 2002 roku pojawił się artykuł dotyczący rzekomej fabryki nowiczoków A-232 i A-234 w Hawanie na Kubie.
Niektóre źródła wskazują na istnienie spekulacji łączących nowiczoki z domniemaną amerykańską operacją „Shocker”, która miała być działaniem dezinformacyjnym wymierzonym w Związek Radziecki. W latach 60. i 70. Amerykanie mieli przekazać Radzieckim kilka tysięcy sfałszowanych dokumentów dotyczących badań nad fosforoorganicznymi środkami paralityczno-drgawkowymi. Celem było sprowokowanie Radzieckich do zainwestowania w te zmanipulowane pomysły – i tym samym zmarnowania – środków w prowadzenie badań. Spekulacje zaś dotyczą tego, że amerykańska operacja i przekazane dokumenty mogły korzystnie wpłynąć na opracowanie przez Związek Radziecki nowiczoków.
Wykorzystanie nowiczoków.
W marcu 2018 roku Wielka Brytania oskarżyła Rosję o wykorzystanie nowiczoku do otrucia Sergieja Skripala, byłego brytyjskiego agenta wywiadu, oficera GRU, i jego córki Julji Skripal. Identyfikacji substancji jako nowiczoku mieli dokonać eksperci z Porton Down. Rosja odcięła się od tych zarzutów. 3 kwietnia 2018 specjaliści z Defence Science and Technology Laboratory opublikowali wyniki badań potwierdzające, że osoby te zostały otrute nowiczokiem.
W sierpniu 2020 roku został otruty Aleksiej Nawalny. 2 września tego samego roku niemiecki rząd poinformował, że do otrucia Nawalnego użyto tej samej substancji, co w przypadku Siergieja Skripala.
Nazewnictwo.
W dostępnej literaturze nie ma zgodności w kwestii nazewnictwa tej grupy środków trujących. Biorąc pod uwagę, że związki te miały być używane w postaci binarnej, w publikacjach opisywane są zarówno poszczególne składniki (prekursory), jak również same środki paralityczno-drgawkowe. Przeważnie określenia „nowiczoki” używa się zarówno do nazwania środków paralityczno-drgawkowych tej grupy, jak również do nazwania binarnej broni chemicznej (całego układu, w którym środek paralityczno-drgawkowy ma dopiero powstać). Jednakże nie ma to odzwierciedlenia w nazewnictwie poszczególnych związków chemicznych – te mające w nazwie „nowiczok” są prekursorami środków trujących (składnikami broni binarnej), a poszczególne środki paralityczno drgawkowe określane są symbolem „A” z numerem (stąd też nazwa „związki serii A”). Grupa ta określana jest również jako bojowe środki trujące czwartej generacji (FGA, ang. "fourth generation agents") bądź NTA (ang. "non-traditional agents"). W 2018 roku pojawiło się również określenie „związki serii N” (ang. "N-series agents").
Proponowane struktury chemiczne i właściwości.
Nie ma w literaturze żadnych danych dotyczących stabilności bądź trwałości związków z tej grupy, a dokładna struktura któregokolwiek z nowiczoków nie została potwierdzona. Związki te mają odróżniać się od typowych środków paralityczno-drgawkowych m.in. brakiem wiązania (nie są więc związkami fosforoorganicznymi). W literaturze pojawiają się różne proponowane struktury nowiczoków. Prawdopodobne jest, że nowiczoki mają ugrupowanie (gdzie X i Y mogą być atomami chloru, bromu, fluoru, ale także pseudohalogenem, jak ). Steven Hoenig podaje kilka takich struktur zarówno dla nowiczoków, jak i dla ich prekursorów (będących przypuszczeniami na podstawie struktur nowiczoków i dostępnych w literaturze możliwych dróg syntezy). W publikacji D. Hanka Ellisona znajduje się kilkadziesiąt możliwych struktur nowiczoków i ich prekursorów. Leszek Konopski wskazuje również inną możliwą strukturę, w której atom fluoru związany z atomem fosforu zastąpiony jest ugrupowaniem dialkiloamidowym (analogicznym do obecnego w tabunie), podaje również, że prowadzone były badania nad związkami posiadającymi podstawniki czy (zamiast ), jak również różne atomy halogenów bądź pseudohalogeny. Jiri Bajgar opisuje strukturę, w której do centralnego atomu fosforu przyłączona jest podstawiona grupa imidoamidowa. W 2016 roku grupa irańskich naukowców opublikowała pracę opisującą widma masowe i ścieżki fragmentacji analogu związku określanego przez Mirzajanowa jako nowiczok A-242 oraz kilku jego pochodnych.
Otrzymywanie.
Synteza według Hoeniga (2007).
Możliwą drogę syntezy nowiczoków A-230, A-232 i A-234 opisuje Steven Hoenig. W pierwszym etapie nowiczok-# reaguje z odpowiednim prekursorem tworząc cykliczny ester oksymu, w którym atom fosforu jest pięciowiązalny.
W temperaturze poniżej zera związek ten jest stabilny, jednak podczas ogrzewania następuje otwarcie pierścienia z przeniesieniem atomu chloru i powstaje odpowiedni nowiczok:
Wydajność tej reakcji wynosi ok. 30–60%.
Synteza według Hosseiniego i wsp. (2016).
W 2016 roku grupa irańskich naukowców opublikowała pracę, w której – wraz z opisem analizy spektrometrycznej kilku związków – podała także laboratoryjną metodę ich syntezy. Podstawowym związkiem opisanym w pracy był analog związku opisanego przez Mirzajanowa jako nowiczok A-242 (w porównaniu do A-242 miał on podstawniki metylowe zamiast etylowych przy atomach azotu). Otrzymany został poprzez zmieszanie roztworu difluorku metylofosfonowego w dichlorometanie z roztworem tetrametyloguanidyny w trietyloaminie (TEA) i dichlorometanie. Całość była mieszana przez 30 minut w temperaturze 0–5 °C, a powstały osad odfiltrowany.
Scharakteryzowano również kilka pochodnych tego związku, w których zamiast atomu fluoru podstawione były grupy "O"-alkilowe (metylowa, etylowa, izopropylowa) i "O"-arylowe (fenylowa i 2,5-dimetylofenylowa). Zostały one otrzymane poprzez wkraplanie roztworu wcześniej opisanego związku w dichlorometanie do uprzednio przygotowanego roztworu odpowiedniego alkoholu (ROH) i wodorku sodu (NaH) w tym samym rozpuszczalniku, z jednoczesnym mieszaniem przez 2 godziny w temperaturze 0–5 °C. Powstały osad był następnie odfiltrowany.
Działanie.
Nie istnieją żadne badania opisujące działanie toksyczne nowiczoków, natomiast według niepotwierdzonych badaniami informacji z różnych źródeł niektóre nowiczoki mogą być kilkukrotnie silniejsze od znanych środków paralityczno-drgawkowych (np. od VX). Ogólne objawy zatrucia nowiczokami mogą być podobne do objawów przy zatruciach innymi związkami paralityczno-drgawkowymi i obejmować m.in. silny katar, ucisk w klatce piersiowej i trudności z oddychaniem, zaburzenia widzenia i miozę, skurcze, drgawki, mimowolne wypróżnianie się i nietrzymanie moczu, ból głowy, uczucie oszołomienia, dezorientacji, senność czy śpiączka. Zatrucie może prowadzić do zatrzymania oddechu i śmierci.
Mechanizm działania nowiczoków ma polegać nie tylko na inhibicji acetylocholinoesterazy (AChE), ale również wywoływania nieodwracalnej neuropatii, przez co leczenie tradycyjnymi odtrutkami na środki paralityczno-drgawkowe ma być mało skuteczne. Nie istnieją również dane dotyczące możliwych środków ochrony indywidualnej bądź metod odkażania. Z uwagi na podobieństwo nowiczoków do innych środków paralityczno-drgawkowych przypuszcza się, że nowiczoki mogą rozkładać się pod wpływem wysokiego pH. Z tego powodu możliwymi substancjami odkażającymi są m.in. roztwory zasadowe (np. minimum 10% roztworów wodorotlenku sodu lub węglanu sodu), podchloryny, zasadowe roztwory nadtlenków (np. roztwór wodorowęglanu sodu, etanolu i 30–50% nadtlenku wodoru). Skuteczny może być również pakiet RSDL. Badania nad nowiczokami w kontekście obrony przeciwchemicznej prowadzone są prawdopodobnie w Stanach Zjednoczonych, choć żaden dokument nie wymienia ich bezpośrednio.
Aspekty prawne.
Nowiczoki nie były do 2020 roku uwzględnione w żadnym z wykazów Konwencji o zakazie broni chemicznej. Literatura wymienia co najmniej dwa powody tego stanu. Jednym z nich jest fakt, że Rosja nigdy nie przyznała się do opracowania lub produkcji nowiczoków. Jednak z drugiej strony istniała także obawa, że uwzględnienie nowiczoków w konwencji spowodowałoby ujawnienie ich dokładnej struktury chemicznej, przez co mogłyby zostać wyprodukowane przez inne państwa czy organizacje terrorystyczne. Doradcza Rada Naukowa Organizacji ds. Zakazu Broni Chemicznej w 2011 i w 2013 roku wskazywała, że nie ma żadnych niezależnych źródeł potwierdzających istnienie nowiczoków lub ich właściwości, a część związków chemicznych wskazanych przez Mirzajanowa w jego książce podlegałaby bezpośrednio pod zapisy konwencji. Mimo braku wyraźnego wymienienia nowiczoków w wykazach konwencji przed 2020 rokiem, mogły być one uznane za broń chemiczną w rozumieniu tej konwencji na podstawie tzw. kryterium celu ogólnego (). Pojęcie to nie jest wymienione w samej konwencji, jednak jest powszechnie akceptowane i wynika z samych jej zapisów – według których bronią chemiczną jest każda substancja toksyczna, stosowana do celów innych niż dozwolone przez konwencję.
W listopadzie 2019 roku na 24. konferencji państw stron Konwencji o zakazie broni chemicznej podjęto, po raz pierwszy w historii tej konwencji, decyzję o zmianie wykazu broni chemicznej. Zgodnie z poprawkami zgłoszonymi przez Stany Zjednoczone, Kanadę i Holandię oraz przez Rosję, do wykazu I dodano szereg substancji, z których przynajmniej część jest uważanych za nowiczoki. Zmiany weszły w życie 7 czerwca 2020 roku.

</doc>
<doc id="4241677" url="https://pl.wikipedia.org/wiki?curid=4241677" title="Szkoła ewangelicka z kaplicą w Posadzie">
Szkoła ewangelicka z kaplicą w Posadzie

Kaplica i Szkoła Ewangelicka w Posadzie – budynek dawnej kaplicy ze szkołą ewangelicką, położony w Posadzie (dawn. Russdorf), gm. Bogatynia, pow. zgorzelecki, łączący funkcję kaplicy i szkoły. Obiekt wzniesiono w 1898 roku dla gminy ewangelickiej i usytuowano na wzniesieniu, na północnym skraju wsi, w bliskim sąsiedztwie klasztoru Marienthal. Obecnie budynek w znacznej części jest zniszczony i zdewastowany.
Historia.
Przez swoje dzieje, Posada związana była z klasztorem w maryjnym Dole (Marienthal), do którego należała. Oddziela go od niego rzeka Nysa Łużycka. Poprzez związek z klasztorem, wieś miała katolicki charakter. Pod koniec XVIII w. otworzono we wsi szkołę katolicką. W 1875 r. przez Posadę przeprowadzono linie kolejową z Görlitz do Zittau. W niedalekim sąsiedztwie umieszczono kaplicę wraz ze szkołą ewangelicką. Najprawdopodobniej, kaplica znajdowała się na II kondygnacji części północnej, natomiast I kondygnację zajmowała szkoła. W części południowej budynku znajdowała się sień z klatką schodową oraz część mieszkalna.
Najprawdopodobniej w latach 20. XX wieku przeprowadzony był remont obiektu, w wyniku którego pierwotne, większe okna piwnicy zastąpiono mniejszymi, w betonowych opaskach. Świadczą o tym zachowane w elewacji wschodniej ceglane łuki odciążające z małymi otworami. Kaplica była użytkowana do II Wojny Światowej. Następnie przeszła wraz z budynkiem nr 56 w ręce prywatne. Od tego czasu przestała być użytkowana i zaczęła popadać w ruinę. Z relacji świadków wynika, że posiadała wtedy wyposażenie i wystrój wraz z witrażami i ławkami szkolnymi. Usuwanie i pozyskiwanie przez poprzednich właścicieli materiałów konstrukcyjnych takich jak belki stropu czy więźby doprowadziło do zawalenia się części szkolnej.
Konstrukcja.
Zwartą, ukształtowaną przez addycję dwóch części bryłę, założono na rzucie zbliżonym do prostokąta. Część północną, jednoprzestrzenną, mieszcząca kaplicę, zwieńczoną dachem dwuspadowym z sygnaturką, zestawiono z niższą, południową częścią, zawierającą pomieszczenia dawnej szkoły. Pierwotnie koronował ja dach dwuspadowy, usytuowany prostopadle względem dachu nakrywającego kaplicę.
Artykulacje elewacji wyznaczają: kamienny cokół, otwory okienne (prostokątne partii południowej oraz wysokie, zamknięte łukiem pełnym z maswerkiem w części północnej), oraz wyrobione w tynku obramienia okien, gzyms wieńczący, fryz arkadkowy oraz zachowane częściowo pilastry opinające naroża. 
Ściany posadowione na fundamencie z dużych, regularnie kładzionych ciosów kamiennych, murowane z cegły ceramicznej pełnej o wątku krzyżowym, sklepienia ceglane. Ściany obustronnie tynkowane tynkami cementowo - wapiennymi. Detal architektoniczny wyrobiony w tynku (obramienia otworów okiennych i drzwiowych, pilastry, fryzy). Sygnaturka oraz facjatki o konstrukcji drewnianej z dekoracyjnym opracowaniem detalu. Obramienia otworów piwnicy wtórnie odlewane z betonu.
Prosta dyspozycja wnętrza wynika z układu i formy poszczególnych partii budowli. Wnętrze kaplicy nakrywało, obecnie zachowane fragmentarycznie, drewniane sklepienie krążynowe, oparte na wspornikach, z pełniącą również dekoracyjną funkcję półotwartą więźbą dachową o wieszarach wzmocnionych stalowymi, ozdobnie opracowanymi podciągami.
Budynek kaplicy i szkoły nie jest użytkowany i obecnie znajduje się w bardzo złym stanie technicznym. Brak jest m.in. stolarki, schodów, części elementów dekoracyjnych, nad częścią południową brak dachu, więźby i stropów, więźba dachowa kaplicy pozbawiona części elementów konstrukcyjnych. Obiekt nadal posiada jednak zachowaną charakterystyczną bryłę, oryginalne elementy wystroju architektonicznego oraz układ wnętrza. Dzięki tym cechom, wyróżnia się w krajobrazie Posady, będąc istotnym elementem układu ruralistycznego miejscowości i jej dominantą.
Kaplica ze szkołą ewangelicką doskonale wkomponowuje się w krajobraz miejscowości i jest jednocześnie materialnym świadectwem przeszłości tego regionu, istotnym elementem lokalnej tożsamości kulturowej. Stanowi znamienny element krajobrazu Pogórza Izerskiego o dużych wartościach historycznych, naukowych, artystycznych oraz krajobrazowych, w związku z czym jego zachowanie i ochrona leżą w interesie społecznym.
Na mocy decyzji Dolnośląskiego Wojewódzkiego Konserwatora Zabytków we Wrocławiu z dnia 24 kwietnia 2013 roku, obiekt wpisano do rejestru zabytków województwa dolnośląskiego.

</doc>
<doc id="4241680" url="https://pl.wikipedia.org/wiki?curid=4241680" title="Krzysztof Książek">
Krzysztof Książek

Krzysztof Książek (ur. 5 sierpnia 1992 w Krakowie) – polski pianista, laureat II nagrody w Ogólnopolskim Konkursie Chopinowskim w 2015 roku, uczestnik XVII Międzynarodowego Konkursu Pianistycznego im. Fryderyka Chopina w Warszawie, laureat III nagrody i nagrody specjalnej za najlepsze wykonanie mazurków w I Międzynarodowym Konkurs Chopinowski na Instrumentach Historycznych.
Wykształcenie muzyczne.
Krzysztof Książek rozpoczął naukę gry na fortepianie w wieku 9 lat, w klasie fortepianu Grażyny Hesko-Kołodzińskiej w Szkole Muzycznej I stopnia Nr 1 im. Stanisława Wiechowicza w Krakowie. Od 2005 r. kształci się pod okiem prof. Stefana Wojtasa, najpierw jako uczeń szkoły muzycznej II stopnia, następnie jako student Akademii Muzycznej w Bydgoszczy, którą ukończył. Kształcił się także w ramach studiów podyplomowych w klasie Arie Vardiego w Hochschule für Musik, Theater und Medien w Hannowerze.
Laureat konkursów.
Krzysztof Książek został laureatem takich konkursów jak m.in.:
Dorobek koncertowy.
Koncertował w Japonii, Wielkiej Brytanii, Niemczech, Włoszech, Polsce, na Słowacji i na Węgrzech.
Krzysztof Książek brał udział w takich festiwalach jak m.in.:
Stypendia.
Jest stypendystą Małopolskiej Fundacji "Sapere Auso", Prezesa Rady Ministrów, Ministerstwa Kultury i Dziedzictwa Narodowego oraz Fundacji Pro Musica Bona. W latach 2005–2011 był objęty programem Krajowego Funduszu na rzecz Dzieci.

</doc>
<doc id="4241682" url="https://pl.wikipedia.org/wiki?curid=4241682" title="Puccinia striiformis">
Puccinia striiformis

Puccinia striiformis Westend. – gatunek grzybów z rodziny rdzowatych ("Pucciniaceae"). Grzyb mikroskopijny pasożytujący na wielu gatunkach roślin z rodziny wiechlinowatych ("Poaceae"). U zbóż wywołuje chorobę o nazwie rdza żółta zbóż i traw.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Po raz pierwszy opisał go Gérard Daniel Westendorp w 1854 r. Synonimy:
Cykl życiowy.
Jeszcze do niedawna "Puccinia striiformis" uważana była za pasożyta jednodomowego, którego jedynym żywicielem były rośliny z rodziny wiechlinowatych. Na roślinach tych wytwarza uredinia i telia, nieznane były natomiast ecja i spermogonia. Nie powiodły się próby inokulacji kiełkującymi teliosporami różnych gatunków podejrzanych o to, że mogą być żywicielami pośrednimi. Z tego powodu uważana była za rdzę niepełnocyklową. Dopiero w 2010 roku przypadkowo znaleziono jej sporogonia i ecja na berberysie chińskim i berberysie koreańskim rosnących w pobliżu plantacji pszenicy porażonej przez rdzę żółtą. Po sztucznej inokulacji ecjosporami z berberysu na roślinach trawiastych rozwinęła się grzybnia, która wytworzyła typowe dla "P. striiformis" uredinia i telia. Później odkryto ecja "P. striiformis" jeszcze na innych gatunkach berberysów i na mahonii pospolitej.
Morfologia.
Na siewkach uredinia wytworzone przez infekcję pojedynczej urediniospory nie są ograniczone przez nerwy liściowe, ale stopniowo z miejsca zakażenia rozprzestrzeniają się we wszystkich kierunkach, potencjalnie pokrywając całą powierzchnię liścia. Na starszych liściach uredinia ułożone są w rzędach, wzdłuż nerwów liścia. Pojedyncze uredinia mają postać podłużnych grudek o długości 0,4–0,7 mm i szerokości 0,1 mm. Urediniospory są szeroko elipsoidalne do owalnych, mają rozmiar (16-) 18-30 (-32) × (15-) 17-27 (-28) μm, średnio 24,5 × 21,6 μm i barwę od żółtej do pomarańczowej, drobnokolczastą powierzchnię i 6-18 rozproszonych por rostkowych. W sprzyjających warunkach, gdy powierzchnia liści jest zwilżona wodą i temperatura wynosi 7 do 12 °C urediniospory kiełkują szybko. W wyższych temperaturach, lub podczas późniejszych etapów wzrostu żywiciela często powstają czarne, poduszkowate i podłużne telia o długości 0,2–0,7 mm i szerokości 0,1 mm. Teliospory są przeważnie dwukomórkowe, ciemnobrązowe z grubymi ścianami, przeważnie maczugowate, o rozmiarach (24-) 31-56 (-65) × (11-) 14-25 (-29) μm, i zaokrąglone lub spłaszczone na wierzchołku.
Występowanie.
"Puccinia striiformis" jest rozprzestrzeniona na całym świecie. Ma dwóch żywicieli:

</doc>
<doc id="4241683" url="https://pl.wikipedia.org/wiki?curid=4241683" title="Rdza czosnku">
Rdza czosnku



</doc>
<doc id="4241685" url="https://pl.wikipedia.org/wiki?curid=4241685" title="Romeo i Julia z Saskiej Kępy">
Romeo i Julia z Saskiej Kępy

Romeo i Julia z Saskiej Kępy – polski film psychologiczny z 1988 roku.
Opis fabuły.
Poznajemy historię Leopolda, który jest malarzem i życiowym nieudacznikiem oraz Sabiny która pochodzi ze wsi, a w Warszawie pracuje jako pomoc domowa. Pewnego dnia zostaje zwolniona. Wspólnie z Leopoldem zaczynają mieszkać w pakamerze przy kotłowni. Ich uczucie, mimo biedy i trudnych warunków lokalowych, bynajmniej nie traci na intensywności. Akceptują siebie takimi, jakimi są. Ona zajmuje się zarabianiem pieniędzy, sprzedając szmaty i butelki. On maluje swoje dziwne obrazy, których nikt nie chce kupować. Pewnego dnia jednak coś się psuje. Podczas pracy w plenerze Leopold spotyka Jolkę - córkę swojej dawnej miłości. Oddaje jej pieniądze zarobione przez Sabinę. Udaje mu się też sprzedać obraz na stołecznej Starówce. Postanawia czasowo wyprowadzić się z pakamery.

</doc>
<doc id="4241694" url="https://pl.wikipedia.org/wiki?curid=4241694" title="Kobyliczny Dukt">
Kobyliczny Dukt

Kobyliczny Dukt – górska droga leśna w południowo-zachodniej Polsce, w Masywie Śnieżnika, w gminie Stronie Śląskie (powiat kłodzki).
Przebieg i opis.
Droga leśna w Górach Bialskich w Sudetach Wschodnich, na obszarze Masywu Śnieżnika, prowadząca przez teren Śnieżnickiego Parku Krajobrazowego, łącząca Nowy Gierałtów z Przełęczą Dział. Droga o długości 6,4 km i średnim nachyleniu 53,44‰, pokonuje różnicę wzniesień ok. 342 m. Kobyliczny Dukt odchodzi od drogi lokalnej Stronie Śląskie – Bielice na poz. 580 m n.p.m., w zachodniej części Nowego Gierałtowa w kierunku wschodnim. Następnie po około 700 m droga skręca na południe i doliną Kobylicy wznosi się dość stromo w górę. Na poziomie 705 m n.p.m., ok. 220 m za ujściem Tylnika do Kobylicy, na rozwidleniu Dukt skręca w dolinę Tylnika oddzielającą zbocza Kobyły (936 m n.p.m.) od Czernicy (1083 m n.p.m.) i prowadzi w kierunku południowo-wschodnim. Na poz. 870 m n.p.m. Dukt ostro skręca na zachód i trawersując północne zbocze Czernicy i Jawornika Kobylicznego na poz. 922 m n.p.m. dochodzi do Bialskiej Pętli na Przełęczy Dział. 
Druga odnoga Kobylicznego Duktu odchodząca na rozwidleniu na poziomie 705 m n.p.m. za ujściem Tylnika do Kobylicy w kierunku południowo-zachodnim nosi nazwę "Zachodni Dukt Kobylicki" lub "Prawa Droga Kobyliczna" i na poz. 825 m n.p.m. dochodzi do Kobylicznego Duktu od strony zachodniej.
Historia.
Drogę wybudowano na przełomie XIX-XX wieku jako jedną z leśnych dróg w dobrach klucza strońskiego należącego do królewny Marianny Orańskiej. W przeszłości droga miała znaczenie dla lokalnego przemysłu leśnego i ruchu turystycznego. Była jedną z dróg leśnych w okolicy służącą głównie do wywózki drewna pozyskiwanego na terenie Gór Bialskich. W obecnym czasie droga jest prawie nieuczęszczana i zaliczana jest do zapomnianych dróg w Masywie Śnieżnika, ma jedynie znaczenie turystyczne.

</doc>
<doc id="4241708" url="https://pl.wikipedia.org/wiki?curid=4241708" title="Champions">
Champions

Champions – amerykański serial telewizyjny (komedia) wyprodukowany przez Kaling International, Charlie Grandy Productions, 3 Arts Entertainment oraz Universal Television, którego twórcami są Charlie Grandy i Mindy Kaling. Serial był emitowany od 8 marca 2018 roku do 25 maja 2018 roku przez NBC. 29 czerwca 2018 roku, stacja NBC ogłosiła anulowanie serialu po jednym sezonie.
Fabuła.
Serial opowiada o Vinci'e, który pewnego dnia postanawia sprzedać swoją siłownię i przeprowadzić się na drugi koniec Ameryki. Wszystko się zmienia kiedy dowiaduje się, że ma nastoletniego syna, Michaela Patela, który musi z nim teraz zamieszkać.Chłopiec rozpoczyna naukę w prestiżowej szkole - Manhattan Academy for the Performing Arts. 
Produkcja.
27 stycznia 2017 roku, stacja NBC ogłosiła zamówienie pilotowego odcinka komedii od Charliego Grandy i Mindy Kaling.
W kolejnym miesiącu do obsady dołączyli:Anders Holm jako Vince Cook, Mouzam Makkar jako Britney, Andy Favreau jako Matthew Cook oraz J. J. Totah jako Michael Patel.
Na początku marca 2017 roku, poinformowano, że w serialu zagra Nina Wadia.
14 maja 2017 roku, stacja NBC zamówiła pierwszy sezon komedii, którego premiera była zaplanowana na midsesason 2017/2018.
Na początku października 2017 roku, poinformowano, że w serialu zagra Fortune Feimster jako Ruby.
W połowie grudnia 2017 roku, ogłoszono, że Ginger Gonzaga dołączyła do serialu w roli powracającej.

</doc>
<doc id="4241723" url="https://pl.wikipedia.org/wiki?curid=4241723" title="Preston Brooks">
Preston Brooks

Preston Smith Brooks (ur. 5 sierpnia 1819 w hrabstwie Edgefield, zm. 27 stycznia 1857 w Waszyngtonie) – amerykański polityk.
Życiorys.
Urodził się 5 sierpnia 1819 w hrabstwie Edgefield. W 1839 roku ukończył South Carolina College, następnie studiował nauki prawne i w 1845 roku został przyjęty do palestry. Zajął się prowadzeniem prywatnej praktyki prawniczej, jednocześnie zostając członkiem legislatury stanowej Karoliny Południowej. Wziął udział w wojnie z Meksykiem, w czasie której walczył w ochotniczym pułku stanowym i dosłużył się stopnia kapitana. W 1852 wygrał wybory do Izby Reprezentantów, z ramienia Partii Demokratycznej. 20 maja 1856 roku senator Charles Sumner stanowczo skrytykował kompromis 1850 roku i ustawę o Kansas i Nebrasce, nazywając Stephena Douglasa i Andrew Butlera (który był wujem Brooksa) „zwolennikami niewolnictwa”. Dwa dni później Brooks zaatakował i dotkliwie pobił Sumnera laską, uznając jego słowa za obrazę kraju i zniesławienie jego wuja. Kongres bezskutecznie usiłował pozbawić go mandatu poselskiego, jednakże Brooks ostatecznie sam ustąpił z funkcji. Wygrał wybory uzupełniające, które miały obsadzić wakat, po jego rezygnacji i ponownie zasiadł w izbie niższej. Zmarł 27 stycznia 1857 w Waszyngtonie.

</doc>
<doc id="4241727" url="https://pl.wikipedia.org/wiki?curid=4241727" title="Pawilony Nowy Świat">
Pawilony Nowy Świat

Pawilony Nowy Świat – skupisko małych barów i lokali gastronomicznych w Warszawie na tyłach ulicy Nowy Świat (pod adresem ul. Nowy Świat 22/28). Niegdyś w tym miejscu działały sklepy i zakłady rzemieślnicze. W latach 90. XX wieku zaczęły zastępować je knajpki, które zyskały duża popularność zwłaszcza wśród młodzieży i studentów.
Historia.
Pawilony powstały w latach 70. XX wieku głównie jako sklepiki i zakłady rzemieślnicze. Inicjatorem ich budowy w 1972 r. był Zespół Budowy i Administracji Pawilonów Rzemieślniczych Nowy Świat założony przez drobnych rzemieślników. W 1972 przedsiębiorstwo otrzymało 1,5 tys. m² gruntu na tyłach Nowego Światu w użytkowanie wieczyste na 40 lat. Według czasopisma „Życie Warszawy”: „przy pustkach i tandecie w sklepach były enklawą eleganckiego handlu”. Pod koniec lat 90. właściciele pawilonów i ich potomkowie zaczęli zastępować zakłady rzemieślnicze i sklepy lokalami gastronomicznymi, które szybko zyskały popularność.
W 2002 r. Amerykanka Stella Yousem uznała, że jest spadkobierczynią terenu i wystąpiła o jego zwrot. Jednak nie dopełniła formalności i sprawę oddalono. 
W 2012 wygasła umowa użytkowania gruntu pod pawilonami. Jednak pomimo korzystnego dla przedsiębiorców wyroku sądowego, który zobowiązał miasto do jej przedłużenia na kolejne 40 lat, do 2019 miasto nie podpisało nowej umowy. Problemem jest również hałas z pawilonów, który powoduje skargi mieszkańców okolicznych budynków.
Uchwalony w 2017 miejscowy plan zagospodarowania przestrzennego dla rejonu ul. Foksal dopuszcza zabudowę miejsca zajmowanego przez pawilony.
W 2019 działało tam ponad 30 pubów i barów. 
Odbiór.
Renesans pawilonów był wielokrotnie wyróżniany. Czytelnicy TVN Warszawa (2014) wyróżnili to miejsce w głosowaniu na najlepsze zagłębie klubowe w Warszawie, a jeden z najpopularniejszych europejskich blogów turystycznych Spotted by Locals (2011) uznał pawilony za jeden z 99 najlepszych otwartych kompleksów barowych w Europie.

</doc>
<doc id="4241731" url="https://pl.wikipedia.org/wiki?curid=4241731" title="Schlossplatz (Stuttgart)">
Schlossplatz (Stuttgart)

Schlossplatz (pol. "Plac Pałacowy") – największy plac w Stuttgarcie, w dzielnicy Mitte, znajdujący się przed Nowym Pałacem, który został zbudowany w latach 1746–1807. Od momentu wybudowania do połowy XIX w był używany jako teren defilad wojskowych i nie był otwarty do użytku publicznego. Znajduje się tuż obok dwóch innych popularnych placów w Stuttgarcie: Karlsplatz na południu i Schillerplatz na południowym zachodzie. Königstraße ("ul. Królewska") przecina plac z północy na południe.
Nowy Pałac i okoliczne tereny są własnością publiczną od 1918 roku.
Wraz z dużą częścią Stuttgart-Mitte, Nowy Pałac został poważnie uszkodzony podczas alianckich ataków bombowych z okresu II wojny światowej, a budynek został odrestaurowany w latach 1958–1964. We wnętrzach budynku mieszczą się krajowe ministerstwa kultury i finansów Badenii-Wirtembergii.
Aż do lat 60. "Königstraße", który przecina plac, prowadzony był ruch samochodowy i ciężarowy. Od tego czasu wybudowano podziemny odcinek kolei Stadtbahn Stuttgart, a tunele zostały zbudowane w celu przekierowania ruchu z placu i Königstraße.
Cały plac został całkowicie odremontowany w 1977 r., z okazji wystawy Bundesgartenschau w Stuttgarcie. Trawniki i kwietniki zostały odnowione w 2006 roku, po zakończeniu finałów mistrzostw świata w 2006 roku.

</doc>
<doc id="4241732" url="https://pl.wikipedia.org/wiki?curid=4241732" title="Czarnowąsy (Opole)">
Czarnowąsy (Opole)



</doc>
<doc id="4241747" url="https://pl.wikipedia.org/wiki?curid=4241747" title="Changarh">
Changarh



</doc>
<doc id="4241752" url="https://pl.wikipedia.org/wiki?curid=4241752" title="Ghurijan">
Ghurijan



</doc>
<doc id="4241759" url="https://pl.wikipedia.org/wiki?curid=4241759" title="Giriszk">
Giriszk



</doc>
<doc id="4241761" url="https://pl.wikipedia.org/wiki?curid=4241761" title="Doulatabad">
Doulatabad



</doc>
<doc id="4241770" url="https://pl.wikipedia.org/wiki?curid=4241770" title="Narodowe Muzeum Archeologiczne w Neapolu">
Narodowe Muzeum Archeologiczne w Neapolu

Narodowe Muzeum Archeologiczne w Neapolu (wł: "Museo Archeologico Nazionale di Napoli") – muzeum archeologiczne, jedno z najważniejszych w Neapolu. Szczyci się najbogatszym i najcenniejszym dziedzictwem dzieł sztuki i zabytków archeologicznych we Włoszech, jest uważane za jedno z najważniejszych muzeów archeologicznych na świecie, jeśli nie najważniejsze pod względem historii rzymskiej. W jego zbiorach znajdują się dzieła z czasów greckich, rzymskich i renesansowych, a w szczególności rzymskie artefakty z pobliskich Pompejów, Stabii i Herkulanum.
Budynek, w którym obecnie mieści się muzeum, to Palazzo degli Studi, zbudowany w 1585 jako "koszary kawalerii". 

</doc>
<doc id="4241771" url="https://pl.wikipedia.org/wiki?curid=4241771" title="Imam Sahib">
Imam Sahib



</doc>
<doc id="4241777" url="https://pl.wikipedia.org/wiki?curid=4241777" title="Distrito Nacional">
Distrito Nacional



</doc>
<doc id="4241778" url="https://pl.wikipedia.org/wiki?curid=4241778" title="Lénart de Regt">
Lénart de Regt

Lénart de Regt, "Leendert Jacobus de Regt" (ur. 1960) – holenderski hebraista i tłumacz Biblii, współpracuje ze Zjednoczonymi Towarzystwami Biblijnymi, poliglota.
Ukończył studia orientalistyki na uniwersytecie w Lejdzie. W 1984 roku obronił magistra, a w 1988 roku obronił doktorat, w latach 1989-1990 odbywał służbę wojskową (jako tłumacz z rosyjskiego). W 1990 roku rozpoczął pracę na Vrije Universiteit w Amsterdamie. W roku 1998 został konsultantem Zjednoczonych Towarzystw Biblijnych na Europę oraz Bliski Wschód i nadzoruje powstawanie nowych przekładów biblijnych w tej części świata.
Jest członkiem kilku towarzystw naukowych, zna następujące języki: angielski, rosyjski, francuski, niemiecki, hiszpański, włoski, hebrajski i arabski.

</doc>
<doc id="4241788" url="https://pl.wikipedia.org/wiki?curid=4241788" title="Jan Sabik">
Jan Sabik

Jan Sabik (ur. 18 listopada 1900 w Wysokiej Strzyżowskiej, zm. 9 sierpnia 1993) – polski rolnik i polityk, poseł na Sejm Ustawodawczy oraz Sejm PRL II, III i IV kadencji.
Życiorys.
Syn Józefa i Bronisławy. Uzyskał wykształcenie podstawowe, z zawodu rolnik. Pracował w zakładzie ceramicznym w Dobrzechowie, gdzie był przewodniczącym Związku Zawodowego Przemysłu Chemicznego. W 1927 był jednym z organizatorów strajku, w wyniku czego zwolniono go z pracy, po czym wyemigrował do Stanów Zjednoczonych, skąd wrócił w 1938. Podczas okupacji niemieckiej, w 1942 był współorganizatorem komórki Polskiej Partii Robotniczej w Wysokiej Strzyżowskiej, a następnie Armii Ludowej. Do PPR wstąpił w czerwcu 1943, ukończył nauczanie w Centralnej Szkole Partyjnej PPR.
W 1948 wraz z PPR przystąpił do Polskiej Zjednoczonej Partii Robotniczej, pełnił funkcję członka (1949–1968) oraz członka egzekutywy (1949–1953, 1956–1963) i sekretarza do spraw rolnych (1956–1962) Komitetu Wojewódzkiego PZPR w Rzeszowie. W 1950 objął mandat posła na Sejm Ustawodawczy po zmarłym Wojciechu Pelczarskim z okręgu Gorlice, zasiadając w Komisji Rolnictwa i Reform Rolnych. W następnych latach obejmował mandat posła na Sejm PRL II, III i IV kadencji z okręgu kolejno Przemyśl i dwukrotnie Jarosław. Był sekretarzem wojewódzkiego zespołu poselskiego w Rzeszowie. Przez trzy kadencje zasiadał w Komisji Leśnictwa i Przemysłu Drzewnego, ponadto w okresie III kadencji pracował w Komisji Handlu Zagranicznego, a w czasie IV kadencji w Komisji Mandatowo-Regulaminowej. Był prezesem wojewódzkiego zarządu Związku Samopomocy Chłopskiej.
Pochowany na Cmentarzu Wilkowyja w Rzeszowie (18/6/22).

</doc>
<doc id="4241789" url="https://pl.wikipedia.org/wiki?curid=4241789" title="Anita Strindberg">
Anita Strindberg

Anita Strindberg (ur. 19 czerwca 1937) – szwedzka aktorka występująca w latach 70. XX wieku we włoskich filmach gatunku grozy (giallo).
Kariera.
W latach 50. XX w. (jako Anita Edberg) zagrała drugoplanowe role w dwóch mało znanych, szwedzkich filmach. Szczyt jej kariery filmowej przypadał jednak w latach 70. we włoskich produkcjach, kiedy to wystąpiła w ponad dwudziestu obrazach, w większości filmach grozy zaliczanych do nurtu "giallo". Pierwszym jej filmem z tego gatunku był "Una lucertola con la pelle di donna" z 1971, a ostatnim – "Follia omicida" z 1981. Od tego czasu nie pojawiła się więcej na ekranie.
Filmy w których występowała należą do mało znanego gatunku niszowego i dziś pozostają już zupełnie nie znane. Jednak dzięki nim, aktorce przyszło występować u boku tak znanych gwiazd światowego kina jak: George Lazenby, Edwige Fenech, Tomás Milián, Henry Silva, Mel Ferrer, Arthur Kennedy, Franco Nero, Anthony Quinn, Martin Balsam, Christopher Lee, Cleavon Little, John Steiner, Claudia Cardinale, Eli Wallach.

</doc>
<doc id="4241790" url="https://pl.wikipedia.org/wiki?curid=4241790" title="Distrito Nacional (ujednoznacznienie)">
Distrito Nacional (ujednoznacznienie)



</doc>
<doc id="4241792" url="https://pl.wikipedia.org/wiki?curid=4241792" title="Powlekanie elektrolityczne">
Powlekanie elektrolityczne



</doc>
<doc id="4241794" url="https://pl.wikipedia.org/wiki?curid=4241794" title="G7a">
G7a



</doc>
<doc id="4241798" url="https://pl.wikipedia.org/wiki?curid=4241798" title="Cmentarz Bubenečski">
Cmentarz Bubenečski

Cmentarz Bubenečski () – cmentarz położony w stolicy Czech w dzielnicy Praga 6 (Bubeneč) przy ulicy Antonína Čermáka 84/2.
Historia.
Cmentarz powstał w 1888 w miejscu nazywanym "Na Struhách", jednym z powodów było wyczerpanie się miejsc grzebalnych na Cmentarzu Bubenečskim (Na Skalce). Z czasem nowy cmentarz z kaplicą pogrzebową został powiększony na wschód i zetknął się ze starszą nekropolią. 
W starszej części spoczywają proboszczowie kościoła świętego Gotarda, znajduje się tam również zbiorowy grób sióstr zgromadzenia Marii Teresy. Ogółem znajduje się tu 260 grobowców, 2200 grobów tradycyjnych oraz 690 grobów urnowych.
Wśród pochowanych znajdują się również:

</doc>
<doc id="4241802" url="https://pl.wikipedia.org/wiki?curid=4241802" title="Zdzisław Drewka">
Zdzisław Drewka

Zdzisław Drewka (ur. 17 listopada 1923 w Zbąszyniu, zm. 21 marca 2003) – polski mechanik i polityk, poseł na Sejm PRL IV kadencji.
Życiorys.
Uzyskał wykształcenie średnie, z zawodu technik mechanik. Był kierownikiem oddziału w Zaodrzańskich Zakładach Przemysłu Metalowego im. Marcelego Nowotki w Zielonej Górze. Należał do Polskiej Zjednoczonej Partii Robotniczej, w 1965 z jej ramienia uzyskał mandat posła na Sejm PRL IV kadencji z okręgu Zielona Góra. W Sejmie pracował w Komisji Gospodarki Handlu Wewnętrznego oraz w Komisji Przemysłu Ciężkiego, Chemicznego i Górnictwa.
Odznaczony Srebrnym i Złotym Krzyżem Zasługi.
Pochowany na starym cmentarzu w Zielonej Górze.

</doc>
<doc id="4241806" url="https://pl.wikipedia.org/wiki?curid=4241806" title="Ochotnicza Straż Pożarna w Woli Drwińskiej">
Ochotnicza Straż Pożarna w Woli Drwińskiej



</doc>
<doc id="4241807" url="https://pl.wikipedia.org/wiki?curid=4241807" title="Dębina (obszar SIM)">
Dębina (obszar SIM)

Dębina – jednostka obszarowa stworzona w 2008 roku dla potrzeb Systemu Informacji Miejskiej (SIM) w Poznaniu. Jednostka obszarowa SIM nie jest formalnym osiedlem. Mieści się na osiedlu samorządowym Zielony Dębiec.
Granice.
Według Systemu Informacji Miejskiej Dębina jako jednostka obszarowa ograniczona jest od wschodu: rzeką Wartą od mostu Dębińskiego do granicy miasta, od południa: granicą miasta, od zachodu: ul. Dolna Wilda do wiaduktu kolejowego, od północy torami kolejowymi.

</doc>
<doc id="4241811" url="https://pl.wikipedia.org/wiki?curid=4241811" title="Adam Szpaderski">
Adam Szpaderski

Adam Szpaderski (ur. 30 września 1978 w Warszawie) – polski badacz zarządzania, doktor habilitowany, profesor SWPS Uniwersytetu Humanistycznospołecznego w Warszawie, twórca i kierownik Centrum Badań nad Ekonomiką Miejsc Pamięci, współtwórca i dyrektor generalny Towarzystwa Zarządzania Miejscami Pamięci.
W 2006 roku obronił pracę doktorską z zakresu nauk humanistycznych na Uniwersytecie Marii Skłodowskiej-Curie w Lublinie. Stopień naukowy doktora habilitowanego nauk ekonomicznych w zakresie nauk o zarządzaniu zdobył w roku 2014 na Wydziale Zarządzania Uniwersytetu Łódzkiego.
W obszarze jego pracy znajdowały się głównie zagadnienia związane z istotą i naturą przywództwa i zarządzania. Stworzył prakseologiczną koncepcję zarządzania w oparciu o kategorie wzajemności, źródeł władzy i funkcji kierowniczych, a także zajmował się integracją nauk o zarządzaniu. Od 2017 roku w ramach SWPS Uniwersytetu Humanistycznospołecznego pracuje nad kwestią zarządzania miejscami pamięci, głównie związanymi z niemieckimi nazistowskimi obozami z czasów II wojny światowej. Tworzy dla tego obszaru doktrynę ekonomiki miejsc pamięci, będąca zestawem empirycznie i analitycznie ugruntowanych najlepszych praktyk, korelacji, zależności, mierników i parametrów efektywności w zakresie ekonomicznych, finansowych i zarządczych aspektów organizowania, upamiętniania, działalności edukacyjnej, zachowania i prowadzenia miejsc pamięci przez muzea i inne osoby prawne. Redaktor naczelny Journal of Leadership and Management, prezes Instytutu Zarządzania i Przywództwa, członek licznych towarzystw naukowych, m.in. Towarzystwa Naukowego Prakseologii, Towarzystwa Naukowego Organizacji i Kierownictwa oraz Polskiego Towarzystwa Ekonomicznego.
W 2020 roku został Głównym Konsultantem ds. Strategii i Zarządzania Edukacją w Państwowym Muzeum Auschwitz-Birkenau.

</doc>
<doc id="4241822" url="https://pl.wikipedia.org/wiki?curid=4241822" title="Militär-Max-Joseph-Orden">
Militär-Max-Joseph-Orden



</doc>
<doc id="4241825" url="https://pl.wikipedia.org/wiki?curid=4241825" title="Distrito Nacional (prowincja)">
Distrito Nacional (prowincja)

Distrito Nacional jest to dystrykt z 32 prowincji Dominikany. Stolicą tego dystryktu jest miasto Santo Domingo.
Opis.
Dystrykt położony na południu Dominikany, zajmuje powierzchnię 91,6 km² i liczy 965 040 mieszkańców 1 grudnia 2010 .
Distrito Nacional podzielony jest na 70 sektorów .

</doc>
<doc id="4241827" url="https://pl.wikipedia.org/wiki?curid=4241827" title="Barbara Enholc-Narzyńska">
Barbara Enholc-Narzyńska

Barbara Janina Enholc-Narzyńska (ur. 26 listopada 1931 w Młochówku, zm. 17 lipca 2019 w Warszawie) – polska działaczka ekumeniczna, w latach 1967–2003 dyrektor Brytyjskiego i Zagranicznego Towarzystwa Biblijnego w Warszawie i następnie Towarzystwa Biblijnego w Polsce,
członkini PRON.
Życiorys.
Była córką Aleksandra Enholca, dyrektora Towarzystwa Biblijnego w Polsce w latach 1920–1967. W 1954 ukończyła studia w zakresie teologii ewangelickiej na Wydziale Teologii Ewangelickiej Uniwersytetu Warszawskiego. Od 1955 była asystentką, od 1960 do 1967 zastępcą dyrektora, a od 1967 do 1990 dyrektorką Brytyjskiego i Zagranicznego Towarzystwa Biblijnego w Warszawie, zaś od 1990 do przejścia na emeryturę w 2003 dyrektorką Towarzystwa Biblijnego w Polsce. W tym czasie staraniem Towarzystwa Biblijnego w Polsce ukazał się między innymi ekumeniczny przekład Pisma Świętego Nowego Testamentu. Była tłumaczką "Małej Biblii dla dzieci" (wydanej w 1987).
W latach 1976–1989 była przewodniczącą Komisji Kobiet Polskiej Rady Ekumenicznej, reprezentowała także w PRE – Brytyjskie i Zagraniczne Towarzystwo Biblijne w Warszawie, a następnie Towarzystwo Biblijne w Polsce. 
W latach 80. z ramienia PRE była członkinią Patriotycznego Ruchu Odrodzenia Narodowego. W 1985 roku przez Prezydium Komitetu Wykonawczego Rady Krajowej PRON została zgłoszona jako kandydat na posła na krajową listę wyborczą w wyborach parlamentarnych 1985. Odmówiła jednak kandydowania z powodów zdrowotnych, równocześnie pozostając w strukturach PRON.
Jej mężem był bp Janusz Narzyński, w latach 1975–1991 biskup Kościoła Ewangelicko-Augsburskiego w RP.
27 lipca 2019 została pochowana na cmentarzu ewangelicko-reformowanym w Warszawie (kwatera K-2-2).

</doc>
<doc id="4241838" url="https://pl.wikipedia.org/wiki?curid=4241838" title="Torpeda G7e">
Torpeda G7e

Torpeda G7e (niem. "Torpedo G7e") – niemiecka torpeda ciężka kalibru 533 milimetry będąca podstawową torpedą niemieckich okrętów podwodnych podczas II wojny światowej. 
Torpeda G7e napędzana była zasilanym z baterii silnikiem elektrycznym z głowicą zawierającą ładunek 280 kilogramów materiału Schießwolle 36. Powstała na bazie parogazowej torpedy G7a jako „aparat numer 20” z desygnacją G7e T2. W toku rozwoju powstawały kolejne wersje pocisku, aż do naprowadzanej przewodowo T10.
Amerykańska torpeda Mark 18, która weszła do uzbrojenia United States Navy w 1943, była kopią niemieckiej torpedy G7e.

</doc>
<doc id="4241840" url="https://pl.wikipedia.org/wiki?curid=4241840" title="Hato Mayor (prowincja)">
Hato Mayor (prowincja)

Hato Mayor jest to jedna z 32 prowincji Dominikany. Stolicą prowincji jest miasto Hato Mayor del Rey.
Opis.
Prowincja położona na północy Dominikany, zajmuje powierzchnię 1 319 km² i liczy 85 017 mieszkańców 1 grudnia 2010.

</doc>
<doc id="4241854" url="https://pl.wikipedia.org/wiki?curid=4241854" title="Rzeczpospolitej dni pierwsze">
Rzeczpospolitej dni pierwsze

Rzeczpospolitej dni pierwsze – polski film historyczny z 1988 roku. 
Fabuła.
Film ukazuje odzyskanie niepodległości przez Polskę w 1918 roku oraz formowanie się pierwszego rządu Rzeczpospolitej. Formą zbliżony jest do paradokumentu, ujęty w fabularyzowane kalendarium wydarzeń. 

</doc>
<doc id="4241855" url="https://pl.wikipedia.org/wiki?curid=4241855" title="Hermanas Mirabal">
Hermanas Mirabal

Hermanas Mirabal jest to jedna z 32 prowincji Dominikany. Stolicą prowincji jest miasto Salcedo.
Opis.
Prowincja położona na północy Dominikany, zajmuje powierzchnię 427 km² i liczy 92 193 mieszkańców 1 grudnia 2010.

</doc>
<doc id="4241857" url="https://pl.wikipedia.org/wiki?curid=4241857" title="Rising Storm">
Rising Storm

Rising Storm – samodzielny dodatek do gry "" wyprodukowany przez amerykańskie studio Tripwire Interactive oraz brytyjskie Anti Matter Games. Dodatek został wydany 30 maja 2013 roku przez Tripwire Interactive na platformę PC.
Fabuła.
Akcja gry rozgrywa się na Oceanie Spokojnym (między innymi na wyspach: Corregidor, Guadalcanal i Iwo Jima) w latach 1942–1945. Armia Amerykańska i Korpus Marines walczy z Lądowymi Siłami Specjalnymi Cesarskiej Armii Japońskiej.
Rozgrywka.
W trybie gry wieloosobowej gracz może awansować swoją postać żołnierza do statusu Hero. Status ten umożliwia korzystanie z najrzadszych broni oraz ekwipunku.
Gra została oparta na silniku Unreal Engine 3.
Wydanie i odbiór.
Dodatek został wydany 30 maja 2013 roku przez Tripwire Interactive na platformę PC. W 2013 roku dodatek otrzymał nagrodę Game of the Year Award w kategorii Multiplayer Game of the Year przyznawaną przez czasopismo PC Gamer. W 2014 roku dodatek znalazł się na 30 miejscu listy 100 najlepszych gier komputerowych tego czasopisma. W 2015 roku dodatek znalazł się na dwunastym miejscu listy 25 najlepszych gier symulacyjnych wszech czasów serwisu Rock, Paper, Shotgun. 30 maja 2017 roku została wydana kontynuacja zatytułowana "".

</doc>
<doc id="4241858" url="https://pl.wikipedia.org/wiki?curid=4241858" title="A Polish Kaleidoscope 2">
A Polish Kaleidoscope 2

A Polish Kaleidoscope 2 (Polish Music for Two Pianos) – druga edycja albumu polskiego duetu fortepianowego Ravel Piano DUO (Agnieszka Kozło, Katarzyna Ewa Sokołowska), będącego przeglądem utworów współczesnych kompozytorów polskich. Został wydany 27 października 2017 przez wydawnictwo Dux Recording Producers (nr kat. CD DUX 1422). Płytę nominowano do Fryderyków 2018 w kategoriach: Album Roku - Muzyka Kameralna i Najwybitniejsze Nagranie Muzyki Polskiej.

</doc>
<doc id="4241859" url="https://pl.wikipedia.org/wiki?curid=4241859" title="Stanisław Hasiak">
Stanisław Hasiak

Stanisław Hasiak (ur. 3 stycznia 1926 w Bobrownikach, zm. 19 października 2003) – polski technik mechanizacji rolnictwa i polityk, poseł na Sejm PRL II, III i IV kadencji.
Życiorys.
Uzyskał wykształcenie niepełne wyższe, z zawodu technik mechanizacji rolnictwa. Należał do Związku Młodzieży Polskiej, w którym był przewodniczącym Zarządu Wojewódzkiego. Był przewodniczącym Zarządu Głównego Związku Młodzieży Socjalistycznej w latach 1964–1967 oraz I sekretarzem Komitetu Wojewódzkiego ZMS w Kielcach.
Należał do Polskiej Zjednoczonej Partii Robotniczej. Zasiadał w egzekutywie jej Komitetu Wojewódzkiego, był też zastępcą członka Komitetu Centralnego PZPR. Pełnił mandat posła na Sejm PRL II, III i IV kadencji z okręgu Radom. Przez trzy kadencje zasiadał w Komisji Planu Gospodarczego, Budżetu i Finansów, w trakcie II kadencji był sekretarzem Sejmu, w tej i następnej kadencji pracował w Komisji Pracy i Spraw Socjalnych, a w III kadencji ponadto w Komisji Mandatowo-Regulaminowej.
Odznaczony Krzyżem Kawalerskim Orderu Odrodzenia Polski, Złotym Krzyżem Zasługi (dwukrotnie, w tym w 1955) i Medalem 10-lecia Polski Ludowej (1955).
Pochowany na cmentarzu komunalnym Północnym w Warszawie.

</doc>
<doc id="4241860" url="https://pl.wikipedia.org/wiki?curid=4241860" title="Leendert Jacobus de Regt">
Leendert Jacobus de Regt



</doc>
<doc id="4241867" url="https://pl.wikipedia.org/wiki?curid=4241867" title="Dziennik Warszawski (1851-1856)">
Dziennik Warszawski (1851-1856)



</doc>
<doc id="4241869" url="https://pl.wikipedia.org/wiki?curid=4241869" title="Aleksander Enholc">
Aleksander Enholc

Aleksander Enholc (ur. 16 października 1892, zm. 16 lutego 1968) – polski działacz kalwiński i ekumeniczny, w latach 1920–1967 dyrektor Brytyjskiego i Zagranicznego Towarzystwa Biblijnego w Warszawie (od 1990 Towarzystwo Biblijne w Polsce).
Życiorys.
W 1920 doprowadził do reaktywacji Brytyjskiego i Zagranicznego Towarzystwa Biblijnego w Warszawie, którego był wieloletnim dyrektorem. Zorganizował placówkę towarzystwa przy ul. Hortensji 3, a następnie w Alejach Jerozolimskich. W czasie okupacji niemieckiej podczas II wojny światowej nie zaprzestał działalności, w związku z czym był przesłuchiwany przez władze okupacyjne w siedzibie gestapo przy Alei Szucha w Warszawie. Po wojnie związał się z Kościołem Ewangelicko-Reformowanym w PRL w ramach którego pełnił między innymi funkcję członka Kolegium kościelnego, a następnie radcy Konsystorza. Doprowadził również ponownie do reaktywacji Brytyjskiego i Zagranicznego Towarzystwa Biblijnego w Warszawie oraz zaangażował w prace Polskiej Rady Ekumenicznej w ramach, której piastował funkcję skarbnika, a następnie przewodniczącego Komisji Rewizyjnej.
Jego córką była Barbara Enholc-Narzyńska, dyrektor Towarzystwa Biblijnego w Polsce w latach 1967–2003. Pochowany na cmentarzu ewangelicko-reformowanym w Warszawie (kwatera K-2-2).

</doc>
<doc id="4241872" url="https://pl.wikipedia.org/wiki?curid=4241872" title="Cmentarz Butovicki">
Cmentarz Butovicki

Cmentarz Butovicki () – cmentarz położony w stolicy Czech w dzielnicy Praga 5 (Jinonice) przy ulicy Vavřineckiej 1.
Historia.
Cmentarz powstał przy mającym swe początki pod koniec XI wieku kościele św. Wawrzyńca. W 1892 świątynia została rozbudowana, a obok niej powstało nowe ossuarium. W oryginalnym stanie zachowała się drewniana dzwonnica kryta dachem gontowym, która znajduje się przy wejściu na cmentarz. 
W kościele zachowały się dwa dawne nagrobki: jeden z czerwonego marmuru w formie płyty z 1619, miejsce pochówku rycerza Albrechta Otopachu Pfefferkorna, od 1610 właściciela Butovic i Jinonic. Drugim jest płyta nagrobna z 1680 na grobie Jana Kerssnera z córką. Ogółem znajdują się tu 34 grobowce, 727 grobów tradycyjnych oraz 185 grobów urnowych.

</doc>
<doc id="4241879" url="https://pl.wikipedia.org/wiki?curid=4241879" title="Jan Krasiński (1756-1790)">
Jan Krasiński (1756-1790)



</doc>
<doc id="4241889" url="https://pl.wikipedia.org/wiki?curid=4241889" title="Chleb (etiuda fabularna 1953)">
Chleb (etiuda fabularna 1953)

Chleb – etiuda fabularna powstała w 1953 roku.

</doc>
<doc id="4241897" url="https://pl.wikipedia.org/wiki?curid=4241897" title="G7e">
G7e



</doc>
<doc id="4241913" url="https://pl.wikipedia.org/wiki?curid=4241913" title="Janusz Wiśniowiecki (1599-1636)">
Janusz Wiśniowiecki (1599-1636)



</doc>
<doc id="4241933" url="https://pl.wikipedia.org/wiki?curid=4241933" title="Simona Pricob">
Simona Pricob

Simona Pricob (ur. 13 grudnia 1994) – rumuńska zapaśniczka startująca w stylu wolnym.
Zajęła piąte miejsce na mistrzostwach Europy w 2016. Dziesiąta na igrzyskach europejskich w 2015. Siódma w Pucharze Świata w 2018. Druga na ME juniorów w 2014 i trzecia w 2012 roku.

</doc>
<doc id="4241934" url="https://pl.wikipedia.org/wiki?curid=4241934" title="Alexandra Anghel">
Alexandra Anghel

Alexandra Nicoleta Anghel (ur. 28 czerwca 1997) – rumuńska zapaśniczka startująca w stylu wolnym. Brązowa medalistka mistrzostw świata w 2022, a także mistrzostw Europy w 2018; piąta w 2022. Siódma na igrzyskach europejskich w 2019. Siódma w Pucharze Świata w 2018. Trzecia na MŚ juniorów w 2017 i na ME juniorów i U-23 w 2017 i ME U-23 w 2018 roku.

</doc>
<doc id="4241936" url="https://pl.wikipedia.org/wiki?curid=4241936" title="Kateryna Żydaczewśka">
Kateryna Żydaczewśka

Kateryna Andrijiwna Żydaczewśka (ur. 26 maja 1993) – ukraińska zapaśniczka startująca w stylu wolnym, od 2016 roku reprezentująca barwy Rumunii. Zajęła piąte miejsce na mistrzostwach świata w 2018. Brązowa medalistka mistrzostw Europy w 2021. Siódma w Pucharze Świata w 2018 roku.

</doc>
<doc id="4241945" url="https://pl.wikipedia.org/wiki?curid=4241945" title="Frogger">
Frogger

Frogger – komputerowa gra zręcznościowa wyprodukowana przez japońskie studio Konami i wydana przez Segę w 1981 roku. Początkowo ukazała się na automaty do gry, w późniejszym okresie doczekała się konwersji na inne platformy. Gracz wciela się w żabę, której celem jest pokonanie ruchliwej ulicy, a następnie rzeki, tak aby bezpiecznie dostać się na drugi brzeg. Musi unikać niebezpieczeństw takich jak samochody na drogach, krokodyle i wydry w rzece. Podczas przeprawy przez rzekę może wykorzystywać np. płynące kłody drewna, skacząc z jednej na drugą.
Wydanie i odbiór gry.
Przedsiębiorstwo Parker Brothers, będące twórcą jednego z wielu portów gry, wydało ok. 10 mln dolarów na promocję "Froggera". Sprzedano 3 mln kopii tej wersji na całym świecie, natomiast 20 mln uwzględniając wszystkie platformy sprzętowe. W 2013 magazyn „Entertainment Weekly” umieścił na liście dziesięciu najlepszych gier na konsolę Atari 2600. Redaktor serwisu AllGame, Brett Alan Weiss, przyznał grze ocenę 5/5. Wysoko ocenił oprawę graficzną i dźwiękową, stwierdził też, że gra jest bardzo wciągająca pomimo obecności tylko jednej planszy.

</doc>
<doc id="4241948" url="https://pl.wikipedia.org/wiki?curid=4241948" title="Daniela Lundström">
Daniela Lundström

Linn Matilda Daniela Lundström (ur. 11 maja 1995) – szwedzka zapaśniczka walcząca w stylu wolnym. Zajęła czternaste miejsce na mistrzostwach Europy w 2018. Ósma w Pucharze Świata w 2018. Wicemistrzyni nordycka w 2018 roku.

</doc>
<doc id="4241951" url="https://pl.wikipedia.org/wiki?curid=4241951" title="Sara Johanna Lindborg">
Sara Johanna Lindborg

Sara Johanna Lindborg (ur. 8 lipca 1998) – szwedzka zapaśniczka walcząca w stylu wolnym. Zajęła piąte miejsce na mistrzostwach świata w 2021. Brązowa medalistka mistrzostw Europy w 2020. Siódma na igrzyskach europejskich w 2019. Ósma w Pucharze Świata w 2018. Mistrzyni nordycka w 2018. Trzecia na MŚ juniorów w 2018 i druga na ME w 2018. Mistrzyni Szwecji w 2017 roku.

</doc>
<doc id="4241954" url="https://pl.wikipedia.org/wiki?curid=4241954" title="Rafa Martínez">
Rafa Martínez

Rafa Martinez, właśc. Rafael Martinez Aguilera (ur. 3 marca 1982 w Barcelonie) – hiszpański koszykarz, obecnie gra w Valencii Basket, w Lidze ACB. W przeszłości był reprezentantem Hiszpanii. Gra na pozycji rzucającego obrońcy. Jest rekordzistą Euroligi pod względem największej ilości udanych rzutów za 3 punkty.
Kariera międzynarodowa.
Martínez reprezentuje Hiszpanię od młodzieżówki. Z reprezantacją U-20 zdobył srebrny medal na Mistrzostwach Europy U-20, rozgrywanych w 2002, w Wilnie, i brązowy medal z drużyną B na Igrzyskach Śródziemnomorskich 2005, rozgrywanych w Almerii.
W czerwcu 2010 został wpisany na listę 24 kandydatów do reprezentacji seniorskiej, ale nie załapał się do 12 osobowego składu jadącego na Mistrzostwa Świata 2010.

</doc>
<doc id="4241955" url="https://pl.wikipedia.org/wiki?curid=4241955" title="Liliana Juarez">
Liliana Juarez

Liliana Juarez Andino (ur. 2 grudnia 1998) – szwedzka zapaśniczka walcząca w stylu wolnym. Zajęła ósme miejsce w Pucharze Świata w 2018. Mistrzyni nordycka w 2018 roku.

</doc>
<doc id="4241959" url="https://pl.wikipedia.org/wiki?curid=4241959" title="Cork Film Festival">
Cork Film Festival

Cork Film Festival – coroczny festiwal filmowy odbywający się w Corku w Irlandii. Powstał w 1956 jako część An Tóstal, serii imprez kulturalnych organizowanych w Irlandii w XX wieku. 
Historia.
Festiwal w Corku jest największym irlandzkim festiwalem filmowym i jednym z najstarszych festiwali w Europie. Pierwszy festiwal filmowy w Corku został uznany przez Międzynarodowe Stowarzyszenie Federacji Producentów Filmowych (FIAPF) jako jeden z zaledwie pięciu na świecie, które zostały zatwierdzone na kongresie w Cannes w 1950 roku. W listopadzie 2015 obchodził swoją 60. edycję. W latach 2007–2012 zmienił nazwę na Corona Cork Film Festival.
Misją festiwalu jest łączenie ludzi poprzez świetny film, żywą rozmowę i wspólne doświadczenie kulturowe. Festiwal jest lokalną, krajową i międzynarodową imprezą, która odbywa się corocznie w listopadzie i trwa dziesięć dni. Filmy wyświetlane podczas festiwalu wybierane są przez doświadczony zespół kuratorski. W programie festiwalu znajdują się zarówno wysokobudżetowe filmy światowego kina, jak i innowacyjne niezależne produkcje, dokumenty i filmy krótkometrażowe z całego świata. Odbywa się też szereg imprez towarzyszących, m.in. Illuminate, Industry Days, Doc Day.
Festiwal odbywa się w kluczowych centrach: The Gate Cinema, The Everyman, Triskel Christchurch i Wandesford Quay Gallery, ze specjalnymi prezentacjami w różnych częściach miastach. Korzysta ze znacznego wsparcia instytucjonalnego i partnerskiego: Arts Council, Cork City Council i Arts Office, Fáilte Ireland, Irish Film Board, Broadcasting Authority of Ireland, Screen Training Ireland i Culture Ireland oraz wsparcia partnerów medialnych: telewizji publicznej RTÉ, Irish Examiner i Red FM.
Cork Film Festival współpracuje także z Irish Film Institute Education Department w zakresie rozszerzenia programu nauczania dla szkół.
W przypadku ponad 80% filmów prezentowanych podczas festiwalu jest to jedyna okazja dla widzów, aby obejrzeć je na dużym ekranie w Corku i Irlandii. W 2017 wyświetlono ponad 230 filmów, w tym 115 filmów fabularnych i 116 filmów krótkometrażowych z 49 krajów. W pokazach wzięło udział 15 000 widzów, a publiczne zaangażowanie w sieci za pośrednictwem połączonych mediów społecznościowych wyniosło 30 000, generując 2,5 miliona euro przychodu.
Illuminate.
Illuminate to seria wydarzeń filmowych i dyskusyjnych, które koncentrują się na różnych aspektach zdrowia psychicznego. Cykl zwykle rozpoczyna pełnometrażowy film, a następnie odbywają się interaktywne sesje dyskusyjne z udziałem klinicystów, komentatorów, decydentów, etyków i filozofów, którzy prowadzą rozmowy z filmowcami. Illuminate ma na celu stworzenie otwartego forum, na którym eksperci i publiczność mogą się spotkać i podzielić wiedzą i doświadczeniem. Wykorzystuje platformę filmową, aby poradzić sobie z tematem lęku, równowagą między prawami i potrzebami człowieka, zdolnościami, autyzmem, niepełnosprawnością i wieloma innymi problemami współczesnego świata.
Kategorie nagród.
Nagrody konkursowe.
Nagroda Spirit of the Festival przyznana jest przez The Gate Cinema. Nagrody Grand Prix Irish Short i Grand Prix International Short dają kwalifikacje do wyboru przez Amerykańską Akademię Sztuki i Wiedzy Filmowej celem nominacji do Oscarów w kategorii krótkometrażowych filmów aktorskich i animowanych. Brytyjskie filmy krótkometrażowe, biorące udział w konkursie międzynarodowym, honorowanym Grand Prix Festiwalu, są brane pod uwagę przy nominowaniu do nagród BAFTA, przyznawanych przez Brytyjską Akademię Sztuk Filmowych i Telewizyjnych. Jury festiwalu może również nominować filmy do nagrody Europejskiej Akademii Filmowej. 
Nagrody przyznawane poza konkursem.
Cork Film Festival Youth Jury Award przyznawana jest w partnerstwie z University College Cork, Cork Institute of Technology i St. John's Central College.
Polska na Festiwalu.
Organizatorzy 60. edycji festiwalu w 2015 postawili na silną reprezentację Polski. Wśród jurorów znalazła się Joanna Łapińska, dyrektor Międzynarodowego Festiwalu Filmowego Nowe Horyzonty oraz Zofia Horszczaruk z New Europe Film Sales. W czasie gali otwarcia wyświetlono najnowszy film Jerzego Skolimowskiego "11 minut" – polsko-irlandzką koprodukcję z Richardem Dormerem, Wojciechem Mecwaldowskim i Andrzejem Chyrą w głównych rolach.
W kolejnych dniach zaprezentowano publiczności film dokumentalny Karoliny Bielawskiej "Mów mi Marianna" – dramat o zmianie płci i reakcjach najbliższych osób, "Ciało" – dramat Małgorzaty Szumowskiej z Januszem Gajosem w roli głównej oraz "Performer" – film wyreżyserowany przez Macieja Sobieszczańskiego i Łukasza Rondudę, który powstał na podstawie książki pt. "W połowie puste. Życie i twórczość Oskara Dawickiego" autorstwa Łukasza Gorczycy i Łukasza Rondudy. Film "Bogowie" w reżyserii Łukasza Palkowskiego cieszył się największą popularnością i wypełnił całą salę w wyświetlającym go kinie w Corku.
W kulturze.
W 2016 powstał film dokumentalny "Cork Film Festival" w reżyserii Davida Christophera Lyncha, opowiadający historię powstania festiwalu i jego kolejnych edycji od 1956. W filmie wystąpili m.in. Owen Barton, Ross Carey, Benjamin Cleary, Cronan Creagh, Moe Dunford, Vincent Gallagher, Mike Hayes, Aoibhinn McGinnity, Emmet O’Brien, Kevin O’Farrell.

</doc>
<doc id="4241965" url="https://pl.wikipedia.org/wiki?curid=4241965" title="Ksienija Stankiewicz">
Ksienija Stankiewicz

Ksienija Siarhiejeuna Stankiewicz (biał. Ксенія Сяргееўна Станкевіч; ros. Ксения Сергеевна Станкевич; ur. 28 stycznia 1996) – białoruska zapaśniczka walcząca w stylu wolnym. Siódma na mistrzostwach świata w 2018. Brązowa medalistka mistrzostw Europy w 2019 i 2020 ; piąta w 2018. Brązowa medalistka igrzysk wojskowych w 2019. Szósta w Pucharze Świata w 2018. Trzecia na MŚ juniorów w 2015 i druga na ME w 2014, 2015 i 2016. Trzecia na ME U-23 w 2018 i 2019 roku.

</doc>
<doc id="4241966" url="https://pl.wikipedia.org/wiki?curid=4241966" title="Torpeda G7es">
Torpeda G7es

Torpeda G7es – typ niemieckich torped ciężkich kalibru 533 mm z czasów drugiej wojny światowej, wyposażonych w pasywny układ samonaprowadzania akustycznego. Opracowana w wariantach T IV "Falke", T V "Zaunkönig I" oraz T XI "Zaunkönig II" torpeda G7es, przeznaczona była do zwalczania nawodnych jednostek eskorty konwojów. Torpeda ta napędzana była zasilanym z baterii silnikiem elektrycznym i przenosiła głowicę z ładunkiem 274 kilogramów materiału "Schießwolle 36".
Pierwsze eksperymenty z pasywnym naprowadzaniem akustycznym rozpoczęły się w Niemczech w 1935 roku, zaś pierwsza na świecie operacyjna torpeda akustyczna – T IV "Falke" – weszła do służby w Kriegsmarine w styczniu 1943 roku. Z około 100 wyprodukowanych torped tego modelu, bojowo użyto 30 pocisków. Torpeda ta szybko została zastąpiona ulepszoną odmianą T V "Zaunkönig I", która wśród aliantów znana była jako GNAT (German Naval Acustic Torpedo). Torpeda T V przeznaczona była do zwalczania okrętów eskorty poruszających się z optymalną dla pracy z użyciem Asdicu prędkością 12 do 19 węzłów.
Sama torpeda T V występowała w dwóch wariantach – z płaskim czołem oraz z dziobem zaokrąglonym. W wariancie płaskim wyposażona była w cztery hydrofony, zaś w wariancie z zaokrąglonym dziobem używała dwóch hydrofonów. W ostatnim z tych modeli, bakelitowy dziób torpedy wypełniony był gliceryną oraz glikolem etylenowym w celu zapewnienia jak najlepszej transmisji akustycznej do hydrofonów.
Po wystrzeleniu torpedy tego typu, macierzyste okręty podwodne zanurzały się na większą głębokość oraz wyłączały wszystkie źródła dźwięku, w celu uniknięcia zwrócenia na siebie uwagi własnej torpedy. Mimo to podejrzewano, że dwa U-Booty zostały zatopione przez własną torpedę akustyczną. Powojenne badania wykazały jednak, że jednostki te zatopione zostały przez alianckie okręty nawodne i lotnictwo. Podczas II wojny światowej wystrzelono 640 torped T V, których odsetek trafień wyniósł 6%. Ten stosunkowo niski współczynnik spowodowany został rozpowszechnieniem się w trakcie bitwy o Atlantyk środków zaradczych, przede wszystkim w postaci pułapki akustycznej .
Pod koniec wojny do użytku operacyjnego wprowadzono ulepszoną wersję torpedy w wariancie T XI "Zaunkönig II", w której możliwe były zmiany ustawień ataku w celu ominięcia jednostek eskorty i uderzenia na wolniejsze jednostki transportowe, wzmocnieniu uległa też odporność na pułapki akustyczne. Jedynie jednak jeden okręt został wyposażony w tę wersję torped, żadna jednak z nich nie została wystrzelona.

</doc>
<doc id="4241967" url="https://pl.wikipedia.org/wiki?curid=4241967" title="Zaunkönig">
Zaunkönig



</doc>
<doc id="4241968" url="https://pl.wikipedia.org/wiki?curid=4241968" title="Torpeda T5">
Torpeda T5



</doc>
<doc id="4241970" url="https://pl.wikipedia.org/wiki?curid=4241970" title="Torpeda T4">
Torpeda T4



</doc>
<doc id="4241971" url="https://pl.wikipedia.org/wiki?curid=4241971" title="Torpeda T11">
Torpeda T11



</doc>
<doc id="4241973" url="https://pl.wikipedia.org/wiki?curid=4241973" title="Rdza żółta zbóż i traw">
Rdza żółta zbóż i traw

Rdza żółta zbóż i traw, lub rdza żółta () – grzybowa choroba zbóż wywołana przez "Puccinia striiformis". Należy do grupy chorób zwanych rdzami.
Występowanie i szkodliwość.
"Puccinia striiformis" jest rozprzestrzeniona na całym świecie. Poraża ponad 40 gatunków roślin trawiastych i zbóż. Wśród zbóż są to pszenica zwyczajna ("Triticum aestivum"), pszenica twarda ("Triticum durum"), pszenica płaskurka ("Triticum dicoccon"), dziko rosnąca pszenica "Triticum dicoccoides", niektóre odmiany jęczmienia zwyczajnego ("Hordeum vulgare"), żyto zwyczajne ("Secale cereale"), pszenżyto ("Triticosecale"). Najsilniej atakuje pszenicę, słabiej jęczmień, a najmniej żyto i pszenżyto. Powoduje zmniejszenie plonu, zdrobnienie ziarna oraz obniżenie jego wartości odżywczej.
Dzięki występującemu w cyklu życiowym rozmnażaniu płciowemu "P. striiformis" cechuje duża zmienność. Wytworzyła ona w poszczególnych rejonach uprawy liczne rasy fizjologiczne.
Objawy.
Na liściach zbóż pojawiają się ułożone w równoległe pasma wzdłuż nerwów liścia żółte lub pomarańczowe grudki urediniów. Nasilenie objawów zależy od odporności danej odmiany na tego patogena. U odpornych odmian pszenicy albo zupełnie brak objawów, albo są to słabo widoczne drobne grudki otoczone chlorotycznymi obszarami martwej tkanki. Na siewkach uredinia wytworzone przez infekcję pojedynczej urediniospory nie są ograniczone przez nerwy liściowe, ale stopniowo z miejsca zakażenia rozprzestrzeniają się we wszystkich kierunkach, potencjalnie pokrywając całą powierzchnię liścia. Pojedyncze uredinium jest podłużne, o długości 0,4–0,7 mm i szerokości 0,1 mm. Choroba może porażać także kłosy, plewki i ziarna. Silnie porażone liście obumierają i zasychają, a na ich dolnej stronie pojawiają się brunatnoczarne, koralikowate telia tworzące długie skupiska.
Epidemiologia.
Choroba nie przenosi się przez ziarno. Zboża infekowane są przez powstające w urediniach urediniospory roznoszone przez wiatr. Wytwarzane w teliach teliospory nie infekują zbóż, ich rola była nieznana. Dopiero w 2010 roku przypadkowo znaleziono spermogonia i ecja "Puccinia striiformis" na berberysie chińskim i berberysie koreańskim rosnących w pobliżu plantacji pszenicy porażonej przez rdzę żółtą. Po sztucznej inokulacji ecjosporami z berberysu na roślinach trawiastych rozwinęła się grzybnia, która wytworzyła typowe dla "P. striiformis" uredinia i telia. Telia jeszcze w tym samym roku jesienią, lub w następnym na wiosnę kiełkują. Roznoszone przez wiatr infekują berberys. Tak więc wykryto drugiego żywiciela tego patogenu. Powstające na berberysach ecjospory mogą infekować zboża. Wiatr może je przenosić na setki, a nawet tysiące kilometrów.
Rozwojowi rdzy żółtej zbóż i traw sprzyja wysoka wilgotność oraz temperatury w granicach 8–15 °C. Przy temperaturze poniżej 0 °C, lub powyżej 21 °C rozwój choroby zostaje zatrzymany. Z tego powodu chorobie sprzyja wczesny siew. Osypywanie się ziarniaków oraz duże natężenie choroby w roku poprzednim to również czynniki zwiększające ryzyko infekcji.
Ochrona.
Zapobiega się chorobie lub ogranicza jej rozmiar poprzez:
Gdy porażenie przekroczy próg szkodliwości, konieczne jest opryskiwanie fungicydami. Sens ma opryskiwanie wykonane zaraz na początku rozwoju choroby, gdy choroba w pełni się rozwinie, opryskiwanie jest nieskuteczne. W rejonach o dużym ryzyku wystąpienia tej choroby należy opryskiwać profilaktycznie (czyli nawet przed pojawieniem się objawów choroby). Zaleca się wykonać to na początku fazy strzelania w źdźbło i w okresie kłoszenia. Stosuje się fungicydy wskazane w aktualnym programie ochrony zbóż, i w przewidzianych w tym programie dawkach.

</doc>
<doc id="4241987" url="https://pl.wikipedia.org/wiki?curid=4241987" title="ZIP 2014">
ZIP 2014



</doc>
<doc id="4241988" url="https://pl.wikipedia.org/wiki?curid=4241988" title="ZIP 2018">
ZIP 2018



</doc>
<doc id="4241990" url="https://pl.wikipedia.org/wiki?curid=4241990" title="Erin Golston">
Erin Golston

Erin Simone Golston (ur. 20 kwietnia 1993) – amerykańska zapaśniczka walcząca w stylu wolnym. Srebrna medalistka mistrzostw panamerykańskich w 2019. Zajęła czwarte miejsce w Pucharze Świata w 2018 i 2022. Druga na MŚ juniorów w 2013 i trzecia w 2011 i 2012. Zawodniczka Northern Michigan University.

</doc>
<doc id="4241993" url="https://pl.wikipedia.org/wiki?curid=4241993" title="Luke Czepiela">
Luke Czepiela



</doc>
<doc id="4241996" url="https://pl.wikipedia.org/wiki?curid=4241996" title="Jacarra Winchester">
Jacarra Winchester

Jacarra Gwenisha Winchester (ur. 19 października 1992) – amerykańska zapaśniczka walcząca w stylu wolnym. Olimpijka z Tokio 2020, gdzie zajęła piąte miejsce w kategorii 53 kg.
Mistrzyni świata w 2019 i piąta 2018 i 2022. Wygrała mistrzostwa panamerykańskie w 2021; druga w 2022 i trzecia w 2019. Zajęła drugie miejsce w Pucharze Świata w 2019 i czwarte w 2018. Brązowa medalistka uniwersyteckich MŚ w 2014. Zawodniczka Missouri Valley College.

</doc>
<doc id="4241998" url="https://pl.wikipedia.org/wiki?curid=4241998" title="Cogt-Ocziryn Namuunceceg">
Cogt-Ocziryn Namuunceceg

Cogt-Ocziryn Namuunceceg (mong. Цогт-Очирын Намуунцэцэг; ur. 31 marca 1996) – mongolska zapaśniczka walcząca w stylu wolnym. Olimpijka z Tokio 2020, gdzie zajęła piąte miejsce w kategorii 50 kg.
Zajęła dziewiętanste miejsce mistrzostwach świata w 2019. Wicemistrzyni Azji w 2022. Trzecia w Pucharze Świata w 2018 i czwarta w 2019. Wicemistrzyni Azji juniorów w 2016 i trzecia w 2015. Wicemistrzyni świata kadetów w 2011 roku.

</doc>
<doc id="4242001" url="https://pl.wikipedia.org/wiki?curid=4242001" title="British and Foreign Bible Society">
British and Foreign Bible Society



</doc>
<doc id="4242002" url="https://pl.wikipedia.org/wiki?curid=4242002" title="Gemtuzumab ozogamicyny">
Gemtuzumab ozogamicyny



</doc>
<doc id="4242004" url="https://pl.wikipedia.org/wiki?curid=4242004" title="Zimowe Igrzyska Paraolimpijskie">
Zimowe Igrzyska Paraolimpijskie



</doc>
<doc id="4242006" url="https://pl.wikipedia.org/wiki?curid=4242006" title="Igor Sikorski (paraolimpijczyk)">
Igor Sikorski (paraolimpijczyk)

Igor Piotr Sikorski (ur. 5 lipca 1990) – polski niepełnosprawny alpejczyk, paraolimpijczyk – grupa siedząca, kategoria LW11.
W wieku 17 lat uległ wypadkowi i trafił na wózek inwalidzki (spadł z wysokości ok. 6–8 m na plecy i złamał kręgosłup z uszkodzeniem rdzenia kręgowego na poziomie th11,12). W 2009 r. poszedł po raz pierwszy na trening monoski. W 2012 r. zdobył Mistrzostwo Polski w narciarstwie alpejskim niepełnosprawnych w konkurencji slalom. Reprezentuje barwy klubu Beskidzkie Zrzeszenie Sportowo-Rehabilitacyjne „Start” w Bielsku-Białej. Mieszka w Krakowie.
Uczestnik zimowych igrzysk paraolimpijskich w Soczi (2014) i Pjongczangu (2018), gdzie zdobył brązowy medal w slalomie gigancie na monoski.
W 2020 odznaczony Złotym Krzyżem Zasługi.

</doc>
<doc id="4242011" url="https://pl.wikipedia.org/wiki?curid=4242011" title="Independencia (prowincja)">
Independencia (prowincja)

Independencia jest to jedna z 32 prowincji Dominikany. Stolicą prowincji jest miasto Jimaní.
Opis.
Prowincja położona na zachodzie Dominikany, zajmuje powierzchnię 1 771 km² i liczy 52 589 mieszkańców 1 grudnia 2010.

</doc>
<doc id="4242020" url="https://pl.wikipedia.org/wiki?curid=4242020" title="Sól cechsztyńska">
Sól cechsztyńska

Sól cechsztyńska – sól kamienna o białym, szarym lub różowym zabarwieniu wydobywana ze złóż geologicznych o nazwie Cechsztyn. W Polsce określa się ją mianem soli kłodawskiej ze względu na największe wydobycie w Kłodawie. Skład chemiczny soli cechsztyńskiej różni się w zależności od koloru oraz przeznaczenia. Zawartość chlorku sodu w poszczególnych odmianach zawiera się w przedziale między 94% a 97,5%. W strukturze i właściwościach może przypominać popularną sól himalajską.
Powstanie i historia.
Sól kłodawska powstała w okresie cechsztyńskim około 250 mln lat temu w wyniku odparowania Morza Cechsztyńskiego (obecnego na terenie Polski w okresie późnego permu).
Morze Cechsztyńskie było płytkim basenem epikontynentalnym, który pozostawił osady głównie na terenie Niżu Polskiego, ale również na tzw. wyniesieniu Łeby (obszar Chłapowo-Mieroszyno) oraz w strefie przedsudeckiej (okolice Nowej Soli). Złoża soli kamiennych występują w postaci wysadów i wydobywane są głównie w Kłodawie, Mogilnie i Górze, a wcześniej również w Wapnie czy Inowrocławiu. Największe pokłady soli cechsztyńskiej znajdują się na terenie Kłodawy. Szerokość złoża osiąga 2 km, długość zaś 26 km. Pokłady zalegają nawet na głębokości około 6 km, najpłycej znajdują się 100 m pod ziemią. W podobnych okolicznościach powstały w Pakistanie złoża soli kamiennej potocznie nazywanej solą himalajską.
Pokłady soli kamiennej zostały odkryte w latach 1937-1939 przez profesora Edwarda Janczewskiego podczas wykonywania badanie grawimetrycznego. W okresie okupacji niemieckiej i w latach 1945-1950 dokonano wiercenia potwierdzającego istnienie kłodawskich pokładów soli. W 1949 roku podjęto decyzję o budowie kopalni, a eksploatację soli rozpoczęto w 1956 roku.
W kopalni stosuje się wyłącznie komorowy system wydobycia soli, z pozostawieniem półek i filarów międzykomorowych, czyli tzw. „Room and Pillar”. Początkowo wydobycie prowadzono na głębokościach 450 m i 600 m, obecnie prace górnicze schodzą na 750 m. Zasoby dostępne w tym miejscu zapewniają możliwość funkcjonowania kopalni jeszcze przez co najmniej kilkadziesiąt lat.
Wydobycie.
Kopalnia Soli w Kłodawie jest największym polskim dostawcą soli kamiennej. Dzięki zastosowaniu tradycyjnych metod wydobywczych możliwe jest zachowanie naturalnych walorów soli kłodawskiej. Produkty końcowe uzyskiwane są na drodze mechanicznej przeróbki soli, bez stosowania zabiegów chemicznych. Metody wydobycia są jednak ściśle powiązane z późniejszym przeznaczeniem danego rodzaju soli.
Sól wydobywana w Kłodawie wykorzystywana jest w celach spożywczych oraz przemysłowych (w tym: do konserwacji dróg i uzdatniania wody, a także w przemyśle kosmetycznym oraz w hodowli zwierząt). W zależności od przeznaczenia stosuje się różną ziarnistość surowca. Ponadto produkowane są lampy solne – ręcznie selekcjonowane bryły kryształów koloru różowego lub białego.
Skład chemiczny i wpływ na zdrowie.
Sól cechsztyńska w 94%-97,5% składa się z chlorku sodu &lt;chem id="https://pl.wikipedia.org/wiki/Chlorek_sodu"&gt;(NaCl)&lt;/chem&gt;, zawiera także śladowe ilości innych mikroelementów. Sól spożywcza pochodząca z Kłodawy, zgodnie z polskim prawem, jest dodatkowo jodowana. Zawartość jodku potasu &lt;chem id="https://pl.wikipedia.org/wiki/Jodek_potasu"&gt;
(KI)&lt;/chem&gt; wynosi 30 ± 10 mg/kg, co przy założeniu średniego spożycia 5g soli na dobę przez dorosłego człowieka zapewnia pokrycie dziennego zapotrzebowania organizmu na tę substancję (150ug).
Podobnie jak w przypadku innych typów soli takich, jak sól kuchenna, morska czy himalajska, zaleca się ograniczanie spożycia soli do wspomnianej wyżej dawki 5g dziennie z uwagi na przeważającą zawartość chlorku sodu. Główną przyczyną stojącą za tymi zaleceniami jest niekorzystany wpływ sodu na ciśnienie tętnicze krwi oraz spowodowane tym choroby układu sercowo-naczyniowego. Zawartość dodatkowych minerałów w soli cechsztyńskiej, z uwagi na ich niskie stężenie, nie ma istotnego wpływu na  zdrowie człowieka. Warto jednak zauważyć, że w obrębie Kłodawy wydobywa się także sól potasową, którą stosuje się jako zamiennik tradycyjnej soli, w szczególności dla osób na diecie niskosodowej.

</doc>
<doc id="4242022" url="https://pl.wikipedia.org/wiki?curid=4242022" title="Jimaní">
Jimaní

Jimaní – miasto na Dominikanie; stolica prowincji Independencia. Siedziba gminy o tej samej nazwie.
Opis.
Gmina położona na zachodzie Dominikany, zajmuje powierzchnię 473 km² i liczy 10 026 mieszkańców 1 grudnia 2010.

</doc>
<doc id="4242023" url="https://pl.wikipedia.org/wiki?curid=4242023" title="Tomasz Chyła">
Tomasz Chyła

Tomasz Chyła (ur. 1989) – polski skrzypek jazzowy, kompozytor i dyrygent. Absolwent Akademii Muzycznej w Gdańsku.
W 2017 r. ukazała się debiutancka płyta jego gdańskiego kwintetu, zatytułowana "Eternal Entropy". Znakomite przyjęcie albumu zaowocowało nominacją muzyka do jazzowego Fryderyka 2018 w kategorii «Fonograficzny Debiut Roku». Muzyk otrzymał również dwie nominacje do Fryderyków 2019 jako «Artysta Roku - Jazz» oraz w kategorii «Album Roku - Jazz» (za płytę "Circlesongs").

</doc>
<doc id="4242048" url="https://pl.wikipedia.org/wiki?curid=4242048" title="Przygoda noworoczna">
Przygoda noworoczna

Przygoda Noworoczna – polski czarno-biały film fabularny z 1963 w reżyserii Stanisława Wohla.
Zdjęcia do filmu zostały nakręcone w Sadach Żoliborskich (Warszawa).
Fabuła.
Głównymi bohaterami filmu są Krystyna i Adam, którzy dostają ofertę wspólnego spędzenia nocy sylwestrowej w wolnym mieszkaniu znajomego. Nadzieja na intymne spotkanie we dwoje szybko jednak pryska. Młodzi zostają wbrew swej woli wciągnięci w problemy obcych ludzi, sfrustrowanych, pozbawionych złudzeń, czasem cynicznych. Kobieta tuż przed rozwiązaniem w oczekiwaniu na spóźniającą się karetkę pogotowia złorzeczy mężowi. Pijany szofer awanturuje się z żoną, której nie kocha. Na domiar złego niebawem w mieszkaniu pojawia się żona gospodarza z kochankiem, którzy wyśmiewają młodzieńcze uczucie Adama i Krystyny. Mimo to ani chłopak, ani dziewczyna nie tracą wiary w prawdziwość łączącej ich miłości.

</doc>
<doc id="4242050" url="https://pl.wikipedia.org/wiki?curid=4242050" title="Giovanni Battista Cirri">
Giovanni Battista Cirri

Giovanni Battista Cirri (ur. 1 października 1724 w Forlì, zm. 11 czerwca 1808 tamże) – włoski kompozytor i wiolonczelista.
Uczył się w Forlì u swojego brata Ignazia, organisty tamtejszej katedry, później wyjechał do Bolonii, gdzie pobierał naukę u Giovanniego Battisty Martiniego. Grał w bolońskiej bazylice św. Petroniusza. W 1739 roku otrzymał sakrament święceń. W 1759 roku został członkiem Accademia Filarmonica w Bolonii. Niedługo potem na zaproszenie Edwarda, księcia Yorku wyjechał do Anglii. Od 1768 roku zatrudniony był jako dyrektor muzyki na dworze Wilhelma Henryka, księcia Gloucester. Podczas pobytu w Anglii występował z koncertami, uczestniczył m.in. w pierwszym publicznym koncercie W.A. Mozarta w Londynie w 1764 roku. W 1780 roku powrócił do Forlì. W 1782 roku został wiolonczelistą Teatro dei Fiorentini w Neapolu. Po śmierci brata w 1787 roku objął posadę maestro di cappella w katedrze w Forlì.
Muzyka Cirriego utrzymana była w stylu galant. Skomponował m.in. 6 symfonii, 7 koncertów wiolonczelowych, 2 koncerty skrzypcowe, 18 kwartetów smyczkowych, 12 triów smyczkowych, 12 duetów i 36 sonat wiolonczelowych. W swoich kompozycjach, z uwagi na towarzyszenie instrumentów basowych, preferował wysoki rejestr wiolonczeli.

</doc>
<doc id="4242051" url="https://pl.wikipedia.org/wiki?curid=4242051" title="Let’s Do It! World">
Let’s Do It! World

Let’s Do It! World – światowy ruch społeczny, zapoczątkowany w Estonii, który zachęca ludzi na całym świecie do udziału w szeregu lokalnych, krajowych i regionalnych akcji sprzątania świata. Ruch jest między innymi inicjatorem "World Cleanup Day".
Ruch Let’s Do It! rozpoczął działalność w 2008, w Estonii organizując krajową akcję sprzątania pod nazwą: "Let’s do it!" (po estońsku: „Teeme Ära!”), w ramach której 50 tys. ochotników zebrało w jeden dzień 10 tys. ton śmieci z nielegalnych wysypisk. Idąc przykładem Estonii wiele krajów zainicjowało własne akcje sprzątania. W 2011 rozpoczęto nową inicjatywę nazwaną Let’s do it! World, której celem było promowanie masowych akcji sprzątania od 24 marca 2012 do 15 września 2012. Po sukcesie projektu World Cleanup 2012 nowy, większy cel, to organizacja kolejnej światowej akcji Wold Cleanup Day w 2018.
W 2016 ruch tworzył sieć obecną w 113 krajach. Łącznie 14 milionów uczestników wzięło udział w akcjach ruchu (dane na rok 2016).
Let’s Do It! World jest akredytowanym członkiem Programu Środowiskowego Organizacji Narodów Zjednoczonych (UNEP). Od 2017 ruch używa jako symbolu znak W, czyli Trzy Palce do Góry.
Początki ruchu masowego sprzątania.
3 maja 2008 ponad 50 tys. osób wyszło ze swoich domów by posprzątać Estonię, podczas gdy pozostali mieszkańcy kraju śledzili postęp prac dzięki zaangażowaniu w akcję wszystkich środków masowego przekazu. Te 50 tys. obywateli, to 4% populacji 1,3-milionowej Estonii, co odpowiadałoby 15,3 milionom w USA czy 57 milionom w Indiach. Idea ruchu zyskała popularność w całej Europie i poza jej granicami. Wiosną 2009 Łotwa i Litwa zorganizowały masowe sprzątania, w których uczestniczyło 250 tys. osób. W kolejnych akcjach liczba uczestników rosła z roku na rok. 20 marca 2010 w Portugalii 200 tys. osób brało udział we wspólnym sprzątaniu. Następne sprzątanie odbyło się w Słowenii, gdzie w akcję zaangażowana była rekordowa liczba osób. 270 tys. uczestników akcji to 13% ogółu populacji kraju. Na początku czerwca 2010 odbyło się sprzątanie na Ukrainie, podczas którego posprzątano Kijów. Pod koniec 2011 ponad 2,5 miliona osób uczestniczyło w akcji Let’s Do It! w 16 krajach: Estonii, Indiach, Słowenii, Serbii, Finlandii, Rumunii, Portugalii, Bułgarii, Mołdawii, Kambodży, Rosji, Brazylii, Łotwie, Litwie, Ukrainie oraz na Węgrzech.
World Cleanup 2012.
W 2012, od 24 marca do 25 września odbyło się szereg akcji sprzątania na całym świecie, na wszystkich kontynentach, w których uczestniczyły miliony wolontariuszy z 96 krajów. Akcję zainicjowało sprzątanie 24 marca w Słowenii i Portugalii.
Inicjatorzy światowej akcji Let’s Do It! organizowali warsztaty i regionalne spotkania przed światowym wydarzeniem World Cleanup 2012 na całym świecie by przekazać zdobyte doświadczenia oraz spotykać się z lokalnymi grupami. Każda grupa czy organizacja przeprowadzała akcję sprzątania we własnym kraju.
Akcje World Cleanup do 2018.
Podczas konferencji Let’s Do it! Clean World Conference w Prisztinie, Kosowo w dniach 6–9 lutego 2014, uzgodniło, że celem światowego ruchu jest wysprzątanie nielegalnych wysypisk na całym świecie, a później utrzymanie czystej planety, by doprowadzić do niezbędnej transformacji światowej społeczności, krajowi liderzy sprzątania ustanowili ambitny cel, który wymaga zaangażowania 380 milionów ludzi na całym świecie do 2018. Według Let’s Do It! World, taka liczba zaangażowanych osób stanowi 5% światowej populacji i powinna wystarczyć do wprowadzenia trwałych zmian.
Akcja World Cleanup Day (Światowy Dzień Odśmiecania) w Polsce.
Polska również przyłączyła się do tego światowego projektu. Za jego realizację odpowiada Polskie Stowarzyszenie Zero Waste. Polskie tłumaczenie projektu Let’s do it!, to Polska dla Ziemi, a tłumaczenie hasła akcji, która odbędzie się 15 września 2018 (World Cleanup Day), to Światowy Dzień Odśmiecania.

</doc>
<doc id="4242052" url="https://pl.wikipedia.org/wiki?curid=4242052" title="Berek (album)">
Berek (album)

Berek – trzeci album zespołu jazzowego Mateusz Smoczyński Quintet, wydany 28 kwietnia 2017 przez Universal Music Polska (nr kat. 576 107 1). Płyta uzyskała nominację do Fryderyka 2018.

</doc>
<doc id="4242053" url="https://pl.wikipedia.org/wiki?curid=4242053" title="Real Betis w europejskich pucharach">
Real Betis w europejskich pucharach



</doc>
<doc id="4242054" url="https://pl.wikipedia.org/wiki?curid=4242054" title="Antonín Chráska">
Antonín Chráska

Antonín Chráska, również "Anton Chráska" (ur. 3 października 1868 w Horní Radechová w pobliżu Náchodu, zm. 15 marca 1953 w Nowym Mieście nad Metują) – czeski teolog protestancki, autor przekładu Biblii na język słoweński.
Antonín Chráska urodził się w rodzinie tkaczy. W wieku 21 lat postanowił studiować teologię. W 1897 roku ożenił się i przeniósł się z żoną do Lublany, gdzie nauczył się języka słoweńskiego i rozpoczął pracę misyjną. Dla Brytyjskiego i Zagranicznego Towarzystwa Biblijnego przygotował przekład Biblii na język słoweński. Tłumaczenie obejmowało Księgi Starego i Nowego Testamentu zgodnie z kanonem protestanckim. Przekład ukazał się w roku 1914 roku i nosił tytuł "Sveto pismo Starega in Novega Zakona" (Pismo Święte Starego i Nowego Przymierza). Było to drugie i jak dotąd ostatnie protestanckie wydanie całej Biblii w języku słoweńskim (pierwszym przekładem była Biblia Jurija Dalmatina).
Antonín Chráska mieszkał wraz z rodziną w Lublanie do roku 1922 gdy powrócił w rodzinne strony.

</doc>
<doc id="4242058" url="https://pl.wikipedia.org/wiki?curid=4242058" title="Mistrzostwa świata do lat 18 w hokeju na lodzie mężczyzn 2018">
Mistrzostwa świata do lat 18 w hokeju na lodzie mężczyzn 2018

20. Mistrzostwa Świata do lat 18 w Hokeju na Lodzie odbyły się w dniach od 19 do 29 kwietnia 2018 r. w rosyjskich miastach Czelabińsku i Magnitogorsku. To były czwarte mistrzostwa rozgrywane w Rosji.
Obrońcą tytułu mistrzowskiego była reprezentacja Stanów Zjednoczonych, która w 2017 roku w Popradzie pokonała reprezentację Finlandii 4:2. 
Mistrzami zostali Finowie, którzy w finale pokonali obrońców tytułu 3:2.
Elita.
W tej części mistrzostw uczestniczyło 10 najlepszych drużyn na świecie. System rozgrywania meczów jest inny niż w niższych dywizjach. Najpierw drużyny grały w dwóch grupach preeliminacyjnych, każda po 5 drużyn. Spośród nich najlepsze cztery drużyny bezpośrednio awansowały do ćwierćfinałów. Najgorsze dwie drużyny każdej z grup walczyły w meczach między sobą o utrzymanie w elicie. Drużyna, która przegrała dwukrotnie spadła do I Dywizji.
Pierwsza dywizja.
Grupa A
Grupa B
W mistrzostwach pierwszej dywizji brało udział 12 zespołów, które podzielono na dwie grupy po 6 zespołów. Rozegrały mecze systemem każdy z każdym. Zwycięzca turnieju grupy A awansował do mistrzostw świata elity w 2019 roku, zaś najsłabsza drużyna grupy B spadła do drugiej dywizji.
Grupa A rozgrywała swoje mecze w łotewskiej Rydze w dniach 2–8 kwietnia 2018 roku.
Grupa B rozgrywała swoje mecze w ukraińskim w Kijowie w dniach 14–20 kwietnia 2018 roku.
Druga dywizja.
Grupa A
Grupa B
W mistrzostwach drugiej dywizji uczestniczyło 12 zespołów, które podzielono na dwie grupy po 6 zespołów. Rozgrywały one mecze systemem każdy z każdym. Zwycięzca turnieju grupy A awansował do mistrzostw świata pierwszej dywizji w 2019 roku, zaś najsłabsza drużyna grupy B spadła do trzeciej dywizji.
Grupa A rozgrywała swoje mecze w estońskim Tallinnie w dniach 1–7 kwietnia 2018 roku.
Grupa B rozgrywała swoje mecze w chorwackim w Zagrzebiu w dniach 24–30 marca 2018 roku.
Trzecia dywizja.
Grupa A
Grupa B
W mistrzostwach trzeciej dywizji uczestniczyło 9 zespołów, które zostały podzielone na dwie grupy po 6 i 3 zespoły. Rozgrywały mecze systemem każdy z każdym. Zwycięzca turnieju grupy A awansował do mistrzostw świata drugiej dywizji w 2019 roku, zaś zwycięska drużyna grupy B w przyszłym sezonie będzie występować w grupie A.
Grupa A rozgrywała swoje mecze w tureckim Erzurum w dniach 26 marca–1 kwietnia 2018 roku.
Grupa B rozgrywała swoje mecze w nowozelandzkim Queenstown w dniach 26–28 kwietnia 2018 roku.

</doc>
<doc id="4242064" url="https://pl.wikipedia.org/wiki?curid=4242064" title="Michal Batka">
Michal Batka

Michal Batka (ur. 29 sierpnia 1987 w Koszycach) – słowacki koszykarz grający na pozycji centra w Interze Bratysława.

</doc>
<doc id="4242065" url="https://pl.wikipedia.org/wiki?curid=4242065" title="La Altagracia (prowincja)">
La Altagracia (prowincja)

La Altagracia jest to jedna z 32 prowincji Dominikany. Stolicą prowincji jest miasto Salvaleón de Higüey.
Opis.
Prowincja położona na wschodzie Dominikany, zajmuje powierzchnię 2 998 km² i liczy 273 210 mieszkańców 1 grudnia 2010.

</doc>
<doc id="4242070" url="https://pl.wikipedia.org/wiki?curid=4242070" title="Jerry Linenger">
Jerry Linenger

Jerry Michael Linenger (ur. 16 stycznia 1955 w Eastpointe w stanie Michigan) – amerykański lekarz wojskowy i astronauta.
Życiorys.
W 1973 ukończył East Detroit High School w Eastpointe, w 1977 uzyskał dyplom z nauk biologicznych w United States Naval Academy, a w 1981 doktorat z medycyny w Wayne State University. W 1988 uzyskał dyplom z zarządzania systemami na Uniwersytecie Południowej Kalifornii, w 1989 został magistrem zdrowia publicznego na University of North Carolina i doktorem filozofii na tejże uczelni. Po odbyciu praktyk w szpitalu w San Diego i szkolenia z zakresu medycyny przestrzeni powietrznej w Pensacoli służył jako chirurg lotnictwa morskiego w bazie Cubi Point na Filipinach.
31 marca 1992 został kandydatem NASA na astronautę, w sierpniu 1992 dołączył do grupy astronautów w Centrum Lotów Kosmicznych imienia Lyndona B. Johnsona, przechodził szkolenie na specjalistę misji. Od 9 do 20 września 1994 uczestniczył w misji STS-64 trwającej 10 dni, 22 godziny i 49 minut. Umieszczono wówczas na orbicie i przechwycono satelitę astronomicznego Spartan-201 i badano atmosferę ziemską przy pomocy laserowego urządzenia LITE (Lidar Space Technology Experiment). Po powrocie z misji przechodził szkolenie w Centrum Wyszkolenia Kosmonautów im. J. Gagarina w Gwiezdnym Miasteczku, przygotowując się do długoterminowego pobytu na stacji kosmicznej Mir, ucząc się obsługi systemów podtrzymywania życia, obsługi urządzeń elektronicznych, stanowiska kontrolnego, systemów komputerowych i języka rosyjskiego oraz szkoląc się na symulatorze. Misja STS-81 zaczęła się 12 stycznia 1997; po dotarciu do stacji Mir Linenger dołączył do dwóch rosyjskich kosmonautów, skąd powrócił na Ziemię 24 maja 1997. Spędził wówczas w kosmosie 132 dni i 4 godziny. Wraz z rosyjskim kosmonautą wykonał pięciogodzinny spacer kosmiczny, stając się pierwszym Amerykaninem, który wyszedł w otwartą przestrzeń kosmiczną wokół obcej, nie-amerykańskiej stacji kosmicznej i w skafandrze wykonanym poza USA. Łącznie spędził w kosmosie 143 dni, 2 godziny i 49 minut. Otrzymał kilka odznaczeń, w tym National Defense Service Medal i dwa medale NASA Za Lot Kosmiczny. Opuścił NASA 23 lutego 1998.

</doc>
<doc id="4242075" url="https://pl.wikipedia.org/wiki?curid=4242075" title="Nagua">
Nagua

Nagua – miasto na Dominikanie; stolica prowincji María Trinidad Sánchez, nad Atlantykiem.
Opis.
Miasto założone zostało w 1938 roku, położone jest na północy Dominikany, zajmuje powierzchnię 552,71 km² i liczy 32 035 mieszkańców 1 grudnia 2010.

</doc>
<doc id="4242082" url="https://pl.wikipedia.org/wiki?curid=4242082" title="Janice E. Voss">
Janice E. Voss



</doc>
<doc id="4242085" url="https://pl.wikipedia.org/wiki?curid=4242085" title="Ar-Rastan (dystrykt)">
Ar-Rastan (dystrykt)

Ar-Rastan – jedna z 7 jednostek administracyjnych drugiego rzędu (dystrykt) muhafazy Hims w Syrii.
W 2004 roku dystrykt zamieszkiwało 128 055 osób.

</doc>
<doc id="4242087" url="https://pl.wikipedia.org/wiki?curid=4242087" title="Oroville East">
Oroville East

Oroville East – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4242089" url="https://pl.wikipedia.org/wiki?curid=4242089" title="Lujo Bakotić">
Lujo Bakotić

Lujo Bakotić (ur. 21 listopada 1867 w Senju, zm. 31 marca 1941 w Belgradzie) – serbski prawnik, publicysta, leksykograf i dyplomata. Tłumacz Biblii.
Studiował prawo w Wiedniu i Grazu. Pracował jako prawnik w różnych miejscach Dalmacji, a przez pewien czas był także przedstawicielem partii serbskiej w Parlamencie Dalmatyńskim. W styczniu 1913 r. został mianowany członkiem serbskiej komisji rządowej, która miała opracować tekst konkordatu między Królestwem Serbii a Watykanem, który został podpisany w 1914 roku. Po I wojnie światowej w latach 1920–1923 był przedstawicielem Królestwa Serbów, Chorwatów i Słoweńców w Watykanie, a także wypełniał inne zadania w Ministerstwie Spraw Zagranicznych.
Opublikował wiele artykułów i debat na tematy prawno-polityczne w różnych czasopismach. W roku 1912 przetłumaczył z łaciny Kodeks Justyniana. W 1933 roku wydał Stary Testament i Nowy Testament.
Zmarł w Belgradzie 31 marca 1941, nim II wojna światowa dotarła do Królestwa Jugosławii.

</doc>
<doc id="4242091" url="https://pl.wikipedia.org/wiki?curid=4242091" title="Karel Bendl">
Karel Bendl

Karel Bendl (ur. 16 kwietnia 1838 w Pradze, zm. 20 września 1897 tamże) – czeski kompozytor i dyrygent.
Życiorys.
W latach 1855–1858 studiował w szkole organistowskiej w Pradze. Jego nauczycielami byli Karl Pietsch, František Blažek i Josef Leopold Zvonař. Po ukończeniu studiów zaczął pisać swoje pierwsze kompozycje, pomoc materialna ze strony majętnego ojca zapewniła mu niezależne życie. W latach 1864–1865 był dyrygentem operowym w Brukseli, Amsterdamie i Paryżu. Po powrocie do Czech pracował jako dyrygent. Od 1865 do 1877 roku dyrygował praskim chórem Hlahol, dla którego komponował także utwory. W 1867 roku na deskach Teatru Tymczasowego (Prozatímní divadlo) wystawił swoją pierwszą operę, "Lejla". Zajmował się także dziennikarstwem, w latach 1883–1886 był redaktorem dodatku muzycznego do czasopisma "Humoristické listy". W 1894 roku w zastępstwie przebywającego w Ameryce Antonína Dvořáka wykładał w konserwatorium w Pradze. Związany był z ugrupowaniem artystycznym Umělecká beseda. Był również członkiem Czeskiej Akademii Nauk i Umiejętności (Česká akademie věd a umění).
Był przedstawicielem czeskiej szkoły narodowej w muzyce. W swoich utworach wykorzystywał elementy rodzimego folkloru. Tworzył głównie pieśni i muzykę chóralną. Napisał 11 oper, w tym 9 w języku czeskim, jedną w niemieckim i jedną we włoskim. Wśród nielicznych utworów instrumentalnych Bendla znajdują się m.in. kwartet smyczkowy, utwory na fortepian i muzyka baletowa.
Dvořák zadedykował mu swój pierwszy cykl pieśni.

</doc>
<doc id="4242092" url="https://pl.wikipedia.org/wiki?curid=4242092" title="Nord (Kalifornia)">
Nord (Kalifornia)

Nord – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4242095" url="https://pl.wikipedia.org/wiki?curid=4242095" title="Kyle Benjamin">
Kyle Benjamin

Kyle Benjamin (ur. 28 października 1991 w Nowym Jorku) – amerykański koszykarz występujący na pozycjach skrzydłowego oraz środkowego.
21 lutego 2018 został zawodnikiem Kinga Szczecin.

</doc>
<doc id="4242096" url="https://pl.wikipedia.org/wiki?curid=4242096" title="Marta Lankamer">
Marta Lankamer

Marta Lankamer (ur. 21 lutego 1933 w Kępie Soleckiej, zm. 22 sierpnia 2015) – polska nauczycielka, poseł na Sejm PRL IV kadencji.
Życiorys.
Uzyskała wykształcenie niepełne wyższe, z zawodu nauczycielka. Pracowała w oświacie, objęła funkcję kierowniczki Szkoły Podstawowej w Wandalinie. Należała do Zjednoczonego Stronnictwa Ludowego, z jego ramienia w 1965 uzyskała mandat posła na Sejm PRL w okręgu Kraśnik. Zasiadała w Komisji Oświaty i Nauki.
Odznaczona Odznaką 1000-lecia Państwa Polskiego i Orderem Wdzięczności Społecznej za wzbogacanie polskiej wsi w nowe obiekty gospodarcze, socjalne i kulturalne.

</doc>
<doc id="4242097" url="https://pl.wikipedia.org/wiki?curid=4242097" title="Szkło hyalitowe">
Szkło hyalitowe



</doc>
<doc id="4242098" url="https://pl.wikipedia.org/wiki?curid=4242098" title="Leroy Chiao">
Leroy Chiao

Leroy Chiao (ur. 28 sierpnia 1960 w Milwaukee) – amerykański inżynier i astronauta.
Życiorys.
Jest synem imigrantów z Chin. Dorastał w Danville w Kalifornii, gdzie w 1978 ukończył Monte Vista High School. W 1983 uzyskał dyplom z inżynierii chemicznej na Uniwersytecie Kalifornijskim w Berkeley, a w 1985 i 1987 tytuły magistra i doktora inżynierii chemicznej na Uniwersytecie Kalifornijskim w Santa Barbara. Od 1987 pracował w Hexcel Corporation w Dublinie w Kalifornii, prowadził badania materiałów przemysłu lotniczego i astronautycznego, w styczniu 1989 rozpoczął pracę w Lawrence Livermore National Laboratory w Livermore w Kalifornii, badając włókna i ich przydatność dla astronautyki. Poza tym zajmował się pilotażem; ma wylatane ponad 2600 godzin.
17 stycznia 1990 został wybrany przez NASA jako kandydat na astronautę, w lipcu 1991 został zakwalifikowany jako astronauta, przechodził szkolenie jako specjalista misji. Uczestniczył w czterech misjach, spędzając w kosmosie łącznie 229 dni, 8 godzin i 39 minut. Wykonał sześć spacerów kosmicznych o łącznym czasie 36 godzin i 7 minut.
Od 8 do 23 lipca 1994 brał udział w misji STS-65 trwającej 14 dni, 17 godzin i 55 minut; start nastąpił z Centrum Kosmicznego im. Johna F. Kennedy’ego na Florydzie. Załoga prowadziła badania naukowe w laboratorium IML-2.
Drugą jego misją była STS-72 od 11 do 20 stycznia 1996 trwająca 8 dni i 22 godziny. Wykonał wówczas dwa spacery kosmiczne trwające łącznie 12 godzin i 57 minut.
Po raz trzeci przebywał w kosmosie od 11 do 24 października 2000 w ramach misji STS-92 trwającej 12 dni, 21 godzin i 42 minuty; celem było dostarczenie segmentu Z1 kratownicy ITS (Integrated Truss Structure). Start nastąpił z Centrum Kosmicznego im. Johna F. Kennedy’ego na Florydzie, a lądowanie w Edwards Air Force Base w Kalifornii. Podczas tej misji Chiao wykonał dwa spacery kosmiczne trwające łącznie 13 godzin i 16 minut.
Ostatnią jego misją była Sojuz TMA-5/Ekspedycja 10 na Międzynarodową Stację Kosmiczną od 14 października 2004 do 24 kwietnia 2005, trwająca 192 dni, 19 godzin i 2 minuty. Był on dowódcą misji, stając się pierwszym Amerykaninem azjatyckiego pochodzenia i jednocześnie pierwszym etnicznym Chińczykiem jako dowódcą. Start nastąpił z kosmodromu Bajkonur. Chiao wykonał dwa spacery kosmiczne trwające razem 9 godzin i 56 minut; używał wówczas rosyjskiego kombinezonu Orłan.
31 października 2005 opuścił NASA.
Otrzymał wiele nagród i odznaczeń, w tym cztery medale NASA Medal za Lot Kosmiczny (1994, 1996, 2000 i 2005) i NASA Distinguished Service Medal (2005).

</doc>
<doc id="4242101" url="https://pl.wikipedia.org/wiki?curid=4242101" title="Tall Daww (dystrykt)">
Tall Daww (dystrykt)

Tall Daww – jedna z 7 jednostek administracyjnych drugiego rzędu (dystrykt) muhafazy Hims w Syrii. Powstał w roku 2010, gdy z dystryktu Hims wydzielono gminy Kafr Laha i Al-Kabu.
W 2004 roku obszar obecnego dystryktu zamieszkiwało 90 139 osób.

</doc>
<doc id="4242109" url="https://pl.wikipedia.org/wiki?curid=4242109" title="TV Okazje">
TV Okazje



</doc>
<doc id="4242110" url="https://pl.wikipedia.org/wiki?curid=4242110" title="Hama (dystrykt)">
Hama (dystrykt)

Hama – jedna z 5 jednostek administracyjnych drugiego rzędu (dystrykt) muhafazy Hama w Syrii.
W 2004 roku obszar dystrykt zamieszkiwało 645 104 osób.

</doc>
<doc id="4242112" url="https://pl.wikipedia.org/wiki?curid=4242112" title="Klaus–Dietrich Flade">
Klaus–Dietrich Flade



</doc>
<doc id="4242120" url="https://pl.wikipedia.org/wiki?curid=4242120" title="Dystrykt Hama">
Dystrykt Hama



</doc>
<doc id="4242122" url="https://pl.wikipedia.org/wiki?curid=4242122" title="Vosges">
Vosges



</doc>
<doc id="4242123" url="https://pl.wikipedia.org/wiki?curid=4242123" title="Leopold Malawski">
Leopold Malawski

Leopold Malawski (ur. 17 grudnia 1918 w Medyce, zm. 3 października 2003) – polski pracownik kolejowy, poseł na Sejm PRL IV kadencji.
Życiorys.
Uzyskał wykształcenie średnie niepełne, z zawodu ślusarz. Pracował w wagonowni Polskich Kolei Państwowych Żurawica Rozrządowa, gdzie był komisarzem odbiorczym taboru kolejowego. W 1965 uzyskał mandat posła na Sejm PRL w okręgu Jarosław. Nie należał do partii politycznej, w parlamencie pracował w Komisji Komunikacji i Łączności.
Pochowany na Cmentarzu Głównym w Przemyślu.

</doc>
<doc id="4242124" url="https://pl.wikipedia.org/wiki?curid=4242124" title="Autoimmunologiczny pediatryczny zespół zaburzeń neuropsychiatrycznych po infekcji Streptococcus">
Autoimmunologiczny pediatryczny zespół zaburzeń neuropsychiatrycznych po infekcji Streptococcus

Autoimmunologiczny pediatryczny zespół zaburzeń neuropsychiatrycznych po infekcji Streptococcus (PANDAS) – hipotetyczne zaburzenie dotykające pewną grupę dzieci, w którym pojawiają się zaburzenia obsesyjno-kompulsyjne (OCD), tiki, ruchy pląsawicze, hiperaktywność, zmiany osobowości, zmiany w piśmie i wynikach w nauce. Twierdzi się, że przyczyną zaburzeń jest reakcja autoimmunologiczna po kontakcie dziecka z Streptococcus z grupy A, wytworzone autoprzeciwciała atakują jądra podstawy mózgu. Hipotezę PANDAS, z obserwacji przypadków klinicznych dzieci w NIH, wysnuto na podstawie dramatycznej zmiany zachowania, tików i regresu poznawczego po przebyciu infekcji. Podobnie jak pląsawica Sydenhama, uważa się, że w etiologię PANDAS zaangażowane są przeciwciała przeciwko tkankom gospodarza.
Poza zaburzeniami OCD, dzieci mogą przejawiać labilność emocjonalną, nadmierne oddawanie moczu, niepokój, zmiany w piśmie ręcznym, zmiany osobowości, lęk separacyjny, zaburzenia odżywiania, tiki, niepokój, agresję, depresję, halucynacje, poszerzone źrenice. Susan Swedo opisała pierwsze przypadki w 1998. W 2008 Lombroso i Scahill ułożyli kryteria diagnostyczne PANDAS. Nowe kryteria i wskazówki PANDAS zostały ustanowione przez National Institute of Mental Health w 2012 i uaktualnione w 2017. AS
Mechanizm.
Naukowcy proponują, że mechanizm powstawania schorzenia podobnie jak gorączka reumatyczna, polega na tym, że przeciwciała utworzone przeciwko bakteriom, kierują się przeciwko tkankom gospodarza, w przypadku PANDAS są to tkanki mózgu.
Zachodzi zjawisko molekularnej mimikry: antygeny na ścianie komórkowej streptococcus są podobne do niektórych białek tj. tych w sercu, stawach, mózgu. Miejscem inwazji przeciwciał w PANDAS mogą być jądra podstawy mózgu ponieważ to ten obszar odpowiada za ruchy i zachowanie.
Diagnoza.
Według Lombroso i Scahill, w 2008, zaproponowano pięć kryteriów diagnostycznych dla PANDAS:
Leczenie.
Psychoterapia behawioralna i leki SSRI, na załagodzenie objawów.
Badania (Snider, Lougee, i wsp 2005) sugerują, że penicylina i azytromycyna podawane profilaktycznie, mogą zmniejszyć ilość infekcji oraz częstość występowania objawów.
Pojedyncze badanie wykazało skuteczność dożylnej immunoglobuliny (IVIG).

</doc>
<doc id="4242125" url="https://pl.wikipedia.org/wiki?curid=4242125" title="Holandia (województwo pomorskie)">
Holandia (województwo pomorskie)



</doc>
<doc id="4242127" url="https://pl.wikipedia.org/wiki?curid=4242127" title="Lech Ciuk">
Lech Ciuk

Lech Stanisław Ciuk, powszechnie zapisywany jako Leszek Ciuk (ur. 22 kwietnia 1941, zm. 15 marca 2018) – polski lekkoatleta, nauczyciel wychowania fizycznego, trener, sędzia i działacz sportowy.
Życiorys.
Lech Stanisław Ciuk urodził się 22 kwietnia 1941 jako syn Zygfryda. Wychowywał się w Częstochowie, gdzie w latach 50. uprawiał sport: piłkę nożną w Skrze Częstochowa, hokej w Budowlanych Częstochowa oraz lekkoatletykę w MKS Częstochowa i tej ostatniej dyscyplinie poświęcił się w kolejnych latach. Podjął studia na Akademii Wychowania Fizycznego w Warszawie, był zawodnikiem sekcji lekkoatletycznej AZS-AWF Warszawa. Trenował biegi średnie, został kadrowiczem reprezentacji juniorskiej i seniorskiej Polski, lekkoatletyczną karierę zastopowała kontuzja. W 1963 ukończył studia na AWF z tytułem magistra, następnie uzyskał uprawnienia trenera klasy II, po czym ukończył studia na kierunku biologii na Uniwersytecie Warszawskim. Później uzyskał także uprawnienia sędziego siatkarskiego, sędziego państwowego łyżwiarskiego szybkiego. W 1980 ukończył Podyplomowe Studium Trenerskie na AWF w Warszawie, uzyskując tytuł trenera II klasy łyżwiarskiego szybkiego.
Po ukończeniu studiów osiadł w Sanoku. Został nauczycielem wychowania fizycznego w tamtejszym II Liceum Ogólnokształcącym im. Marii Skłodowskiej-Curie. Od 1974 do 1975 był dyrektorem Liceum Medycznego w Sanoku. W Sanoku jako nauczyciel pracował także w I Liceum Ogólnokształcącym w Sanoku, w Szkole Podstawowej nr 7, a od 1990 do 1995 w Zespole Szkół Mechanicznych.
Oprócz pracy jako nauczyciel nadal był zawodnikiem i do 1968 trenerem lekkoatletycznym w klubie sportowym LKS Sanok. Następnie pełnił funkcję koordynatora sportu szkolnego w powiecie sanockim, później stanowisko podinspektora i inspektora wychowania fizycznego i sportu w Wydziale Oświaty w Sanoku, a później wizytatora ds. sportu w Kuratorium Oświaty i Wychowania w Krośnie. Od 1964 był członkiem zarządu Szkolnego Związku Sportowego, w latach 70. został członkiem władz powiatowych i wojewódzkich SZS. W 1970 został przewodniczącym utworzonego Międzyszkolnego Klubu Sportowego „Zryw” Sanok, wydzielonego z oddziału powiatowego Zrywu, pełniąc tę funkcję przez wiele kolejnych lat. Po przekształceniu MKS Zryw w Towarzystwo Sportowe Zryw 12 marca 1992 pozostał prezesem zarządu. Był trenerem sekcji łyżwiarstwa szybkiego Zrywu od 1969 do 1972 oraz od 1977 do marca 1994, wychowując wielu utytułowanych panczenistów, m.in. Witolda Mazura. Kierowana przez niego drużyna w 1981 zdobyła wicemistrzostwo Polski SZS (w składzie zespołu był m.in. Maciej Ciuk). W 1978 został członkiem zarządu Okręgowego Związku Łyżwiarstwa Szybkiego w Zakopanem. Pod koniec lat 70. był jednym z inicjatorów budowy sztucznego toru łyżwiarskiego Błonie w Sanoku. Prócz pracy szkoleniowej był również wieloletnim sędzią i spikerem podczas zawodów łyżwiarstwa szybkiego. W 1976 był założycielem sekcji pływackiej, a w 1980 był jednym z założycieli SKŁ Górnik Sanok, w którym objął funkcję wiceprezesa ds. organizacyjno-szkoleniowych. Ponadto założył i od 1970 do 1980 kierował pierwszą w regionie sekcją kartingową. Prócz tego w ramach Zrywu założył także sekcję wrotkarstwa i był jej trenerem od 1993 do 1995. Był jednym z twórców klubu siatkarskiego Volley Club Sanok. W 1980 został działaczem Polskiego Związku Łyżwiarstwa Szybkiego, w latach 90. był przewodniczącym Komisji Młodzieżowej PZŁS, a 22 czerwca 2002 został wybrany wiceprezesem PZŁS ds. organizacyjnych (innym wiceprezesem PZŁS został wówczas wybrany także przedstawiciel Sanoka, Grzegorz Wysocki). W 1995 został przewodniczącym Wojewódzkiego Komitetu Organizacyjnego Wojewódzkich Igrzysk Młodzieży Szkolnej. Od 1997 do 1998 był prezesem SZS w województwie krośnieńskim. Był autorem maszynopisów pt. "Zarys sanockiego sportu szkolnego" oraz "Rys historyczny łyżwiarstwa szybkiego w Sanoku" (1995). W wyborach samorządowych w 1998 ubiegał się o mandat radnego Rady Powiatu Sanockiego startując z listy Przymierza Społecznego. Był współzałożycielem zarejestrowanego w 2001 podmiotu NSZZ „Solidarność 80” – Region Podkarpacie i zasiadł w jego zarządzie. Po 36 lat pełnienia stanowiska prezesa Zrywu Sanoku w 2005 ustąpił z tej funkcji, zostając prezesem honorowym i pozostając we współpracy z klubem.
Zmarł 15 marca 2018 i został pochowany na Cmentarzu Centralnym w Sanoku. Jego żoną była Irena Ciuk (kierownik poradni zawodowej w Sanoku oraz od 1971 do 2004 Poradni Psychologiczno-Pedagogicznej w Sanoku).

</doc>
<doc id="4242130" url="https://pl.wikipedia.org/wiki?curid=4242130" title="La Romana (prowincja)">
La Romana (prowincja)

La Romana jest to jedna z 32 prowincji Dominikany. Stolicą prowincji jest miasto La Romana.
Opis.
Prowincja położona na południowym wschodzie Dominikany, zajmuje powierzchnię 652 km² i liczy 245 433 mieszkańców 1 grudnia 2010.

</doc>
<doc id="4242132" url="https://pl.wikipedia.org/wiki?curid=4242132" title="Baunatal-Guntershausen">
Baunatal-Guntershausen

Baunatal-Guntershausen () – stacja kolejowa w Baunatal, w kraju związkowym Hesja, w Niemczech. Według DB Station&amp;Service ma kategorię 5. Znajduje się na ważnej linii kolejwej Kassel – Frankfurt, a także punktem końcowym dla linii z Bebry. Obecnie znajduje się na terenie dzielnicy Guntershausen miasta Baunatal.
Położenie.
Stacja znajduje się na wysokim brzegu Fuldy. Pierwotnie była nazywana "Guntershausen". Bezpośrednio na południe znajduje się most wybudowany nad Fuldą w 1848. W ówczesnym czasie był to największy most kolejowy w Niemczech. Podczas II wojny światowej zniszczono siedem centralnych łuków mostu. W 1952 r. Został przebudowany do obecnej formie. Na północy, w kierunku Kassel, trasa ma nachylenie 10 ‰.
Historia.
Friedrich-Wilhelms-Nordbahn (Kassel - Guntershausen - Bebra), została otwarta w 1849, pierwszy odcinek Main-Weser-Bahn z Kassel przez Guntershausen do Wabern otwarto 29 grudnia 1849. 
Do lat sześćdziesiątych XIX wieku trasy na od stacji południowe były jednotorowe. W tym czasie dwie główne platformy, które były prowadzone w kierunku operacyjnym i rozgałęzienia tras, miały miejsce tylko na południowym obszarze stacji. W tym czasie stacja Guntershausen była stacją wyspową. Gdy obie trasy miały już po dwa tory, nie było to już możliwe i stacja została wyposażona w więcej peronów. W 1905 roku wybudowano tunel pod torami, który zapewniał dostęp do niektórych peronów, a układ torów został przebudowany.
5 listopada 1973 miał miejsce wypadek kolejowy na stacji. Pociągi ekspresowe D 453 i DC 973 zderzyły się na stacji. 14 osób zginęło, 65 innych zostało rannych. Obecnie (stan na 2014) pozostały tylko dwie trasy tranzytowe, usunięto wszystkie tory boczne. Perony są ponumerowane od wschodu do zachodu od 1 do 4.

</doc>
<doc id="4242133" url="https://pl.wikipedia.org/wiki?curid=4242133" title="Arestanty">
Arestanty

Arestanty – związki chemiczne zatrzymujące fitofaga na roślinie. Przykładem mogą być pluskwy używające arestantów do wzajemnej komunikacji.

</doc>
<doc id="4242135" url="https://pl.wikipedia.org/wiki?curid=4242135" title="Symphimus">
Symphimus

Symphimus – rodzaj węża z podrodziny Colubrinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Meksyku, Belize i Gwatemali. 
Systematyka.
Etymologia.
"Symphimus": "sun" „razem, wspólnie”; φιμος "phimos" „kaganiec, pysk”, od φιμοω "phimoō" „być cicho”.
Podział systematyczny.
Do rodzaju należą następujące gatunki: 

</doc>
<doc id="4242137" url="https://pl.wikipedia.org/wiki?curid=4242137" title="Monte Cristi">
Monte Cristi

San Fernando de Monte Cristi – miasto na Dominikanie; stolica prowincji Monte Cristi, nad Atlantykiem.
Opis.
Miasto założone zostało w 1938 roku, położone jest na północy Dominikany, zajmuje powierzchnię 455,5 km² i liczy 15 629 mieszkańców 1 grudnia 2010.

</doc>
<doc id="4242138" url="https://pl.wikipedia.org/wiki?curid=4242138" title="Sympholis">
Sympholis

Sympholis – rodzaj węży z rodziny połozowatych. 
Do rodzaju zaliczany jest 1 gatunek:

</doc>
<doc id="4242141" url="https://pl.wikipedia.org/wiki?curid=4242141" title="Campo di Carne (stacja kolejowa)">
Campo di Carne (stacja kolejowa)

Campo di Carne (wł. "Stazione di Campo di Carne") – stacja kolejowa w Aprilia, w prowincji Latina, w regionie Lacjum, we Włoszech. Znajduje się na linii Albano – Nettuno. 
Według klasyfikacji RFI ma kategorię "srebrną".
Połączenia.
Stacja jest obsługiwana przez pociągi regionalne linii FR8.

</doc>
<doc id="4242145" url="https://pl.wikipedia.org/wiki?curid=4242145" title="Jacques Benveniste">
Jacques Benveniste

Jacques Benveniste (ur. 12 marca 1935 r. w Paryżu, zm. 4 października 2004 r. tamże) – francuski immunolog, twórca pseudonaukowej koncepcji pamięci wody.
Życiorys.
Początkowo zajmował się immunologią, przyczynił się do kilku istotnych odkryć, w tym innowacyjnej metody diagnostyki alergii. Od 1973 do 1993 r. pracował w radzie badań medycznych Institut national de la santé et de la recherche médicale, a od 1980 r. przez dziesięć lat był jej dyrektorem ds. badań. Równocześnie kierował laboratorium alergii i immunologii. W tym okresie powszechnie był wskazywany jako jeden z faworytów do otrzymania Nagrody Nobla.
Na początku lat 80. Benveniste zatrudnił młodego doktora medycyny zainteresowanego homeopatią i pozwolił mu prowadzić eksperymenty na swoich testach alergologicznych z użyciem kilku preparatów homeopatycznych. Benveniste nie podważał wówczas popartego badaniami poglądu, zgodnie z którymi preparaty homeopatyczne prawie nie zawierają substancji czynnych i tym samym nie wykazują żadnych właściwości leczniczych. Kiedy dowiedział się, że preparat homeopatyczny wywołał pozytywną reakcję testu, zarządził dwuletnie badania, które miały według niego wykazać skuteczność homeopatii.
W efekcie w 1988 r. sformułował koncepcję pamięci wody i usiłował opublikować je w "Nature", jednak artykuł został wydany drukiem dopiero po wymuszonych przez redakcję próbach powtórzenia eksperymentu w trzech niezależnych laboratoriach – żadne z nich nie było w stanie osiągnąć takich samych rezultatów. Podobnie nie powiodły się eksperymenty prowadzone w laboratoriach Benveniste’a w obecności redaktora "Nature" Johna Maddoxa i tropicieli oszustw Jamesa Randiego i Waltera Stewarta. Artykuł wydano z komentarzem, w którym wskazano, że brak jest wiarygodnego wyjaśnienia obserwowanych zjawisk. Publikacja wywołała medialną sensację, niemniej nie spowodowała ona dyskusji nad wiarygodnością odkrycia.
Wkrótce potem Benveniste został odwołany z pełnionych funkcji i w ostatnich latach życia tworzył firmę Digibio, która miała kontynuować jego eksperymenty, w których usiłował udowadniać, że za zjawisko „pamięci wody” odpowiada elektromagnetyzm, który miałby być sposobem „komunikacji” cząsteczek. Cząsteczki zdaniem Benveniste’a komunikowały się za pomocą receptorów, wysyłając sobie sygnały elektromagnetyczne o niskiej częstotliwości. Benveniste twierdził, że nagrał te sygnały i z powodzeniem nadawał cząsteczkom pożądane właściwości poprzez ich odtwarzanie, w tym powodował reakcje immunologiczne. Pomimo kwestionowania jego poglądów nigdy nie przedstawił wiarygodnych teorii tłumaczących zjawiska, które rzekomo obserwował.
Wyników jego eksperymentów nie udało się powtórzyć, co doprowadziło do przyznania mu w 1991 roku Ig Nobla.
Dwukrotnie żonaty, miał pięcioro dzieci. Zmarł 4 października 2004 r. w Paryżu.
Przypisy.
 

</doc>
<doc id="4242146" url="https://pl.wikipedia.org/wiki?curid=4242146" title="Gare de Mothern">
Gare de Mothern

Gare de Mothern – przystanek kolejowy w miejscowości Mothern, w departamencie Dolny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est. 
Położenie.
Znajduje się na linii Strasbourg – Lauterbourg, na km 51,584 między stacjami Munchhausen i Lauterbourg, na wysokości 114 m n.p.m. 
Historia.
Linia między Strasburgiem a Lauterbourgiem zbudowana została przez Direction générale impériale des chemins de fer d'Alsace-Lorraine i została otwarta 25 lipca 1876.

</doc>
<doc id="4242148" url="https://pl.wikipedia.org/wiki?curid=4242148" title="Kenneth Cameron">
Kenneth Cameron

Kenneth Cameron (ur. 29 listopada 1949 w Cleveland) – amerykański lotnik morski, pilot doświadczalny, inżynier, oficer United States Marine Corps i astronauta.
Życiorys.
Po ukończeniu Rocky River High School w Rocky River studiował aeronautykę i astronautykę w Massachusetts Institute of Technology, gdzie w 1979 uzyskał dyplom magistra, w 1983 ukończył szkołę pilotów doświadczalnych w stanie Maryland. Służył jako oficer United States Marine Corps w Parris Island w Karolinie Południowej i w Quantico (Wirginia). Uczył się języka wietnamskiego, później służył w Wietnamie Południowym m.in. jako oficer wojskowej ochrony Ambasady USA w Sajgonie. Po powrocie do kraju został skierowany do Karoliny Północnej, później na kurs lotnika morskiego do Pensacoli, po ukończeniu którego był oficerem jednostki lotniczej w Yumie w Arizonie, później komenderowano go służbowo m.in. do Iwakuni w Japonii. Ma wylatane ponad 4000 godzin na 48 typach samolotów.
23 maja 1984 został wybrany przez NASA jako kandydat na astronautę, w czerwcu 1985 został zakwalifikowany jako astronauta, wykonywał różne zadania w Centrum Kosmicznym imienia Johna F. Kennedy’ego. W 1994 został pierwszym dyrektorem operacji NASA w Zwiozdnym gorodoku, gdzie pracował również w Centrum Wyszkolenia Kosmonautów im. J. Gagarina i gdzie został przeszkolony w zakresie rosyjskich systemów statków kosmicznych Sojuz i stacji kosmicznej Mir. Uczestniczył w trzech misjach - w pierwszej jako pilot, w dwóch kolejnych jako dowódca.
Od 5 do 11 kwietnia 1991 brał udział w misji STS-37 trwającej 5 dni, 23 godziny i 32 minuty, podczas której umieszczono na orbicie satelitę (Gamma Ray Observatory) (GRO). Od 8 do 17 kwietnia 1993 dowodził misją STS-56 trwającą 9 dni, 6 godzin i 8 minut, podczas której badano atmosferę ziemską przy pomocy zestawu aparatury ATLAS-02. Od 12 do 20 listopada 1995 dowodził misją wahadłowca Atlantis STS-74 na rosyjską stację orbitalną Mir; wahadłowiec połączył się ze stacją. Misja trwała 8 dni, 4 godziny i 30 minut.Cameron opuścił NASA 5 sierpnia 1996.

</doc>
<doc id="4242151" url="https://pl.wikipedia.org/wiki?curid=4242151" title="Fegyvernek-Örményes">
Fegyvernek-Örményes

Fegyvernek-Örményes (węg. "Fegyvernek-Örményes vasútállomás") – stacja kolejowa w Örményes, w komitacie Jász-Nagykun-Szolnok, na Węgrzech. Znajduje się około 6 km na południe od Fegyvernek.
Stacja znajduje się na ważnej linii 100 Budapest – Cegléd – Szolnok – Debrecen – Nyíregyháza i obsługuje pociągi wszystkich kategorii. 

</doc>
<doc id="4242156" url="https://pl.wikipedia.org/wiki?curid=4242156" title="Chemosterylanty">
Chemosterylanty

Chemosterylanty – związki chemiczne działające sterylizująco na szkodliwe gatunki owadów. Pod wpływem chemosterylantów owady nie składają jaj lub jaja nie są zapładniane, larwy nie wchodzą w stadium poczwarki lub rozwój w stadium poczwarki jest nieprawidłowy.
Mogą zostać podane w zabudowaniach i na polu lub dodawać do pokarmu owadów hodowlanych, które następnie zostaną wypuszczone się w teren.
Przykładem mogą być związki azyrydynylowe.

</doc>
<doc id="4242158" url="https://pl.wikipedia.org/wiki?curid=4242158" title="Roma Pilitsidis">
Roma Pilitsidis

Roma Pilitsidis, właśc. Romualda Pilitsidis (ur. 20 września 1954 w Piławie Górnej) – polska malarka.
Życiorys.
Urodzona 20 września 1954 roku w Piławie Górnej (koło Dzierżoniowa). Od 1968 roku mieszka w Głogowie. W roku 1992 ukończyła Szkołę Sztuk Pięknych w Głogowie. W latach 1994–1999 studiowała w Instytucie Sztuki i Kultury Plastycznej WSP w Zielonej Górze (obecnie Uniwersytet Zielonogórski), uzyskując dyplom w 1999 r. w pracowni malarstwa prof. Jana Gawrona.
Od 1999 roku pracowała w Muzeum Archeologiczno-Historycznym w Głogowie, od 2000 r. na stanowisku kierownika działu sztuki a następnie na stanowisku kierownika Działu Organizacji Wystaw Wydawnictw i Promocji. Była również kustoszem i opiekunem
kolekcji sztuki współczesnej. W roku 2003 ukończyła studia podyplomowe w zakresie muzealnictwa na Uniwersytecie Jagiellońskim w Krakowie.
W latach 2003–2008 prowadziła zajęcia dydaktyczne na Wydziale Artystycznym Uniwersytetu Zielonogórskiego. Od 2011 roku jest członkiem Związku Polskich Artystów Plastyków.
Zajmuje się malarstwem, rysunkiem, instalacją, kolażem.
Linki zewnętrzne.
Strona Romy i Telemacha Pilitsidesa

</doc>
<doc id="4242162" url="https://pl.wikipedia.org/wiki?curid=4242162" title="Fontane Bianche (przystanek kolejowy)">
Fontane Bianche (przystanek kolejowy)

Fontane Bianche (wł. "Stazione di Fontane Bianche") – przystanek kolejowy w Fontane Bianche (część gminy Syrakuzy), w prowincji Syrakuzy, w regionie Sycylia, we Włoszech. Stacja znajduje się na linii Syrakuzy – Canicattì.
Według klasyfikacji RFI ma kategorię "brązową".
Historia.
Przystanek został otwarty 15 czerwca 2008.

</doc>
<doc id="4242163" url="https://pl.wikipedia.org/wiki?curid=4242163" title="Małgorzata Platajs">
Małgorzata Platajs

Małgorzata Platajs – polska działaczka ekumeniczna, neofilolog, tłumacz, od 2003 do końca 2019 dyrektor Towarzystwa Biblijnego w Polsce.
Życiorys.
Z wykształcenia jest neofilologiem. Jako tłumacz przekładała książki z języków angielskiego i niemieckiego między innymi dla Wydawnictwa „Zwiastun”. Małgorzata Platajs związana jest z Kościołem Ewangelicko-Augsburskim w RP, w ramach którego była współinicjatorką Forum Kobiet Luterańskich. Jest wiceprzewodniczącą Komitetu Światowego Dnia Modlitwy. Była wieloletnim pracownikiem Towarzystwa Biblijnego w Polsce, zaś od 2003 po przejściu na emeryturę Barbary Enholc-Narzyńskiej do końca 2019 piastowała funkcję jego dyrektora. W tym czasie ukazało się między innymi w 2018 pełne wydanie Biblii Ekumenicznej. 
W 2003 była jednym z siedmiorga laureatów Nagrody im. św. Brata Alberta – Adama Chmielowskiego, za działalność ekumeniczną.
W związku z wyborem w listopadzie 2019 kolejnego dyrektora generalnego TB w Polsce, którym została Jadwiga Zalisz, pełnienie przez Małgorzatę Platajs tej funkcji zakończyło się 31 grudnia 2019. 2 lutego 2020 w Warszawie odbyło się ekumeniczne nabożeństwo dziękczynne za wieloletnią pracę Małgorzaty Platajs na stanowisku dyrektora Towarzystwa Biblijnego w Polsce.

</doc>
<doc id="4242167" url="https://pl.wikipedia.org/wiki?curid=4242167" title="Dzieworódka">
Dzieworódka

Dzieworódka () – u mszyc dzieworodne samice rodzące samce i samice ("sexuales").

</doc>
<doc id="4242169" url="https://pl.wikipedia.org/wiki?curid=4242169" title="Gare de Lauterbourg">
Gare de Lauterbourg

Gare de Lauterbourg – stacja kolejowa w miejscowości Lauterbourg, w departamencie Dolny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est oraz Regionalbahn Deutsche Bahn. 
Położenie.
Znajduje się na linii Strasbourg – Lauterbourg, na km 55,493 między stacjami Mothern i granicą francusko-niemiecką, na wysokości 111 m n.p.m. 
Historia.
Linia między Strasburgiem a Lauterbourgiem zbudowana została przez Direction générale impériale des chemins de fer d'Alsace-Lorraine i została otwarta 25 lipca 1876.

</doc>
<doc id="4242171" url="https://pl.wikipedia.org/wiki?curid=4242171" title="Imanol Uribe">
Imanol Uribe

Imanol Uribe (ur. 28 lutego 1950 w San Salvador) – hiszpański reżyser, scenarzysta i producent filmowy pochodzenia baskijskiego. Dwukrotny zdobywca Złotej Muszli na MFF w San Sebastián za filmy "Policzone dni" (1994) oraz "Bwana" (1996). Za "Policzone dni" otrzymał również Nagrodę Goya dla najlepszego reżysera.
Jego żoną była aktorka María Barranco (1982-2004). Para wzięła rozwód. Mają córkę Andreę (ur. 1993).

</doc>
<doc id="4242185" url="https://pl.wikipedia.org/wiki?curid=4242185" title="Irena Kaczmarczyk">
Irena Kaczmarczyk

Irena Kaczmarczyk z domu Majchrzyk (ur. 1949 w Wincentowie) – polska poetka, publicystka kulturalna, językoznawca.
Życiorys.
Urodziła się w Wincentowie koło Kielc w rodzinie Władysława Majchrzyk i Marianny z domu Janus. Podstawową edukację szkolną pobierała w Piekoszowie. W latach 1963–1967 uczęszczała do Liceum Pedagogicznego w Jędrzejowie. Absolwentka filologii polskiej na Uniwersytecie Jagiellońskim. Ukończyła również Międzywydziałowe Studium Bibliotekoznawstwa na UJ. Pracowała w Bibliotece Jagiellońskiej, w Instytucie Języka Polskiego (PAN), później zatrudniła się w szkolnictwie. W latach 1995–2008 pracowała w XXIX LO im. K. Kieślowskiego w Krakowie. Należy do wielu krakowskich stowarzyszeń twórczych, w tym Stowarzyszenia Absolwentów Uniwersytetu Jagiellońskiego. Jest uczestnikiem Gdańskiego Klubu Poetów. Od 2008 roku członkini Zarządu Krakowskiego Oddziału Związku Literatów Polskich, a od 2015 r. członkini Zarządu Głównego ZLP. Zrzeszona w Stowarzyszeniu Dziennikarzy Rzeczypospolitej Polskiej.
Jest stałym współpracownikiem e–Tygodnika Artystyczno–Literackiego pisarze.pl oraz członkinią Kolegium Redakcyjnego Pisma Artystyczno–Literackiego Stowarzyszenia Twórczego „Polart”. Jej wiersze emitowane są na antenie Radia Kraków. Uczestniczka festiwali literackich w Polsce i za granicą: Warszawska Jesień Poezji, Międzynarodowa Galicyjska Jesień Literacka, Czeskie Dni Poezji, Jesień Polska w Wiedniu. Do tekstów autorki skomponował muzykę Zbigniew Ciuraba, Agnieszka Dulny, Grażyna Łapuszek, Robert Marcinkowski i Mateusz Pieniążek. Pieśni są w repertuarze Niezależnej Grupy Teatralnej Porfirion, krakowskiego chóru męskiego Echo oraz innych krakowskich solistów.
Od 1968 roku mieszka w Krakowie.
Nagrody i wyróżnienia.
Wielokrotnie nagradzana za szczególne osiągnięcia dla oświaty i wychowania.
Laureatka wielu ogólnopolskich i międzynarodowych konkursów literackich:
Twórczość.
Publikuje w periodycznych almanachach literackich: Krakowska Noc Poetów, Pożegnanie Lata Pisarzy i Artystów oraz w antologiach: Antologia Poetów Polskich 2016, Aspekty: antologia Gdański Klub Poetów, jak również w cyklicznych wyborach wierszy: Warszawska Jesień Poezji, Międzynarodowa Galicyjska Jesień Literacka, Międzynarodowy Listopad Poetycki (Poznań), Czeskie Dni Poezji. Jej wiersze i artykuły ukazują się na łamach czasopism krakowskich i ogólnopolskich, takich jak: Kraków, Akant, Gazeta Kulturalna, Topos, Świętokrzyski Kwartalnik Literacki, Hejnał Oświatowy, Gazeta Myślenicka, Kęczanin, Głos Piekoszowa, Kurier, Wiadomości i in. Publikuje artykuły w Literacie Krakowskim (cykliczne Pismo Krakowskiego Oddziału ZLP) oraz w Hybrydzie (Pismo Artystyczno–Literackie Stowarzyszenia Twórczego POLART).

</doc>
<doc id="4242201" url="https://pl.wikipedia.org/wiki?curid=4242201" title="Wpływ soli na zdrowie">
Wpływ soli na zdrowie

Wpływ soli na zdrowie związany jest przede wszystkim z negatywnymi i pozytywnymi aspektami działania chlorku sodu znajdującego się w soli kuchennej. Sód jako pierwiastek jest niezbędny w organizmie człowieka. Przy jego udziale regulowane są m.in. objętość płynów ustrojowych, równowaga kwasowo-zasadowa oraz normalne funkcjonowanie komórek. Mimo iż sód jest kluczowym składnikiem, jego dzienne zapotrzebowanie wynosi jedynie 0,2–0,5 g/dzień, a według WHO spożycie powyżej 2 g/dzień może wywoływać negatywne skutki. To właśnie nadmierne spożycie sodu (najczęściej dostarczanego w soli) uznaje się za szkodliwe dla zdrowia, gdyż prowadzi do nadciśnienia, którego następstwami są poważne choroby układu sercowo-naczyniowego. Szacuje się, że rocznie nawet 1,65 mln osób umiera z powodu wysokiego spożycia sodu, z czego około 17 tys. przypada na Polskę. Wiele badań wiąże ze spożyciem sodu także inne schorzenia np. układu trawienia, w tym nowotwory żołądka, choroby nerek czy osteoporozę.
Sód a sól.
Obecnie przeważająca część spożywanego przez ludzi sodu pochodzi z soli kuchennej używanej bezpośrednio do przyprawiania potraw bądź dodawanej do produktów spożywczych jako konserwant.
W praktyce używa się wymiennie określeń dotyczących problemu „nadmiernego spożycia sodu” i „nadmiernego spożycia soli”, co czasami może prowadzić do nieporozumień. Wynika to z faktu, że głównym źródłem sodu w naszej diecie są właśnie sole spożywcze, m.in. sól kuchenna, sól morska czy sól himalajska. Wszystkie one składają się w przeważającej części (co najmniej 95%) z chlorku sodu, NaCl. Tylko tzw. sole dietetyczne czy niesodowe sole kuchenne z dodatkiem chlorków potasu i innych pierwiastków zawierają 70% lub mniej chlorku sodu. Ich stosowanie wiąże się jednak z gorszymi walorami smakowymi oraz gorzkim posmakiem. Biorąc pod uwagę masę molową poszczególnych pierwiastków, można wyliczyć, że sód stanowi ok. 40% soli kuchennej, co oznacza, że w 1 g soli jest 0.4 g sodu.
Rola sodu w organizmie.
Sód to jeden z pierwiastków odpowiadających za poprawne funkcjonowanie ludzkiego organizmu. Potwierdza to choćby fakt, iż ewolucja zaadaptowała jeden z wyczuwanych przez ludzi smaków – słony – i zarezerwowała go przede wszystkim do produktów zawierających sód. Jednocześnie wykształciły się mechanizmy regulujące szczególny apetyt na słony smak, by zapewnić regularną podaż tego pierwiastka. Kation sodu jest jednym z głównych elektrolitów obecnych w przestrzeniach poza- i międzykomórkowych i jako taki bierze udział w wielu procesach fizjologicznych. Po pierwsze, sód przy współudziale potasu kontroluje potencjał na błonach komórkowych, co umożliwia transport różnych molekuł do komórek oraz z ich wnętrza. Potas jest głównym kationem wewnątrz komórki, a sód poza nią. Różnica stężeń pomiędzy nimi tworzy tzw. potencjał błony komórkowej, który regulowany jest przez pompy jonowe, w szczególności Na+/K+ ATPazy. Aktywność tych pomp jest odpowiedzialna za ok. 20–40% energii zużywanej przez człowieka w spoczynku. Dzięki regulowaniu potencjału błony komórkowej możliwe jest przesyłanie impulsów nerwowych, skurcz mięśni oraz funkcjonowanie serca.
Po drugie, sód jest potrzebny do wchłaniania chloru, aminokwasów, glukozy czy wody w jelicie cienkim, a także do ponownej absorpcji wyżej wymienionych w nerkach.
Po trzecie, sód jest głównym determinantem objętości płynów pozakomórkowych, w tym krwi. Tym samym wiele mechanizmów fizjologicznych, które regulują np. ciśnienie krwi, opartych jest na dostosowywaniu stężenia sodu. Mówiąc ogólnie, zatrzymywanie sodu związane jest z zatrzymywaniem wody, zwiększeniem objętości krwi i podwyższeniem ciśnienia, a wydalanie sodu – z odwrotnymi efektami. Osiąga się to przez złożony system regulacyjny, na który składają się trzy podstawowe mechanizmy funkcjonujące przede wszystkim w ramach układu nefrologicznego: system renina-angiotensyna-aldosteron, hormon antydiuretyczny i system dopaminergiczny.
Sód bierze zatem udział w wielorakich procesach fizjologicznych, a jego stężenie w organizmie jest wypadkową współdziałania licznych czynników i mechanizmów regulujących. Oznacza to, że jego niedobór może wiązać się z poważnymi konsekwencjami dla całego organizmu. Ostry niedobór sodu określany jest jako hiponatremia i dotyczy sytuacji, gdy stężenie Na spada poniżej ([Na+]) &lt;136 mmol/litr (mM). Taki stan może wynikać bądź z przyswojenia dużej ilości wody (tak działa zatrucie wodą), bądź z nagłej utraty sodu (np. przez wymioty). Nawet bardzo restrykcyjne diety niskosodowe niezwykle rzadko powodują hyponatremię, gdyż nerki mają wybitne zdolności w równoważeniu poziomu wody w organizmie i spożytego sodu. Najczęściej dolegliwość ta dotyczy osób wystawionych na ekstremalny i nienaturalny wysiłek fizyczny, taki jak np. maraton, kilkunastogodzinne treningi sportowe itp.
Spożycie sodu.
Nadmierne spożycie sodu.
Szacuje się, że potrzebna dawka sodu zawiera się w przedziale 0,2–0,5 g/dzień. Ludzie, tak jak inne ssaki, przez miliony lat spożywali około 0,25 g sodu dziennie. Najbardziej gruntowna analiza dotycząca światowego spożycia soli została dotychczas przeprowadzona przez Global Burden of Diseases Nutrition and Chronic Diseases Expert Group. Uwzględniono w niej wszystkie dostępne dane z lat 1990–2010 oparte na całodobowym badaniu stężenia sodu w moczu, co jest najbardziej wiarygodną metodą pomiaru. Oszacowanie średniego światowego spożycia sodu wynosi około 3.95 g/d. Mimo różnic geograficznych, nie zidentyfikowano żadnej populacji lub obszaru, na którym nie przekroczono by rekomendowanych poziomów spożycia sodu. Dodatkowo, w ciągu dwudziestu lat zaobserwowano wzrost globalnego dziennego stężenia sodu o około 3%.
Struktura spożycia.
W większości krajów wysoko rozwiniętych głównym źródłem sodu w diecie jest żywność przetworzona – stamtąd pochodzi ponad 75% całkowitego spożycia tego pierwiastka w społeczeństwach. Przyprawy i naturalnie występujący sód w żywności odpowiadają za niewiele więcej niż po 10% spożycia. Powyższe dane wskazują, że należy dotrzeć przede wszystkim do producentów żywności, by w jak najwyższym stopniu ograniczyć wykorzystanie soli jako konserwantu lub w innych celach (zwłaszcza w żywności przetworzonej).
Spożycie w Polsce.
Podstawową jednostką odpowiedzialną za monitorowanie poziomu spożycia sodu w Polsce jest Instytut Żywności i Żywienia (IŻŻ), który jednak nie publikuje corocznych informacji na ten temat. Ostatni dostępny raport z roku 2010 mówi o spożyciu na poziomie 4.6 g sodu/dzień. Niestety, oszacowania IŻŻ, głównie ze względu na ograniczenia finansowe, opierają się na niedoskonałej metodologii, polegającej na określeniu spożycia indywidualnego przy pomocy analizy budżetów gospodarstw domowych oraz całkowitej sprzedaży soli kuchennej w Polsce. Z tego względu, z naukowego punktu widzenia, jedyne wiarygodne źródło danych na ten temat pochodzi z raportu INTERSALT z 1988 roku. Przebadano wówczas 400 osób w Krakowie i Warszawie z wykorzystaniem całodobowej analizy moczu. Z raportu wynika, iż spożycie sodu oscylowało na poziomie około 4.3 g/d, co odpowiada mniej więcej 11 g soli dziennie. Biorąc pod uwagę przełom ekonomiczno-społeczny na początku lat 90. i brak rzeczywistych działań w kierunku redukcji spożycia sodu w Polsce, jest niemal pewne, że obecne spożycie jest zdecydowanie wyższe.
Wpływ nadmiernego spożycia sodu na zdrowie.
Problem negatywnych efektów zdrowotnych związanych z nadmiernym spożyciem sodu obecny jest w literaturze naukowej od kilkudziesięciu lat, a w związku z tym dostępne są setki badań i publikacji na ten temat, które czasami nie przedstawiają spójnych i jednoznacznych wniosków. Z tego powodu, by ustalić faktyczne zależności fizjologiczne, należy uwzględnić i zestawić ze sobą całą dostępną wiedzę i uważać, by nie opierać się na wybiórczych analizach. Badania różnią się też znacząco pod względem stosowanych metodologii, w szczególności w odniesieniu do pomiaru dziennego spożycia sodu. Najdokładniejsze jest całodobowe badanie moczu, ale w wielu publikacjach wykorzystano łatwiejsze metody, ryzykując przy tym uzyskanie mniej wiarygodnych wyników. Należy także bardzo uważnie kontrolować wszystkie inne znane czynniki, które mogą fałszywie sugerować nadmierne występowanie sodu w organizmie, takie jak potas, otyłość czy stosowanie używek. Kolejną istotną kwestią metodologiczną jest tzw. odwrócona przyczynowość. Na przykład jeżeli prawdą jest, iż nadmierne spożycie sodu zwiększa ryzyko wystąpienia chorób serca, osoby szczególnie narażone na te dolegliwości z innych względów będą celowo ograniczać spożycie sodu. Zatem w badaniach obserwacyjnych (nierandomizowanych) takie jednostki doprowadzą do zafałszowania faktycznego związku sodu i ryzyka wystąpienia choroby serca. Te kwestie sprawiają, że ustalenie jednoznacznych efektów nadmiernego spożycia sodu na zdrowie wymaga bardzo rozległych, dobrze zaplanowanych i długich badań. Dyskusja dotycząca wpływu sodu na zdrowie jest wciąż żywa ze względu na przedstawione wyżej trudności metodologiczne.
Nie zmienia to faktu, że z uwagi na bardzo wysokie średnie spożycie sodu na świecie, zauważalne są wspólne wysiłki organizacji i krajów, by ograniczać występowanie tego pierwiastka w łatwo dostępnych produktach.
Zakres skutków spożywania sodu można podzielić przede wszystkim na dwie grupy: związane z układem sercowo-naczyniowym oraz pozostałe.
Wpływ na układ sercowo-naczyniowy.
Głównym mechanizmem szkodliwego wpływu sodu na zdrowie jest fakt, iż podnosi on ciśnienie krwi, co może prowadzić do nadciśnienia, które natomiast znacząco zwiększa ryzyko wystąpienia poważnych chorób sercowo-naczyniowych.
Metaanalizy wszystkich wiarygodnych badań obserwacyjnych wśród osób zdrowych potwierdzają, że stopniowe zmniejszanie spożycia sodu do poziomu 2.3 g/d ma bezsprzecznie pozytywny wpływ na zdrowie. Nie istnieją natomiast dostateczne dowody na to, by obniżanie konsumpcji sodu poniżej 2.3 g/d było korzystne. Należy liczyć się za to z przesłankami, aby w przypadku specyficznych subpopulacji (np. cukrzyków) zalecać utrzymywanie tej dawki, a nie jej obniżanie.
Związek z ciśnieniem krwi.
Wpływ spożywanego sodu na ciśnienie krwi dostrzeżono już w latach 40. XX w. Od tego czasu przeprowadzono szereg badań, które dostarczyły obszernych dowodów w tym zakresie.
Fizjologia wpływu stężenia sodu na ciśnienie krwi.
Ludzie są ewolucyjnie przystosowani do diety o niskiej zawartości sodu – nie większej niż 0.25 g/d – i są wyposażeni w znakomite mechanizmy zatrzymujące sód w organizmie. Usuwanie dużych ilości tego pierwiastka z moczem, związane ze współczesnymi nawykami żywieniowymi i wysokim poziomem spożycia sodu wynoszącym ok. 4 g/d (czyli 15 razy większy niż pierwotny), jest dużym wyzwaniem dla fizjologicznych procesów regulacyjnych
Mechanizmy, poprzez które sól podnosi ciśnienie krwi, nie są w pełni zrozumiałe. Istnieje jednak wiele dowodów na to, że u osób, u których rozwinęło się wysokie nadciśnienie, zdolność nerek do wydalania sodu jest upośledzona, wskazując na kluczową rolę tego organu. Potwierdzają to eksperymenty z wykonywaną transplantacją nerek zarówno u szczurów, jak i u ludzi. Na przykład wysokie ciśnienie krwi pacjentów z nadciśnieniem tętniczym unormowało się, gdy po usunięciu obu nerek przeszczepiono im organ zdrowego dawcy.
W ogólnej perspektywie uważa się, iż choć nerki potrafią poradzić sobie z nawet bardzo wysokimi stężeniami różnych pierwiastków (w tym sodu), uruchamiając kaskady mechanizmów kompensacyjnych, to jednak trwałe i intensywne współwystępowanie niektórych z nich ostatecznie prowadzi do niezidentyfikowanego zaburzenia całego systemu regulującego i stopniowego podwyższania ciśnienia krwi. Jak zasugerował Guyton, upośledzona natriureza, czyli nadmierne wydalanie sodu z organizmu, może skutkować niewielkim wzrostem objętości krwi, a w konsekwencji wzrostem ciśnienia. Poza tą najprostszą hipotezą, postuluje się też inne, żadna nie została jednak jak dotąd potwierdzona w badaniach prowadzonych na ludziach. Wskazuje się m.in. na istotną rolę współzależności sodu i aldosteronu, który jest związany ze zmianami w strukturze mięśnia sercowego i w obrębie nerek.
Współdziałanie potasu i sodu.
Wśród czynników, które mogą współwystępować w przypadku nadciśnienia tętniczego, wyróżnia się szczególnie stężenie potasu. Niskie spożycie tego pierwiastka może wzmacniać niekorzystny wpływ sodu na ciśnienie krwi i podwyższać ryzyko wystąpienia chorób sercowo-naczyniowych. Bardziej adekwatnym determinantem nadciśnienia mógłby być więc stosunek K do Na, a nie wyłącznie wpływ pojedynczych pierwiastków. Tym samym niektórzy badacze sugerują, że alternatywnym podejściem do powszechnej redukcji ciśnienia krwi powinno być raczej optowanie za zwiększonym spożyciem potasu niż za działaniami skierowanymi ku agresywnej redukcji spożycia sodu.
Problem nadciśnienia w Polsce i na świecie.
Przez nadciśnienie rozumie się stan ciśnienia krwi utrzymujący się na poziomie wyższym niż 140/90 mm Hg. Normą natomiast określa się ciśnienie na poziomie mniejszym niż 120/80 mm Hg.
Przewlekłe nadciśnienie uszkadza serce, komórki krwi oraz nerki, podwyższa też ryzyko wystąpienia chorób naczyniowo-sercowych, które są główną przyczyną zgonów na świecie. Nawet 62% zawałów i 49% przypadków choroby wieńcowej serca może być rezultatem podwyższonego ciśnienia krwi. Szacuje się, że ponad miliard ludzi na świecie ma problem z nadciśnieniem, co ma związek z ponad dziewięcioma milionami zgonów rocznie. W Polsce na nadciśnienie choruje, według różnych badań, między 29% a 60% społeczeństwa, czyli co najmniej 8.5 mln osób. W 2011 roku leczonych było ok. 62% spośród nich, ale skutecznie i efektywnie tylko 26%. Choroby układu krążenia są w Polsce główną przyczyną śmiertelności i odpowiadają za ok. 46% wszystkich zgonów, jak również prawie 24% przypadków stwierdzenia niezdolności do pracy. Należy przy tym zwrócić uwagę, że ryzyko pojawiania się chorób sercowo-naczyniowych wzrasta znacząco z wiekiem. Obecne trendy demograficzne wskazują jednoznacznie na starzenie się społeczeństw (szczególnie w krajach wysoko rozwiniętych), co sprawi, że problemy związane z nadciśnieniem staną się jeszcze poważniejsze. Tym istotniejsze są więc działania mające na celu wyeliminowanie w jak najwyższym stopniu „modyfikowalnych” czynników ryzyka, takich jak na przykład poziom spożycia sodu.
Bezpośredni wpływ nadmiernego spożycia sodu na choroby układu sercowo-naczyniowego.
Nadmierne spożycie sodu podwyższa ciśnienie krwi – jest to fakt potwierdzony przez liczne badania naukowe i w ogólności nie budzi kontrowersji. Z perspektywy zdrowia istotne jest jednak, jak przekłada się to na występowanie chorób sercowo-naczyniowych.
Niestety nie ma dostępnych badań randomizowanych prowadzonych w tej tematyce, dlatego jedyne źródło wiedzy stanowią badania obserwacyjne. Te zaś są obarczone słabościami i ograniczeniami metodologicznymi, których nie da się uniknąć – żadne z nich nie zostało bowiem zaprojektowane specyficznie pod kątem rozstrzygnięcia wpływu sodu na ryzyko wystąpienia chorób układu sercowo-naczyniowego.
W badaniu – na którym swoją rekomendację co do spożycia sodu oparło WHO – ustalono, że w badaniach kohortowych ryzyko udaru i choroby niedokrwiennej serca było o 24% wyższe przy spożyciu sodu powyżej rekomendowanego poziomu.
Z pewnymi wyjątkami wyniki badań obserwacyjnych potwierdzają związek wysokiego spożycia sodu z przypadkami wystąpienia chorób sercowo-naczyniowych. Bazując na danych z projektu INTERSALT, wykazano znaczną pozytywną korelację między wydalaniem sodu z moczem a umieralnością z powodu zawałów w Zachodniej Europie.
Kilka badań wykazało – zarówno u osób z podwyższonym, jak i z unormowanym ciśnieniem – pozytywną korelację między dobowym wydalaniem sodu z moczem a masą lewej komory serca. Przerost lewej komory (Left Ventricular Hypertrophy; LVH) jest zaś znanym czynnikiem ryzyka pojawienia się chorób sercowo-naczyniowych.
Istotny jest efekt nadmiernego spożycia sodu w sytuacji występowania innej choroby, w szczególności związanej z układem nefrologicznym. Wydaje się, że pacjenci z chroniczną chorobą nerek są w szczególności wrażliwi na poziom sodu w organizmie, a dieta nisksodowa wspomaga terapię farmakologiczną.
Przy występowaniu pewnych schorzeń, np. cukrzycy, rekomendacje odnośnie do ograniczenia spożycia soli należy jednak traktować z ostrożnością, gdyż zbyt niski poziom sodu może być również szkodliwy i zwiększać śmiertelność.
Niektóre badania propagują model krzywej J lub U zależności spożycia sodu i śmiertelności. Podają one w wątpliwość rekomendacje ograniczenia spożycia sodu na poziomie populacyjnym. Kontrowersje wynikają między innymi z analizy dużego obserwacyjnego badania PURE (Prospective Urban Rural Epidemiology). Badacze zaobserwowali istnienie „optymalnego zakresu spożycia sodu”, sugerując, że zarówno niskie (&lt;2 g), jak i wysokie poziomy (&gt;4 g) dostarczanego do organizmu pierwiastka mogą być szkodliwe dla zdrowia. Problematyczna w przypadku tego badania jest przede wszystkim odwrócona przyczynowość. PURE nie jest ani kontrolowane, ani randomizowane – z dużym prawdopodobieństwem osoby, które cechowało niskie spożycie sodu, stosowały taką dietę dlatego, że z innych względów były obciążone wysokim ryzykiem chorób sercowych.
Szkodliwy wpływ nadmiernego spożycia sodu poza chorobami układu sercowo-naczyniowego.
Wiele badań naukowych wiąże również nadmierne spożycie sodu z innymi efektami zdrowotnymi niż choroby układu sercowo-naczyniowego, m.in. z chorobami żołądka, nerek, chorobami metabolicznymi czy osteoporozą. Analizy w tym zakresie są zwykle niewystarczające, by jednoznacznie potwierdzić efekt działania sodu, a w szczególności wydawać rekomendacje medyczne na ich podstawie i należy je traktować z ostrożnością do czasu przeprowadzenia dokładniejszych badań.
Choroby nerek.
Nerki odgrywają jedną z kluczowych ról w utrzymaniu prawidłowej ilości sodu w organizmie, gdyż to tam następuje jego filtracja, reabsorpcja czy decyzja o wydaleniu. Większość teorii powstawania nadciśnienia z powodu sodu zakłada wystąpienie defektu nerek. Niezależnie od tego rozważa się również negatywny wpływ sodu na procesy niezwiązane bezpośrednio z układem krwionośnym, takie jak: białkomocz, kamienie nerkowe czy przewlekła choroba nerek.
Badania wykazały, że stężenie sodu ma wpływ na ilość białka lub ekstraktu albuminy w moczu, która jest ważnym czynnikiem ryzyka dla rozwoju chorób nerek. Ponadto wysokie stężenie sodu może prowadzić do kamicy nerkowej w sposób pośredni – poprzez podwyższone wydalanie wapnia. Zwykle bowiem kamienie nerkowe składają się ze związków wapnia – jego szczawianów lub fosforanów. Usuwanie pierwiastka z organizmu zwiększa się wraz ze spożyciem sodu – każdy 1 gram sodu zwiększa stężenie wapnia w moczu o 26.3 mg. Duże prospektywne badanie kohortowe przeprowadzone na próbie ponad 90 tys. kobiet (trwające ponad 12 lat) wykazało, że spożycie sodu na poziomie 4.9 g/d wiązało się ze zwiększeniem o 30% ryzyka pojawienia się kamieni nerkowych niż w przypadku spożycia na poziomie 1.5 g/d.
Choroby żołądka.
W raporcie „Food, Nutrition, Physical Activity, and the Prevention of Cancer” znajdują się wyniki sugerujące, że sól może być jedną z przyczyn występowania raka żołądka. Stwierdzenie to bazuje na badaniach, które wiążą spożycie sodu z liczbą śmiertelnych zachorowań na raka żołądka wśród 39 populacji z 24 krajów. Mimo że nie ma dowodów na to, że sól jest kancerogenna, wysokie stężenie sodu prawdopodobnie zwiększa ryzyko zakażenia bakterią "Helicobacter pylori". A to leży zarówno u podstaw wrzodów dwunastnicy i żołądka, jak i ich nowotworów. Badania przeprowadzone na zwierzętach wskazują, że może się to odbywać na zasadzie uszkodzenia komórek błony śluzowej żołądka przez nadmierną ilość sodu, co potencjalnie zwiększa ryzyko infekcji oraz prowadzi do uszkodzenia DNA. Metaanaliza siedmiu prospektywnych badań kohortowych obejmujących łącznie niemal 270 tys. uczestników wykazała, że wysokie stężenie sodu w moczu wiązało się ze wzrostem ryzyka zachorowania na raka żołądka o 68% w stosunku do pacjentów z niskim stężeniem tego pierwiastka. Badania obserwacyjne przeprowadzane głównie w krajach azjatyckich również sugerują związek pomiędzy zwiększonym ryzykiem wystąpienia raka żołądka a wysokim spożyciem solonych potraw, marynat oraz przetworzonego mięsa. Badania kliniczno-kontrolne, w których sprawdzano tę zależność, dały jednak mieszane wyniki.
W ogólności więc, mimo że istnieją mocne przesłanki za istnieniem związku nadmiernego spożycia sodu i występowania chorób żołądka, to biorąc pod uwagę wielość czynników, które mogą tu pełnić istotną funkcję oraz brak zakrojonych na szeroką skalę badań randomizowanych, nie można wysnuć jednoznacznych wniosków.
Choroby metaboliczne.
Niektórzy badacze wskazują też na istnienie zależności między nadmiernym spożyciem sodu i występowaniem zespołu metabolicznego oraz cukrzycy. Mimo to zastosowana metodologia oraz charakter analizy nie pozwalają uznać tej hipotezy za potwierdzoną.
Osteoporoza.
Kilka badań przekrojowych oraz interwencyjnych wskazuje, iż wysokie spożycie sodu może być szkodliwe dla stanu kości, szczególnie u osób starszych – tym bardziej, gdy towarzyszy diecie ubogiej w wapń. Jak zauważono w przypadku powstawania kamieni nerkowych, spożywany sód jest jedną głównych przyczyn wydalania wapnia z moczem. Efekt ten występuje prawdopodobnie ze względu na fakt, iż obydwa minerały konkurują wzajemnie o reabsorpcję w nerkach. Mogą być za to także odpowiedzialne mechanizmy związane z uwalnianiem parathormonu (PTH). Organizm rekompensuje niedobór wapnia poprzez osłabianie kości, stąd zdaje się, że wysokie spożycie sodu przyczynia się do zmniejszenia ich gęstości.
Obrzęk..
Przy wysokim stężeniu sodu w organizmie następuje retencja wody i zwiększenie objętości płynu pozakomórkowego, co może być jedną z przyczyn ogólnoustrojowego obrzęku u kobiet – zarówno cyklicznego, jak i idiopatycznego.
Otyłość..
Zwiększone spożycie wysoko przetworzonej żywności o dużej zawartości soli wiąże się często z potrzebą nadmiernego przyjmowania płynów. Zwykle dużą część z nich stanowią napoje słodzone, które przyczyniają się z kolei do otyłości. Pośrednio zatem wysokie spożycie sodu może zwiększać ryzyko występowania otyłości.
Pozostałe.
Poza wymienionymi powyżej czynnikami niedoboru sodu badano również zależność współwystępowania przeróżnych schorzeń od ilości przyjmowanego pierwiastka. Między innymi wzięto pod uwagę wodobrzusze i refluks, choroby układu oddechowego, układu wydalniczego i nefrologicznego oraz depresję. Analizy w tych obszarach są jednak zwykle niedoskonałe w założeniach, a także narzuca im się wiele ograniczeń. Pozostają przez to wciąż niepotwierdzone szerszymi i dokładniejszymi badaniami lub niespójne. Dla przykładu, niektóre wyniki sugerują, że wysokie spożycie sodu może zwiększać ryzyko wystąpienia astmy. W niektórych populacjach rzeczywiście efekt ten jest widoczny, w innych natomiast zauważono go tylko w przypadku mężczyzn, a w pozostałych w ogóle nie występuje.
Aspekty populacyjne spożycia soli.
Następujące czynniki nadmiernego spożycia sodu decydują o tym, że jest to istotny problem zdrowia publicznego w wielu krajach: 1) znaczący wpływ tego pierwiastka na ciśnienie krwi oraz występowanie nadciśnienia; 2) kluczowy związek z występowaniem poważnych chorób sercowo-naczyniowych; 3) znaczący udział chorób serca w przyczynach zgonów i niepełnosprawności oraz w rosnących kosztach służby zdrowia znacznej części krajów na świecie.
Rekomendacje.
Światowa organizacja zdrowia (WHO) rekomenduje spożycie sodu w dziennej dawce nieprzekraczającej 2 gramów, co odpowiada jednej łyżeczce soli (5 g). Przyjęte przez UE normy wynoszą ok. 2,4 g sodu/dzień (6 g soli), Amerykański Instytut Medyczny natomiast promuje spożycie sodu na poziomie nie większym niż 2,3 g. Rekomendacje te są wynikiem dogłębnej analizy dostępnych dowodów naukowych, uwzględniają także pojawiające się w literaturze kontrowersje.
Zarówno wytyczne dot. diety dla mieszkańców USA z 2015 roku, jak i wytyczne Amerykańskiego Stowarzyszenia Kardiologicznego z 2017 roku zalecają, by osoby, dla których korzystne byłoby obniżenie ciśnienia krwi, czyli w szczególności pacjenci ze stwierdzonym wysokim ciśnieniem prawidłowym (stan przed-nadciśnieniowy) lub nadciśnieniem, stosowały się do diety DASH, zmniejszając spożycie sodu. W podobnym tonie utrzymane są rekomendacje dietetyczne amerykańskiego nadzoru produktów spożywczych i farmakologicznych (FDA). W większości krajów na świecie przyjęte polityki zdrowotne powielają te zalecenia.
W Polsce nadzorowaniem nadmiernego spożycia sodu zajmuje się przede wszystkim Instytut Żywności i Żywienia (IŻŻ), który swoje rekomendacje na ten temat zawarł m.in. w Normach żywienia dla populacji Polski z 2017 roku.
Szacunki skutków nadmiernego spożycia sodu.
Najbardziej kompleksowa z prognoz w tym temacie – wykonana przez grupę naukowców pod kierunkiem Mozaffariana – szacuje, że gdyby światowe spożycie sodu obniżyło się do zalecanego przez WHO poziomu, pozwoliłoby to uniknąć ponad 1,65 mln zgonów rocznie, w tym ok. 17 tys. w Polsce. Faktycznie, ze względu na to, że problem występowania chorób związanych z układem krwionośnym jest w Polsce dużo większy niż w innych krajach europejskich, redukcja spożycia sodu mogłaby przynieść zdecydowane i wymierne efekty.
Ocenia się także, że obniżenie poziomu spożycia soli pozwoliłoby na znaczne zmniejszenie kosztów systemu medycznego. Korzyści liczone są w setkach milionów dolarów w wielu krajach, w tym w Polsce.
Programy redukcji spożycia sodu.
Społeczne programy redukcji spożycia soli mogą być oparte na różnych wyznacznikach i założeniach (co wpływa na ich efektywność): od skupienia się na edukacji konsumentów np. poprzez kampanie społeczne lub informacje na etykietach, przez obligatoryjne lub dobrowolne ograniczenie wykorzystania chlorku sodu do produkcji żywności, a także przez stosowanie soli niesodowych, po wprowadzenie np. podatku celowego od soli. Przykładem mogą być programy stosowane w Finlandii czy w Wielkiej Brytanii, gdzie w ciągu 20 lat i 10 lat zanotowano spadki spożycia sodu odpowiednio na poziomie 20% oraz 15% w skali populacji. Należy jednak zaznaczyć, że choć redukcja jest znacząca, nadal pozostaje ona niewystarczająca z punktu widzenia rekomendacji WHO.
W Polsce program przeciwdziałania redukcji soli nadzoruje Instytut Żywności i Żywienia (IŻŻ), który ogranicza się jednak wyłącznie do akcji edukacyjnych i szacunkowego monitorowania spożycia soli.
WHO alarmuje, że w większości krajów na świecie przeciętne spożycie sodu jest zdecydowanie zbyt duże, średnio nawet dwukrotnie wyższe niż rekomendowane. A dzieje się tak mimo całej dostępnej wiedzy na temat sodu i jego niekorzystnego wpływu na zdrowie, a także mimo pozytywnych przykładów implementacji programów redukcji ilości spożywanej soli. Z tego względu eksperci zachęcają do zdecydowanych kroków w tym kierunku, szczególnie, że można znaleźć przykłady państw, np. USA, gdzie zachowawcze polityki zdrowotne okazały się nieskuteczne.
Kontrowersje.
Interpretacja i dyskusja nt. wyników badań naukowych.
Wpływ sposobu odżywiania na zdrowie, a zwłaszcza szczegółowa analiza przyjmowanych pojedynczych pierwiastków, jest wyjątkowo trudnym zagadnieniem do analizy. Wynika to przede wszystkim z wielości potencjalnych czynników, które mogą wpływać na organizm danej osoby. Należy też wziąć pod uwagę, że niektóre z przeprowadzonych przez lata badań skupiły się na podgrupach, które mogą być bardziej wrażliwe na sól, np. na osobach starszych czy pacjentach ze zdiagnozowanym nadciśnieniem. Ponadto inne czynniki związane z trybem życia, takie jak aktywność fizyczna, spożycie potasu (owoców i warzyw) czy ilość spożywanego alkoholu mają większy wpływ na ciśnienie krwi niż spożycie sodu. Wszystkie związane z tym problemy metodologiczne sprawiają, iż niektórzy badacze nie zgadzają się z ogólnym konsensusem dotyczącym szkodliwości sodu reprezentowanym przez WHO oraz amerykański IOM.
Bezsporny pozostaje fakt, że wysokie spożycie sodu wywołuje podwyższone ciśnienie krwi oraz nadciśnienie. W takich przypadkach korzystne jest stosowanie diety niskosodowej. Kontrowersje pojawiają się natomiast wokół określenia poziomu spożycia sodu, który byłby bezpieczny dla ogółu populacji, czyli przede wszystkim dla osób niedotkniętych żadnym długotrwałym schorzeniem. Według niektórych badaczy obserwowane w społeczeństwie przeciętne spożycie soli niekoniecznie musi być traktowane jako nadmierne i nie pociąga za sobą poważnych konsekwencji dla osoby zdrowej. Co więcej, z innych badań wynika, iż to zbyt mała podaż sodu może się wiązać z podwyższonym ryzykiem śmiertelności lub z pojawieniem się poważnych chorób. Taka zależność oznaczałaby, że istnieje pewien „zakres optymalnego spożycia” sodu i spożywanie zarówno mniejszej, jak i większej ilości wiąże się z negatywnymi efektami zdrowotnymi.
Badanie InterSalt.
Kontrowersje towarzyszyły już pierwszemu międzynarodowemu i wieloośrodkowemu badaniu poziomu spożycia sodu, czyli pracy INTERSALT z końca lat 80. XX w. Według Godlee najwięksi producenci przetworzonej żywności w odpowiedzi na doniesienia o negatywnym wpływie nadmiernego spożycia sodu na zdrowie podjęli próbę powstrzymania władz od wprowadzania nowych regulacji. Powołali się przy tym na reinterpretację danych z badania INTERSALT. Powstał wówczas tzw. Salt Institute. Autorom oryginalnych badań zarzucano m.in. błędy w analizie statystycznej, choć okazało się, że nie miały one ostatecznie wpływu na charakter wniosków. Sytuacja powtórzyła się ponownie po uzyskaniu przez Salt Institute dostępu do danych jednostkowych. Ostatecznie jednak szczegółowa analiza rozwiała wszelkie wątpliwości i potwierdziła, że w przypadku 10 tys. uczestników z 52 populacji i 32 krajów stężenie sodu jest związane z podwyższonym ciśnieniem krwi.
Problemy metodologiczne.
Analizując głębiej źródła sporu dotyczącego szkodliwości sodu, należy rozważyć wszystkie problemy metodologiczne oraz dyskusyjne aspekty przeprowadzonych do tej pory setek badań. Podsumowanie przedstawia się następująco:
Badania kohortowe, które oparte są na bardzo dokładnych pomiarach stężenia sodu i sprawdzają efekty w długim okresie oraz metaanalizy badań randomizowanych o podobnej metodologii konsekwentnie pokazują, że obniżenie spożycia sodu wpływa także na obniżenie ryzyka wystąpienia chorób układu sercowo-naczyniowego.
Aby rozstrzygnąć, na ile kontrowersje związane z nadmiernym spożyciem sodu i jego efektami zdrowotnymi są uzasadnione, Instytut Medycyny USA powołał komisję ekspertów, którzy mieli ocenić wiarygodność doniesień w tej kwestii. W raporcie z prac tej grupy naukowców można wyczytać, że:
„Większość dowodów naukowych potwierdza, że wysokie spożycie sodu w diecie związane jest z podwyższonym ryzykiem chorób układu sercowo-naczyniowego. Z uwagi na brak wystarczających danych, nie można wiarygodnie określić, jaki efekt na zdrowie ma umiarkowane lub niskie spożycie sodu (&lt; 2.3g). Nie znaleziono również dostatecznych dowodów, jakoby niskie spożycie sodu mogłoby być szkodliwe dla specyficznych populacji (np. cukrzyków).”
Z drugiej strony, m.in. Graudal uważa, iż:
„istnieje prawdopodobieństwo, że fakt związku spożycia sodu i śmiertelności na skutek chorób sercowo-naczyniowych nie jest zgodny z prawdą. Niektóre badania wskazują bowiem, że nie można przekładać ogólnego związku podwyższonego ciśnienia krwi ze śmiertelnością na efekt czynników, które działają wyłącznie bezpośrednio na ciśnienie krwi. Istnieją bowiem hipotezy, iż np. w przypadku nadmiernego spożycia sodu, organizm uruchamia mechanizmy kompensacyjne, które ograniczają negatywny wpływ wysokiego ciśnienia krwi na śmiertelność. Dotyczy to szczególnie niektórych podgrup pacjentów, np. osób chorych na cukrzycę”.
Badacze, którzy nie zgadzają się z rekomendacjami WHO dotyczącymi spożycia sodu, wskazują na:
Na podstawie tych wątpliwości, badacze ci twierdzą, iż nie ma podstaw do wprowadzania zaleceń umiarkowania spożycia sodu dla całej populacji. Według nich, w obliczu niespójnych wyników badań obserwacyjnych, nie można narzucać całemu społeczeństwu zmiany stylu życia, którego korzyści zdrowotne nie są jednoznacznie potwierdzone. Jednocześnie podkreślają, że dla osób zagrożonych chorobami układu sercowo-naczyniowego i z nadciśnieniem – wykluczanie sodu z diety jest zdecydowanie wskazane. Należałoby więc zweryfikować istniejące nieścisłości danych w rozległych badaniach zaprojektowanych pod kątem bezpośredniego związku spożycia sodu z zachorowalnością i śmiertelnością.
Przejściowy konsensus.
Zachowawcze podejście do tych kontrowersji, podzielane również przez większość organizacji zajmujących się zdrowiem na świecie, proponuje Kotchen:
„Obecny poziom spożycia soli przekracza wszelkie normy i wiąże się z poważnymi efektami zdrowotnymi. Wysokie spożycie soli jest związane z wysokim ciśnieniem krwi oraz zwiększonym ryzykiem wystąpienia chorób sercowo-naczyniowych. Badania eksperymentalne dostarczają wciąż nowych informacji o mechanizmach szkodliwego wpływu soli na zdrowie. W badaniach klinicznych redukcja spożycia soli wiąże się z obniżeniem ciśnienia krwi – w większym stopniu u osób z nadciśnieniem niż u zdrowych. Należy zauważyć, że ograniczone spożycie sodu powoduje lepszą reakcję na leczenie hipotensyjne, w tym na terapię lekową u pacjentów z opornym nadciśnieniem tętniczym. W związku z tym zalecenia dotyczące zmniejszenia wysokiego poziomu spożycia soli dla całej populacji wydają się uzasadnione, chociaż dolny, bezpieczny limit nie został jasno określony. Być może należy uważnie przyglądać się najnowszym wynikom dotyczącym negatywnego wpływu niskiego spożycia soli na układ sercowo-naczyniowy, zwłaszcza przy niektórych schorzeniach (np. cukrzycy typu I lub II oraz zastoinowej niewydolności serca agresywnie leczonej środkami diuretycznymi). Dla tych i innych grup pacjentów odpowiednie mogą być mniej rygorystyczne zalecenia dotyczące redukcji spożycia soli.”
Warto mieć na uwadze, że m.in. Amerykańskie Centrum Kontroli i Zapobiegania Chorobom (CDC; dawniej: Amerykański Instytut Medycyny) zapowiedział na rok 2018 uaktualnienie własnych rekomendacji dotyczących spożycia sodu na podstawie najnowszych wyników badań naukowych.
Wartości referencyjne.
Pewne nieporozumienie odnośnie do wartości referencyjnych spożycia soli tworzą oznaczenia występujące na etykietach żywności w większości krajów na świecie. Sól pojawia się zwykle w towarzystwie innych składników odżywczych. O ile w przypadku np. tłuszczów i białek podane wartości są rekomendowanym poziomem spożycia, o tyle w przypadku soli jest to zwykle maksymalna bezpieczna dawka, która nie powoduje negatywnych efektów zdrowotnych. Innymi słowy, umiarkowane przekroczenie wartości referencyjnych innych składników odżywczych niż sól nie pociąga za sobą negatywnych skutków. W przypadku soli zaś, zgodnie z całą dostępną wiedzą naukową, każdy gram powyżej wartości podanej na etykietach wiąże się z podwyższonym ciśnieniem krwi, a więc może być szkodliwy dla zdrowia.
Jodowanie soli.
Zanim zauważono problem nadmiernego spożycia sodu, dużo istotniejsze zdawały się badaczom konsekwencje niedoboru jodu, który jest jednym z kluczowych mikroelementów odpowiedzialnych za prawidłowe funkcjonowanie tarczycy i rozwój płodu. Próbą rozwiązania tego problemu był program jodowania soli, który okazał się całkowitym sukcesem, obecnie jednak prowadzi do pewnych kontrowersji. Z jednej strony rekomenduje się bowiem obniżenie spożycia soli, a z drugiej – jest to główne źródło suplementacji jodu. Takie podejście może wywoływać nieporozumienie i poczucie niepewności wśród pacjentów oraz konsumentów. Z tego powodu prowadzi się prace nad pogodzeniem tych dwóch sprzecznych sobie celów, np. poprzez jodowanie innych powszechnie stosowanych produktów lub wykorzystanie zamienników soli takich jak niesodowe sole kuchenne.

</doc>
<doc id="4242205" url="https://pl.wikipedia.org/wiki?curid=4242205" title="Manuel Gutiérrez Aragón">
Manuel Gutiérrez Aragón

Manuel Gutiérrez Aragón (ur. 2 stycznia 1942 w Torrelavega) – hiszpański reżyser, scenarzysta filmowy i pisarz, członek Królewskiej Akademii Sztuk Pięknych św. Ferdynanda.
Laureat Srebrnego Niedźwiedzia dla najlepszego reżysera na 27. MFF w Berlinie Zachodnim za film "Czarny miot" (1977). Dwukrotny zdobywca Złotej Muszli na MFF w San Sebastián za filmy "Demony w ogrodzie" (1982) oraz "Połowa nieba" (1986). W 2009 zdobył Premio Herralde za swoją pierwszą powieść "La vida antes de marzo".

</doc>
<doc id="4242206" url="https://pl.wikipedia.org/wiki?curid=4242206" title="Frytownica">
Frytownica



</doc>
<doc id="4242217" url="https://pl.wikipedia.org/wiki?curid=4242217" title="Real Oviedo w europejskich pucharach">
Real Oviedo w europejskich pucharach



</doc>
<doc id="4242227" url="https://pl.wikipedia.org/wiki?curid=4242227" title="Miłosz Wałach">
Miłosz Wałach

Miłosz Wałach (ur. 23 listopada 2001) – polski piłkarz ręczny, bramkarz, zawodnik Vive Kielce.
Kariera sportowa.
Wychowanek Jedynki Pruchnik, następnie gracz Juvenii Rzeszów, z której przeszedł do Vive Kielce. W 2017 został włączony do kadry pierwszego zespołu Vive jako trzeci bramkarz. W Superlidze zadebiutował 12 września 2017 w wygranym meczu z Zagłębiem Lubin (32:24), w którym w końcówce zmienił Sławomira Szmala. Miał wówczas 15 lat, 9 miesięcy i 19 dni – stał się więc najmłodszym zawodnikiem w historii kieleckiego klubu, który wystąpił w najwyższej klasie rozgrywkowej (pobił w ten sposób rekord należący do Zbigniewa Tłuczyńskiego). W następnych miesiącach, wobec absencji Filipa Ivicia spowodowanej kontuzjami, występował w kolejnych spotkaniach polskiej ligi, a także włączany był do kadry meczowej na pojedynki Ligi Mistrzów (po raz pierwszy 8 października 2017 z SG Flensburg-Handewitt). 13 marca 2018 w spotkaniu 1/8 finału Pucharu Polski z Warmią Olsztyn (41:22) po raz pierwszy rozegrał pełne 60. minut. 24 marca 2018 po raz pierwszy pojawił się na parkiecie w meczu Ligi Mistrzów – wszedł w drugiej połowie spotkania z Rhein-Neckar Löwen (41:17) i w swojej pierwszej interwencji obronił rzut karny wykonywany przez Tima Ganza. Sezon 2017/2018, w którym zdobył z kieleckim zespołem mistrzostwo Polski i Puchar Polski, zakończył z 19 występami na koncie w lidze (bronił w nich ze skutecznością 30,3%) i czterema w krajowym pucharze.
W 2016 zaczął być powoływany na specjalistyczne konsultacje bramkarzy i do reprezentacji Polski juniorów młodszych, w której zadebiutował w październiku 2016 podczas Memoriału Janisa Grinbergsa w Wilnie. W 2018 uczestniczył w mistrzostwach Europy U-18 w Chorwacji (15. miejsce), podczas których rozegrał siedem meczów, broniąc w nich ze skutecznością 26% (42/161).

</doc>
<doc id="4242233" url="https://pl.wikipedia.org/wiki?curid=4242233" title="La Vega (prowincja)">
La Vega (prowincja)

La Vega jest to jedna z 32 prowincji Dominikany. Stolicą prowincji jest miasto La Vega.
Opis.
Prowincja Dominikany, zajmuje powierzchnię 2 292 km² i liczy 394 205 mieszkańców 1 grudnia 2010.

</doc>
<doc id="4242236" url="https://pl.wikipedia.org/wiki?curid=4242236" title="Holandia (Gawłów)">
Holandia (Gawłów)

Holandia – część wsi Gawłów w Polsce, położona w województwie łódzkim, w powiecie pajęczańskim, w gminie Rząśnia.
W latach 1975–1998 Holandia administracyjnie należała do województwa piotrkowskiego.

</doc>
<doc id="4242245" url="https://pl.wikipedia.org/wiki?curid=4242245" title="Tylnik">
Tylnik

Tylnik – potok górski w południowej Polsce w woj. dolnośląskim w Sudetach Wschodnich, w Górach Bialskich.
Ciek V rzędu o długości ok. 1,75 km, prawy dopływ Kobylicy należący do dorzecza Odry, zlewiska Morza Bałtyckiego.
Położenie.
Potok w Sudetach Wschodnich w Górach Bialskich. Potok położony jest na południe od miejscowości Nowy Gierałtów na obszarze Śnieżnickiego Parku Krajobrazowego.
Fizjografia.
Tylnik ma swoje źródła w niewielkiej dolince leżącej na północnym zboczu Płoski powyżej Kobylicznego Duktu, na wysokości ok. 920 m n.p.m.W części źródliskowej potok płynie w kierunku północno-zachodnim, szeroką płytko wciętą zalesioną doliną, wytworzoną na północnym zboczu Czernica i Kobyła. Od poziomu 800 m n.p.m. potok płynie V-kształtną wąską, głęboko wciętą doliną o stromych zboczach, w kierunku ujścia, gdzie na wysokości ok. 695 m n.p.m. przed Nową Morawą uchodzi do Kobylicy, prawego dopływu Białej Lądeckiej. Koryto potoku kamienisto-żwirowe słabo spękane i nieprzepuszczalne. Zasadniczy kierunek biegu potoku jest północno-zachodni. Jest to potok górski odwadniający północno-środkową część Gór Balskich. Potok nieuregulowany dziki. W większości swojego biegu płynie obok drogi Kobyliczny Dukt, wśród terenów niezabudowanych, brzegi w 100% zadrzewione, dno bez roślin. Potok charakteryzuje się dużymi niewyrównanymi spadkami podłużnymi.
Budowa geologiczna.
Potok płynie przez obszar zbudowany ze skał metamorficznych – łupków łyszczykowych oraz przeławicających się gnejsach i amfibolitach.
Dopływy.
L. Głębnik oraz kilka strumieni okresowych spływających ze zboczy przyległych wzniesień.
Ochrona przyrody.
Potok płynie przez Śnieżnicki Park Krajobrazowy.
Turystyka.
Wzdłuż całego biegu potoku prowadzi szlak turystyczny 

</doc>
<doc id="4242251" url="https://pl.wikipedia.org/wiki?curid=4242251" title="María Trinidad Sánchez (prowincja)">
María Trinidad Sánchez (prowincja)

María Trinidad Sánchez jest to jedna z 32 prowincji Dominikany. Stolicą prowincji jest miasto Nagua.
Opis.
Prowincja Dominikany, zajmuje powierzchnię 1 207 km² i liczy 140 925 mieszkańców 1 grudnia 2010.

</doc>
<doc id="4242252" url="https://pl.wikipedia.org/wiki?curid=4242252" title="Wojciech Kryski (kasztelan płocki)">
Wojciech Kryski (kasztelan płocki)

Wojciech Kryski herbu Prawdzic (ur. ok. 1560 w Drobninie, zm. przed 18 czerwca 1616 roku) – kasztelan sierpecki, kasztelan raciąski i kasztelan płocki, starosta ostrowski w 1613 roku.
Rodzina.
Urodził się w Drobninie w rodzinie Stanisława Kryskiego (1536-1595), wojewody mazowieckiego i Małgorzaty Uchańskiej herbu Radwan, córki Arnolfa (zm. 1575), wojewody płockiego. Brat Feliksa (Szczęsnego), kanclerza wielkiego koronnego.
Poślubił Annę Wolską herbu Dunin ( inaczej Łabędź), córkę wojskiego płockiego Hieronima i Jadwigi Niszczyckiej. Z małżeństwa urodziło się 3 synów: Stanisław Kryski (zm. po 1666) Feliks i Piotr, oraz 4 córki: Agnieszkę, żonę Ludwika Krasińskiego, Barbarę, żonę Bartłomieja Rościszewskiego, Annę i Dorotę - zakonnice w Płocku. 
Lata nauki i kariera.
Naukę pobierał u jezuitów w Pułtusku. Na dalszą edukację udał się do Dillingen w Austrii w sierpniu 1581 roku. Dzięki opiece i wsparciu Macieja Rywockiego, znanego pamiętnikarza i autora "Ksiąg perygrynackich" udał się wraz z bratem Feliksem do Padwy we Włoszech. Bracia przebywali tam od 22 grudnia 1584 do 6 maja 1585. Przez lata studiów i nauki zwiedzał Wenecję, Siennę i Rzym. Przez pewien czas Wojciech był bliski poświęceniu się stanowi duchownemu, jednak ostatecznie ożenił się z Anną Wolską i miał 2 synów.
Od 1587 przebywał w Polsce. W roku 1589 podpisał ugodę bytomsko-będzińską Arcyksiąże arcyksięcia Maksymiliana z rodu Habsburgów, pretendenta do korony polskiej w okresie elekcji oraz późniejszego wielkiego mistrza zakonu krzyżackiego (1590-1618). W 1592 roku był deputatem na Trybunał Koronny. W latach 1598 i 1609 posłował na sejm z województwa płockiego.
Początkowo pełnił urząd podkomorzego płockiego. Z czasem otrzymał nominację na urząd kasztelana sierpeckiego 1609, kasztelana raciąskiego 1613, a tuż przed końcem życia został kasztelanem płockim (1612-1616). Sprawował też obowiązki starosty Ostrowa Mazowieckiego od 1612 roku.
Od 1609 roku jako komisarz królewski podróżował do Królewca, w związku z objęciem Prus Książęcych przez Jana Zygmunta Hohenzollerna, elektora brandenbuskiego.

</doc>
<doc id="4242253" url="https://pl.wikipedia.org/wiki?curid=4242253" title="Prewencja (rolnictwo)">
Prewencja (rolnictwo)

Prewencja, okres prewencji – okres po zabiegu, przez który zabroniony jest dostęp do pola człowiekowi, zwierzętom domowym, oraz nie wolno dopuszczać do oblotu pszczół, jeśli na polu znajdują się kwitnące rośliny. Okres prewencji podany jest w instrukcji stosowania środka ochrony roślin. 

</doc>
<doc id="4242257" url="https://pl.wikipedia.org/wiki?curid=4242257" title="Nowa Estreicherówka">
Nowa Estreicherówka



</doc>
<doc id="4242264" url="https://pl.wikipedia.org/wiki?curid=4242264" title="Monseñor Nouel (prowincja)">
Monseñor Nouel (prowincja)

Monseñor Nouel jest to jedna z 32 prowincji Dominikany. Stolicą prowincji jest miasto Bonao.
Opis.
Prowincja Dominikany, zajmuje powierzchnię 992 km² i liczy 165 224 mieszkańców 1 grudnia 2010.

</doc>
<doc id="4242273" url="https://pl.wikipedia.org/wiki?curid=4242273" title="Włado Iliewski">
Włado Iliewski

Włado Iliewski (ur. 19 stycznia 1980 w Strumicy) – macedoński koszykarz, występujący na pozycji rozgrywającego.
W 1999 wystąpił w meczu wschodzących gwiazd – Nike Hoop Summit.
Kariera zawodowa.
W trakcie swojej kariery Iliewski grał dla Nemetali Ogražden, KK Partizan, Antbirlik Antalya, Barcelona Bàsquet, Lottomatica Roma, VidiVici Bolonia, Montepaschi Siena, Tau Ceramica, KK Union Olimpija, Anadolu Efes i Lokomotivu Kuban.
28 września 2012 podpisał roczny kontrakt z chorwackim zespołem Cedevita Zagreb. 12 listopada 2013 podpisał kontrakt z klubem CEZ Nymburk z Czech. 7 listopada 2014 podpisał kontrakt z Ciboną Zagrzeb. 10 lipca 2015, podpisał kontrakt z włoskim klubem Orlandina Basket. 7 września 2016 podpisał kontrakt z Rabotnički.
9 czerwca 2017 ogłosił zakończenie kariery.
Reprezentacja.
Był członkiem narodowej reprezentacji koszykarskiej Macedonii. Odegrał kluczową rolę w EuroBaskecie 2011. Oddał strzał na wagę zwycięstwa w ćwierćfinałowym meczu przeciwko Litwie.

</doc>
<doc id="4242277" url="https://pl.wikipedia.org/wiki?curid=4242277" title="BKS Bydgoszcz (hokej na lodzie)">
BKS Bydgoszcz (hokej na lodzie)

BKS Bydgoszcz – polski klub hokeja na lodzie z siedzibą w Bydgoszczy.
Historia.
Sekcję hokeja na lodzie założono w latach 50. XX w. W 1978 klub przejął od Polonii Bydgoszcz sekcję hokejową wraz z seniorami (którzy spadli do II ligi), grupami młodzieżowymi, kadrą szkoleniową oraz lodowiskiem Torbyd. Drużynę seniorów wzmocniono nowymi zawodnikami, a rolę trenerów powierzono Jozefowi Ivanowi i Janowi Sylwestrzakowi. W sezonie 1979/1980 hokeiści awansowali do I ligi, gdzie spędzili kolejne 4 sezony. Trzon drużyny stanowili wówczas m.in. Marian Feter, bracia Csorichowie, bracia Godziątkowscy, Czesław Panek, J. Gawara, R. Niedzielski, M. Gmiński, bramkarz Piotr Panek i inni. W sezonie 1983/84 drużyna prowadzona przez Piotra Cebulę przegrała baraż o utrzymanie z Cracovią i spadła do II ligi, a zarząd BKS ze względów finansowych przekazał sekcję do Polonii Bydgoszcz.
Rozgrywki hokeistów BKS (1978-1984):
W lipcu 2014 przy BKS reaktywowano sekcję hokejową. Sprzyjała temu planowana przez magistrat Bydgoszczy budowa nowej hali lodowej, niezbędnej do uprawiania tego sportu. Do czasu jej oddania do użytku, jako miejsce treningów ustalono Tortor w Toruniu. W sezonie 2014/2015 zainaugurowano rozgrywki w grupie zachodniej II ligi, a rok później w grupie północnej, gdzie występowały zespoły z Warszawy, Łodzi, Poznania i Trójmiasta.
Rozgrywki hokeistów BKS (od 2014):
Sekcja prowadzi również szkółkę hokejową dla dzieci, której bazą jest kryte lodowisko przy SP nr 65 w Fordonie. Prowadzone są tu rozgrywki w unihokeju.
Lodowisko.
Reaktywowana w 2014 sekcja hokeja na lodzie korzystała z hali Tortor w Toruniu, gdyż w Bydgoszczy dopiero od 2017 wznoszona była nowa hala lodowa (następczyni Torbydu). Nowy obiekt, zachowujący nazwę Torbyd, został otwarty 5 stycznia 2018.

</doc>
<doc id="4242278" url="https://pl.wikipedia.org/wiki?curid=4242278" title="Outsider (album Three Days Grace)">
Outsider (album Three Days Grace)

Outsider – szósty album studyjny kanadyjskiej grupy rockowej Three Days Grace wydany w marcu 2018.
Spis utworów.
Opracowano na podstawie materiału źródłowego.

</doc>
<doc id="4242304" url="https://pl.wikipedia.org/wiki?curid=4242304" title="Steven Nagel">
Steven Nagel

Steven Ray Nagel (ur. 27 października 1946 w Canton, zm. 21 sierpnia 2014 w Columbii) – amerykański astronauta, pilot doświadczalny i inżynier.
Życiorys.
W 1964 ukończył szkołę w Canton, w 1978 uzyskał dyplom magistra inżynierii chemicznej na California State University we Fresno, od 1969 służył w lotnictwie USA. Pracował w England Air Force Base w Luizjanie, służył jako instruktor lotnictwa w Laosie i Tajlandii, w 1975 szkolił się na pilota doświadczalnego w Edwards Air Force Base w Kalifornii. Miał wylatane ponad 12 600 godzin, w tym 9640 godzin na odrzutowcach. 16 stycznia 1978 został kandydatem NASA na astronautę, w sierpniu 1979 został zakwalifikowany jako astronauta. Podczas misji STS-1 i STS-2 w 1981 był w rezerwowej załodze. Swój pierwszy lot kosmiczny odbywał od 17 do 24 czerwca 1985 jako specjalista misji STS-51-G trwającej 7 dni, godzinę i 38 minut; start nastąpił z Centrum Kosmicznego im. Johna F. Kennedy’ego na Florydzie, a lądowanie w Edwards Air Force Base w Kalifornii. Od 30 października do 6 listopada 1985 jako pilot uczestniczył w misji STS-61-A trwającej 7 dni i 44 minuty.
Od 5 do 11 kwietnia 1991 dowodził misją STS-37 trwającą 5 dni, 23 godziny i 32 minuty. Po dwóch latach, od 26 kwietnia do 6 maja 1993 był dowódcą misji STS-55 trwającej 9 dni, 23 godziny i 40 minut. Łącznie spędził w kosmosie 30 dni, 1 godzinę i 34 minuty.
Opuścił NASA 31 maja 2011. Zmarł w wyniku czerniaka w wieku 67 lat.

</doc>
<doc id="4242311" url="https://pl.wikipedia.org/wiki?curid=4242311" title="Antygen Kunina">
Antygen Kunina

Antygen Kunina, ECA (z ang. "enterobacterial common antigen" – „enterobakteryjny antygen wspólny”) – wspólny powierzchniowy antygen niektórych bakterii Gram-ujemnych. Występuje u większości przedstawicieli rodziny Enterobacteriaceae, a jest nieobecny u większości innych bakterii Gram-ujemnych i wszystkich Gram-dodatnich. Został odkryty w roku 1963 przez Calvina Kunina podczas badań nad infekcjami układu moczowego, wywoływanymi przez szczepy E.coli. Na podstawie obserwacji wykonanych za pomocą immunofluorescencji stwierdzono, że ECA znajduje się w błonie zewnętrznej bakterii Gram-ujemnych. 
Występowanie.
ECA występuje w większości szczepów enterobakterii. Do wyjątków należą np. "Erwinia chrysanthemi" i nieliczne szczepy gatunków "Proteus vulgaris", "P. mirabilis", "E. coli", "Morganella morganii" lub "Providencia rettgeri", co prawdopodobnie jest wynikiem mutacji, do których doszło w tych szczepach. Występowanie ECA stwierdzono również w niektórych szczepach z rodziny Vibrionaceae. 
Badania porównawcze ujawniły, że istnieją różnice w zawartości antygenu u różnych szczepów; najwyższą wartość (&gt;200 jednostek/mg) zaobserwowano u pałeczek "Citrobacter, Enterobacter" i "Shigella", najniższą (0,4–70 jednostek/mb) - w szczepach z rodzaju "Proteus", "Providencia" i "Serratia". 
Struktura.
Antygen wspólny występuje w trzech formach:
W każdej z form ECA występuje część polisacharydowa, różnią się natomiast obecnścią lub brakiem części lipidowej, umiejscowieniem w komórce oraz właściwościami immunogennymi.
Zastosowanie.
Jako antygen charakterystyczny dla enterobakterii, ECA jest stosowany w diagnostyce ze względu na częste zanieczyszczenie produktów spożywczych tymi bakteriami, co prowadzi do poważnych zatruć pokarmowych.

</doc>
<doc id="4242312" url="https://pl.wikipedia.org/wiki?curid=4242312" title="Macrocyclops albidus">
Macrocyclops albidus

Macrocyclops albidus – gatunek widłonoga z rodziny Cyclopidae, nazwa naukowa gatunku została po raz pierwszy opublikowana w 1820 roku na podstawie badań naukowych szwajcarskiego zoologa Louisa Jurine.
Ekologia.
Siedliska tego widłonoga stanowi czysta woda, która znajduje się w przydrożnych rowach, przydomowych oczkach wodnych, basenach, stawach i innych środowiskach o wystarczającej ilości pożywienia. Gatunek kosmopolityczny, badania naukowe populacji Macrocyclops albidus z Anglii, Szkocji, Francji, Niemiec, Stanów Zjednoczonych, Nowej Zelandii i Australii wskazują, że rozprzestrzenianie się tego widłonoga na całym świecie jest wynikiem interwencji człowieka, w szczególności żeglugi, a nie przyczyn naturalnych, takich jak wiatr lub poprzez migrację ptaków.
Macrocyclops albidus żywią się przede wszystkim larwami komarów i są bardzo skuteczne w zwalczaniu tych owadów. Osiągają prawie 90% redukcję przeżywalności larw w warunkach polowych i przekraczają ilość przeciętną ilość spożywanych larw przyjętą dla innych drapieżników w doświadczeniach laboratoryjnych. W badaniach laboratoryjnych przeciętny macrocyclops zabija średnio 27 larw Culex quinquefasciatus dziennie.
Macrocyclops albidus jest znanym pośrednim żywicielem hermafrodytycznego pasożyta Schistocephalus solidus, tasiemca ryb i ptaków, których pożywienie stanowią ryby.
Klasyfikacja.
Macrocyclops należy do skorupiaków i jest gatunkiem widłonogów, charakteryzuje się występowaniem piątej nogi z dwóch różnych segmentów, dystalnym segmentem z trzema kolcami lub na końcu odwłoka. Macrocyclops albidus wyróżnia się odkrytą środkową powierzchnią odwłoku i szklistą płytką na ostatnim odcinku odwłoka, która jest gładka lub drobno ząbkowana.

</doc>
<doc id="4242313" url="https://pl.wikipedia.org/wiki?curid=4242313" title="Kompensacja (rolnictwo)">
Kompensacja (rolnictwo)

Kompensacja – zjawisko wykorzystywania przez sąsiednie rośliny powierzchni uwolnionej po roślinach zniszczonych przez szkodnika lub zabieg ochrony roślin. 
Kompensacja chwastów - masowe występowanie jednego lub dwóch gatunków chwastów ze sporadycznym występowaniem innych. Powstaje w wyniku presji selekcyjnej wywołanej stosowaniem herbicydów selektywnych. 
Kompensacji chwastów można zapobiegać stosując zmianę herbicydów, stosując środki ochrony roślin o różnym mechanizmie działania oraz mieszaniny herbicydów. 

</doc>
<doc id="4242314" url="https://pl.wikipedia.org/wiki?curid=4242314" title="Tantillita">
Tantillita

Tantillita – rodzaj węża z podrodziny Colubrinae w rodzinie połozowatych (Colubridae).
Zasięg występowania.
Rodzaj obejmuje gatunki występujące w Meksyku, Belize, Gwatemali, Salwadorze, Hondurasie i Nikaragui. 
Systematyka.
Etymologia.
"Tantillita": zdrobnienie nazwy rodzaju "Tantilla" .
Podział systematyczny.
Do rodzaju należą następujące gatunki: 

</doc>
<doc id="4242315" url="https://pl.wikipedia.org/wiki?curid=4242315" title="Monte Cristi (prowincja)">
Monte Cristi (prowincja)

Monte Cristi jest to jedna z 32 prowincji Dominikany. Stolicą prowincji jest miasto Monte Cristi.
Opis.
Prowincja położona na północnym zachodzie Dominikany, zajmuje powierzchnię 1 886 km² i liczy 109 607 mieszkańców 1 grudnia 2010.

</doc>
<doc id="4242317" url="https://pl.wikipedia.org/wiki?curid=4242317" title="Toluca (wąż)">
Toluca (wąż)



</doc>
<doc id="4242319" url="https://pl.wikipedia.org/wiki?curid=4242319" title="Bitwa pod Strojnowem">
Bitwa pod Strojnowem

Bitwa pod Strojnowem – bitwa powstania styczniowego stoczona 4 listopada 1863 roku w okolicach wsi Strojnów. Walka toczyła się między oddziałem powstańczym dowodzonym przez gen. Józefa Hauke Bosaka, a oddziałami rosyjskimi. Starcie pozostało nierozstrzygnięte.
Przed bitwą.
Wieczorem 3 listopada 1863 roku oddział kawalerii powstańczej pod dowództwem generała Józefa Hauke Bosaka oraz pułkownika Zygmunta Chmieleńskiego dotarł do Strojnowa leżącego o 6 km na południowy wschód od Pierzchnicy. Powstańcy ulokowali się w majątku należącym do Eugeniusza Kozierowskiego, wielkiego patrioty i zwolennika powstania. Następnego dnia rano zwiadowcy poinformowali generała, że od wschodu nadciągają Moskale. Była to kolumna płk. Taubego, który szedł z Kielc w kierunku na Łagów, a następnie na Drugnię. 
W skład oddziału Taubego wchodziły: 1 rota piechoty, szwadron dragonów i 30 kozaków. Wysłano ze Strojnowa podjazd do Drugni, aby potwierdzić doniesienia zwiadowców. Według relacji Ludomira Grzybowskiego, jednego z uczestników bitwy pod Strojnowem siły polskie liczyły około 200 kawalerzystów, natomiast wojska carskie szacowano na jeden “pełny pułk dragonów, dwie sotnie kozaków i sześć czy ośm armat z asekuracją”. Kilku konnych powstańców zaatakowało kozaków pod karczmą w Drugni, którzy w liczbie około 50 stanowili rekonesans Taubego. Po wymianie ognia i ranieniu jednego z kozaków, powstańcy wycofali się do Strojnowa.
Bitwa.
Dowódcy oddziału powstańczego, znając siły przeciwnika oraz wiedząc, że dopiero w pewnej odległości za kozakami i dragonami podąża rota piechoty, zdecydowali się przyjąć bitwę. W tym celu kawaleria przesunęła się za wieś. Na polach między Strojnowem a Maleszową jeden pluton rozsypany w tyralierę, frontem na wschód, przyjął silnym ogniem kozaków, w efekcie czego ci wycofali się. Wówczas do ataku ruszyli moskiewscy dragoni, ale i oni nie utrzymawszy pozycji cofnęli się pod naporem powstańców.
Po półtoragodzinnej walce, kiedy nieprzyjaciel wprowadził do niej wszystkie siły włączając w to ostrzał artyleryjski, dowódcy polscy wydali rozkaz wycofania się w kierunku południowym. Rosjanie również wycofali się z pola bitwy. Straty polskie w tym starciu wynosiły 7 zabitych i rannych. Przeciwnik miał natomiast stracić 9 zabitych. Liczba rannych po obu stronach nie jest znana.
Po bitwie.
Po bitwie oddział generała Józefa Hauke Bosaka przeszedł do wsi Lipy, leżącej między Strojnowem a Chmielnikiem i tam stacjonował przez krótki czas.
Niespełna 3 tygodnie później, 20 listopada 1863 r. pod Strojnowem rozegrała się potyczka pomiędzy oddziałem powstańczym pod dowództwem Rzepeckiego z jednej strony, a oddziałami carskimi pod dowództwem Zagrjażskiego z drugiej. Jej efektem było niemal całkowite rozbicie oddziału powstańczego.

</doc>
<doc id="4242322" url="https://pl.wikipedia.org/wiki?curid=4242322" title="II liga polska w hokeju na lodzie (2017/2018)">
II liga polska w hokeju na lodzie (2017/2018)

II liga polska w hokeju na lodzie w sezonie 2017/2018 rozgrywana na przełomie 2017 i 2018 roku jako 7. sezon rozgrywek o mistrzostwo II ligi w hokeju na lodzie po reaktywacji rozgrywek na tym poziomie ligowym. W poprzedniej edycji 2016/2017 rozgrywki wygrała drużyna 1928 KTH Krynica. 
Sezon zasadniczy.
Format rozgrywek został stworzony z podziałem na grupy wedle geograficznego położenia drużyn. Ustalono Grupę Południową liczącą siedem drużyn (przystąpiła do niej zespół ŁKH Łódź, dotychczas występujący w Grupie Północnej), Grupę Północno-Wschodnią skupiającą pięć drużyn (w tym jedna z Litwy – Gauja Wilno) oraz Grupę Północną zrzeszającą trzy zespoły.
W sezonie zasadniczym w grupach zwyciężyły drużyny: Hockey Team Oświęcim (Południowa), LHT Lublin (Grupa Północno-Wschodnia), BKS Bydgoszcz (Północna).
Turniej finałowy.
Według przyjętego formatu rozgrywek, zaplanowano turniej finałowy (6-7 kwietnia 2018) w Krynicy-Zdroju, do którego kwalifikację ustalono dla czterech pierwszych drużyn Grupy Południowej oraz dla zwycięzców Grupy Północnej i Grupy Północno-Wschodniej.
Wyniki turnieju finałowego:

</doc>
<doc id="4242323" url="https://pl.wikipedia.org/wiki?curid=4242323" title="Monte Plata (prowincja)">
Monte Plata (prowincja)

Monte Plata jest to jedna z 32 prowincji Dominikany. Stolicą prowincji jest miasto Monte Plata.
Opis.
Prowincja Dominikany, zajmuje powierzchnię 2 602 km² i liczy 185 956 mieszkańców 1 grudnia 2010.

</doc>
<doc id="4242325" url="https://pl.wikipedia.org/wiki?curid=4242325" title="Kelly Ridge">
Kelly Ridge

Kelly Ridge – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4242328" url="https://pl.wikipedia.org/wiki?curid=4242328" title="Honcut">
Honcut

Honcut – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4242329" url="https://pl.wikipedia.org/wiki?curid=4242329" title="Monte Plata">
Monte Plata

Nagua – miasto i gmina na Dominikanie; stolica prowincji Monte Plata.
Opis.
Miasto założone zostało w 1606 roku, położone jest na północy Dominikany, zajmuje powierzchnię 623,55 km² i liczy 14 850 mieszkańców 1 grudnia 2010.

</doc>
<doc id="4242330" url="https://pl.wikipedia.org/wiki?curid=4242330" title="John Slidell">
John Slidell

John Slidell (ur. w 1793 w Nowym Jorku, zm. 9 lipca 1871 w Cowes) – amerykański polityk.
Życiorys.
Urodził się w 1793 roku w Nowym Jorku. W 1810 ukończył Columbia College, a następnie studiował nauki prawne i został przyjęty do nowojorskiej palestry. Dziewięć lat później przeniósł się do Nowego Orleanu, gdzie zajmował się prawem morskim. Na przełomie lat 20. i 30. XIX wieku pracował jako prokurator okręgowy, a w latach 1834 i 1836 bezskutecznie kandydował do Senatu. W 1842 roku wygrał wybory do Izby Reprezentantów, w której zasiadał do 1845 roku, kiedy to zrezygnował z funkcji. Prezydent James Polk wysłał go wówczas do Meksyku, by wynegocjował ustępstwa terytorialne i zapobiegł zbliżającej się wojnie. Ponieważ władze meksykańskie odmówiły akceptacji Slidella jako ambasadora, pełnił on tylko rolę obserwatora do momentu wybuchu wojny. Po powrocie do Stanów Zjednoczonych, wystartował w wyborach uzupełniających do Senatu (z ramienia Partii Demokratycznej), które miały wypełnić wakat po rezygnacji Pierre’a Soulé’a. Wygrał wybory i zasiadał w izbie wyższej w latach 1853–1861. Po secesji Luizjany, przeszedł na stronę Konfederacji i zaangażował się w służbę dyplomatyczną. W listopadzie 1861 miał miejsce incydent Trent, kiedy to statek pocztowy zmierzający do Europy, na którym płynął Slidell i James Murray Mason został zatrzymany przez okręt Unii, natomiast dyplomaci zostali aresztowani i osadzeni w Bostonie. Rząd brytyjski stanowczo zaprotestował przeciw takiemu działaniu i, pomimo sprzeciwu sekretarza stanu Williama Sewarda, prezydent Abraham Lincoln nakazał zwolnić więźniów. Po tym wydarzeniu, pełnił jeszcze funkcje dyplomatyczne w Paryżu i Frankfurcie. Po kapitulacji Roberta Lee, Slidell mieszkał w Paryżu, a po zakończeniu wojny francusko-pruskiej przeniósł się do Londynu. Zmarł 9 lipca 1871 w Cowes.

</doc>
<doc id="4242331" url="https://pl.wikipedia.org/wiki?curid=4242331" title="Tomasz Służałek">
Tomasz Służałek

 
Tomasz Służałek (ur. 16 grudnia 1947 w Sosnowcu) – polski koszykarz występujący na pozycji obrońcy, wielokrotny medalista mistrzostw Polski jako trener, działacz sportowy.

</doc>
<doc id="4242332" url="https://pl.wikipedia.org/wiki?curid=4242332" title="Robert Lee Gibson">
Robert Lee Gibson

Robert Lee Gibson (ur. 30 października 1946 w Cooperstown w stanie Nowy Jork) – amerykański inżynier, pilot i astronauta.
Życiorys.
W 1964 skończył szkołę w Huntington, w 1966 Suffolk County Community College w Long Island, a w 1969 inżynierię aeronautyczną na California Polytechnic State University. Od 1969 służył w armii, był lotnikiem morskim, szkolił się w Pensacoli na Florydzie i w Meridian w Missisipi, a później w Kingsville w Teksasie. Był instruktorem pilotażu, w 1977 skończył szkołę pilotów doświadczalnych w stanie Maryland. Ma wylatane ponad 6000 godzin na ponad 50 różnych typach samolotów wojskowych i cywilnych. 16 stycznia 1978 został kandydatem NASA na astronautę, w sierpniu 1979 został zakwalifikowany jako astronauta, przechodził szkolenie na pilota statku kosmicznego. Od 3 do 11 lutego 1984 jako pilot uczestniczył w misji STS-41-B trwającej 7 dni, 23 godziny i 15 minut. W kolejnych czterech misjach był dowódcą. Od 12 do 18 stycznia 1986 dowodził misją STS-61-C trwającą 6 dni, 2 godziny i 3 minuty. Trzecią jego misją była, od 2 do 6 grudnia 1988, STS-27, trwająca 4 dni, 9 godzin i 5 minut. Od 12 do 20 września 1992 dowodził misją STS-47 trwającą 7 dni, 22 godziny i 30 minut. Po raz ostatni przebywał w kosmosie od 27 czerwca do 7 lipca 1995 jako dowódca misji STS-71 trwającej 9 dni, 19 godzin i 22 minuty.
Łącznie spędził w kosmosie 36 dni, 4 godziny i 15 minut. Opuścił NASA 15 listopada 1996.

</doc>
<doc id="4242333" url="https://pl.wikipedia.org/wiki?curid=4242333" title="Rackerby">
Rackerby

Rackerby – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4242336" url="https://pl.wikipedia.org/wiki?curid=4242336" title="Santa Bárbara de Samaná">
Santa Bárbara de Samaná

Santa Bárbara de Samaná – miasto i gmina na Dominikanie; stolica prowincji Samaná.
Opis.
Miasto założone zostało w 1756 roku. Obecnie miejscowość jest popularnym nadmorskim ośrodkiem turystycznym Dominikany, zajmuje powierzchnię 412,11 km² i liczy 13 857 mieszkańców 1 grudnia 2010.

</doc>
<doc id="4242339" url="https://pl.wikipedia.org/wiki?curid=4242339" title="Richvale">
Richvale

Richvale – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4242341" url="https://pl.wikipedia.org/wiki?curid=4242341" title="Herbert Warnke">
Herbert Warnke

Herbert Warnke, ps. Peter Herbert (ur. 24 lutego 1902 w Hamburgu, zm. 26 marca 1975 w Berlinie) – niemiecki działacz związkowy i komunistyczny; wschodnioniemiecki przewodniczący FDGB i członek Biura Politycznego Komitetu Centralnego SED.
Życiorys.
Urodził się w mieszkaniu piwnicznym w Hamburgu w rodzinie ojca murarza i matki gospodyni domowej. Uczęszczał do szkoły podstawowej. Był gońcem w jednym z banków i w księgarni (1916-1920), praktykował w zawodzie nitownika (1920-1924), zatrudnionym w stoczni Blohm &amp; Voss w Hamburgu (1924-1930), i bezrobotnym (1930–1931). W 1923 wstąpił do KPD i Federacji Niemieckich Związków Metalowych ("Deutschen Metallarbeiterverbandes") (1924-1928). Był przewodniczącym rady zakładowej w stoczni Blohm &amp; Voss (1929-1930), a następnie sekretarzem komitetu okręgowego Rewolucyjnego Związku Zawodowego Opozycji ("Revolutionären Gewerkschaftsopposition") w Bremie, sekretarzem do spraw związkowych w Komitecie Okręgowym KPD w Weser-Ems i deputowanym do Reichstagu (1932-1933).
Pełnił funkcję sekretarza Czerwonej Federacji Związków Zawodowych ("Roten Gewerkschaftsinternationale") w Saarbrücken i Paryżu (1933-1935); przebywał w Moskwie, był funkcjonariuszem KPD w Kopenhadze (1936-1938), internowano go w obozie w Långmora w Szwecji(1939-1943). Pełnił rolę redaktora naczelnego czasopisma „Der Weg ins Leben”. Działał w Wolnym Niemieckim Związku Kulturalnym ("Freien Deutschen Kulturbundes in Schweden").
Po powrocie do Niemiec w 1945, został przewodniczącym zarządu FDGB Meklemburgii-Pomorza Przedniego (1946-), przewodniczącym FDGB (1948-1975). Od 1949 był członkiem kierowniczych gremiów partyjnych SED, zastępcą członka (1953-) i członkiem Biura Politycznego KC SED (1958-1975), jak i deputowanym do Izby Ludowej NRD ("Volkskammer") (1949-1975). Był członkiem Rady Państwa NRD (1971-1975). Pełnił też funkcje kierownicze w Światowej Federacji Związków Zawodowych, m.in. został jej wiceprezydentem (1953-1969).
Z racji sprawowanych funkcji był „skoszarowany” w partyjno-rządowych osiedlach kierownictwa NRD – początkowo wokół Majakowskiring w Berlinie-Pankow, następnie na Osiedlu Leśnym pod Bernau. Jego urna została umieszczona na Cmentarzu Centralnym Friedrichsfelde w Berlin-Lichtenberg.

</doc>
<doc id="4242342" url="https://pl.wikipedia.org/wiki?curid=4242342" title="Morfa (zwierzęta)">
Morfa (zwierzęta)

Morfa – osobniki tego samego gatunku mszyc różniące się morfologicznie np: uskrzydlenie, barwa.

</doc>
<doc id="4242346" url="https://pl.wikipedia.org/wiki?curid=4242346" title="Robinson Mill">
Robinson Mill

Robinson Mill – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4242351" url="https://pl.wikipedia.org/wiki?curid=4242351" title="South Oroville">
South Oroville

South Oroville – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4242353" url="https://pl.wikipedia.org/wiki?curid=4242353" title="Sigrun Slapgard">
Sigrun Slapgard

Sigrun Slapgard (ur. 20 października 1953 w Hemsedal) – norweska dziennikarka i pisarka.
Urodziła się 20 października 1953 w Hemsedal. Studia ukończyła w 1980 roku na uniwersytecie w Oslo. Pracowała w stacji NRK jako dziennikarka. W 2002 roku otrzymała nagrodę Melsom za książkę "Krigens penn", poświęconą reporterce Lise Lindbæk. W 2003 roku napisała książkę "Krig og løgn" oraz biografię Sigrid Undset (2007).

</doc>
<doc id="4242355" url="https://pl.wikipedia.org/wiki?curid=4242355" title="Stirling City">
Stirling City

Stirling City – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4242356" url="https://pl.wikipedia.org/wiki?curid=4242356" title="Filmografia Gary’ego Coopera">
Filmografia Gary’ego Coopera

Filmografia Gary’ego Coopera przedstawia występy amerykańskiego aktora Gary’ego Coopera na dużym i małym ekranie. Zawiera część związaną z najwcześniejszą aktorską pracą Coopera jako statysty, występy w filmach pełnometrażowych, sporadyczne występy w filmach krótkometrażowych oraz w programach telewizyjnych.

</doc>
<doc id="4242359" url="https://pl.wikipedia.org/wiki?curid=4242359" title="Thermalito">
Thermalito

Thermalito – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4242360" url="https://pl.wikipedia.org/wiki?curid=4242360" title="Jeffrey Hoffman">
Jeffrey Hoffman

Jeffrey Hoffman (ur. 2 listopada 1944 w Brooklynie w Nowym Jorku) – amerykański astronauta, profesor Massachusetts Institute of Technology.
Życiorys.
W 1962 ukończył szkołę w Scarsdale w stanie Nowy Jork, a w 1966 studia astronomiczne Amherst College, w 1971 uzyskał stopień doktora na Uniwersytecie Harvarda, a w 1988 dyplom na Rice University. Pracował m.in. na Leicester University, a 1975-1978 w Centrum Badań Kosmicznych w Massachusetts Institute of Technology, zajmował się astrofizyką, zwłaszcza kosmicznym promieniowaniem gamma.
Kariera astronauty.
16 stycznia 1978 został wybrany przez NASA jako kandydat na astronautę, a w sierpniu 1979 zakwalifikowany jako astronauta. przeszedł szkolenie na specjalistę misji, pracował w laboratorium symulacji lotów w Downey w Kalifornii. Podczas misji STS-5 był w rezerwowej załodze. Swój pierwszy lot kosmiczny odbywał od 12 do 19 kwietnia 1985 w ramach misji STS-51-D trwającej 6 dni, 23 godziny i 55 minut. Jego drugą misją była STS-35 od 2 do 11 grudnia 1990, trwająca 8 dni, 23 godziny i 5 minut. Od 31 lipca do 8 sierpnia 1992 brał udział w misji STS-46, trwającej 7 dni, 23 godziny i 15 minut. Od 2 do 13 grudnia 1993 był specjalistą misji STS-61, trwającej 10 dni, 19 godzin i 58 minut. Ostatnią jego misją była STS-75 od 22 lutego do 9 marca 1996, trwająca 15 dni, 17 godzin i 40 minut.Łącznie spędził w kosmosie 50 dni, 11 godzin i 53 minuty. W lipcu 1997 opuścił program astronautyczny.

</doc>
<doc id="4242363" url="https://pl.wikipedia.org/wiki?curid=4242363" title="Konrad Eleryk">
Konrad Eleryk

Konrad Eleryk (ur. 12 maja 1989 w Warszawie) – polski aktor teatralny, telewizyjny i filmowy.
Życiorys.
Wychowywał się w Warszawie na Grochowie. Trenował amatorsko boks tajski, ale jego plany związane z tym sportem pokrzyżowała kontuzja. Do podjęcia studiów aktorskich namówili go koledzy. W 2017 ukończył studia na wydziale aktorskim łódzkiej Filmówki.
W 2016, podczas 34. Festiwalu Szkół Teatralnych w Łodzi otrzymał Nagrodę Specjalną Opus Film dla „aktora, którego chcielibyśmy oglądać na ekranie telewizyjnym i filmowym” za rolę Księcia Filipa w "Iwonie, księżniczce Burgunda" Witolda Gombrowicza w reż. Anny Augustynowicz i za kreację Mojżesza, „złotej rączki” z amerykańskiej prowincji z czasów plantacji bawełny, w "Laleczce" Jacka Poniedziałka. 24 lutego 2018 w Teatrze Współczesnym w Szczecinie miała miejsce premiera spektaklu "Pijani" na podstawie tekstu Iwana Wyrypajewa w reż. Norberta Rakowskiego, gdzie zagrał Laurenza, który zdradził swoją żonę.
Na małym ekranie zadebiutował w roli żołnierza w serialu "Prawo Agaty" (2013). W serialu "Przyjaciółki" (2017) emitowanym w Polsacie, grał postać fotografa Jacka. W 2018 trafił na plan opery mydlanej "Na dobre i na złe", emitowanej w Dwójce, w roli doktora Rafała Malickiego, który był sanitariuszem podczas misji wojskowej w Afganistanie. W 2019 przyjął rolę aspiranta w serialu "Zawsze warto", emitowanym w Polsacie. W serialu "Echo serca" (2019) zagrał pracownika służby więziennej i aspirującego kulturystę.
W 2016 roku wystąpił w dramacie Artura Urbańskiego "Kryształowa dziewczyna" jako Wasyl, w którym beznadziejnie zakochany jest inny bohater filmu (Mateusz
Kocięcki). W magazynie kulturalnym "Kalejdoskop" uznano, że postać Eleryka „zdobędzie serce damskiej części widowni”, natomiast aktor „ma spore szanse w plebiscycie na najbardziej elektryzującego aktora”.

</doc>
<doc id="4242364" url="https://pl.wikipedia.org/wiki?curid=4242364" title="Yankee Hill">
Yankee Hill

Yankee Hill – jednostka osadnicza w Stanach Zjednoczonych, w stanie Kalifornia, w hrabstwie Butte.

</doc>
<doc id="4242366" url="https://pl.wikipedia.org/wiki?curid=4242366" title="Linia kolejowa Berlin-Rummelsburg – Berlin-Kaulsdorf">
Linia kolejowa Berlin-Rummelsburg – Berlin-Kaulsdorf

Linia kolejowa VnK – lokalna, zelektryfikowana linia kolejowa biegnąca przez teren Berlina, w Niemczech. Łączy ona linię Stadtbahn w Berlinie z Pruską koleją Wschodnią w Kaulsdorf.

</doc>
<doc id="4242379" url="https://pl.wikipedia.org/wiki?curid=4242379" title="Arnold (Kalifornia)">
Arnold (Kalifornia)

Arnold – jednostka osadnicza w Stanach Zjednoczonych, w stanie Kalifornia, w hrabstwie Calaveras.

</doc>
<doc id="4242381" url="https://pl.wikipedia.org/wiki?curid=4242381" title="Mistrzostwa Świata w Short Tracku 1983">
Mistrzostwa Świata w Short Tracku 1983

8. Mistrzostwa Świata w Short Tracku odbyły się w Japonii, w Tokio, w dniach 8 – 10 kwietnia 1983 roku. Rozegrano 10 konkurencji: 500 m, 1000 m, 1500 m, 3000 m kobiet i mężczyzn oraz sztafetę 3000 m kobiet i 5000 m mężczyzn. Medale przyznano w wieloboju i sztafetach. W klasyfikacji medalowej najlepsi byli Kanadyjczycy. 

</doc>
<doc id="4242383" url="https://pl.wikipedia.org/wiki?curid=4242383" title="As-Sukajlabijja (dystrykt)">
As-Sukajlabijja (dystrykt)

As-Sukajlabijja – jedna z 5 jednostek administracyjnych drugiego rzędu (dystrykt) muhafazy Hama w Syrii.
W 2004 roku dystrykt zamieszkiwało 238 211 osób.

</doc>
<doc id="4242386" url="https://pl.wikipedia.org/wiki?curid=4242386" title="Morris Fuller Benton">
Morris Fuller Benton

Morris Fuller Benton (ur. 30 listopada 1872 w Milwaukee, Wisconsin, zm. 30 czerwca 1948 w Morristown, New Jersey) – amerykański typograf, kierował działem projektowania w odlewni American Type Founders (ATF), w której był głównym projektantem w latach 1900–1937.
Wiele projektów Bentona jest wciąż w użyciu, np. duża rodzina pokrewnych bezszeryfowych krojów pisma, w tym Alternate Gothic, Franklin Gothic oraz News Gothic.
Kroje pisma.
Benton jest uznawany za najbardziej płodnego amerykańskiego projektanta czcionek. Wraz ze swoim zespołem stworzył 221 krojów, w tym digitalizacje krojów historycznych jak Bodoni i Cloister czy oryginalne projekty jak Hobo, Bank Gothic i Broadway, dodał także nowe grubości do istniejących krojów, np. Century, Goudy Old Style i Cheltenham. Nie był pomysłodawcą idei rodzin krojów, ale to właśnie on, pracując w ATF, rozpowszechnił tę koncepcję, zapewniającą spójny wygląd różnych stopni, szerokości i grubości pisma. To umożliwiło ATF wykorzystanie popularności udanych krojów i ułatwiło tworzenie konsekwentnych projektów graficznych; we wzorniku z 1923 r. opisali swoje podejście do tworzenia rodzin, które pozwoliło reklamodawcom "mówić na zawołanie ze zróżnicowaną emfazą i siłą orkiestry, [zamiast używać] mozaiki krojów akcydensowych".
Benton pracował jako kierownik zespołu projektantów odpowiedzialnych za stworzenie bazowego projektu kroju, a następnie dostosowanie go do różnych stopni i grubości. Uważał swoją pracę projektanta za istotną i w 1936 r., krótko przed odejściem na emeryturę stworzył krótką listę krojów, które uważał za swoje najważniejsze osiągnięcia.
Technologia.
Benton projektował z ogromnym wyczuciem estetycznym, dodatkowo doskonale opanował ówczesną technologię. Studiował inżynierię mechaniczną na Uniwersytecie Cornell, obronił się w 1896 roku. Jego ojciec, Linn Boyd Benton, wynalazł pantograficzną maszynę do grawerowania, która była zdolna nie tylko do skalowania wzoru jednej czcionki w różnych stopniach, ale także do kompensacji zmiany wielkości, ale mogła również skondensować, rozszerzyć i pochylić konstrukcję (matematycznie są to przypadki przekształcenia afinicznego, które jest obecnie podstawową operacją geometryczną większości systemów cyfrowej typografii, w tym PostScript). Morris używał tych urządzeń z ojcem w ATF, w tym czasie maszyny zostały udoskonalone do imponującej precyzji.
Theo Rehak, obecny właściciel dużej części wyposażenia typograficznego ATF i autor ostatecznej wersji traktatu "Practical Typecasting", wyjaśnia, że Benton zażądał, aby jakiekolwiek odchylenie w obróbce lub odlewaniu nie przekraczało dwóch dziesięciotysięcznych cala. Większość nowoczesnych warsztatów mechanicznych jest przystosowana do pomiaru do jednej tysięcznej cala.

</doc>
<doc id="4242387" url="https://pl.wikipedia.org/wiki?curid=4242387" title="Avery (Kalifornia)">
Avery (Kalifornia)

Arnold – jednostka osadnicza w Stanach Zjednoczonych, w stanie Kalifornia, w hrabstwie Calaveras.

</doc>
<doc id="4242390" url="https://pl.wikipedia.org/wiki?curid=4242390" title="Masjaf (dystrykt)">
Masjaf (dystrykt)

Masjaf – jedna z 5 jednostek administracyjnych drugiego rzędu (dystrykt) muhafazy Hama w Syrii.
W 2004 roku dystrykt zamieszkiwało 170 795 osób.

</doc>
<doc id="4242410" url="https://pl.wikipedia.org/wiki?curid=4242410" title="Copperopolis">
Copperopolis

Copperopolis – jednostka osadnicza w Stanach Zjednoczonych, w stanie Kalifornia, w hrabstwie Calaveras.

</doc>
<doc id="4242419" url="https://pl.wikipedia.org/wiki?curid=4242419" title="Maharda (dystrykt)">
Maharda (dystrykt)

Maharda – jedna z 5 jednostek administracyjnych drugiego rzędu (dystrykt) muhafazy Hama w Syrii.
W 2004 roku dystrykt zamieszkiwało 144 506 osób.

</doc>
<doc id="4242421" url="https://pl.wikipedia.org/wiki?curid=4242421" title="Mistrzostwa Świata w Short Tracku 1984">
Mistrzostwa Świata w Short Tracku 1984

9. Mistrzostwa Świata w Short Tracku odbyły się w Wielkiej Brytanii, w Peterborough, w dniach 6 – 8 kwietnia 1984 roku. Rozegrano 10 konkurencji: 500 m, 1000 m, 1500 m, 3000 m kobiet i mężczyzn oraz sztafetę 3000 m kobiet i 5000 m mężczyzn. Medale przyznano w wieloboju i sztafetach. W klasyfikacji medalowej najlepsi byli Kanadyjczycy. 

</doc>
<doc id="4242422" url="https://pl.wikipedia.org/wiki?curid=4242422" title="Puccinia tanaceti">
Puccinia tanaceti

Puccinia tanaceti Schwein. – gatunek grzybów z rodziny rdzowatych ("Pucciniaceae"). Grzyb mikroskopijny pasożytujący na gatunkach roślin z rodzaju wrotycz ("Tanacetum"). Wywołuje u nich chorobę o nazwie rdza.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Synonimy:
Cykl życiowy i morfologia.
Pasożyt jednodomowy i wąski monofag, którego jedynym żywicielem są rośliny należące do rodzaju wrotycz. Rdza niepełnocyklowa, wytwarzająca tylko 2 rodzaje zarodników: urediniospory i teliospory.
Na obydwu stronach liści porażonych roślin tworzy uredinia i telia. Uredinia jasnobrązowe, powstające w nich urediniospory mają powierzchnię drobnokolczastą i 3 pory rostkowe, każda z hialinowymi, gładkimi brodawkami. Telia czarnobrązowe, teliospory gładkie, dwukomórkowe z długim, trwałym, hialinowym trzonkiem.
Występowanie.
Gatunek szeroko rozprzestrzeniony. Podano liczne stanowiska w Ameryce Północnej i Europie i mniej liczne w Ameryce Południowej, Azji, Afryce i na Nowej Zelandii. 
Wśród jego żywicieli znane są tylko 2 gatunki wrotyczy: wrotycz pospolity ("Tanacetum vulgare") i wrotycz maruna ("Tanacetum parthenium").
Badania przeprowadzone w USA potwierdziły wąski monofagizm rdzy "Puccinia tanaceti". Patogena tego udało się skutecznie zaszczepić na wrotyczu pospolitym, nie powiodło się to natomiast na blisko z nim spokrewnionych roślinach z plemienia "Anthemidae" (rodzina astrowatych): "Leucanthemum maximum", "Leucanthemum vulgare", "Artemisia absinthium" i "A. tridentata". Występujące na tych roślinach gatunki opisane jako "P. tanaceti" to w istocie inne gatunki rodzaju "Puccinia".

</doc>
<doc id="4242428" url="https://pl.wikipedia.org/wiki?curid=4242428" title="Seven Sisters (Donegal)">
Seven Sisters (Donegal)

Seven Sisters (ir. "Na Seacht Deirfiúracha") – łańcuch górski w hrabstwie Donegal, jest częścią masywu górskiego Derryveagh. Seven Sisters ułożone w kolejności (z południowego zachodu na północny wschód):

</doc>
<doc id="4242436" url="https://pl.wikipedia.org/wiki?curid=4242436" title="Amerykański Kongres Położników i Ginekologów">
Amerykański Kongres Położników i Ginekologów



</doc>
<doc id="4242437" url="https://pl.wikipedia.org/wiki?curid=4242437" title="Kamienica Estreicherów w Krakowie">
Kamienica Estreicherów w Krakowie

Kamienica Estreicherów (znana także jako Estreicherówka) – zabytkowa kamienica, zlokalizowana przy ulicy Poselskiej na krakowskim Starym Mieście.
Historia kamienicy.
Budynek został wzniesiony na początku XIV wieku jako własność krakowskiej kapituły katedralnej. W 1339 mieszkał w nim archidiakon Jarosław. Ostatnim duchownym lokatorem kamienicy był Teodor Sołtyk, zajmujący ją od 1809. Po jego śmierci kapituła sprzedała budynek Maurycemu Rosenthalowi. W 1861 zakupiła go Helena Husarzewska, na której zlecenie został przebudowany, według projektu Feliksa Księżarskiego, na klasycystyczny pałac miejski. W latach 1894-1908 był on własnością Karola (st.) i Stefanii Estreicherów, którzy nabyli go od Andrzeja Lubomirskiego. Od jesieni 1895 do lipca 1898 w kamienicy, w czteropokojowym mieszkaniu na drugim piętrze, wynajmowanym przez ciotkę, swoją pracownię miał Stanisław Wyspiański. W 1905 w budynku ulokowano siedzibę C.K. Inspektoratu Przemysłowego. W przededniu pierwszej wojny światowej jego miejsce zajęła pensja dla dziewcząt, prowadzona przez Towarzystwo Szkoły Ludowej. Po śmierci męża w 1908 Stefania Estreicherowa sprzedała kamienicę miastu. Została ona z czasem połączona wnętrzami z sąsiednim gmachem Magistratu, stając się funkcjonalnie jego częścią. Pomimo to, do dziś pozostaje ona administracyjne oddzielnym budynkiem, posiadającym własny adres. Jej pomieszczenia zajmuje Wydział Kultury Urzędu Miasta Krakowa.
13 marca 1931 kamienica została wpisana do rejestru zabytków wraz z całym kompleksem zabudowań Magistratu.

</doc>
<doc id="4242440" url="https://pl.wikipedia.org/wiki?curid=4242440" title="Estreicherówka">
Estreicherówka



</doc>
<doc id="4242441" url="https://pl.wikipedia.org/wiki?curid=4242441" title="Wiktor Felicjan Przelaskowski">
Wiktor Felicjan Przelaskowski

Wiktor Felicjan Przelaskowski (ur. 23 października 1892 w Mińsku, zm. 1 października 1975 w Warszawie) – inżynier elektryk, wykładowca Politechniki Warszawskiej, jeden z organizatorów elektryfikacji kolei w Polsce.
Życiorys.
Pochodził z rodziny Przelaskowskich herbu Szreniawa. Był synem Anieli z Janickich i pochodzącego z rodziny ziemiańskiej inżyniera geologa Mikołaja Przelaskowskiego. Maturę zdał w gimnazjum w Mińsku, w którym został później nauczycielem. W 1919 r. przyjechał do Warszawy. Był pracownikiem grupy „Siła i Światło”, Warszawskiej Dyrekcji Poczt i Telegrafów, w Szkole Teletechnicznej i w zarządzie Zakładów Ostrowieckich.
Kariera zawodowa – kalendarium
Na emeryturze był organizatorem konkursów na najlepszą pracę magisterską studentów uczelni technicznych z zakresu miejskiej trakcji elektrycznej organizowanych przez SEP oraz Ministerstwo Gospodarki Terenowej i Ochrony Środowiska.
W roku 1919 ożenił się z Janiną z Jasieńskich. Mieli jednego syna, Jerzego Bohdana (1921–1948).
Zmarł 1 października 1975 w Warszawie, został pochowany na cmentarzu Powązkowskim (kwatera 348-1-12).

</doc>
<doc id="4242442" url="https://pl.wikipedia.org/wiki?curid=4242442" title="Persystentność pestycydu">
Persystentność pestycydu

Persystentność herbicydu – trwałość herbicydu w środowisku wyrażona długością okresu rozpadu na związki nieszkodliwe dla biocenozy. 
Przyczyna skażenia.
Źródłem persystentnych związków chloroorganicznych w środowisku naturalnym jest działalność człowieka świadoma np. produkcja i stosowanie pestycydów, rozpuszczalników, dielektryków, płynów hydraulicznych itp. jak i niezamierzona np. przy produkcji pulpy celulozowej, dezynfekcji wody chlorem, spalania odpadów itp. 
Toksyczność.
Związki persystentne są bardzo niebezpieczne ze względu na swoją toksyczność i zjawisko biokumulacji w poszczególnych ogniwach łańcucha pokarmowego. Szczególnie narażony jest człowiek, ponieważ znajduje się na szczycie piramidy pokarmowej. 
Związki persystentne ulegają przemianom abiotycznym: hydroliza, fotoliza, jak i biotycznym: biotransfromacja przez mikroorganizmy i przemiany w organizmach wyższychjednak przemiany tych związków są niezwykle powolne. Okres półtrwania w organizmie człowieka sięga kilkunastu, nawet kilkudziesięciu lat. Szacuje się, że po nagłym ustąpienia narażenia człowieka np. na PCB, ich stężenie w tkankach spadłoby poniżej granicy wykrywalności dopiero w szóstym pokoleniu. 

</doc>
<doc id="4242443" url="https://pl.wikipedia.org/wiki?curid=4242443" title="Zdzisław Puchała">
Zdzisław Puchała

Zdzisław Puchała (ur. w 1950 w Żyrardowie) – polski artysta fotograf, fotoreporter. Członek rzeczywisty i Artysta Fotoklubu Rzeczypospolitej Polskiej (AFRP). Członek założyciel, członek Zarządu Sandomierskiego Towarzystwa Pasjonatów Fotografii.
Życiorys.
Zdzisław Puchała związany (m.in.) z sandomierskim środowiskiem fotograficznym – mieszka i pracuje w Warszawie. Jest autorem i współautorem wielu wystaw fotograficznych; autorskich, zbiorowych, poplenerowych, pokonkursowych. Szczególne miejsce w jego twórczości zajmuje fotografia architektury, fotografia portretowa, fotografia pejzażowa, fotografia przyrodnicza, fotografia reportażowa, fotografia ślubna oraz makrofotografia. W 2010 roku (m.in. wspólnie z Ewą Sierokosz i Andrzejem Kozickim) był współtwórcą, współzałożycielem Sandomierskiego Towarzystwa Pasjonatów Fotografii. W 2010 roku Zdzisław Puchała został przyjęty w poczet członków rzeczywistych Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 279). 
W 2016 roku został odznaczony Brązowym Medalem „Za Fotograficzną Twórczość”. W 2018 roku został uhonorowany Medalem „Za Zasługi dla Fotografii Polskiej” – odznaczeniem przyznawanym przez Kapitułę Fotoklubu Rzeczypospolitej Polskiej Stowarzyszenia Twórców – w 100. rocznicę odzyskania przez Polskę niepodległości.

</doc>
<doc id="4242446" url="https://pl.wikipedia.org/wiki?curid=4242446" title="Wu Kai Sha (stacja MTR)">
Wu Kai Sha (stacja MTR)

Wu Kai Sha (chiński: 烏溪沙) – jedna ze stacji MTR, systemu szybkiej kolei w Hongkongu, na Ma On Shan Line. Została otwarta 21 grudnia 2004. 
Znajduje się w pomiędzy Sai Sha Road i Sha On Street, w Wu Kai Sha w dzielnicy Sha Tin, w Nowych Terytoriach.

</doc>
<doc id="4242447" url="https://pl.wikipedia.org/wiki?curid=4242447" title="Mistrzostwa Świata w Short Tracku 1985">
Mistrzostwa Świata w Short Tracku 1985

10. Mistrzostwa Świata w Short Tracku odbyły się w Holandii, w Amsterdamie, w dniach 15 – 17 marca 1985 roku. Rozegrano 10 konkurencji: 500 m, 1000 m, 1500 m, 3000 m kobiet i mężczyzn oraz sztafetę 3000 m kobiet i 5000 m mężczyzn. Medale przyznano w wieloboju i sztafetach. W klasyfikacji medalowej najlepsi byli Japończycy. 

</doc>
<doc id="4242448" url="https://pl.wikipedia.org/wiki?curid=4242448" title="Cotuí">
Cotuí

Cotuí – miasto i gmina na Dominikanie; stolica prowincji Sánchez Ramírez.
Opis.
Miasto założone zostało w 1505 roku, obecnie zajmuje powierzchnię 619,88 km² i liczy 47 905 mieszkańców 1 grudnia 2010.

</doc>
<doc id="4242449" url="https://pl.wikipedia.org/wiki?curid=4242449" title="Ma On Shan (stacja MTR)">
Ma On Shan (stacja MTR)

Ma On Shan (chiński: 馬鞍山) – jedna ze stacji MTR, systemu szybkiej kolei w Hongkongu, na Ma On Shan Line. Została otwarta 21 grudnia 2004. 
Znajduje się w centrum Ma On Shan, w dzielnicy Sha Tin, w Nowych Terytoriach.

</doc>
<doc id="4242451" url="https://pl.wikipedia.org/wiki?curid=4242451" title="Heng On (stacja MTR)">
Heng On (stacja MTR)

Heng On (chiński: 恆安) – jedna ze stacji MTR, systemu szybkiej kolei w Hongkongu, na Ma On Shan Line. Została otwarta 21 grudnia 2004. 
Znajduje się w pobliżu obszaru Heng On, w dzielnicy Sha Tin, w Nowych Terytoriach.

</doc>
<doc id="4242453" url="https://pl.wikipedia.org/wiki?curid=4242453" title="Tai Shui Hang (stacja MTR)">
Tai Shui Hang (stacja MTR)

Tai Shui Hang (chiński: 大水坑) – jedna ze stacji MTR, systemu szybkiej kolei w Hongkongu, na Ma On Shan Line. Została otwarta 21 grudnia 2004. 
Obsługuje takie obszary jak Kam Tai Court, Mountain Shore, Chevalier Garden, w dzielnicy Sha Tin, w Nowych Terytoriach.

</doc>
<doc id="4242455" url="https://pl.wikipedia.org/wiki?curid=4242455" title="Ośrodek Kultury Turystyki Górskiej PTTK w Ustrzykach Górnych">
Ośrodek Kultury Turystyki Górskiej PTTK w Ustrzykach Górnych



</doc>
<doc id="4242456" url="https://pl.wikipedia.org/wiki?curid=4242456" title="Ośrodek Kultury Turystyki Górskiej PTTK w Pieninach">
Ośrodek Kultury Turystyki Górskiej PTTK w Pieninach



</doc>
<doc id="4242458" url="https://pl.wikipedia.org/wiki?curid=4242458" title="Ośrodek Kultury Turystyki Górskiej PTTK na Turbaczu">
Ośrodek Kultury Turystyki Górskiej PTTK na Turbaczu



</doc>
<doc id="4242459" url="https://pl.wikipedia.org/wiki?curid=4242459" title="Ośrodek Kultury Turystyki Górskiej PTTK na Markowych Szczawinach">
Ośrodek Kultury Turystyki Górskiej PTTK na Markowych Szczawinach



</doc>
<doc id="4242461" url="https://pl.wikipedia.org/wiki?curid=4242461" title="Scott Horowitz">
Scott Horowitz

Scott Horowitz (ur. 24 marca 1957 w Filadelfii) – amerykański astronauta i pilot.
Życiorys.
W 1974 skończył szkołę w Newbury Park w Kalifornii, w 1978 uzyskał dyplom inżyniera na California State University w Northridge, a w 1982 doktorat z inżynierii przemysłu lotniczego i kosmicznego w Georgia Institute of Technology. W 1983 skończył kurs pilotażu w Williams Air Force Base w Arizonie, 1984-1987 był instruktorem pilotażu i jednocześnie 1985-1989 adiunktem w Embry–Riddle Aeronautical University, w 1990 uczył się w szkole pilotów doświadczalnych w Edwards Air Force Base. Później został profesorem California State University we Fresno. Ma wylatane ponad 5000 godzin. 31 marca 1992 został kandydatem NASA na astronautę, później przechodził szkolenie na pilota statku kosmicznego. Od 22 lutego do 9 marca 1996 jako pilot uczestniczył w misji STS-75 trwającej 15 dni, 17 godzin i 40 minut. Drugą jego misją była STS-82 od 11 do 21 lutego 1997 trwająca 9 dni, 23 godziny i 37 minut. Od 19 do 29 maja 2000 brał udział w misji STS-101 trwającej 9 dni, 20 godzin i 9 minut. Podczas swojej ostatniej misji, STS-105, od 10 do 22 sierpnia 2001, trwającej 11 dni, 21 godzin i 12 minut, był dowódcą.Łącznie spędził w kosmosie 47 dni, 10 godzin i 38 minut. W październiku 2004 opuścił NASA.

</doc>
<doc id="4242462" url="https://pl.wikipedia.org/wiki?curid=4242462" title="Ośrodek Kultury Turystyki Górskiej PTTK na Jaworzynie Krynickiej">
Ośrodek Kultury Turystyki Górskiej PTTK na Jaworzynie Krynickiej



</doc>
<doc id="4242465" url="https://pl.wikipedia.org/wiki?curid=4242465" title="Baraniogórski Ośrodek Kultury Turystyki Górskiej PTTK na Przysłopie">
Baraniogórski Ośrodek Kultury Turystyki Górskiej PTTK na Przysłopie



</doc>
<doc id="4242466" url="https://pl.wikipedia.org/wiki?curid=4242466" title="Anna Czabanowska-Wróbel">
Anna Czabanowska-Wróbel

Anna Czabanowska-Wróbel (ur. 1 czerwca 1962 w Krakowie) – polska historyk literatury, profesor nauk humanistycznych, nauczyciel akademicki na Wydziale Polonistyki Uniwersytetu Jagiellońskiego. Zajmuje się badaniami literatury Młodej Polski, literatury dziecięcej i poezji współczesnej.
Życiorys.
Córka Jadwigi Bogdaszewskiej-Czabanowskiej. Studiowała filologię polską na Uniwersytecie Jagiellońskim; pracę magisterską i doktorską (rozprawa pt. "Baśń w literaturze Młodej Polski", 1995) napisała pod kierunkiem prof. dr hab. Marii Podrazy-Kwiatkowskiej. W 2004 uzyskała stopień doktora habilitowanego na podstawie dorobku naukowego oraz monografii pt. "Dziecko. Symbol i zagadnienie antropologiczne w literaturze Młodej Polski". W 2011 otrzymała tytuł naukowy profesora nauk humanistycznych w zakresie literaturoznawstwa.
Pracuje w Katedrze Historii Literatury Pozytywizmu i Młodej Polski na Wydziale Polonistyki UJ, gdzie od 2014 roku kieruje Ośrodkiem Badań Literatury Dziecięcej i Młodzieżowej. Jest członkiem redakcji "Ruchu Literackiego".
Wybrane publikacje.
Publikacje autorskie
Prace redakcyjne i edytorskie

</doc>
<doc id="4242472" url="https://pl.wikipedia.org/wiki?curid=4242472" title="Kamienica Sukertów w Warszawie">
Kamienica Sukertów w Warszawie

Kamienica Sukertów, także kamienica Bronisława Sukierta – kamienica w Warszawie znajdująca się przy ulicy Hożej 1 róg ul. Mokotowskiej, przy placu Trzech Krzyży.
Opis.
Kamienica powstała w latach 1913–1914. Została zaprojektowana przez Henryka Sifelmana i Stanisława Weissa i wzniesiona równocześnie z kamienicą przy Hożej 1a (również ich autorstwa). Pierwotnie traktowane były jako jeden budynek. Podział kamienicy na dwa budynki nastąpił w 1919.
Budynek posiada osiem kondygnacji (ósma jest ukryta w mansardowym dachu).

</doc>
<doc id="4242482" url="https://pl.wikipedia.org/wiki?curid=4242482" title="As-Salamijja (dystrykt)">
As-Salamijja (dystrykt)

As-Salamijja – jedna z 5 jednostek administracyjnych drugiego rzędu (dystrykt) muhafazy Hama w Syrii.
W 2004 roku dystrykt zamieszkiwało 186 337 osób.
W skład dystryku wchodzi 5 poddystryktów (nahijja):

</doc>
<doc id="4242484" url="https://pl.wikipedia.org/wiki?curid=4242484" title="Loren Shriver">
Loren Shriver

Loren Shriver (ur. 23 września 1944 w Jefferson w stanie Iowa) – amerykański astronauta, pilot i inżynier.
Życiorys.
W 1967 ukończył United States Air Force Academy, 1969-1973 był instruktorem pilotażu w Vance Air Force Base w Oklahomie, skończył szkolenie bojowe w Homestead Air Force Base na Florydzie. W 1976 został pilotem doświadczalnym w Edwards Air Force Base. 16 stycznia 1978 został kandydatem NASA na astronautę, przechodził szkolenie na pilota statku kosmicznego.Od 24 do 27 stycznia 1985 jako pilot uczestniczył w misji STS-51-C trwającej 3 dni, godzinę i 33 minuty.Od 24 do 29 kwietnia 1990 był dowódcą misji STS-31 trwającej 5 dni, godzinę i 16 minut.Od 31 lipca do 8 sierpnia 1992 dowodził misją STS-46 trwającą 7 dni, 23 godziny i 15 minut.Łącznie spędził w kosmosie 16 dni, 2 godziny i 4 minuty.Opuścił NASA w maju 1993.

</doc>
<doc id="4242485" url="https://pl.wikipedia.org/wiki?curid=4242485" title="San José de Ocoa">
San José de Ocoa

San José de Ocoa – miasto i gmina na Dominikanie; stolica prowincji San José de Ocoa.
Opis.
Miasto założone zostało w 1805 roku, obecnie zajmuje powierzchnię 484,87 km² i liczy 22 383 mieszkańców 1 grudnia 2010.

</doc>
<doc id="4242494" url="https://pl.wikipedia.org/wiki?curid=4242494" title="Stephen Oswald">
Stephen Oswald

Stephen Oswald (ur. 30 czerwca 1951 w Seattle) – amerykański astronauta.
Życiorys.
W 1973 ukończył inżynierię lotniczą i kosmiczną w United States Naval Academy, we wrześniu 1974 otrzymał licencję lotnika morskiego, w 1978 szkolił się na pilota doświadczalnego w stanie Maryland. W listopadzie 1984 dołączył do NASA jako inżynier lotniczy i kosmiczny i instruktor pilotażu. 4 czerwca 1985 został kandydatem na astronautę. Od 22 do 30 stycznia 1992 jako pilot brał udział w misji STS-42 trwającej 8 dni, godzinę i 14 minut. Od 8 do 17 kwietnia 1993 był pilotem w misji STS-56 trwającej 9 dni, 6 godzin i 8 minut. Podczas swojej ostatniej misji, STS-67 od 2 do 18 marca 1995 pełnił funkcję dowódcy. Spędził wówczas w kosmosie 16 dni, 15 godzin i 8 minut. Łącznie przebywał w kosmosie 33 dni, 22 godziny i 30 minut. 
Opuścił NASA w styczniu 2000.
Od 2015 jego małżonką jest Mary Bono.

</doc>
<doc id="4242499" url="https://pl.wikipedia.org/wiki?curid=4242499" title="Mistrzostwa Europy U-21 w Piłce Nożnej 2021 (składy)">
Mistrzostwa Europy U-21 w Piłce Nożnej 2021 (składy)

Faza grupowa.
Grupa A.
Niemcy U-21.
Skład ogłoszono 15 marca 2021.
Trener: Stefan Kuntz (ur. 30 października 1962)
Holandia U-21.
Skład ogłoszono 15 marca 2021. 21 marca ogłoszono, że zachorował Jurriën Timber i zastąpi go Lutsharel Geertruida.
Trener: Erwin van de Looi (ur. 25 lutego 1972)
Rumunia U-21.
Skład ogłoszono 16 marca 2021. 19 marca ogłoszono, że Valentin Costache zostanie zastąpiony przez Adriana Petre.
Trener: Adrian Mutu (ur. 8 stycznia 1979)
Węgry U-21.
Skład ogłoszono 15 marca 2021.
Trener: Zoltán Gera (ur. 22 kwietnia 1979)
Grupa B.
Hiszpania U-21.
Skład ogłoszono 15 marca 2021.
Trener: Luis de la Fuente (ur. 21 czerwca 1961)
Włochy U-21.
Skład ogłoszono 15 marca 2021. 19 marca 2021 z drużyny usunięty został Andrea Pinamonti, a zastąpił go Lorenzo Colombo, ze względu na kwarantanne nałożoną na zawodników Interu Mediolan.
Trener: Paolo Nicolato (ur. 21 grudnia 1966)
Czechy U-21.
Skład ogłoszono 15 marca 2021.
Trener: Karel Krejčí (ur. 20 grudnia 1968)
Słowenia U-21.
Skład ogłoszono 15 marca 2021.
Trener: Milenko Ačimovič (ur. 15 lutego 1977)
Grupa C.
Francja U-21.
Skład ogłoszono 15 marca 2021. 21 marca 2021 kontuzji doznali Houssem Aouar i Moussa Diaby, a zastąpili ich Armand Laurienté i Alexis Claude-Maurice.
Trener: Sylvain Ripoll (ur. 15 sierpnia 1971)
Dania U-21.
Skład ogłoszono 15 marca 2021.
Trener: Albert Capellas (ur. 1 października 1967)
Rosja U-21.
Skład ogłoszono 15 marca 2021. 20 marca kontuzji doznał Konstantin Kuczajew, a zastąpił go Konstantin Tiukawin.
Trener: Michaił Gałaktionow (ur. 21 maja 1984)
Islandia U-21.
Skład ogłoszono 18 marca 2021.
Trener: Davíð Snorri Jónasson (ur. 26 lutego 1987)
Grupa D.
Anglia U-21.
Skład ogłoszono 15 marca 2021. 23 marca kontuzji doznał Mason Greenwood, a zastąpił go Todd Cantwell.
Trener: Aidy Boothroyd (ur. 8 lutego 1971)
Portugalia U-21.
Skład ogłoszono 15 marca 2021. 19 marca 2021 kontuzjowani zostali Rafael Leão oraz Jota, a zastąpili ich Gonçalo Ramos oraz João Mário.
Trener: Rui Jorge (ur. 27 marca 1973)
Chorwacja U-21.
Skład ogłoszono 9 marca 2021. 18 marca 2021 kontuzjowany został Joško Gvardiol,a zastąpił go David Čolina. 21 marca kontuzjowany został Luka Sučić, a zastąpił go Matej Vuk. 22 marca kontuzjowany został Borna Sosa, a zastąpił go Hrvoje Babec.
Trener: Igor Bišćan (ur. 4 maja 1978)
Szwajcaria U-21.
Skład ogłoszono 15 marca 2021 roku.
Trener: Mauro Lustrinelli (ur. 26 lutego 1976)
Faza pucharowa.
Chorwacja U-21.
Skład ogłoszono 17 maja 2021. 25 maja 2021 ze składu wycofani zostali Luka Sučić, Dario Vizinger i Mihael Žaper, a zastąpili ich Neven Đurasek, Sandro Kulenović i Matej Vuk
Trener: Igor Bišćan (ur. 4 maja 1978)
Dania U-21.
Skład ogłoszono 21 maja 2021. 28 maja ze składu wycofany został Mads Bech Sørensen, a zastąpił go Simon Graves Jensen.
Trener: Albert Capellas (ur. 1 października 1967)
Francja U-21.
Skład ogłoszono 20 maja 2021. 24 maja ze składu wycofani zostali Randal Kolo Muani, Alban Lafont (obaj zobowiązania klubowe) i Wesley Fofana (kontuzja), a ich miejsca zajęli Axel Disasi, Etienne Green i Arnaud Kalimuendo. 26 maja kontuzji doznał Adrien Truffert i w jego miejsce pojawił się Nicolas Cozza.
Trener: Sylvain Ripoll (ur. 15 sierpnia 1971)
Hiszpania U-21.
Skład ogłoszono 21 maja 2021. 26 maja ze składu wycofany został Jon Moncayola, a zastąpił go Antonio Blanco.
Trener: Luis de la Fuente (ur. 21 czerwca 1961)
Holandia U-21.
Skład ogłoszono 21 maja 2021. 24 maja Noa Lang, Deyovaisio Zeefuik (obaj kontuzja) oraz Ludovit Reis (zobowiązania klubowe) zostali wycofani ze składu, a zastąpili ich Mats Knoester i Kaj Sierhuis (skład został zmniejszony do 22 zawodników).
Trener: Erwin van de Looi (ur. 25 lutego 1972)
Niemcy U-21.
Skład ogłoszono 24 maja 2021. 25 maja ze składu drużyny wycofany został Maxim Leitsch (kontuzja), a jego miejsce zajął Lars Lukas Mai. 30 maja ze składu wycofany został Janni Serra (kontuzja), a jego miejsce zajął Shinta Appelkamp.
Trener: Stefan Kuntz (ur. 30 października 1962)
Portugalia U-21.
Skład ogłoszono 21 maja 2021. 24 maja ze składu wycofany został Thierry Correia (pozytywny wynik testu na COVID-19), a także Francisco Trincão (kwarantanna ze względu na bliski kontakt z zakażonym). Zastąpili ich Abdu Conté i Filipe Soares.
Trener: Rui Jorge (ur. 27 marca 1973)
Włochy U-21.
Skład ogłoszono 24 maja 2021.
Trener: Paolo Nicolato (ur. 21 grudnia 1966)

</doc>
<doc id="4242500" url="https://pl.wikipedia.org/wiki?curid=4242500" title="Roberto Suárez">
Roberto Suárez

Roberto Suárez Pier (ur. 16 lutego 1995 w Oleiros) – hiszpański piłkarz występujący na pozycji obrońcy w klubie Levante UD.

</doc>
<doc id="4242504" url="https://pl.wikipedia.org/wiki?curid=4242504" title="Santo Domingo Este">
Santo Domingo Este

Santo Domingo Este – obszar metropolitalny Santo Domingo i gmina na Dominikanie; stolica prowincji Santo Domingo.
Opis.
Gmina została założona w 2001 roku, obecnie zajmuje powierzchnię 169 km² i liczy 948 885 mieszkańców 1 grudnia 2010.

</doc>
<doc id="4242520" url="https://pl.wikipedia.org/wiki?curid=4242520" title="Atonalność">
Atonalność

Atonalność – zasada konstrukcji materiału dźwiękowego, stosowana we współczesnych technikach kompozytorskich; przeciwieństwo tonalności.
Polega na zniesieniu zależności pomiędzy poszczególnymi dźwiękami i akordami wskutek rezygnacji z centrum tonalnego. Atonalność odrzuca porządek tonalny (system funkcyjnego dur–moll) i jego sposób doboru, formowania i wykorzystywania materiału dźwiękowego w sensie zarówno harmonicznym, jak i melodycznym. Zmienia budowę akordów, ich traktowanie i łączenie poprzez nadanie samodzielności i równoprawności wszystkim 12 dźwiękom skali równomiernie temperowanej. Umożliwia to łączenie ich w dowolne serie i akordy, a tym samym zacieranie granic pomiędzy konsonansami i dysonansami.

</doc>
<doc id="4242521" url="https://pl.wikipedia.org/wiki?curid=4242521" title="Sophie Gail">
Sophie Gail

Edmee Sophie Gail z domu Garre (ur. 28 sierpnia 1775 w Paryżu, zm. 24 lipca 1819 tamże) – francuska kompozytorka i śpiewaczka (mezzosopran).
Życiorys.
Sophie Garre urodziła się w Paryżu w parafii Saint-Sulpice, jako córka Marie-Louise Adelaide Colloz i chirurga Claude'a-Francois Garre'a (1730-1799). Uczyła się gry na fortepianie, a swój pierwszy utwór, romans, opublikowała w wieku 14 lat. W wieku 19 lat wyszła za mąż za edytora Jeana-Baptiste Gaila (1755-1829); mieli jednego syna Jeana-Francois Gaila.
Rozwiodła się z mężem w 1801 roku i rozpoczęła tournee po Europie jako śpiewaczka. Uczyła się u Fétisa, Perne'a i Sigismunda Neukomma. Napisała operę z gatunku opera comique. Zmarła w Paryżu.

</doc>
<doc id="4242533" url="https://pl.wikipedia.org/wiki?curid=4242533" title="Pedernales (prowincja)">
Pedernales (prowincja)

Pedernales jest to jedna z 32 prowincji Dominikany. Stolicą prowincji jest miasto Pedernales.
Opis.
Prowincja Dominikany, zajmuje powierzchnię 2 081 km² i liczy 31 587 mieszkańców 1 grudnia 2010.

</doc>
<doc id="4242534" url="https://pl.wikipedia.org/wiki?curid=4242534" title="Charles Precourt">
Charles Precourt

Charles Precourt (ur. 29 czerwca 1955 w Waltham w stanie Massachusetts) – amerykański astronauta.
Życiorys.
W 1973 ukończył szkołę w Hudson w Massachusetts, a w 1977 inżynierię aeronautyczną na United States Air Force Academy, w 1988 uzyskał dyplom z zarządzania inżynieryjnego na Golden Gate University. Po ukończeniu studiów inżynieryjnych przechodził szkolenie na pilota w Reese Air Force Base w Teksasie, po czym został instruktorem lotniczym, 1982-1984 był komenderowany służbowo do amerykańskiej bazy wojskowej w Bitburgu w Niemczech. W 1985 był szkolony na pilota doświadczalnego w Edwards Air Force Base w Kalifornii, później był pilotem doświadczalnym, następnie studiował w United States Naval War College w Newport w Rhode Island. Ma wylatane ponad 7500 godzin na ponad 60 typach samolotów cywilnych i wojskowych. W siłach powietrznych USA służył do 31 marca 2000.
Kariera astronauty.
17 stycznia 1990 został wybrany przez NASA kandydatem na astronautę, w lipcu 1991 został zakwalifikowany jako astronauta, przechodził szkolenie na specjalistę misji. Od 26 kwietnia do 6 maja 1993 brał udział w misji STS-55 trwającej 9 dni, 23 godziny i 40 minut. Start nastąpił z Centrum Kosmicznego im. Johna F. Kennedy’ego n Florydzie, a lądowanie w Edwards Air Force Base w Kalifornii. W swojej drugiej misji, STS-71 od 27 czerwca do 7 lipca 1995, trwającej 9 dni, 19 godzin i 22 minuty, pełnił funkcję pilota. W tej misji nastąpiło dokowanie wahadłowca Atlantis do stacji kosmicznej Mir. Po powrocie, od października 1995 do kwietnia 1996 był dyrektorem operacji NASA w Centrum Wyszkolenia Kosmonautów im. J. Gagarina w Zwiozdnym gorodoku w Rosji, odpowiadał wówczas za koordynację i wdrażanie działań operacyjnych misji w łączonym amerykańsko-rosyjskim programie kosmicznym.
Od 15 do 24 maja 1997 był dowódcą misji STS-84 na stację Mir, trwającej 9 dni, 5 godzin i 20 minut. Ostatnią jego misją była STS-91 od 2 do 12 czerwca 1998, której był dowódcą; trwała 9 dni, 19 godzin i 54 minuty. Łącznie spędził w kosmosie 38 dni, 20 godzin i 16 minut. Opuścił NASA 11 marca 2005.

</doc>
<doc id="4242536" url="https://pl.wikipedia.org/wiki?curid=4242536" title="Krzysztof Prokop">
Krzysztof Prokop

Krzysztof Prokop (ur. 1975) – polski prawnik, doktor habilitowany nauk prawnych. Od 1 października 2018 r. profesor Uniwersytetu Przyrodniczo-Humanistycznego w Siedlcach, Wydział Nauk Ekonomicznych i Prawnych. W latach 2002–2016 nauczyciel akademicki Uniwersytetu w Białymstoku. Specjalista w zakresie prawa konstytucyjnego. 
Życiorys.
W 2003 na podstawie napisanej pod kierunkiem Eugeniusza Zwierzchowskiego rozprawy pt. "Stany nadzwyczajne w Konstytucji RP z dnia 1997 r." otrzymał na Wydziale Prawa Uniwersytetu w Białymstoku stopień naukowy doktora nauk prawnych w zakresie prawa. Tam też na podstawie dorobku naukowego oraz rozprawy pt. "Modele stanu nadzwyczajnego" uzyskał w 2013 stopień doktora habilitowanego nauk prawnych w zakresie prawa, specjalność: prawo konstytucyjne. Był adiunktem na tym wydziale. W latach 2017–2018 był prorektorem Państwowej Wyższej Szkoły Informatyki i Przedsiębiorczości w Łomży.

</doc>
<doc id="4242538" url="https://pl.wikipedia.org/wiki?curid=4242538" title="We Rose from Your Bed with the Sun in Our Head">
We Rose from Your Bed with the Sun in Our Head

We Rose from Your Bed with the Sun in Our Head – album koncertowy amerykańskiego zespołu Swans, wydany w 2012 w limitowanej edycji (1000 egzemplarzy z ręcznie malowanymi okładkami) przez Young God Records. W tym samym roku płyta ukazała się również w normalnej sprzedaży.
"We Rose..." zawiera nagrania zarejestrowane podczas koncertów zespołu w 2011 oraz wersje demo nowych utworów (tylko w edycji limitowanej).
Lista utworów.
Wersja 2xCD:
CD1:
CD2:

</doc>
<doc id="4242539" url="https://pl.wikipedia.org/wiki?curid=4242539" title="Not Here / Not Now">
Not Here / Not Now

Not Here / Not Now – album koncertowy amerykańskiego zespołu Swans, wydany w 2013 w limitowanej edycji (2000 egzemplarzy z ręcznie malowanymi okładkami) przez Young God Records.
"Not Here / Not Now" zawiera nagrania zarejestrowane podczas koncertów zespołu w Barcelonie i Melbourne w 2013 oraz wersje demo nowych utworów.
Lista utworów.
Wersja 2xCD:
CD1:
CD2:

</doc>
<doc id="4242541" url="https://pl.wikipedia.org/wiki?curid=4242541" title="The Gate">
The Gate

The Gate – album koncertowy amerykańskiego zespołu Swans, wydany w 2015 w limitowanej edycji (2500 egzemplarzy z ręcznie malowanymi okładkami) przez Young God Records.
"The Gate" zawiera nagrania zarejestrowane podczas koncertów zespołu w latach 2014–2015 oraz wersje demo nowych utworów.
Lista utworów.
Wersja 2xCD:
CD1:
CD2:

</doc>
<doc id="4242543" url="https://pl.wikipedia.org/wiki?curid=4242543" title="Deliquescence">
Deliquescence

Deliquescence – album koncertowy amerykańskiego zespołu Swans, wydany w 2017 w limitowanej edycji (3000 egzemplarzy) przez Young God Records.
"Deliquescence" zawiera nagrania zarejestrowane podczas koncertów zespołu w Berlinie i San Francisco w latach 2016–2017.
Lista utworów.
Wersja 2xCD:
CD1:
CD2:

</doc>
<doc id="4242545" url="https://pl.wikipedia.org/wiki?curid=4242545" title="Eibhlis Farrell">
Eibhlis Farrell

Eibhlis Farrell (ur. 27 lipca 1953 w Rostrevor) – irlandzka kompozytorka i pedagog.
Życiorys.
Edukacja.
Eibhlis Farrell urodziła się w Rostrevor, w hrabstwie Down. Ukończyła studia w Queen's University w Belfaście, gdzie uzyskała muzyczny bakalaureat (BMus). Następnie studiowała kompozycję w University of Bristol m.in. u Raymonda Warrena, uzyskując tytuł Master of Arts in Music (MMus). W 1988 podjęła studia doktoranckie z zakresu kompozycji na Uniwersytecie Rutgersa w New Jersey, pod kierunkiem Charlesa Wuorinena i Roberta Moevsa, które ukończyła w 1991, uzyskując tytuł doktora (PhD).
Działalność pedagogiczna.
W 1983 została mianowana zastępcą dyrektora Dublin College of Music. Następnie zarządzała Conservatory of Music and Drama (przemianowanym na College of Music) w Dublin Institute of Technology. Była wykładowcą muzyki i edukacji muzycznej w St. Mary’s University College w Belfaście. Jest zapraszana na gościnne odczyty w wielu instytucjach w Irlandii, Wielkiej Brytanii i Stanach Zjednoczonych.
Jako pedagog specjalizuje się w kompozycji, orkiestracji i aranżacji, teorii muzyki, analizie muzycznej, muzyce współczesnej i edukacji muzycznej.
Obecnie (2018) jest szefem Music and Creative Media oraz dyrektorem Centre for Research in Music (), w Dundalk Institute of Technology. Jest członkiem Royal Society of Arts oraz stowarzyszenia Aosdána, w którym wchodziła w skład jego 10-osobowego komitetu zarządzającego ().
Kariera artystyczna.
Była kompozytorem gościnnym wielu międzynarodowych festiwali i konferencji, m.in. Anna Livia International Opera Festival w Dublinie, Music Summer School w Talloires organizowanej przez Tufts University i New England Conservatory of Music, West Wales Art, Cork International Choral Festival, konferencji Europejskiego Parlamentu Młodzieży w St Andrews, cyklicznych „Composers’ Choice” w National Concert Hall w Dublinie oraz „RTÉ Music Today”, a także Edinburgh Festival, czterech edycji International Festivals of Women in Music (Alaska, Wiedeń, Indiana i Fiuggi), Sonorities Festival w Queen's University w Belfaście oraz festiwali w Monte Carlo, Madrycie, Segowii, El Escorial, na Malcie i na Łotwie.
Jest artystą-rezydentem Arts Council of Northern Ireland w Banff Center w Kanadzie oraz artystą gościnnym w La Muse Artist Centre we Francji. W 2011 Uniwersytet Rutgersa uhonorował ją nagrodą Distinguished Alumna za wybitny wkład w dziedzinie muzyki i edukacji muzycznej.
Twórczość.
Charakterystyczną cechą stylu muzycznego Farrell jest koncentracja na fakturze i barwie w idiomie atonalnym. Szczególny wpływ wywarła na nią muzyka okresu średniowiecza i baroku. Stosowane przez nią techniki neobarokowe, takie jak polirytmia, fugato i zestawianie grup instrumentów, są szczególnie widoczne w "Concerto grosso" (1988). Wiele tekstów zawartych w jej muzyce wokalnej pochodzi z łacińskich i staroirlandzkich źródeł, m.in. często wykorzystuje teksty XII-wiecznej benedyktynki Hildegardy z Bingen. Korzysta także z utworów współczesnej dublińskiej pisarki i poetki Anne Le Marquand Hartigan.
Jej twórczość obejmuje utwory orkiestrowe, kameralne, instrumentalne, wokalne i chóralne oraz sceniczne (opery i muzykę teatralną). Komponuje na zamówienie wielu czołowych wykonawców i organizacji. Kompozycją "Exaudi voces" (1991) reprezentowała Irlandię w International Rostrum of Composers w Paryżu w 1993. Utwór "Gleann na Sídhe" (2011) został skomponowany na zamówienie Międzynarodowego Konkursu Pianistycznego w Dublinie (edycja 2012), a "An Chruit Draíochta" (2002) był zamówiony przez West Wales Arts.

</doc>
<doc id="4242548" url="https://pl.wikipedia.org/wiki?curid=4242548" title="Pedernales (miasto w Dominikanie)">
Pedernales (miasto w Dominikanie)

Pedernales – miasto i gmina na Dominikanie; stolica prowincji Pedernales.
Opis.
Miasto założone zostało w 1927 roku, obecnie zajmuje powierzchnię 134,98 km² i liczy 13 077 mieszkańców 1 grudnia 2010. W mieście funkcjonuje Port lotniczy Cabo Rojo.

</doc>
<doc id="4242549" url="https://pl.wikipedia.org/wiki?curid=4242549" title="Biathlon na Zimowych Igrzyskach Paraolimpijskich 2018 – 12,5 km mężczyzn">
Biathlon na Zimowych Igrzyskach Paraolimpijskich 2018 – 12,5 km mężczyzn

12,5 km mężczyzn – jedna z konkurencji rozgrywana w ramach biathlonu na Zimowych Igrzyskach Paraolimpijskich 2018. Zawody rozegrano 13 marca 2018 roku w trzech klasach.
Oficjalne treningu odbyły się 12 marca.
Czas jest wyliczany poprzez pomnożenie rzeczywistego czasu z procentem dla danej klasy zawodników.
Osoby siedzące.
W rywalizacji wystąpiło 17 zawodników z 10 państw.
Osoby stojące.
W rywalizacji wystąpiło 14 zawodników z 11 państw.
Osoby niedowidzące.
W rywalizacji wystąpiło 15 zawodników z 7 państw.

</doc>
<doc id="4242554" url="https://pl.wikipedia.org/wiki?curid=4242554" title="Stanisław Przelaskowski">
Stanisław Przelaskowski

Stanisław Konstanty Przelaskowski (ur. 7 lipca 1912 w Mołodecznie, zm. 18 listopada 1990 w Anglii) – kapitan obserwator Polskich Sił Powietrznych w Wielkiej Brytanii, kawaler Orderu Virtuti Militari.
Życiorys.
Stanisław Przelaskowski wywodził się z rodu Przelaskowskich herbu Szreniawa, urodził się w Mołodecznie w ówczesnym województwie wileńskim. Był synem Konstantego i Jadwigi z domu Skrockiej. W 1932 roku ukończył Gimnazjum im. Adama Mickiewicza w Wilnie. Prezydent RP mianował go na stopień podporucznika ze starszeństwem z dniem 15 października 1935 i 105. lokatą w korpusie oficerów artylerii, a minister spraw wojskowych wcielił do 11 dywizjonu artylerii konnej w Bydgoszczy na stanowisko młodszego oficera baterii. W 1938 został skierowany na VI kurs aplikacyjny oficerów obserwatorów w Dęblinie. Na stopień porucznika został awansowany ze starszeństwem z dniem 19 marca 1939 i 103. lokatą w korpusie oficerów artylerii. W tym czasie jego oddziałem macierzystym w dalszym ciągu był 11 dak.
28 czerwca 1939 wcielono go do 5 pułku lotniczego, gdzie służył do 1 września 1939 w 55 eskadrze bombowej w funkcji obserwatora. 1 września 1939 został wcielony do 55 Samodzielnej eskadry bombowej w miejscowości Marynin z funkcją obserwatora na samolotach PZL.23 Karaś. 3 września uczestniczył w locie bojowym na bombardowanie oddziałów pancernych Wehrmachtu w okolicach Radomsko-Częstochowa, 8 września przeprowadził rozpoznanie ruchów nieprzyjaciela na przeprawach przez Narew w kierunku na Warszawę i brał udział w nalocie na kolumnę pancerną w rejonie Ostrowi Mazowieckiej. 9 września atakował niemieckie kolumny pancerne w okolicach Sokołowa Podlaskiego.
W wyniku dalszych działań wojennych przedostał się przez Morze Śródziemne, Sycylię do Francji, a po jej klęsce do Anglii. Wstąpił do Polskich Sił Powietrznych, otrzymał numer służbowy RAF P-1152. Od września 1941 do lipca 1942 roku odbywał szkolenie w 10 Air Observer School (AOS). Od lipca 1942 do kwietnia 1943 roku służył w 301 dywizjonie bombowym, od października 1944 do lipca 1945 roku służył w dywizjonie 300. 
Po zakończeniu II wojny światowej poślubił Jane Watkin, nie mieli dzieci. Zmarł w Anglii w 1993 r.

</doc>
<doc id="4242555" url="https://pl.wikipedia.org/wiki?curid=4242555" title="Edward Lu">
Edward Lu

Edward Tsang Lu (; ur. 1 lipca 1963 w Springfield w stanie Massachusetts) – amerykański fizyk i astronauta.
Życiorys.
W 1980 ukończył szkołę w Webster w stanie Nowy Jork, w 1984 inżynierię elektryczną na Cornell University, a w 1989 studia doktoranckie z fizyki stosowanej na Uniwersytecie Stanforda. Pracował m.in. na University of Colorado i w Institute for Astronomy w Honolulu. Posiada licencję pilota komercyjnego, ma wylatane ponad 1500 godzin. 8 grudnia 1994 został kandydatem NASA na astronautę, później przechodził roczne szkolenie w Centrum Lotów Kosmicznych imienia Lyndona B. Johnsona. Od 15 do 24 maja 1997 jako specjalista misji brał udział w locie kosmicznym STS-84 na stację kosmiczną Mir; misja trwała 9 dni, 5 godzin i 20 minut. Był również specjalistą misji STS-106 do Międzynarodowej Stacji Kosmicznej od 8 do 20 września 2000, trwającej 11 dni, 19 godzin i 10 minut. Podczas tej misji Lu wraz z rosyjskim kosmonautą Jurijem Malenczenką wykonał spacer kosmiczny trwający 6 godzin i 14 minut, podczas którego aktywowali oni nowo zainstalowany rosyjski moduł obsługowy Zwiezda wyniesiony na orbitę dwa miesiące wcześniej.
Od 26 kwietnia do 28 października 2003 jako inżynier lotu uczestniczył w misji Sojuz TMA-2/Ekspedycja 7 na Międzynarodową Stację Kosmiczną, trwającą 184 dni, 22 godziny i 46 minut. Był pierwszym Amerykaninem - inżynierem lotu na Sojuzie. Łącznie spędził w kosmosie 205 dni, 23 godziny i 18 minut.

</doc>
<doc id="4242557" url="https://pl.wikipedia.org/wiki?curid=4242557" title="Jacek Wasilewski (1929–2006)">
Jacek Wasilewski (1929–2006)

Jacek Wasilewski (ur. 7 sierpnia 1929, zm. 25 września 2006 w Warszawie) – polski adwokat i działacz sportowy, związany zwłaszcza z boksem.
Życiorys.
Prezes Polskiego Związku Bokserskiego (przez trzy kadencje), członek Komisji Prawnej Światowej Federacji Boksu Amatorskiego (AIBA), wiceprezes Polskiego Komitetu Olimpijskiego oraz honorowy prezes PZB.
Jego syn, Andrzej Wasilewski, także został prawnikiem i zaangażował się w boks zawodowy, będąc m.in. szefem grupy Hammer KnockOut Promotions.

</doc>
<doc id="4242558" url="https://pl.wikipedia.org/wiki?curid=4242558" title="Monaster Horaița">
Monaster Horaița

Monaster Horaița (rum: "Mănăstirea Horaița") – rumuński klasztor prawosławny położony w miejscowości Crăcăoani, w okręgu Neamț, w Rumunii. Klasztor znajduje się niedaleko Piatra Neamț, w okolicach Obszaru Chronionego Krajobrazu Vânători-Neamț.
Klasztor jest wpisany na listę obiektów zabytkowych pod numerem NT-II-a-B-10643.

</doc>
<doc id="4242560" url="https://pl.wikipedia.org/wiki?curid=4242560" title="Adolfo Aristarain">
Adolfo Aristarain

Adolfo Aristarain (ur. 19 października 1943 w Buenos Aires) – argentyński reżyser, scenarzysta i producent filmowy. Weteran kinematografii argentyńskiej, posiadający od 2003 hiszpańskie obywatelstwo. 
Jego najgłośniejszy film "Własny kawałek świata" (1992) przyniósł mu Złotą Muszlę na MFF w San Sebastián, Nagrodę Goya za film hiszpańskojęzyczny oraz nominację do Oscara za najlepszy film nieanglojęzyczny. Za "To, co nas łączy" (2002) otrzymał nagrodę Goya za najlepszy scenariusz.

</doc>
<doc id="4242565" url="https://pl.wikipedia.org/wiki?curid=4242565" title="Isozaki Atea">
Isozaki Atea

Isozaki Atea (z bask. "Brama Isozaki") – bliźniacze wieżowce w Bilbao, w Hiszpanii. Są to najwyższe budynki mieszkalne w mieście i w całym Kraju Basków, zaprojektowane przez japońskiego architekta Aratę Isozaki. Wieże mają 83 metry wysokości i 22 kondygnacji. Pierwsze dwa piętra są wykorzystywane do komercyjnych, a pozostałe piętra to mieszkania. Wieże są częścią kompleksu pięciu budynków. Pozostałe trzy budynki mają wysokość od sześciu do ośmiu pięter.

</doc>
<doc id="4242567" url="https://pl.wikipedia.org/wiki?curid=4242567" title="Andrzej Wasilewski (ur. 1972)">
Andrzej Wasilewski (ur. 1972)

Andrzej Wasilewski (ur. 4 sierpnia 1972) – polski prawnik, promotor i menedżer bokserski.
Życiorys.
Szef i założyciel grupy KnockOut Promotions. Swoją pierwszą galę boksu zawodowego zorganizował 3 lutego 2001 roku w Warszawie. W barwach jego grupy występowali lub występują m.in. Krzysztof Włodarczyk, Krzysztof Głowacki, Rafał Jackiewicz, Artur Szpilka, Wojciech Bartnik, Maciej Zegan, Dawid Kostecki, Tomasz Bonin, Damian Jonak i Paweł Kołodziej.
Jako prawnik uczestniczył w głośnych procesach, m.in. w sprawie górników z kopalni Wujek, stanu wojennego i gangu „Pershinga”.
Syn Jacka Wasilewskiego (1929–2006).

</doc>
<doc id="4242568" url="https://pl.wikipedia.org/wiki?curid=4242568" title="Jean-François Clervoy">
Jean-François Clervoy

Jean-François Clervoy (ur. 19 listopada 1958 w Longeville-lès-Metz) – francuski inżynier i astronauta.
Życiorys.
W 1976 ukończył studia na Collège Militaire de Saint Cyr l’Ecole, w 1981 uzyskał dyplom z matematyki w Prytanée Militaire w La Flèche oraz ukończył École polytechnique, a w 1987 ukończył studia na École nationale supérieure de l'aéronautique et de l'espace w Tuluzie. W 1983 związał się z Francuską Agencją Kosmiczną, pracował tam przy systemie autopilota. 9 września 1985 został kandydatem na astronautę, przechodził szkolenie oraz uczył się języka rosyjskiego. W 1991 szkolił się w Centrum Wyszkolenia Kosmonautów im. J. Gagarina w Zwiozdnym gorodoku z systemów statków kosmicznych Sojuz i stacji kosmicznej Mir. W 1992 dołączył do grupy astronautów w Europejskim Centrum Astronautycznym (Europäisches Astronautenzentrum) w Kolonii, jednak w sierpniu 1992 został z niej wyłączony i skierowany do Centrum Lotów Kosmicznych imienia Lyndona B. Johnsona w Houston w Teksasie. Od 3 do 14 listopada 1994 jako specjalista misji brał udział w misji STS-66 trwającej 10 dni, 22 godziny i 34 minuty. Od 15 do 24 maja 1997 był specjalistą misji STS-84 trwającej 9 dni, 5 godzin i 20 minut. Trzecią jego misją była STS-103 od 20 do 28 grudnia 1999 trwająca 7 dni, 23 godziny i 10 minut.
Łącznie spędził w kosmosie 28 dni, 3 godziny i 4 minuty. Jest oficerem Legii Honorowej i kawalerem Narodowego Orderu Zasługi.

</doc>
<doc id="4242579" url="https://pl.wikipedia.org/wiki?curid=4242579" title="Emil Tahirovič">
Emil Tahirovič

Emil Tahirovič (ur. 30 grudnia 1979 w Krce) – słoweński pływak.
Życiorys.
Pływanie trenował od szóstego roku życia. W 2003 roku wystartował na uniwersjadzie, na której był 7. na 50 i 100 m stylem klasycznym.
W 2004 wystartował na igrzyskach olimpijskich, na których był 17. na 100 m stylem klasycznym, 36. na dwukrotnie dłuższym dystansie oraz 14. w sztafecie 4 × 100 m stylem zmiennym.
Czterokrotny medalista igrzysk śródziemnomorskich: w 2005 zdobył złoty medal na 50 metrów stylem klasycznym z czasem 28,02 s (ex aequo z Alessandro Terrinem) i w sztafecie 4 × 100 m stylem zmiennym, która czasem 3:41,12 ustanowiła rekord igrzysk oraz brązowy na 100 m stylem klasycznym z czasem 1:01,73, natomiast w 2009 wywalczył srebro na 50 m stylem klasycznym z czasem 27,27 s, a także był czwarty na 100 m stylem klasycznym z czasem 1:01,66 i w sztafecie 4 × 100 m stylem zmiennym.
Czterokrotny finalista mistrzostw świata: w 2003 był 7. na 50 m stylem klasycznym, dwa lata później zajął 6. miejsce na 50 i 8. na 100 m stylem klasycznym, natomiast w 2009 był 7. na 50 m stylem klasycznym. Trzykrotny finalista mistrzostwa Europy: w 2004 był 8. na 50 i 100 m stylem klasycznym, natomiast w 2010 był 6. na 50 m stylem klasycznym.
Wielokrotny uczestnik mistrzostw Europy na krótkim basenie, w których po raz pierwszy wziął udział w 1998 roku, kończąc rywalizację na 13. miejscu na 100 m stylem klasycznym. Pięć lat później był 6. na 100 m stylem klasycznym i 9. na 50 m tym samym stylem. W 2004 roku zdobył brązowy medal na 50 m stylem klasycznym, a także zajął 4. miejsce na dwukrotnie dłuższym dystansie. W 2005 był 4. na 50 m stylem klasycznym i 5. na 100 m tym samym stylem. W 2006 zajął 5. miejsce na 50 m stylem klasycznym, a na dwukrotnie dłuższym dystansie uplasował się na 13. pozycji. W 2008 wywalczył brąz na 50 m stylem klasycznym, a także był 9. na 100 m stylem klasycznym, natomiast dwa lata później był 5. na 50 m stylem klasycznym i 13. na dwukrotnie dłuższym dystansie. W 2011 zajął 19. miejsce na 100 m stylem klasycznym, natomiast w eliminacjach na 50 m stylem klasycznym nie zakwalifikował się do półfinału mimo jedenastego czasu, z kolei w 2012 był 9. na 50 m stylem klasycznym i 22. na dwukrotnie dłuższym dystansie.
W czerwcu 2014 zakończył karierę. Reprezentował kluby PK Ljubljana i PK Triglav Kranj. Był wielokrotnym rekordzistą Słowenii na 50 i 100 m stylem klasycznym, zarówno na krótkim, jak i na długim basenie.
Latem 2013 poślubił swoją długoletnią partnerkę Aleksandrę, z d. Lanišek, z którą ma syna Taia.

</doc>
<doc id="4242589" url="https://pl.wikipedia.org/wiki?curid=4242589" title="Pedernales">
Pedernales



</doc>
<doc id="4242590" url="https://pl.wikipedia.org/wiki?curid=4242590" title="Dundalk Bay">
Dundalk Bay

Dundalk Bay (ir. Cuan Dhún Dealgan) – duże (33 km2), odsłonięte ujście na wschodnim wybrzeżu Irlandii. Wewnętrzna zatoka jest płytka, piaszczysta i choć nachodzi na głębszy obszar 2 km od granicy wody przejściowej. Jest w przeważającym stopniu pod wpływem morza, chociaż kilka rzek wpływa do zatoki od zachodu. W północno-zachodnim rogu zatoki rzeka Castletown a mniejsza rzeka Fane płynie w południowo-wschodnim rogu. Zlewnia wokół zatoki ma mieszany charakter rolniczy i miejski. Rzeka Castletown jest rutynowo wydobywana w celach nawigacyjnych do głębokowodnego portu Dundalk.
Rzeki.
Rzeki wpływające do Zatoki Dundalk: 

</doc>
<doc id="4242592" url="https://pl.wikipedia.org/wiki?curid=4242592" title="Asz-Szajch Maksud">
Asz-Szajch Maksud

Asz-Szajch Maksud – dzielnica Aleppo. Zamieszkuje ją głównie ludność kurdyjska. W 2004 roku liczyła 116 214 mieszkańców i była administracyjnie podzielona na dwa osiedla zamieszkiwane odpowiednio przez 66 158 i 50 056 osób. W czasie wojny domowej w Syrii dzielnica znalazła się pod kontrolą kurdyjskich oddziałów zbrojnych. W 2018 roku przekazały one ją w ręce syryjskich władz państwowych.

</doc>
<doc id="4242597" url="https://pl.wikipedia.org/wiki?curid=4242597" title="Zbigniew Rokita">
Zbigniew Rokita

Zbigniew Rokita (ur. 4 kwietnia 1989 w Gliwicach) – polski pisarz, dziennikarz i reporter. Specjalizuje się w problematyce Europy Środkowej, Wschodniej oraz Górnego Śląska. Publikował m.in. w „Polityce”, „Tygodniku Powszechnym”, „Znaku” „Dzienniku Gazecie Prawnej”. W latach 2012–2018 redaktor dwumiesięcznika „Nowa Europa Wschodnia”. Ukończył studia na Uniwersytecie Jagiellońskim. Laureat VIII edycji konkursu o Stypendium im. Leopolda Ungera (2020). 
Kariera.
W 2021 roku Zbigniew Rokita został laureatem Nagrody Literackiej Nike za książkę "Kajś. Opowieść o Górnym Śląsku". Autor otrzymał nagrodę podwójnie – decyzją jury oraz czytelników. W laudacji autorstwa Tadeusza Nyczka, członka kapituły Nagrody Literackiej Nike, wybór reportażu Rokity uzasadniono: „"Kajś" dotyczy sprawy zupełnie fundamentalnej dla naszej historii, o której świadomość powinna być powszechna, odkrywa zatopioną Atlantydę, zatopioną pośrodku Europy”.
Jego książka „Królowie strzelców” została przetłumaczona na język ukraiński (tłum. Ołeksij Czupa). Została także wystawiona w Teatrze Nowym w Zabrzu (reż. Piotr Ratajczak, scen. Piotr Rowicki).
W 2021 roku zadebiutował także jako twórca teatralny – w Teatrze Zagłębia w Sosnowcu odbyła się prapremiera jego sztuki "Nikaj" w reżyserii Roberta Talarczyka.
Życie prywatne.
Jest kibicem Piasta Gliwice.

</doc>
<doc id="4242602" url="https://pl.wikipedia.org/wiki?curid=4242602" title="Geo Metro">
Geo Metro

Geo Metro – samochód osobowy klasy miejskiej produkowany pod amerykańską marką Geo w latach 1989 – 1998.
Pierwsza generacja.
Geo Metro I został zaprezentowany po raz pierwszy w 1989 roku.
Po tym, jak pod koniec lat 80. XX wieku koncern General Motors utworzył nową markę Geo, oferta firmy została poszerzona w 1989 roku o nowy miejski model Metro. Samochód powstał w ramach zakrojonej wówczas na szeroką skalę współpracy z japońskim Suzuki jako bliźniacza wersja oferowanego równolegle na rynku Ameryki Północnej modelu Swift. Dodatkowo, w Kanadzie dostępne były jeszcze dwa dodatkowe bliźniacze modele - Chevrolet Sprint (później wycofany na rzecz Geo Metro) i Pontiac Firefly .
Samochód przeszedł w ostatnim roku produkcji restylizację przedniej części nadwozia, w ramach której pojawiły się większe reflektory i zarazem mniejsza powierzchnia maski. W ten sposób Geo Metro upodobniło się do oferowanego m.in. w Europie Suzuki Swift.
Druga generacja.
Geo Metro II został zaprezentowany po raz pierwszy w 1994 roku.
W 1994 roku General Motors postanowiło przedstawić zupełnie nową odsłonę miejskich samochodów opracowanych razem z Suzuki, które tym razem zbudowano specjalnie z myślą o rynku północnoamerykańskim, niezależnie od innych rynków. Geo Metro II, podobnie jak bliźniaczy Pontiac Firefly i Suzuki Swift na lokalny rynek, zyskał charakterystyczną krągłą sylwetkę. Samochód dostępny był tym razem już tylko jako 3-drzwiowy hatchback lub 4-drzwiowy sedan.
Zmiana nazwy.
W 1998 roku General Motors podjęło decyzję o likwidacji marki Geo i całkowitym włączeniu jej oferty modelowej w skład portfolio Chevroleta. W ten sposób, Geo Metro zostało przemianowane na Chevroleta Metro, pozostając w sprzedaży do 2001 roku.
Popularność.
Geo Metro był jednym z najbardziej ekonomicznych samochodów sprzedawanych na amerykańskim rynku (spalanie paliwa na poziomie 5 litrów/100 km). Odniósł umiarkowaną popularność – roczna wielkość sprzedaży w szczytowym okresie wyniosła nieco ponad 100 000 egzemplarzy. Na rynku wtórnym znaczny wzrost zainteresowania samochodem odnotowano w 2008 roku, w następstwie gwałtownego wzrostu cen paliw.

</doc>
<doc id="4242605" url="https://pl.wikipedia.org/wiki?curid=4242605" title="Chevrolet Metro">
Chevrolet Metro

Chevrolet Metro – samochód osobowy klasy miejskiej produkowany pod amerykańską marką Chevrolet w latach 1998 – 2001.
Historia i opis modelu.
W związku z podjęciem decyzji przez koncern General Motors o przeprowadzeniu likwidacji taniej marki Geo, dotychczasowa gama modelowa została włączona do oferty Chevroleta z 1998 rokiem. W ten sposób, model Geo Metro przemianowano na Chevroleta Metro.
Gama nadwoziowa najmniejszego w północnoamerykańskiej ofercie producenta modelu zachowała ten sam kształt, co dotychczas, składając się zarówno z odmiany hatchback, jak i sedan.
Koniec produkcji i następca.
Produkcja Metro pod marką Chevrolet trwała do 2001 roku, kiedy to podjęto decyzję o wycofaniu przestarzałej konstrukcji z rynku. Dwa lata później producent powrócił do oferowania w Ameryce Północnej miejskiego modelu, rozpoczynając import znanego także z Europy Aveo.

</doc>
<doc id="4242607" url="https://pl.wikipedia.org/wiki?curid=4242607" title="Cecil Day-Lewis">
Cecil Day-Lewis

Cecil Day-Lewis, pseud. Nicholas Blake (ur. 27 kwietnia 1904 w Ballintubbert (hrabstwo Laois, zm. 22 maja 1972 w Hadley Wood) – irlandzki poeta i pisarz, ojciec Daniela.
Życiorys.
Był synem pastora, który oczekiwał od niego wyboru podobnej drogi życiowej. Studiował na Uniwersytecie Oksfordzkim, po studiach pracował jako nauczyciel. Wydany w 1929 roku "Transitional Poem" wzbudził duże zainteresowanie. Obracał się w kręgu poetyckim zwanym, którego liderem był W.H. Auden. Po II wojnie światowej zyskał na tyle duże uznanie, że prestiżowe uczelnie przyznały mu honorowe stanowiska wykładowcy: University of Cambridge w latach 1946-1947 ("Clark Lectures"), Uniwersytet Oksfordzki w latach 1951-1956 (" professor of Poetry") oraz Uniwersytet Harvarda (Charles Eliot Norton Lectures, 1963-1964).
Oprócz poezji tworzył też opowiadania i powieści kryminalne, publikował je pod pseudonimem Nicholas Blake.
Był dwukrotnie żonaty, jego pierwszą żoną była Mary King, pobrali się w 1928 roku, a rozwiedli w 1951. Drugi raz ożenił się z aktorką Jill Balcon, córką Michaela Balcona. Ich dziećmi są: Tamasin Day-Lewis (ur. 1953, krytyk kulinarny) oraz aktor Daniel Day-Lewis (ur. 1957)

</doc>
<doc id="4242608" url="https://pl.wikipedia.org/wiki?curid=4242608" title="Peravia (prowincja)">
Peravia (prowincja)

Peravia jest to jedna z 32 prowincji Dominikany. Stolicą prowincji jest miasto Baní.
Opis.
Prowincja Dominikany, zajmuje powierzchnię 785 km² i liczy 184 344 mieszkańców 1 grudnia 2010.

</doc>
<doc id="4242610" url="https://pl.wikipedia.org/wiki?curid=4242610" title="Nicholas Blake">
Nicholas Blake



</doc>
<doc id="4242612" url="https://pl.wikipedia.org/wiki?curid=4242612" title="Bab an-Najrab">
Bab an-Najrab



</doc>
<doc id="4242622" url="https://pl.wikipedia.org/wiki?curid=4242622" title="Alfredo Morales">
Alfredo Morales

Alfredo Morales (ur. 12 maja 1990 w Berlinie) – niemiecko-amerykański piłkarz, obecnie grający w niemieckim klubie Fortuna Düsseldorf. Reprezentował Stany Zjednoczone na arenie międzynarodowej w kadrach młodzieżowych i kadrze seniorskiej.
Kariera.
Klubowa.
Swoje pierwsze kroki stawiał w słynnym klubie Borussia Pankow, we wschodniej części Berlina. W listopadzie 2008 Morales rozegrał swój pierwszy mecz w drugiej drużynie Hertha BSC, w Regionallidze, w niemieckiej piłce nożnej.
W 2010 po raz pierwszy pojechał na letnie zgrupowanie graczy pierwszej drużyny, ale nie udało mu się przebić do pierwszego składu z powodu urazów Fanola Perdedaja i Rаffaela. Zadebiutował w pierwszym składzie Herty 5 grudnia 2010, w meczu 1860 Monachium, który Hertha Berlin przegrał 0-1.
17 maja 2013, Morales dołączył do FC Ingolstadt, podpisując z nimi dwuletni kontrakt.
Międzynarodowa.
Zadebiutował w kadrze 29 stycznia 2013, w towarzyskim meczu przeciwko Kanadzie, wychodząc na boisko w 75 minucie. Sergio Markarián, selekcjoner peruwiańskiej reprezentacji, wyraził zainteresowanie piłkarzem, jednak w wyścigu wyprzedziło go USA, wystawiając go w składzie przeciwko Panamie, w Złotym Pucharze 2015.

</doc>
<doc id="4242623" url="https://pl.wikipedia.org/wiki?curid=4242623" title="Mistrzostwa Świata w Short Tracku 1986">
Mistrzostwa Świata w Short Tracku 1986

11. Mistrzostwa Świata w Short Tracku odbyły się we Francji, w Chamonix-Mont-Blanc, w dniach 4 – 6 kwietnia 1986 roku. Rozegrano 10 konkurencji: 500 m, 1000 m, 1500 m, 3000 m kobiet i mężczyzn oraz sztafetę 3000 m kobiet i 5000 m mężczyzn. Medale przyznano w wieloboju i sztafetach. W klasyfikacji medalowej najlepsi byli Kanadyjczycy. 

</doc>
<doc id="4242626" url="https://pl.wikipedia.org/wiki?curid=4242626" title="Rozdzielczość bitowa">
Rozdzielczość bitowa



</doc>
<doc id="4242628" url="https://pl.wikipedia.org/wiki?curid=4242628" title="20 Dywizja Polowa Luftwaffe">
20 Dywizja Polowa Luftwaffe

20 Dywizja Polowa Luftwaffe (niem. "20 Luftwaffe Feld Division") – utworzona została na terenie Niemiec 8 marca 1943 r. W listopadzie 1943 roku przemianowano ją (jak wszystkie dywizje polowe Luftwaffe) na 20 Feld Division (L) i przydzielono do wojsk lądowych. 1 czerwca 1943 r. kolejny raz zmieniono nazwę dywizji na 20 Dywizję Szturmową Luftwaffe ("20. Luftwaffen-Sturm-Division").
Szlak bojowy.
Dwa tygodnie po sformowaniu dywizję przeniesiono do Aalborga w Danii, gdzie została wzmocniona wchłaniając 23 pułk lotniczy i pomniejsze jednostki. W czerwcu 1944 znalazła się we Włoszech i walczyła pod Orvieto i Livorno ponosząc przy tym ciężkie straty. Ocalałych żołnierzy zdziesiątkowanej dywizji przydzielono do innych jednostek a ją rozwiązano 3 stycznia 1945 r.
Struktura organizacyjna dywizji.
Skład bojowy dywizji (1943):

</doc>
<doc id="4242630" url="https://pl.wikipedia.org/wiki?curid=4242630" title="Rajd Wielkiej Brytanii 1987">
Rajd Wielkiej Brytanii 1987

Rajd Wielkiej Brytanii 1987 ("36. Lombard RAC Rally") – 36 Rajd Wielkiej Brytanii rozgrywany w Wielkiej Brytanii w dniach 22-25 listopada. Była to trzynasta runda Rajdowych Mistrzostw Świata w roku 1987. Rajd został rozegrany na nawierzchni szutrowej. Bazą rajdu było miasto Chester.
Klasyfikacja końcowa sezonu 1987.
Tabele przedstawiają tylko pięć pierwszych miejsc.

</doc>
<doc id="4242638" url="https://pl.wikipedia.org/wiki?curid=4242638" title="Rajd Wielkiej Brytanii 1986">
Rajd Wielkiej Brytanii 1986

Rajd Wielkiej Brytanii 1986 ("35. Lombard RAC Rally") – 35 Rajd Wielkiej Brytanii rozgrywany w Wielkiej Brytanii w dniach 16-19 listopada. Była to dwunasta runda Rajdowych Mistrzostw Świata w roku 1986. Rajd został rozegrany na nawierzchni szutrowej. Bazą rajdu było miasto Bath.
Klasyfikacja po 12 rundach.
Tabele przedstawiają tylko pięć pierwszych miejsc.

</doc>
<doc id="4242639" url="https://pl.wikipedia.org/wiki?curid=4242639" title="Wielkopolskie Muzeum Niepodległości">
Wielkopolskie Muzeum Niepodległości

Wielkopolskie Muzeum Niepodległości – muzeum, samorządowa instytucja kultury, której organizatorem jest miasto Poznań. Do zakresu działania muzeum należy m.in. gromadzenie i udostępnianie zbiorów dotyczących zrywów niepodległościowych i pracy organicznej w okresie zaborów, okresu II Rzeczypospolitej, walk i martyrologii podczas II wojny światowej oraz protestów i działalności opozycyjnej w latach 1945–1989. Przed zmianą nazwy muzeum występowało jako Wielkopolskie Muzeum Walk Niepodległościowych.
Przewodniczącym rady muzeum w kadencji 2016–2020 jest prof. UAM dr hab. Zbigniew Pilarczyk, natomiast dyrektorem był Tomasz Łęcki, którego zastąpił Przemysław Terlecki.
Muzeum jest wpisane do wykazu muzeów, prowadzonego przez ministra właściwego do spraw kultury i ochrony dziedzictwa narodowego, zgodnie z art. 5b ustawy z dnia 21 listopada 1996 r. o muzeach.
Oddziały muzeum.
Muzeum prowadzi pięć oddziałów:
Ponadto muzeum udostępnia Przeciwatomowy Schron dla Władz Miasta Poznania.

</doc>
<doc id="4242641" url="https://pl.wikipedia.org/wiki?curid=4242641" title="Afrin (rzeka)">
Afrin (rzeka)

Afrin (arab. نهر عفرين; kurd. Rubara Efrin; tur. Afrin Çayı) – dopływ rzeki Orontes leżący w Turcji i Syrii. Źródła ma w górach Kartal w prowincji Gaziantep, następnie płynie na południe przez miasto Afrin w Syrii, po czym ponownie wpływa na teren Turcji. Tam przyjmuje dopływ Karasu na miejscu dawnego jeziora Amik, a jej wody płyną do Orontesu poprzez kanał.
Całkowita długość rzeki wynosi 131 km, z czego 54 km w Syrii. 250000000m3 rocznego przepływu wody pochodzi z prowincji Hatay w Turcji, podczas gdy około 60000000 m3 pochodzi z Syrii. Na rzece znajduje się tama Afrin leżąca na północ od miasta.
Afrin był znany jako "Apres" Asyryjczykom, "Oinoparas" Seleucydom, i jako "Ufrenus" w czasach rzymskich. Abu al-Fida wspomina go jako "Nahr Ifrîn".

</doc>
<doc id="4242655" url="https://pl.wikipedia.org/wiki?curid=4242655" title="Pod Strzechą">
Pod Strzechą

Pod Strzechą – polski zespół muzyczny z nurtu poezji śpiewanej, powstały w 1985 roku w Radomiu. 
Piosenki grupy, takie jak: "Poemat", "Jajecznica", "Wiosenne malowanie", czy "Od poniedziałku" stały się evergreenami w środowisku studenckim.
Historia.
Zespół powstał w 1985 roku, po rozpadzie harcerskiej grupy Bra-De-Li. Pierwszy skład tworzyli: Beata Strzecha – obecnie Koptas (ex- Bra-De-Li; śpiew), Krzysztof Myszkowski (śpiew, gitara) i Paweł Olszewski (śpiew, gitara). W 1986 roku na festiwalu piosenki studenckiej Bazuna, piosenka "Poemat" (sł. i muz. B. Strzecha) uzyskała tytuł "Rajdowej Piosenki Roku". Po pewnym czasie z zespołu odeszli: Myszkowski (ze względu na obowiązki w zespole Stare Dobre Małżeństwo) i Olszewski, który wyjechał z Radomia. Przez kilka następnych lat wokalistce towarzyszyli: Monika Strzecha – obecnie Mosionek (ex- Bra-De-Li; śpiew), Robert Piekarski (śpiew, gitary) i Wojciech Koptas (gitara basowa). Większość repertuaru "Pod Strzechą" z tego okresu to kompozycje i teksty B. Koptas i R. Piekarskiego. Zespół pojawiał się na studenckich scenach festiwalowych (m.in. Ogólnopolska Turystyczna Giełda Piosenki Studenckiej w Szklarskiej Porębie, Bakcynalia w Lublinie, Włóczęga w Zielonej Górze, Ogólnopolskim Festiwal Piosenki Studenckiej "Łykend" we Wrocławiu, Konkurs Piosenki przy Ogólnopolskim Studenckim Rajdzie z Piosenką w Uniejowie), zdobywając liczne nagrody i wyróżnienia. W 1990 roku zdobył wyróżnienie na Studenckim Festiwalu Piosenki w Krakowie (przewodniczącym jury był Jacek Kaczmarski). Pod koniec lipca 1991 roku, w Studio Manta (Tonpress) zarejestrował kasetę, pt. "Na kredyt". Gościnnie w sesji udział wzięli: Krzysztof Myszkowski i Roman Ziobro ze Starego Dobrego Małżeństwa oraz Marek Królikowski (instrumenty klawiszowe i perkusyjne). Większość piosenek z tego wydawnictwa zyskało miano przebojów. W 1993 roku ukazała się nagrana w domowym studiu Wojciecha Czemplika w Ostrowie Wielkopolskim druga kaseta Pod Strzechą, zatytułowana "Od poniedziałku", wydana przez Dalmafon. Piosenka tytułowa do dnia dzisiejszego gości na antenach radiowych. Przez kolejnych kilka lat zespół występował sporadycznie. W 2000 roku nagrał w nowo otwartym studio W. Koptasa płytę, pt. "Dziwna ta miłość" (Dalmafon) na którą kilka tekstów napisał także Adam Ziemianin. W 2001 r. Pod Strzechą zawiesiło działalność, występując jedynie okazjonalnie. Wówczas zespół pojawił się na festiwalu Bieszczadzkie Anioły, na "Markowym Graniu", w chorzowskiej Leśniczówce i na XXXIII Ogólnopolskim Festiwalu Piosenki Żeglarskiej i Turystycznej "Rafa" w Radomiu. Beata Koptas wzięła udział gościnnie w sesjach nagraniowych następujących albumów SDM: Makatki, Sercopisanie, Czarny blues o czwartej nad ranem, Niebieska tancbuda, zaś w nagraniu albumu Memorabilia (2016) wzięli udział: B. Koptas (śpiew), M. Mosionek (śpiew), R. Piekarski (gitara), A. Stępień (gitara) i W. Koptas (gitara basowa). Wówczas muzycy postanowili wznowić działalność zespołu. Pierwszy koncert po reaktywacji odbył się w radomskim klubie "Cargo" (2017), a pierwsze występy miały miejsce m.in.: na Festiwalu Danielka, na imprezie z cyklu "Markowe Granie" i w Centrum Aktywności Lokalnej w Pionkach. W maju 2018 roku ukazała się nowa płyta zespołu pt. "Na przekór prognozom" zawierająca utwory z poprzednich wydawnictw, nagrane w nowych aranżacjach.

</doc>
<doc id="4242658" url="https://pl.wikipedia.org/wiki?curid=4242658" title="Juan José Campanella">
Juan José Campanella

Juan José Campanella (ur. 19 lipca 1959 w Buenos Aires) – argentyński reżyser, scenarzysta i producent filmowy i telewizyjny. Jedna z najważniejszych postaci współczesnej kinematografii argentyńskiej.
Jego film "Syn panny młodej" (2001) był nominowany do Oscara dla najlepszego filmu nieanglojęzycznego. Campanella zdobył statuetkę w tej kategorii za film "Sekret jej oczu" (2009). Obraz ten, który stał się przebojem na całym świecie, wyróżniono również m.in. Nagrodą Goya za najlepszy film hiszpańskojęzyczny. Również kolejny projekt reżyserski Campanelli, film "Piłkarzyki rozrabiają" (2013), otrzymał nagrodę Goya - tym razem za najlepszy film animowany.

</doc>
<doc id="4242659" url="https://pl.wikipedia.org/wiki?curid=4242659" title="Biarezina Bobrujsk">
Biarezina Bobrujsk

Biarezina Bobrujsk (biał. Футбольны Клуб «Бярэзіна» Бабруйск) – białoruski klub piłkarski, mający siedzibę w mieście Bobrujsk, w południowo-wschodniej części kraju.
Historia.
Chronologia nazw:
Klub piłkarski Spartak został założony w mieście Bobrujsk w 1939 roku. W 1939 zespół startował w rozgrywkach Pucharu Białoruskiej SRR. W 1946 debiutował w mistrzostwach Białoruskiej SRR, gdzie zajął trzecie miejsce. W kolejnych 4 latach klub ciągle był na podium, zajmując na przemian drugie i trzecie miejsce. W 1958 Spartak zdobył swój pierwszy tytuł mistrzowski. W 1959 w mistrzostwach reprezentowała drużyna miasta bez nazwy. W 1960 w mistrzostwach występował klub ADA Bobrujsk. W 1961 żaden z miejskich zespołów nie brał udziału w mistrzostwach Białoruskiej SRR. Od 1962 w mistrzostwach miasto reprezentowały kluby: Start (1962), Fandak (1963), Dziarżyniec (1964), Biarezina (1965), Mebielszczyk (1966-1967). W 1968 klub przyjął nazwę Budaunik. W 1971 był drugim w klasyfikacji końcowej, a w 1972 i 1973 zdobył tytuł mistrza Białoruskiej SRR. W 1975 znów został sklasyfikowany na drugiej pozycji, w następnym 1976 roku już jako Biarezina ponownie zajął drugie miejsce. Jednak w 1977 miasto reprezentował już inny klub Szynnik Bobrujsk, a Biarezina przestała istnieć.
W 1999 klub został reaktywowany jako Biarezina Bobrujsk i startował w drugiej lidze mistrzostw Białorusi, gdzie zajął przedostatnie 12.miejsce w podgrupie A. Sezon 2000 zespół zakończył na ostatniej 9.pozycji w grupie B i pożegnał się z rozgrywkami zawodowymi. Następnie klub został rozwiązany. 
Stadion.
Klub rozgrywał swoje mecze domowe na stadionie Spartak w Bobrujsku, który może pomieścić 4800 widzów.

</doc>
<doc id="4242661" url="https://pl.wikipedia.org/wiki?curid=4242661" title="Spartak Bobrujsk">
Spartak Bobrujsk



</doc>
<doc id="4242662" url="https://pl.wikipedia.org/wiki?curid=4242662" title="Budaunik Bobrujsk">
Budaunik Bobrujsk



</doc>
<doc id="4242666" url="https://pl.wikipedia.org/wiki?curid=4242666" title="Iskra SKIF Mińsk">
Iskra SKIF Mińsk



</doc>
<doc id="4242667" url="https://pl.wikipedia.org/wiki?curid=4242667" title="Burawiesnik Mińsk">
Burawiesnik Mińsk



</doc>
<doc id="4242668" url="https://pl.wikipedia.org/wiki?curid=4242668" title="Muzeum Martyrologii Wielkopolan">
Muzeum Martyrologii Wielkopolan



</doc>
<doc id="4242672" url="https://pl.wikipedia.org/wiki?curid=4242672" title="Takuya Kimura">
Takuya Kimura

 – japoński aktor oraz członek zespołu SMAP.
Życie osobiste.
Kimura ożenił się z piosenkarką Shizuką Kudo 5 grudnia 2000 roku. Mają dwie córki, Kokomi (心美), urodzoną 1 maja 2001 roku i Mitsuki (光希), urodzoną 5 lutego 2003 roku.

</doc>
<doc id="4242673" url="https://pl.wikipedia.org/wiki?curid=4242673" title="Prezydencki schron przeciwatomowy w Poznaniu">
Prezydencki schron przeciwatomowy w Poznaniu



</doc>
<doc id="4242681" url="https://pl.wikipedia.org/wiki?curid=4242681" title="Muzeum Powstania Wielkopolskiego 1918–1919 w Poznaniu">
Muzeum Powstania Wielkopolskiego 1918–1919 w Poznaniu



</doc>
<doc id="4242684" url="https://pl.wikipedia.org/wiki?curid=4242684" title="Puerto Plata (prowincja)">
Puerto Plata (prowincja)

Puerto Plata jest to jedna z 32 prowincji Dominikany. Stolicą prowincji jest miasto Puerto Plata.
Opis.
Prowincja położona na północy Dominikany, zajmuje powierzchnię 1 806 km² i liczy 321 597 mieszkańców 1 grudnia 2010.

</doc>
<doc id="4242691" url="https://pl.wikipedia.org/wiki?curid=4242691" title="Archiwum Ringelbluma – edycja książkowa">
Archiwum Ringelbluma – edycja książkowa

Archiwum Ringelbluma – pełna edycja książkowa Podziemnego Archiwum Getta Warszawy, utworzonego w 1940 r. z inicjatywy dra Emanuela Ringelbluma i prowadzonego do 1943 przez konspiracyjny zespół badaczy Oneg Szabat.
Dokumenty z kolekcji Oneg Szabat przetrwały ukryte w bańkach na mleko i metalowych skrzynkach zakopanych w ziemi na terenie getta warszawskiego. Wydane zostały w całości po polsku przez Żydowski Instytut Historyczny w latach 1997–2000 i 2011–2020. Kilka tysięcy dokumentów (w sumie 28 tys. kart), relacji, listów, opracowań przygotowanych przez zespół Oneg Szabat, druków konspiracyjnych, fotografii, utworów literackich, dokumentów prywatnych i innych, pisanych głównie w jidysz, po hebrajsku i polsku, znalazło się w 36 tomach (plus 2 tomy "podwójne" - 25A oraz 29A). Zostały one poprzedzone "Inwentarzem", przewodnikiem po kolekcji dokumentów Archiwum Ringelbluma, opracowanym przez Tadeusza Epszteina.

</doc>
<doc id="4242696" url="https://pl.wikipedia.org/wiki?curid=4242696" title="Jinshan si">
Jinshan si

Jinshan si (chiń. 金山寺, pinyin Jīnshānsì; pol. Klasztor Złotej Góry. Znany także jako 江天(禅)寺 pinyin Jiāngtiān(chán)sì; pol. Klasztor (chan) pomiędzy rzeką a niebem) – ważny, wręcz modelowy klasztor chiński, zaliczany do wielkich klasztorów publicznych i związany ze szkołą chan.
Historia klasztoru.
Data powstania klasztoru nie jest do dziś precyzyjnie rozwiązana. Badacz Yuji z okresu panowania dynastii Yuan w swojej pracy "Wangshaouge ji" ("Dzienniki z komnaty długowieczności") napisał: "Na wzgórzu znajduje się buddyjska świątynia z [okresu] dynastii Jin, wybudowana w czasie [panowania] cesarza Minga" (pan. 322-325). Z kolei uczony i malarz Zhao Mengfu uważał, iż klasztor został założony w czasie panowania cesarza Yuana z tej samej dynastii, który panował w okresie 317-322. Z innych zapisków można wnioskować, że klasztor powstał w okresie dynastii Liang; znany mnich okresu Liang zanotował, iż czwartego roku okresu "tianjian" (502-519) przybył do tej świątyni zwanej wówczas Zexin cesarz Wu. Przybycie tego cesarza do klasztoru zostało także odnotowane przez mnicha z tej świątyni - Yuanjiego. Są jednak i źródła podające, że klasztor ten powstał w okresie Tang. W jednym z nich można przeczytać: "Konstrukcja świątyni została rozpoczęta w czasie mistrza ascezy Beitoutuo w okresie Tang.
Wkrótce klasztor stał się związany chanem i znany jako Jiangtian, a później jako Jinshan. Nazwę Jiangtian własnoręcznie zapisał cesarz Kangxi z dynastii Qing, gdy osobiście towarzyszył królowej matce, która udała się do tej świątyni na modły.
Klasztor najpewniej powstał na górze Jin na brzegu rzeki Jangcy pomiędzy Nankinem a Szanghajem w okresie panowania wschodniej dynastii Jin (317-420). Zajmuje powierzchnię 45 hektarów. Obecnie znajduje się na terenie parku Jinshan - słynnym miejscu widokowym na północnym zachodzie od miasta Zhenjiang. Oryginalna nazwa klasztoru to Zexin, czyli Klasztor latającego smoka. Kolejna nazwa to Jiangtian. Ogólnie nazywany jest obecnie Jinshan (Złota góra). Był świątynią imperialną, dlatego jego ściany mają tradycyjnie kolor żółty. W czasie panowania dynastii Qing był razem z Putuo si, Wenshu si i Daming si uważany za czwórkę słynnych klasztorów Chin.
Klasztor posiadał dwie świątynie filialne. Pierwsza z nich była mała, przebywało w niej tylko dwóch mnichów i znajdowała się około 3 mil od klasztoru macierzystego. W drugiej, znajdującej się około 25 mil od klasztoru macierzystego, przebywało ośmiu mnichów.
Chociaż większość chińskich klasztorów przeprowadzało tylko tygodniowy lub dwutygodniowy "medytacyjny tydzień" w roku (chiń. "chanqi"), to w tym klasztorze - aż siedmiotygodniowy (49-dniowy). Również ten klasztor miał siedem cykli medytacyjnych dziennie.
Jiangtian mocno trzymał się kodeksu reguł, nawet w stosunku do wędrownych mnichów. Nie przyjmowano ich jeśli mieli np. skórzane buty lub jedwabne szaty. Aby otrzymać jedzenie i przenocować musieli je zamienić na takie, które nie związane było ze śmiercią zwierzęcia.
Silna praktyka i utrzymywanie kodeksu reguł monastycznych spowodowały, że opaci dużych klasztorów pochodzili właśnie z mnichów Jiantian.
Klasztor został prawie całkowicie zniszczony w czasie powstania tajpingów. Jednak już w 1870 r. był całkowicie odbudowany.
W 1880 r. przyjął ordynację mnisią w tym klasztorze Zongyang Yinleng, jeden z najbardziej znanych odnowicieli buddyzmu w Chinach w XX wieku.
Po japońskiej inwazji na Chiny w 1937 r. powstał Japońsko-chiński Związek Buddystów. Celem było zmobilizowanie chińskich buddystów do popierania japońskiej polityki. W projekt ten zaangażowało się zaledwie kilku ze znanych chińskich buddystów. Wśród nich był opat Jinshan - Shuangting Weiguang, który został przewodniczącym związku w Zhenjiang. Według jego uczniów Japończycy zagrozili mu, że jeśli się nie zaangażuje, będzie to miała poważne konsekwencje. Shuangting zgodził się, aby ocalić klasztor i chińskich oficerów, których ukrywał w jaskini. Japończycy w klasztorze zachowywali się wyjątkowo spokojnie i klasztor nie ucierpiał z ich powodu. Japończycy zastrzelili jednak jednego z mnichów z powodu "trudności językowych".
W czasie swojego rozkwitu w klasztorze przebywało około 3000 mnichów.
Układ architektoniczny klasztoru.
Z wejścia przez główną bramę widać na osi pawilon Królów Strażników. Jednak zaraz przy wejściu po lewej stronie znajduje się świątynia Króla Smoka, a po stronie prawej świątynia Guandi. Za pawilonem Królów Strażników znajduje się dziedziniec "danchi". Lewa strona dziedzińca obudowana jest trzema pawilonami: kantora (prowadzącego śpiewy), Weituo i nauczycieli. Po prawej stronie znajduje się biuro gości, a za nim budynek przeznaczony dla wędrownych mnichów. Jeszcze dalej na prawo znajduje się pawilon recytacji imienia Buddy, który jest bardzo mały - mieści tylko 12 mnichów. Służy on jako sala relaksacyjna dla mnichów, którzy czuli się zmęczeni rygorem medytacji.
Ponieważ był to klasztor chan, najważniejszym budynkiem był pawilon medytacji (chiń. "chantang"). Znajdował się on bardzo blisko pawilonu przodków i kwatery opata. Był skierowany na południe, podczas gdy w innych klasztorach pawilon medytacji był zwrócony na wschód. Aby się do niego dostać trzeba było wyjść z dziedzińca wzdłuż osi klasztoru po schodkach, skręcić w lewo, a po minięciu pawilonu nauczycieli znów skręcić w lewo (czyli cofnąć się). Poniżej (na wysokości pawilonu Króla Smoka) znajduje się bardzo mały pawilon Przodków. Nad nim (czyli na prawo od niego) znajduje się pawilon medytacji, który jest trzecim, co do wielkości, budynkiem klasztoru. Przed jego frontową ścianą znajdują się dwie studnie (źródła).
Na prawo od budynku medytacji znajduje się pawilon "zakrystii". Powyżej niego i nieco na prawo stoi kwatera opata klasztoru. Na prawo od niej, na głównej osi klasztoru, znajduje się największy budynek klasztoru - Wielka Świątynia. Na prawo od niej stoją refektarz i budynek biura biznesowego klasztoru, za którym (dalej na prawo) znajduje się główna kuchnia.
Nad budynkiem Wielkiej Świątyni za dziedzińcem i w osi klasztoru stoi drugi co do wielkości budynek Dharmy, na którego piętrze znajduje się biblioteka. Lewa strona dziedzińca jest ograniczona pawilonem Liuyu, a prawa - tarasem Miaogao. Taras Miaogao zwany jest także Tarasem Schnących Pism. Według Liu Biana, autora "Zapisków z Jinshan", taras został zbudowany przez mnicha Foyina, rzeźbiącego urwisko w okresie "yuanyou" (元祐, 1086-1094) dynastii Song. Platforma ta z małym pawilonem była wielokrotnie niszczona i odbudowywana. Odbudowywali ją mnisi Shizong (w okresie Ming) i Xue Shuchang (w okresie Qing). W 1948 r. została zniszczona w czasie pożaru, razem z budynkami Wielkiej Świątyni i Dharmy. Z tarasu wielki poeta Su Dongpo podziwiał księżyc .
Po lewej stronie na urwisku na wysokości budynku Dharmy znajduje się jaskinia Fahaia. Również po lewej stronie, jako ostatni budynek (powyżej budynku Dharmy) stoi klasztorna pagoda Cishou ta. Jaskinia Fahaia znana jest także jako jaskinia Peigong. Stoi w niej posąg mistrza chan Fahaia, który - być może - jest założycielem klasztoru i bohaterem legendy. W tej jaskini Pei Toutuo, znany także jako mistrz chan Fahai, przeprowadził pokutę.
Wartości kulturalne.
Jako jeden z najbardziej znanych klasztorów, oprócz wspanialej architektury, posiada także wiele skarbów kultury, wśród nich są tzw. Cztery Skarby:
Opaci.
W XVIII w. opatami klasztoru byli m.in. Daxiao Shiche (1686-1757) oraz jego uczeń Tiantao Jiyun (1693-1767). Daxiao należał do 35 pokolenia w linii mistrza chan Linjiego Yixuana. On i jego uczeń byli przedtem także opatami klasztoru Tianning, co spowodowało wprowadzenie Dharmy tego klasztoru do Jinshan si, tak więc oba klasztory miały tę samą linię przekazu.
W klasztorze transmisja Dharmy i funkcja opata oparte były na tzw. "systemie Jiangsu". "Zwój Dharmy" określał także sukcesję opatów, co być może spowodowało, iż w republikańskim okresie Chin, buddyzm był silniejszy niż w innych rejonach właśnie w Jiangsu. System polegał między innymi na kolektywnym przekazie. Zwykle jeden mistrz przekazywał w danym czasie Dharmę jednemu uczniowi. W "systemie Jiangsu" kilku mistrzów przekazywało Dharmę zbiorowo kilku uczniom. Wszyscy mistrzowie służyli sukcesywnie jako opaci klasztorów, a następnie również i ich uczniowie mogli także zostać opatami. To, co przekazywano, rozumiano jako Dharmę "tego klasztoru". Przyjęcie jej dawało prawo, a nawet obligowało do objęcia stanowiska opata. Oto fragmentaryczna genealogia przekazu Dharmy w tym klasztorze:
44 pokolenie
 45 pokolenie 
 46 pokolenie 
44 pokolenie otrzymało Dharmę około 1890 r. i zaczęli służyć jeden po drugim jako opaci po ostatnim członku 43. pokolenia. W 1910 r. dokonali swoich przekazów. Wybrali pięciu mnichów (pokolenie 45), którzy rozpoczęli piastować ważne pozycje, gdyż skoro mieli zostać opatami, musieli się zaznajomić z różnymi działami funkcjonowania klasztoru. W 1912 r., gdy Qingquan był opatem, Yinbing (45 pokolenie) był przeorem w biurze interesów klasztoru, a Shuangting był prefektem do spraw gości w dziale gości. Około 1915 r. Qingquan postanowił udać się na emeryturę. Jednak Meicun prowadził już klasztor Haichao w Hangzhou. Wobec tego opatem powinien zostać Zongyang Yinleng, jednak ponieważ zajął się on polityką i nosił świeckie ubranie, reszta "dharmicznej rodziny" odrzuciła go. Zongyang zamilkł na trzy lata mieszkając w klasztorze i 1919 r. udał się do klasztoru Qixia, aby go odbudować po zniszczeniach. Opactwo w klasztorze przeszło więc na Rongtonga Yinche. Po powrocie Meicuna Yinxiu, to on został kolejnym opatem. Tak wyczerpały się możliwości 44 pokolenia.
Pierwszym opatem z 45 pokolenia został Jingguan Weidao, następnie Yinbing Weiyi, potem Shuangting Weiguang. Powinien go zastąpić "X", jednak okazał się niekompetentny i opuścił klasztor. Wobec tego opatem powinien zostać Ruoshun Weide, jednak opuścił on klasztor pomagając Zongyangowi Yinlengowi w odbudowie Qixia. Ponieważ inni mistrzowie z pokolenia 44 zmarli, więc Shuangting Weiguang sam dokonał przekazu i natychmiast przeszedł na emeryturę. Po nim w 1945 r. opatem został Taicang Xinrang. Gdyby w 1949 r. nie zwyciężyli komuniści, inni członkowie rodziny Dharmy z 46 pokolenia zostaliby opatami, następnie wybraliby uczniów do przekazu Dharmy i opaci z pokolenia 46 zostaliby zastąpieni przez opatów z pokolenia 47.
Dharma tego klasztoru została przeniesiona do innych klasztorów, takich jak Qixia, Tianning i Haichao. Z kolei Dharma dwóch ostatnich została przeniesiona do Xingfu w Changshu i Liuyun w Szanghaju. Jest to potwierdzone przez imiona Dharmy nadawane uczniom, gdyż wszystkie mają ten sam generacyjny znak, co Jinshan. Wiadomo, że Daxiao przeniósł Dharmę z Jinshan do Tianning w okresie "qianlong" (乾隆, lata 1735-1796). Z kolei Yuexia przeniósł w 1917 r. Dharmę z Tianning do Xingfu.
Legenda.
Jinshan jest bardzo bogaty w różne legendy i mity, z których najbardziej znana jest legenda o Białym Wężu. Jest to romantyczna i melodramatyczna historia rozgrywająca się pomiędzy mężczyzną a wężową pięknością. Zostali oni rozdzieleni przez mistrza chan Fahaia. Fahai jest czarnym charakterem historii i aby odkupić swoje złe czyny, musiał spełnić wiele dobrych czynow podczas zakładania klasztoru Jinshan. Wśród tutejszych ludzi popularna jest także legenda o Liang Hongyu i Yuefei (bohaterce i bohaterze z okresu Song).
Adres.
Jinshansi, Zhenjiang, Jiangsu Sheng, China

</doc>
<doc id="4242701" url="https://pl.wikipedia.org/wiki?curid=4242701" title="Fargezja parasolowata">
Fargezja parasolowata

Fargezja parasolowata ("Fargesia murielae" (Gamble) Yi) – gatunek bambusa z rodziny wiechlinowatych (traw). Naturalnie występuje w chińskich górach na terenie prowincji Hubei na wysokości od 2000 do 3000 m n.p.m. Roślina może być z powodzeniem uprawiana w warunkach klimatycznych Polski. Masowe kwitnienie tego gatunku w latach 1971–1990 pozwoliło na uzyskanie znacznej ilości nasion, a w konsekwencji na otrzymanie siewek gatunku, spośród których wyselekcjonowano liczne odmiany.
Zastosowanie.
Uprawiana jako roślina ozdobna w Europie od początków, w USA od lat 60. XX wieku. Wybrane odmiany uprawne:

</doc>
<doc id="4242708" url="https://pl.wikipedia.org/wiki?curid=4242708" title="Gorączka poporodowa loch">
Gorączka poporodowa loch

Gorączka poporodowa loch, zespół MMA (łac. mastitis, metritis, agalactica), poporodowa bezmleczność – syndrom chorobowy. W bardzo lekkiej postaci dotyczy niemal wszystkich loch po porodzie, ponieważ choroba ta jest ściśle z nim związana. Według szacunków zespół MMA może dotykać nawet 70% loch.
Przyczyny.
Nieprawidłowy przebieg porodu (w szerokim znaczeniu) ma bezpośredni wpływ na wystąpienie, charakter i przebieg gorączki poporodowej. Przyczyn jest wiele, m.in.:
Objawy.
Objawy w tej wieloczynnikowej chorobie pod względem liczby, jak i natężeniu występowania są bardzo zróżnicowane. Jest to ściśle uzależnione od zespołu przyczyn, który był dominujący w okresie powstawania choroby. Czasami objawy pojawiają się już podczas porodu, najczęściej 24 do 48h po porodzie.
Schorzenie może mieć przebieg: bardzo ciężki — postać toksyczną granicząca z posoczniczą, temperatura powyżej 41 °C; przebieg średnio ciężki — również postać toksyczną, ale o łagodniejszym przebiegu, temperatura do 40,5 °C; postać łagodną — nie toksyczną, temperatura 39,2—39,6 °C, dysgalakcja. W każdej postaci przebiegu gorączki poporodowej potrzebna jest profesjonalna interwencja lekarza weterynarii.
Leczenie.
Leczenie musi być kompleksowe, jest trudne, wymaga umiejętności i wyczucia od lekarza. W pierwszej kolejności:
Zapobieganie.
Z powodu szerokiego spektrum przyczyn, zapobieganie tej chorobie nie jest łatwe:
Rokowanie.
Locha po trwającym 2—3 dni leczeniu dochodzi przeważnie do kondycji, jednak pozbawione pokarmu matki prosięta masowo padają z głodu.
Pokarm zastępczy.
W celu obniżenia strat wśród osesków wykorzystuje się pokarm zastępczy.
Receptura I: 1/2 l pełnego mleka krowiego, 1/2 l kleiku owsianego, 2 łyżeczki śmietany, 1 łyżeczka wody wapiennej, 30 gram cukru, 1/2 łyżeczki soli kuchennej, składniki należy zagotować, następnie dodaje się jedno kurze żółtko i podaje się oseskom.
Receptura II: (szeroko zalecana i stosowana) 2 łyżeczki śmietany, 2 łyżeczki glukozy, 2 żółtka, 1/2 łyżeczki soli kuchennej, lek przeciwbiegunkowy (jedna tabletka Sulfaguadininy na jedno prosię), 1 łyżeczka soku cytrynowego (lub dwie tabletki witaminy C).
Pokarm zastępczy należny podawać zawsze świeżo sporządzony w czystych naczyniach. Podaje się oseskom co 3—3,5 godziny w ilości 50 ml na sztukę. W miarę wzrostu prosiąt dawkę zwiesza się a częstość dobowych karmień ogranicza z początkowych 6—7 do 4.

</doc>
<doc id="4242709" url="https://pl.wikipedia.org/wiki?curid=4242709" title="Galeria Malarstwa i Rzeźby Muzeum Narodowego w Poznaniu">
Galeria Malarstwa i Rzeźby Muzeum Narodowego w Poznaniu



</doc>
<doc id="4242711" url="https://pl.wikipedia.org/wiki?curid=4242711" title="Rubio Rubín">
Rubio Rubín

Rubio Yovani Mendez Rubín (ur. 1 marca 1996 w Beaverton) – gwatemalski piłkarz pochodzenia meksykańskiego z obywatelstwem amerykańskim występujący na pozycji napastnika, reprezentant Gwatemali i były reprezentant Stanów Zjednoczonych, od 2021 roku zawodnik amerykańskiego Realu Salt Lake.
Kariera klubowa.
Rubín pochodzi z miasta Beaverton w stanie Oregon, jest synem Meksykanina i Gwatemalki. W piłkę nożną zaczął grać w wieku czterech lat, zaś jako dziesięciolatek rozpoczął treningi w juniorskiej drużynie Westside Metros u boku starszego brata. Z zespołem tym czterokrotnie zdobywał mistrzostwo stanu – Oregon State Cup Championship, będąc uznawanym za czołowego młodego piłkarza w Stanach Zjednoczonych. W 2012 roku znalazł się na drugim miejscu w rankingu najlepszych zawodników w kraju w wieku szkolnym (po Juniorze Floresie) sporządzonym przez specjalistyczny portal Top Drawer Soccer, zaś w 2013 roku zajął pierwsze miejsce na podobnej liście portalu College Soccer News. Od Top Drawer Soccer otrzymał maksymalne pięć gwiazdek w rankingu potencjału. Spędził również kilka miesięcy w IMG Soccer Academy w Bradenton na Florydzie, prowadzonej przez krajową federację oraz w akademii młodzieżowej klubu Portland Timbers. Wielki potencjał i świetne występy gracza w juniorskich kadrach Stanów Zjednoczonych zaowocowały ofertami z klubów europejskich.
Ostatecznie w sierpniu 2013 Rubín parafował wstępny kontrakt z holenderskim FC Utrecht. Przez kolejne kilka miesięcy trenował z rezerwami i drużyną juniorów, by w marcu 2014 – bezpośrednio po osiągnięciu pełnoletniości – podpisać profesjonalną umowę z klubem. W Eredivisie zadebiutował 17 sierpnia 2014 w wygranym 2:1 spotkaniu z Willem II, zaś premierowego gola strzelił 29 listopada tego samego roku w wygranej 5:1 konfrontacji z NAC. Początkowo został podstawowym graczem zespołu; występował na pozycji cofniętego napastnika w duecie z Sébastienem Hallerem, imponując techniką, łatwością dryblingu i wielofunkcyjnością. Jego dobrą passę zastopowała na początku kolejnego sezonu zmiana trenera (Roba Alflena zastąpił Erik ten Hag), a przede wszystkim kontuzja kostki, której doznał w październiku 2015 i wskutek której musiał pauzować przez pięć miesięcy. W 2016 roku dotarł z Utrechtem do finału pucharu Holandii – KNVB Beker, pełniąc już jednak wyłącznie rolę rezerwowego. Przez ostatnie pół roku występował niemal wyłącznie w drugoligowych rezerwach, a w styczniu 2017 rozwiązał kontrakt z klubem.
W styczniu 2017 Rubín jako wolny zawodnik podpisał półroczny kontrakt z duńskim Silkeborg IF. W tamtejszej Superligaen zadebiutował 5 marca 2017 w wygranym 2:0 meczu z Randers, lecz pełnił wyłącznie rolę rezerwowego i przez sześć miesięcy zanotował zaledwie cztery występy. Bezpośrednio po tym na zasadzie wolnego transferu został zawodnikiem norweskiego Stabæk Fotball, podpisując półroczną umowę. W Eliteserien zadebiutował 20 sierpnia 2017 w wygranym 3:2 pojedynku z Molde, jednak w drużynie z Bærum zanotował kolejny nieudany epizod, nie potrafiąc sobie wywalczyć miejsca w składzie. W lutym 2018 zdecydował się wyjechać do Meksyku, gdzie jako wolny piłkarz zasilił Club Tijuana. W tamtejszej Liga MX zadebiutował 24 lutego 2018 w zremisowanym 0:0 spotkaniu z Américą.
Kariera reprezentacyjna.
Rubín rozpoczynał swoją karierę w reprezentacji Stanów Zjednoczonych już w wieku trzynastu lat, w barwach prowadzonej przez Manny'ego Schellscheidta kadrze do lat czternastu. Przez kolejne lata był czołowym piłkarzem kolejnych kategorii wiekowych, a w 2012 roku otrzymał prestiżową nagrodę U.S. Soccer’s Young Male Athlete of the Year dla najlepszego młodego zawodnika w kraju.
W kwietniu 2013 Rubín został powołany przez Richiego Williamsa do reprezentacji Stanów Zjednoczonych U-17 na Mistrzostwa Ameryki Północnej U-17. Na panamskich boiskach miał niepodważalne miejsce w wyjściowym składzie i rozegrał wszystkie trzy spotkania w pełnym wymiarze czasowym. Amerykanie odpadli natomiast z kontynentalnego turnieju w ćwierćfinale, ulegając Hondurasowi (1:3) i nie zakwalifikowali się na Mistrzostwa Świata U-17 w ZEA.
W maju 2015 Rubín znalazł się w ogłoszonym przez Taba Ramosa składzie reprezentacji Stanów Zjednoczonych U-20 na Mistrzostwa Świata U-20 w Nowej Zelandii. Tam pełnił rolę podstawowego zawodnika kadry, współtworząc formację ofensywną z graczami takimi jak Bradford Jamieson IV, Paul Arriola czy Emerson Hyndman. Rozegrał wszystkie pięć możliwych meczów (z czego cztery w wyjściowym składzie) i strzelił dwa gole – w fazie grupowej z Nową Zelandią (4:0) i w 1/8 finału z Kolumbią (1:0). Jego drużyna zakończyła swój udział w młodzieżowym mundialu na ćwierćfinale, ulegając w serii rzutów karnych późniejszemu triumfatorowi – Serbii (0:0, 5:6 k).
W seniorskiej reprezentacji Stanów Zjednoczonych Rubín zadebiutował za kadencji selekcjonera Jürgena Klinsmanna, 14 listopada 2014 w przegranym 1:2 meczu towarzyskim z Kolumbią.

</doc>
<doc id="4242714" url="https://pl.wikipedia.org/wiki?curid=4242714" title="Muzeum Narodowego w Poznaniu (gmach główny)">
Muzeum Narodowego w Poznaniu (gmach główny)



</doc>
<doc id="4242727" url="https://pl.wikipedia.org/wiki?curid=4242727" title="Areva">
Areva



</doc>
<doc id="4242736" url="https://pl.wikipedia.org/wiki?curid=4242736" title="Jerzy Aleksandrowicz (psychiatra)">
Jerzy Aleksandrowicz (psychiatra)

Jerzy Witold Aleksandrowicz (ur. 7 lipca 1936 w Krakowie, zm. 17 października 2018 tamże) – polski lekarz, psychiatra, profesor nauk medycznych, profesor zwyczajny Uniwersytetu Jagiellońskiego.
Życiorys.
Urodził się w zasymilowanej rodzinie żydowskiej, jako syn Juliana Aleksandrowicza i Maryli z domu Tislowitz. Od 1941 więziony w krakowskim getcie, z którego wraz z rodzicami uciekł. Swoje wspomnienia z okresu okupacji niemieckiej zawarł w pierwszym tomie książki "Dzieci Holocaustu mówią.."..
Był absolwentem II Liceum Ogólnokształcącego im. Króla Jana III Sobieskiego w Krakowie. W 1958 ukończył studia w Akademii Medycznej w Krakowie, w 1965 studia filozoficzne na Uniwersytecie Jagiellońskim. W 1959 pracował w Szpitalu Psychiatrycznym w Jarosławiu, następnie podjął pracę na macierzystej uczelni, w 1962 został specjalistą I stopnia w zakresie psychiatrii, w 1965 został specjalistą II stopnia w zakresie psychiatrii, w 1966 obronił pracę doktorską. Od 1971 zatrudniony był jako adiunkt, od 1976 do 1992 kierował Zakładem Psychoterapii. W 1979 otrzymał stopień doktora habilitowanego. W 1990 otrzymał tytuł naukowy profesora nauk medycznych. W 1992 objął stanowisko kierownika Katedry Psychoterapii. Po włączeniu Akademii Medycznej w struktury UJ był początkowo profesorem nadzwyczajnym, a od 2001 profesorem zwyczajnym w Collegium Medicum Uniwersytetu Jagiellońskiego.
W latach 1971–1976 kierował Gabinetem Psychoterapeutycznym w Szpitalu im. Stefana Żeromskiego w Krakowie, od 1976 był kierownikiem Ośrodka Leczenia Nerwic ZOZ nr 1 w Krakowie. W latach 1976–1982 był specjalistą wojewódzkim w zakresie psychiatrii w województwie nowosądeckim, w latach 1983–1984 pełnomocnikiem ministra zdrowia i opieki społecznej w zakresie psychiatrii dla województw przemyskiego i krośnieńskiego.
Od 1959 był członkiem Polskiego Towarzystwa Psychiatrycznego, w latach 1989–1995 przewodniczącym zarządu sekcji psychoterapii, od 1964 należał do Polskiego Towarzystwa Filozoficznego. W 1968 wstąpił do PZPR.
Był mężem Beaty Szymańskiej.
Zmarł 17 października 2018. Został pochowany 26 października 2018 w grobie rodzinnym na Cmentarzu Rakowickim Wojskowym przy ul. Prandoty (kwatera PAS D-wsch-2).
"W uznaniu wybitnych osiągnięć w pracy naukowej i badawczej" w 2000 odznaczony Krzyżem Oficerskim Orderu Odrodzenia Polski.

</doc>
<doc id="4242743" url="https://pl.wikipedia.org/wiki?curid=4242743" title="Kwintsheul">
Kwintsheul

Kwintsheul – wieś w Holandii, prowincja Holandii Południowej. Jest częścią gminy Westland i leży około 2 km na południowy zachód od granicy miasta Haga.
Obszar statystyczny "Kwintsheul", który może również obejmować okoliczne tereny wiejskie liczy około 3160 mieszkańców.
Wioska (nazywana przez mieszkańców "De Heul") znajduje się przy głównej drodze (N466) między Naaldwijk i Wateringen oraz na Lange Watering, która biegnie od południowo-zachodniej Hagi do 't Woudt. Najstarsza pozostała część Kwintsheul znajduje się wzdłuż Lange Watering. Z biegiem czasu wieś została rozbudowana o szereg nowych osiedli. 
Zabytki.
W Kwintsheul znajduje się katolicki Kościół Świętego Andrzeja z 1893. W Heulweg i Hollewatering znajduje się parę interesujących gospodarstw z XVIII i XVI wieku.
Narodowy pomnik Holle Watering 26 jest jedną z pierwszych firm ogrodniczych w Westland. Na terenie znajduje się również wieża ciśnień, która była używana do nawadniania.
Historia.
W XIII wieku wieś została wymieniona po raz pierwszy z darowizną towarów przez cesarza Arnulfa do pewnego hrabiego Geralda. Posiadłość w Huulu również należała do tych dóbr. Zakłada się, że Huul miał oznaczać wieś Kwintsheul.
Słowo "Heul" wskazywałoby otwór w grobli, który tworzyłby połączenie między wodami, płynącymi po obu stronach grobli. "Quints" odnosi się do wody w Kwintsheul, która jest wymieniona około 1280-1287 jako kwintesencja wody.
Charakterystyczne dla wsi były okrągłe mosty, które łączyły domy po drugiej stronie wody z drogą do Wateringen.
Pod koniec XIX wieku Kwintsheul stał się samodzielną parafią i wybudowano w nim drewniany kościół pomocniczy. Ten kościół został zastąpiony kilka lat później, w 1893, przez kamienną budowlę ze smukłą wieżą, Kościół Świętego Andrzeja. Obok kościoła wybudowano szkołę i dom nauczyciela, a po drugiej stronie "Kerkstraat" zbudowano dom spokojnej starości, "Huize Maria". W tym miejscu w 2012 powstał oddział Rabobanku.
Sport.
Kwintsheul ma duże stowarzyszenie sportowe: "Sport Federation Quintus" z różnymi sub-stowarzyszeniami (piłka ręczna, gimnastyka, piłka nożna, siatkówka, badminton itp.). Najstarszym oddziałem jest klub piłkarski "Quintus", założony w 1950. Od 1986 w Kwintsheul odbywa się również cykl kolarski.

</doc>
<doc id="4242764" url="https://pl.wikipedia.org/wiki?curid=4242764" title="Tempus">
Tempus



</doc>
<doc id="4242765" url="https://pl.wikipedia.org/wiki?curid=4242765" title="Reitox">
Reitox



</doc>
<doc id="4242766" url="https://pl.wikipedia.org/wiki?curid=4242766" title="Dostawa wewnątrzwspólnotowa">
Dostawa wewnątrzwspólnotowa



</doc>
<doc id="4242768" url="https://pl.wikipedia.org/wiki?curid=4242768" title="Dialog makroekonomiczny">
Dialog makroekonomiczny



</doc>
<doc id="4242770" url="https://pl.wikipedia.org/wiki?curid=4242770" title="Środki antydumpingowe UE">
Środki antydumpingowe UE



</doc>
<doc id="4242776" url="https://pl.wikipedia.org/wiki?curid=4242776" title="Zhu Jiang (zapaśniczka)">
Zhu Jiang (zapaśniczka)

Zhu Jiang (; ur. 8 marca 1997) – chińska zapaśniczka walcząca w stylu wolnym. Druga w Pucharze Świata w 2018 i 2022. Trzecia na MŚ U-23 w 2017. Mistrzyni Azji juniorów w 2017 roku.

</doc>
<doc id="4242778" url="https://pl.wikipedia.org/wiki?curid=4242778" title="Ouyang Junling">
Ouyang Junling

Ouyang Junling (; ur. 1995) – chińska zapaśniczka walcząca w stylu wolnym. Druga w Pucharze Świata w 2017 i 2018 roku.

</doc>
<doc id="4242779" url="https://pl.wikipedia.org/wiki?curid=4242779" title="Xie Mengyu">
Xie Mengyu

Xie Mengyu (; ur. 25 lutego 1994) – chińska zapaśniczka walcząca w stylu wolnym. Brązowa medalistka mistrzostw świata w 2022. Mistrzyni Azji w 2019. Druga w Pucharze Świata w 2018 i trzecia w 2019 roku.

</doc>
<doc id="4242781" url="https://pl.wikipedia.org/wiki?curid=4242781" title="Yang Nan">
Yang Nan

Yang Nan (; ur. 1997) – chińska zapaśniczka walcząca w stylu wolnym. Druga w Pucharze Świata w 2018 roku.

</doc>
<doc id="4242782" url="https://pl.wikipedia.org/wiki?curid=4242782" title="Elimination Chamber (2018)">
Elimination Chamber (2018)

Elimination Chamber (2018) (znane w Niemczech jako No Escape (2018)) – gala wrestlingu wyprodukowana przez federację WWE dla zawodników brandu Raw. Odbyła się 25 lutego 2018 w T-Mobile Arenie w Paradise w stanie Nevada. Emisja była przeprowadzana na żywo za pośrednictwem WWE Network oraz w systemie pay-per-view. Była to ósma gala w chronologii cyklu WWE Elimination Chamber, a także ostatnia organizowana oddzielnie dla brandu Raw. Podczas gali odbył się pierwszy siedmioosobowy Elimination Chamber match, pierwszy żeński Elimination Chamber match, jak również po raz pierwszy od 2016 nie wystąpili zawodnicy dywizji cruiserweight.
Podczas gali odbyło się sześć walk, w tym jedna podczas pre-show. W walce wieczoru Roman Reigns pokonał Brauna Strowmana, Eliasa, Finna Bálora, Setha Rollinsa i The Miza uzyskując miano pretendenta do tytułu WWE Universal Championship na WrestleManii 34. Ponadto Alexa Bliss obroniła WWE Raw Women’s Championship wygrywając żeński Elimination Chamber match, zaś Asuka pokonała Nię Jax i podtrzymała nieprzerwane pasmo zwycięstw. Podczas gali Ronda Rousey podpisała kontrakt na występy w WWE w brandzie Raw, a także skonfrontowała się z dyrektorem generalnym WWE Triple H'em i komisarz brandu Raw Stephanie McMahon.
Produkcja.
Elimination Chamber oferowało walki profesjonalnego wrestlingu z udziałem wrestlerów należących do brandu Raw. Oskryptowane rywalizacje (storyline’y) kreowane są podczas cotygodniowych gal "Raw". Wrestlerzy są przedstawieni jako heele (negatywni, źli zawodnicy i najczęściej wrogowie publiki) i face’owie (pozytywni, dobrzy i najczęściej ulubieńcy publiki), którzy rywalizują pomiędzy sobą w seriach walk mających budować napięcie. Kulminacją rywalizacji jest walka wrestlerska lub ich seria.
Rywalizacje.
Podczas gali Royal Rumble, męski Royal Rumble match wygrał Shinsuke Nakamura, który pozostawszy członkiem brandu SmackDown postanowił zawalczyć z posiadaczem WWE Championship AJ Stylesem na WrestleManii 34. Z tego powodu, posiadacz WWE Universal Championship Brock Lesnar pozostał bez przeciwnika. Generalny menadżer brandu Raw Kurt Angle ogłosił Elimination Chamber match mający wyłonić pretendenta do tytułu Lesnara na WrestleManii. Podczas odcinka tygodniówki "Raw" z 29 stycznia odbyły się trzy walki kwalifikacyjne, w których Braun Strowman pokonał Kane'a w Last Man Standing matchu, Elias pokonał „Woken” Matta Hardy'ego, zaś wolny agent John Cena pokonał Finna Bálora. Tydzień później Elias pokonał Cenę i Strowmana, dzięki czemu uzyskał możliwość wejścia do Elimination Chamber matchu jako ostatni. Ponadto Roman Reigns i WWE Intercontinental Champion The Miz pokonali kolejno Braya Wyatta i Apollo Crewsa. 12 lutego podczas odcinka "Raw", Cena pokonał The Miza, przez co przegrany został zmuszony do rozpoczęcia Elimination Chamber matchu jako pierwszy. Kilkanaście minut później odbyła się pięcioosobowa walka o ostatnie miejsce w walce, podczas której Seth Rollins i Finn Bálor wspólnie przypięli Braya Wyatta. Angle zadecydował, że obaj wezmą udział w Elimination Chamber matchu, który stał się pierwszym w historii siedmioosobowym starciem. 19 lutego zorganizowano gauntlet match, który rozpoczęli Roman Reigns i Seth Rollins. Rollins zdołał przypiąć Reignsa, a także jego kolejnego przeciwnika, Johna Cenę. Elias przypiął Rollinsa, jednakże ten został przypięty przez Bálora. Kolejnym uczestnikiem starcia był The Miz, który przypiął Bálora, zaś całe starcie wygrał Strowman przypinający Miza. Była to najdłuższa walka w historii WWE i trwała niemalże dwie godziny.
29 stycznia podczas odcinka tygodniówki "Raw", komisarz Stephanie McMahon przekonała zwyciężczynię inauguracyjnego żeńskiego Royal Rumble matchu, Asukę, aby przeczekała z wyborem walki z mistrzynią kobiet Raw lub SmackDown do czasu organizacji gali Elimination Chamber. McMahon ogłosiła pierwszy w historii żeński Elimination Chamber match, w którym posiadaczka WWE Raw Women’s Championship musiała bronić mistrzostwa. Tydzień później generalny menadżer Kurt Angle ogłosił, że kolejnymi uczestniczkami walki będą Bayley, Mandy Rose, Mickie James, Sasha Banks i Sonya Deville. 12 lutego Bayley pokonała Banks, zaś Rose i Deville pokonały Bliss i James. Tydzień później Bayley, Banks i James pokonały Bliss, Rose i Deville.
15 stycznia podczas odcinka "Raw", Asuka pokonała Nię Jax, gdzie sędzia przerwał pojedynek z powodu dalszej niemożności do walki. Obie zawodniczki wzięły udział w pierwszym żeńskim Royal Rumble matchu, który wygrała Asuka. 5 lutego podczas odcinka "Raw", generalny menadżer Kurt Angle ogłosił, że Jax zawalczy z Asuką podczas gali Elimination Chamber z dodatkową stypulacją, że jeśli Jax zdoła pokonać Asukę, zostanie ona dodana do walki mistrzowskiej Asuki na WrestleManii. 12 lutego Jax zaatakowała Bayley i Sashę Banks, po czym skierowała wypowiedź do fanów, że to ona zakończy nieprzerwane pasmo zwycięstw Asuki. W kolejnym tygodniu Jax zaatakowała Asukę podczas jej wywiadu z Renee Young.
Po zwycięstwie Asuki w Royal Rumble matchu, na arenie zjawiła się była zawodniczka UFC Ronda Rousey, która weszła do ringu i ku boku Asuki, posiadaczek WWE Raw Women’s Championship Alexy Bliss i WWE SmackDown Women’s Championship Charlotte Flair wskazała logo WrestleManii 34. Wystąpienie Rousey potwierdziło, że podpisała pełnowymiarowy kontrakt z WWE. 12 lutego na "Raw" ogłoszono, że Rousey podpisze kontrakt na występy w brandzie Raw podczas gali Elimination Chamber.
Po przegranej rywalizacji z Eliasem, 27 listopada Matt Hardy został pokonany przez Braya Wyatta. Po walce Hardy usiadł w rogu ringu i wymachując ręką zaczął kilkukrotnie krzyczeć wyraz „delete”. Był to początek przemiany charakteru Hardy'ego, który zaczął występować jako „Woken” Matt Hardy (w latach 2016-2017 występował jako „Broken” Matt Hardy w federacji Total Nonstop Action Wrestling). Przez kolejne dwa miesiące Wyatt i Hardy występowali we wcześniej nagrywanych promach, w których obiecywali "zniszczenie" siebie nawzajem. Duo zmierzyło się ze sobą 22 stycznia podczas "Raw 25", gdzie Wyatt ponownie pokonał Hardy'ego. W trakcie męskiego Royal Rumble matchu obaj wspólnie wyeliminowali się z walki. 19 lutego ogłoszono, że ich kolejna walka odbędzie się podczas gali Elimination Chamber.
W styczniu, Titus Worldwide (Apollo i Titus O'Neil) odnieśli dwa zwycięstwa pokonując Cesaro i Sheamusa, którzy podczas gali Royal Rumble zdobyli WWE Raw Tag Team Championship od Jasona Jordana i Setha Rollinsa. Titus Worldwide zawalczyło z nowymi mistrzami dzień po gali Royal Rumble, jednakże przegrali pojedynek. 19 lutego podczas odcinka "Raw", Apollo i O'Neil pokonali Cesaro i Sheamusa w non-title matchu. Z tego powodu duo wyzwało Cesaro i Sheamusa do walki na gali Elimination Chamber; pojedynek drużynowy został zatwierdzony 23 lutego.
23 lutego ogłoszono, że Luke Gallows i Karl Anderson zmierzą się z The Miztourage (Bo Dallasem i Curtisem Axelem) podczas pre-show gali Elimination Chamber.
Wydarzenia po gali.
Posiadacz WWE Universal Championship Brock Lesnar oraz jego adwokat Paul Heyman mieli zjawić się 26 lutego podczas odcinka "Raw" by skonfrontować się ze zwycięzcą męskiego Elimination Chamber matchu, lecz nie pojawili się. Roman Reigns wygłosił wypowiedź w ringu, w którym skrytykował i podsumował Lesnara tym, że pojawia się kiedy tylko chce. Stwierdził, że Lesnar nie docenia fanów WWE, więc on sam nie ma respektu dla Lesnara. Dodał, że pokona Lesnara na WrestleManii i jako nowy mistrz będzie zjawiał się na każdej możliwej gali.
Mistrzyni WWE Raw Women’s Championship Alexa Bliss, a także jej przyjaciółka Mickie James, pojawiły się w ringu, gdzie wspólnie cieszyły się ze zwycięstwa Bliss w żeńskim Elimination Chamber matchu. Alexa dodała, że na WrestleManii 34 pokona Asukę i zakończy jej pasmo zwycięstw. Podczas tygodniówki "Raw", Asuka, Banks i Bayley wygrały z Bliss, James i Jax w six-woman tag team matchu. 5 marca Asuka i Jax zmierzyły się w rewanżu, który wygrała Asuka. Asuka zjawiła się podczas gali Fastlane, gdzie skonfrontowała się z posiadaczką WWE SmackDown Women’s Championship Charlotte Flair. Dzięki wybraniu Flair jako przeciwniczki na WrestleManii, Asuka została przeniesiona do brandu SmackDown.
Ronda Rouse, generalny menadżer Kurt Angle, komisarz Stephanie McMahon oraz dyrektor generalny Triple H pojawili się 26 lutego podczas odcinka "Raw", aby wyjaśnić bijatykę, która odbyła się podczas gali Elimination Chamber. Angle, który bał się utraty swojego stanowiska, powiedział Rousey, że ją okłamał w sprawie manipulacji McMahon i Triple H'a. Ronda wymusiła przeprosiny z ich strony, lecz przy wychodzeniu z ringu Triple H zaatakował Angle'a. Tydzień później Stephanie ogłosiła, że Rousey będzie mogła zawalczyć z dowolną wrestlerką na WrestleManii, prócz mistrzyni kobiet Raw lub SmackDown. Angle przypomniał, że Stephanie ma podpisane dwa kontrakty z federacją: jako autorytet, a także jako wrestlerka. Po chwili ogłosił, że on i Rousey zawalczą z Triple H'em i Stephanie w mixed tag team matchu na WrestleManii.
WWE Intercontinental Champion The Miz został poinformowany przez Angle'a, że będzie bronił swojego tytułu na WrestleManii. 26 lutego został pokonany przez Setha Rollinsa, zaś po walce ku ich zdziwieniu wyszedł do ringu Finn Bálor, który również miał ustanowioną walkę z Mizem. The Miztourage (Bo Dallas i Curtis Axel) zaatakowali Bálora powodując dyskwalifikację, jednakże na jego ratunek przybyli Luke Gallows i Karl Anderson. Po restarcie walki Bálor pokonał Miza. Tydzień później Rollins i Bálor skonfrontowali się z Mizem, co doprowadziło do 2-on-3 handicap matchu Bálora i Rollinsa z Mizem i The Miztourage, w której Rollins przypiął Miza. Po walce Angle ogłosił, że na WrestleManii The Miz będzie walczył z Rollinsem i Bálorem o Intercontinental Championship.
26 lutego Bray Wyatt miał stoczyć walkę z Heathem Slaterem, lecz przed startem pojedynku Wyatt zaatakował Slatera i Rhyno. Po chwili stwierdził, że jego "wojna" z „Woken” Mattem Hardym nie dobiegła jeszcze końca. Tydzień później Hardy wyzwał Wyatta do „Ultimate Deletion” matchu, który poprzednio raz został zorganizowany w federacji Total Nonstop Action Wrestling. 26 lutego Titus Worldwide przegrało z Cesaro i Sheamusem o Raw Tag Team Championship w two-out-of-three falls matchu.
Pomimo przegranej w Elimination Chamber matchu, wolny agent John Cena wciąż nie miał ustanowionej walki na WrestleManii 34 i nieformalnie wyzwał The Undertakera. Po chwili wyjaśnił, że walka z 'Takerem jest niemożliwa. Dzięki statusowi wolnego agenta pojawił się dobę później podczas odcinka tygodniówki "SmackDown Live", gdzie został dodany do składu walki o WWE Championship podczas gali Fastlane.

</doc>
<doc id="4242783" url="https://pl.wikipedia.org/wiki?curid=4242783" title="Bao Lingling">
Bao Lingling

Bao Lingling (; ur. 1994) – chińska zapaśniczka walcząca w stylu wolnym. Ósma na mistrzostwach świata w 2018. Druga w Pucharze Świata w 2018 roku.

</doc>
<doc id="4242785" url="https://pl.wikipedia.org/wiki?curid=4242785" title="Tang Chuying">
Tang Chuying

Tang Chuying (; ur. 25 lutego 1995) – chińska zapaśniczka walcząca w stylu wolnym. Zajęła siódme miejsce na mistrzostwach świata w 2018. Druga w Pucharze Świata w 2018. Wicemistrzyni Azji juniorów w 2013 roku.

</doc>
<doc id="4242792" url="https://pl.wikipedia.org/wiki?curid=4242792" title="Amgalanbaataryn Czancalnjamaa">
Amgalanbaataryn Czancalnjamaa

Amgalanbaataryn Czancalnjamaa (mong. Амгаланбаатарын Чанцалнямаа; ur. 1985) – mongolska zapaśniczka walcząca w stylu wolnym. Zajęła piąte miejsce na mistrzostwach Azji w 2018. Trzecia w Pucharze Świata w 2018 roku.

</doc>
<doc id="4242794" url="https://pl.wikipedia.org/wiki?curid=4242794" title="La Sombra (wrestler)">
La Sombra (wrestler)



</doc>
<doc id="4242795" url="https://pl.wikipedia.org/wiki?curid=4242795" title="The Velveteen Dream">
The Velveteen Dream



</doc>
<doc id="4242800" url="https://pl.wikipedia.org/wiki?curid=4242800" title="Ganbold Turbold">
Ganbold Turbold

Ganbold Turbold (mong. Ганболдын Төрболд; ur. 1994) – mongolski zapaśnik walczący w stylu wolnym. Brązowy medalista w mistrzostw Azji w 2018. Trzeci na mistrzostwach Azji juniorów w 2014 roku.

</doc>
<doc id="4242805" url="https://pl.wikipedia.org/wiki?curid=4242805" title="Temurjon Usmonohunov">
Temurjon Usmonohunov

Temurjon (Timur) Usmonohunov (ur. 17 listopada 1996) – uzbecki zapaśnik walczący w stylu wolnym. Zajął ósme miejsce na mistrzostwach świata w 2016. Brązowy medalista mistrzostw Azji w 2018. Mistrz Azji juniorów w 2016 roku.

</doc>
<doc id="4242813" url="https://pl.wikipedia.org/wiki?curid=4242813" title="Klasyfikacja medalowa Zimowych Igrzysk Paraolimpijskich 2018">
Klasyfikacja medalowa Zimowych Igrzysk Paraolimpijskich 2018

Klasyfikacja medalowa Zimowych Igrzysk Paraolimpijskich 2018 – zestawienie państw, reprezentowanych przez narodowe komitety paraolimpijskie, uszeregowanych pod względem liczby zdobytych medali na XII Zimowych Igrzyskach Paraolimpijskich w 2018 roku w Pjongczangu.
Najwięcej medali paraolimpijskich zdobyli reprezentanci Stanów Zjednoczonych – 36, w tym 13 złotych, 15 srebrnych i 8 brązowych. Na drugim miejscu w klasyfikacji medalowej uplasowali się neutralni sportowcy paraolimpijscy, czyli Rosjanie pod neutralną flagą, z dorobkiem 24 medali – 8 złotych, 10 srebrnych i 6 brązowych. Medale zdobyli przedstawiciele 26 reprezentacji.
Najbardziej utytułowaną zawodniczką igrzysk paraolimpijskich w Pjongczangu została słowacka niewidoma narciarka alpejska Henrieta Farkašová, która wywalczyła pięć medali – cztery złote i jeden srebrny. Cztery złote medale zdobyła również francuska alpejka Marie Bochet.
Pierwszy medal paraolimpijski w historii zdobyli reprezentanci Chińskiej Republiki Ludowej, którzy w składzie Chen Jianxin, Liu Wei, Wang Meng, Wang Haitao, Zhang Qiang triumfowali w curlingu na wózkach. Z kolei pierwszy w historii złoty medal zimowych igrzysk paraolimpijskich dla Korei Południowej zdobył Sin Eui-hyun w biegu narciarskim na 7,5 km na siedząco.
Z igrzysk paraolimpijskich w Pjongczangu, podobnie jak z rozegranych w lutym igrzysk olimpijskich, wykluczona została reprezentacja Rosji. Wybrani zawodnicy rosyjscy wystąpili pod flagą paraolimpijską jako neutralni sportowcy paraolimpijscy.
Klasyfikacja państw.
Poniższa tabela przedstawia klasyfikację medalową państw, które zdobyły medale na Zimowych Igrzyskach Paraolimpijskich 2018 w Pjongczangu, sporządzoną na podstawie oficjalnych raportów Międzynarodowego Komitetu Paraolimpijskiego. Klasyfikacja posortowana jest najpierw według liczby osiągniętych medali złotych, następnie srebrnych, a na końcu brązowych. W przypadku, gdy dwa kraje zdobyły tę samą liczbę medali wszystkich kolorów, o kolejności zdecydował porządek alfabetyczny.
W sprincie mężczyzn na 1,5 km na stojąco przyznano dwa brązowe medale, gdyż ten sam rezultat osiągnęli Kanadyjczyk Mark Arendz i Fin Ilkka Tuomisto

</doc>
<doc id="4242815" url="https://pl.wikipedia.org/wiki?curid=4242815" title="Puchar Świata w Zapasach 2018 – styl wolny mężczyzn">
Puchar Świata w Zapasach 2018 – styl wolny mężczyzn

Zawody Pucharu Świata w 2018 roku w stylu wolnym mężczyzn rozegrano w dniach 7 – 8 kwietnia w Iowa City w USA w hali sportowej Carver–Hawkeye Arena.
Ostateczna kolejność drużynowa.
"* Reprezentacja Turcji, wycofała się z turnieju. Zastąpił ją Iran, który także zrezygnował z uczestnictwa, w proteście przeciwko nieporozumieniom z FILA, co do daty zorganizowania turnieju w stylu klasycznym, w mieście Ahwaz". Jego miejsce zajęła Mongolia.
"* Zespół Rosji został wycofany z zawodów z powodu trudności w otrzymaniu wiz amerykańskich, po zamachu na Siergieja Skripala. Jego miejsce zajęły Indie."
Wyniki.
Grupa A.
Wyniki:
Grupa B.
Wyniki:

</doc>
<doc id="4242822" url="https://pl.wikipedia.org/wiki?curid=4242822" title="Mistrzostwa Europy w Zapasach 2018">
Mistrzostwa Europy w Zapasach 2018

Mistrzostwa Europy w Zapasach 2018 odbyły się w dniach 30 kwietnia – 6 maja 2018 w Kaspijsku w Rosji, na terenie Ali Aliyev Sport Complex.

</doc>
<doc id="4242829" url="https://pl.wikipedia.org/wiki?curid=4242829" title="Mistrzostwa Panamerykańskie w Zapasach 2018">
Mistrzostwa Panamerykańskie w Zapasach 2018

Mistrzostwa rozegrano w dniach 3 – 6 maja 2018 roku w Peru w Limie.

</doc>
<doc id="4242871" url="https://pl.wikipedia.org/wiki?curid=4242871" title="Konferencja pokojowa w Paryżu (1919)">
Konferencja pokojowa w Paryżu (1919)



</doc>
<doc id="4242880" url="https://pl.wikipedia.org/wiki?curid=4242880" title="Karcz">
Karcz



</doc>
<doc id="4242881" url="https://pl.wikipedia.org/wiki?curid=4242881" title="Tapetka pokrzywiona">
Tapetka pokrzywiona

Tapetka pokrzywiona ("Arctoparmelia incurva" (Pers.) Hale) – gatunek grzybów należący do rodziny tarczownicowatych ("Parmeliaceae"). Ze względu na współżycie z glonami zaliczany jest do porostów.
Systematyka i nazewnictwo.
Pozycja w klasyfikacji według Index Fungorum: "Arctoparmelia, Parmeliaceae, Lecanorales, Lecanoromycetidae, Lecanoromycetes, Pezizomycotina, Ascomycota, Fungi".
Po raz pierwszy takson ten zdiagnozował w 1794 r. Christiaan Hendrik Persoon nadając mu nazwę "Lichen incurvus"'. Obecną, uznaną przez Index Fungorum nazwę nadał mu w 1918 r. M.E. Hale, przenosząc go do rodzaju "Arctoparmelia".
Synonim:
Nazwa polska według "Krytycznej listy porostów i grzybów naporostowych Polski".
Morfologia.
Plecha listkowata, stłoczona, o płatach promienistych, na przekroju poprzecznym wypukłych, ze zwężonymi końcami. Powierzchnia górna gładka, drobno pomarszczona, czasami spękana, o barwie zielonej, żółtej, szarożółtej, szarej, oprószona. Brak izydiów, występują natomiast na obrzeżach rzęski, a na górnej powierzchni duże, kuliste soralia o barwie takiej jak plecha. Owocniki typu apotecjum lekanorowe rzadko występujące, amyloidalne. Dolna powierzchnia o barwie od szarej do czarnej z nierozgałęzionymi chwytnikami.
Askospory elipsoidalne, o średnicy około 8 μm, jednokomórkowe, hialinowe. Brak fotobiontów pierwotnych, występują fotobionty w cefalodiach.
Kwasy porostowe: kwas α-kollatolowy, kwas aleksonowy, atranorin, chloroatranorin, kwas protocetrariowy, kwas usninowy.
Występowanie.
Występuje wokółbiegunowo na półkuli północnej. Północna granica zasięgu biegnie przez Alaskę, północne rejony Kanady, Grenlandię, archipelag Svalbard i północne rejony Syberii. Najdalej na północy występuje na archipelagu Svalbard (około 80° szerokości geograficznej). Południowa granica zasięgu w Europie biegnie przez środkową Anglię i Centralne Karpaty Zachodnie.
W piśmiennictwie polskim po II wojnie światowej podano stanowiska tego gatunku w Sudetach, Górach Świętokrzyskich, Tatrach i na Pojezierzu Suwalsko-Augustowskim i Wysoczyźnie. W Polsce podlega ścisłej ochronie, nie znajduje się jednak na liście gatunków zagrożonych.
Występuje na skałach krzemianowych.

</doc>
<doc id="4242882" url="https://pl.wikipedia.org/wiki?curid=4242882" title="Arctoparmelia incurva">
Arctoparmelia incurva



</doc>
<doc id="4242886" url="https://pl.wikipedia.org/wiki?curid=4242886" title="Linia kolejowa Farranfore – Valentia Harbour">
Linia kolejowa Farranfore – Valentia Harbour

Linia kolejowa Farranfore – Valentia Harbour – nieistniejąca linia kolejowa w Kerry w Irlandii. Linia rozpoczynała się na stacji Farranfore, gdzie odgałęziała się od linii Mallow – Tralee. Kończyła się w Valentia Harbour, tym samym będąc docierającą najdalej na zachód linią kolejową w Europie.
Otwarto ją we wrześniu 1893. Zarządcą była spółka Great Southern and Western Railway. Ze względu na malejące znaczenie i zainteresowanie została zamknięta i rozebrana w 1960. Jej długość wynosiła 62 km.
Obecnie proponuje się by na odcinku od Glenbeigh przez Cahersiveen do wyspy Valentia śladem dawnej linii kolejowej stworzyć ścieżkę rowerowo-pieszą.

</doc>
<doc id="4242887" url="https://pl.wikipedia.org/wiki?curid=4242887" title="Bitwa na La Gudiña">
Bitwa na La Gudiña

Bitwa na La Gudiña – starcie zbrojne pomiędzy wojskami francusko-hiszpańskimi i angielsko-portugalskimi, które miało miejsce 7 maja 1709 w Estremadurze podczas hiszpańskiej wojny sukcesyjnej.
Wprowadzenie.
Rozległy konflikt europejski pomiędzy „Królem Słońce” i tzw. Wielkim Sojuszem, w który włączona została także Portugalia, zastał ją całkowicie nieprzygotowaną do wojny, tym bardziej, że szybko zmieniła się też jej rola jako sojusznika. Początkowo związana aliansem z Francją (18 czerwca 1701), wkrótce zerwała go przystępując do koalicji przeciw Burbonom (16 maja 1703), o czym m.in. zdecydowały obawy przed ponownym zdominowaniem przez silniejszą Hiszpanię oraz sporne z nią kwestie terytorialne. Jednakże liczebnie słaba i funkcjonalnie przestarzała armia portugalska od początku mogła stanowić dość nikłe wsparcie dla wojsk antyfrancuskiej koalicji (głównie angielskich). Sytuację zmieniała zadekretowana dopiero w 1707 przez Jana V rzeczywista reforma wojska oparta na wzorach francuskich: zamiast XVII-wiecznych struktur organizacyjnych utworzono regularne pułki (regimenty), zapoczątkowano tworzenie kawalerii oraz podstaw pod stopniowy rozwój polowej artylerii. Przywrócono też (ograniczone przez Piotra II) wojskowe kompetencje gubernatorów prowincji ("governador das armas de provincia"). Istotną rolę odgrywał tu markiz de Fronteira, któremu w 1709 powierzono tę funkcję na obszarze Alentejo.
Wojska te skupiały się na strategicznie ważnym obszarze Olivençy, która traktatowo przejęta w końcu XIII wieku od Hiszpanów, była uważana przez nich za obszar sporny, podlegający historycznym roszczeniom rewindykacyjnym. W II połowie XVII w. Portugalczycy stworzyli tam umocniony przyczółek nadgraniczny z twierdzami Olivença (nad Gwadianą, na południe od Badajoz) i Campo Maior (nad Caią, na północ od Badajoz) oraz z fortem zaporowym przy odnowionym moście Ajuda ("Ponte da Ajuda"), stanowiącym ważne w tym rejonie przejście przez Gwadianę. 
Działania poprzedzające.
Mimo dotkliwej klęski poniesionej pod Almansą, słaba armia portugalska wspomagana przez Anglików nadal zdolna była do działań operacyjnych. Po uzyskaniu żądanych posiłków angielskich (ok. 8 000), zamierzano także z kierunku Estremadury podjąć ofensywę na Madryt; wcześniej jednak należało opanować nadgraniczną twierdzę Badajoz, której dwukrotnie nie udało zdobyć poprzednio. Pozycję tę nadal blokowały siły burbońskie dowodzone przez markiza de Bay. Mianowany przez Filipa V w 1704 namiestnikiem (tzw. kapitan generalny) obszaru hiszpańskiej Estremadury, wiosną 1709 roku dysponował on 18 tysiącami Hiszpanów i Francuzów rozlokowanych w pobliżu portugalskiej granicy.
Po stronie przeciwnej, wykorzystując osłabienie sił burbońskich spowodowane koniecznymi posiłkami dla wojsk we Flandrii, hr. Galway nalegał na podjęcie działań ofensywnych z wtargnięciem do hiszpańskiej Estremadury. Pretekstem stało się wysłanie przez markiza de Bay na początku maja 1709 kawalerii dla plądrowania okolic fortu San Cristobal położonego koło Badajoz, po drugiej stronie Gwadiany. Wywołało to reakcję markiza de Fronteira, stojącego wraz z hr. Galway na czele wojsk koalicyjnych. Nieco silniejsi sprzymierzeni dysponowali 49 pułkami piechoty i kawalerii (ok. 17 tysięcy pieszych i 5 tys. jezdnych) w porównaniu z 40 burbońskimi. Siła artylerii po obu stronach była wyrównana (po ok. 20 dział).
Bitwa.
Wbrew radom hrabiego Galwaya, sprowokowany de Fronteira zareagował pospiesznie: wyruszając spod Elvas przekroczył nadgraniczną rzeczkę Caya, prowadząc własną kawalerię (regiment lekkokonnych z Olivençy) oraz znaczne zgrupowanie piechoty z niewieloma działami. Już podczas przekraczania rzeki przez tabory wojska koalicjantów weszły w styczność z awangardą kawalerii hiszpańskiej. 
Do starcia doszło na nieodległej równinie La Gudiña. Pierwszą linią lewego skrzydła sprzymierzonych dowodził hr. São João; druga linia, z trzema pułkami angielskimi, pozostawała pod komendą hr. Galway. Na lewym skrzydle burbońskim rozwinęła się w pierwszej linii brygada hiszpańska złożona z dragońskich regimentów kawalerii Osuna i Pavia oraz pułku Graftona.
Wyczuwając miejscową słabość przeciwnika, de Bay przeprowadził natarcie kawalerią na prawe skrzydło sprzymierzonych z ich portugalską kawalerią, którą zmuszono ją do ucieczki. Z kolei odsłonięte w ten sposób 2 bataliony angielskiej piechoty, odcięte od sił głównych, również zmuszone zostały do kapitulacji. 
Następnie zaatakowano portugalską piechotę, lecz natarcie to trzykrotnie odparto. W obliczu krytycznej sytuacji hr. Galway wysłał do natarcia brygadę Pearce'a, umożliwiając Portugalczykom wycofanie się i odwrót za rzekę Caya. Brygada angielska została jednak okrążona i również zmuszona do poddania. Do niewoli dostali się gen. Nicolas Sarkey ze swym pułkiem, brygadier Thomas Pearce z 300 dragonami i regiment samego Galwaya, a także hr. São João. Dowodzący centrum angielski pułkownik Ally, nie dysponując w ogóle kawalerią, zarządził odwrót przed natarciem hiszpańskiej piechoty, pozostawiając na polu walki sztandary, działa i tabory, i przekraczając Cayę bez niszczenia mostów. Pozostała część wojsk angielsko-portugalskich dokonała zorganizowanego odwrotu do Elvas, utrzymując tam swe pozycje w trakcie dalszej kampanii.
Następstwa.
Zwycięstwem tym przejściowo odsunięto niebezpieczeństwo inwazji sprzymierzonych z terytorium portugalskiego. W bitwie Portugalczycy i Anglicy stracili w zabitych i rannych 1700 ludzi oraz 2300 wziętych w niewolę, wraz ze zdobytymi przez nieprzyjaciela 17 działami i 15 sztandarami. Wojska francusko-hiszpańskie w rannych i zabitych utraciły zaledwie ok. 400 ludzi. 

</doc>
<doc id="4242905" url="https://pl.wikipedia.org/wiki?curid=4242905" title="Xanthoparmelia incurva">
Xanthoparmelia incurva



</doc>
<doc id="4242909" url="https://pl.wikipedia.org/wiki?curid=4242909" title="Outlaw in ’Em">
Outlaw in ’Em

Outlaw in ’Em – singiel holenderskiego piosenkarza i gitarzysty Willema „Waylona” Bijkerka, wydany cyfrowo 3 marca 2018 roku. Muzyk samodzielnie napisał utwór podczas pobytu w Nashville.
Kompozycja reprezentowała Holandię w 63. Konkursie Piosenki Eurowizji, organizowanym w maju 2018 roku w Lizbonie.
Lista utworów.
Digital download

</doc>
<doc id="4242923" url="https://pl.wikipedia.org/wiki?curid=4242923" title="Józef Marian Wojciechowski">
Józef Marian Wojciechowski

Józef Marian Wojciechowski (ur. 10 marca 1909 w Ruchocicach, zm. 1940 w Katyniu) – podporucznik piechoty rezerwy Wojska Polskiego, dziennikarz, ofiara zbrodni katyńskiej.
Życiorys.
Urodził się w rodzinie Tomasza i Władysławy z Kłosiów. Po ukończeniu szkoły powszechnej w Ruchocicach uczył się w Gimnazjum Państwowym w Wolsztynie. W 1927 zdał egzamin dojrzałości. W latach 1927-1932 studiował na Wydziale Prawno-Ekonomicznym Uniwersytetu Poznańskiego. Po ukończeniu studiów rozpoczął aplikację oraz kontynuował rozpoczętą już wcześniej pracę dziennikarską i publicystyczną. Założył i redagował miesięcznik społeczno-kulturalny „Przemiany”. Działał także Polskim Związku Zachodnim, w 1936 objął stanowisko dyrektora Polskiego Związku Zachodniego w Katowicach, gdzie mieszkał do wybuchu wojny. Od 1 października 1938 był także redaktorem naczelnym dziennika „Polska Zachodnia”. Na stopień podporucznika został mianowany ze starszeństwem z 1 stycznia 1935 i 158. lokatą w korpusie oficerów rezerwy piechoty.
W 1939 został zmobilizowany do 73 pułku piechoty, dostał się do sowieckiej niewoli i został przewieziony do obozu NKWD w Kozielsku. Wiosną 1940 r. zamordowany i pochowany w Katyniu. Znajduje się na liście transportowej NKWD z 2 kwietnia 1940.
5 października 2007 minister obrony narodowej Aleksander Szczygło mianował go pośmiertnie na stopień porucznika. Awans został ogłoszony 9 listopada 2007, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Józef Marian Wojciechowski był żonaty z Janiną z Szeligów, z którą miał syna Zdzisława Andrzeja i córkę Ewę Marię.

</doc>
<doc id="4242930" url="https://pl.wikipedia.org/wiki?curid=4242930" title="Afryka. Biuletyn Polskiego Towarzystwa Afrykanistycznego">
Afryka. Biuletyn Polskiego Towarzystwa Afrykanistycznego

Afryka. Biuletyn Polskiego Towarzystwa Afrykanistycznego – półrocznik wydawany od 1994 roku przez Polskie Towarzystwo Afrykanistyczne i Zakład Języków Kultur Afryki UW. Publikowane w nim prace dotyczą: kultury, historii, gospodarki i polityki krajów afrykańskich. 
Na liście czasopism, którym Ministerstwo Nauki i Szkolnictwa Wyższego przyznało punkty znalazło się w kategorii "B. Pozostałe czasopisma zagraniczne i czasopisma polskie", mając 6 punktów. 

</doc>
<doc id="4242934" url="https://pl.wikipedia.org/wiki?curid=4242934" title="Isopet">
Isopet

Isopet, ysopet (fr. ’mały Ezop’, od "Isope, Esope", z łac. "Aesōpus") – francuskie średniowieczne zbiory bajek.
Nazwa "isopet" odwołuje się do starożytnego greckiego bajkopisarza Ezopa, jednak bajki zawarte w tych zbiorach nie mają bezpośredniego związku w utworami Ezopa. Isopety zawierały tłumaczenia bajek Fedrusa, Awiana oraz opracowania motywów przejętych z tradycji ludowej. Zbiory "isopet" pochodzą z wieków XII–XIV. Najobszerniejszy zbiór przekładów, zawierający 102 bajki, został stworzony przez Marie de France w latach 1170–1190.

</doc>
<doc id="4242935" url="https://pl.wikipedia.org/wiki?curid=4242935" title="Horst (imię)">
Horst (imię)

Horst – imię męskie pochodzenia niemieckiego. 
Imię to pochodzi z języka średnio-wysoko-niemieckiego, w którym wyraz brzmiący "hurst" (liczba mnoga "hürste") miał znaczenie „krzewy, krzaki, zarośla, gąszcz, gęstwina”. Pierwotnie zatem imię to mogło znaczyć „człowiek z lasu”.
W roku 2001 imię Horst nosiło w Polsce 2759 mężczyzn, spośród których ok. 1600 mieszkało w Katowickiem i Opolskiem. Było to w tymże roku 402. najczęstsze imię polskie (licząc ogółem imiona męskie i żeńskie).
Horst imieniny obchodzi 12 października.

</doc>
<doc id="4242938" url="https://pl.wikipedia.org/wiki?curid=4242938" title="Under the Ladder">
Under the Ladder

Under the Ladder – singiel ukraińskiego piosenkarza Kostiantyna „Melovina” Boczarowa, wydany cyfrowo 5 marca 2018 roku pod szyldem wytwórni UMPG Music. Utwór został premierowy zaprezentowany 15 stycznia 2018 roku w serwisie YouTube. Piosenkę napisali Mike Ryals i Anton Karskij we współpracy z Melovinem.
Tekst piosenki opowiada o „porażkach, które poprzez koleje losu prowadzą do sukcesu”.
Kompozycja wygrała finał ukraińskich eliminacji eurowizyjnych "Widbir 2018", dzięki czemu reprezentowała Ukrainę w 63. Konkursie Piosenki Eurowizji, organizowanym w maju 2018 roku w Lizbonie.
Lista utworów.
Digital download

</doc>
<doc id="4242941" url="https://pl.wikipedia.org/wiki?curid=4242941" title="Stowarzyszenie Metropolia Bydgoszcz">
Stowarzyszenie Metropolia Bydgoszcz

Stowarzyszenie Metropolia Bydgoszcz – stowarzyszenie gmin obejmujące 18 gmin leżących w strefie oddziaływania aglomeracji Bydgoszczy.
Charakterystyka.
Stowarzyszenie jest formą współpracy samorządów, będącą wstępem do budowy bydgoskiego związku metropolitalnego. Jego celem jest budowanie wspólnej tożsamości, wspieranie rozwoju społeczno-gospodarczego obszaru stowarzyszenia, jego promocja i dbanie o wspólne interesy zrzeszonych samorządów.
Historia.
9 października 2015 roku uchwalono ustawę o związkach metropolitalnych, która stwarzała możliwość tworzenia takich związków przez największe polskie miasta wraz z okolicznymi samorządami. Kryteria ustawowe spełniało około 10 miast w Polsce w tym Bydgoszcz. Uchwały intencyjne wyrażające chęć współtworzenia związku metropolitalnego Metropolia Bydgoszcz podjęło 19 samorządów. Ustawa zakładała finansowanie tej formy współpracy z budżetu państwa (dla bydgoskiego obszaru metropolitalnego około 70-80 mln zł rocznie). Projekt przeszedł pomyślnie procedurę uchwałodawczą, został podpisany przez prezydenta Andrzeja Dudę i wszedł w życie 1 stycznia 2016, jednak nowo utworzony Rząd Beaty Szydło nie wydał do niej stosownych rozporządzeń. W kolejnej kadencji Sejmu 2015-2019 usunięto z obiegu prawnego tę ustawę, tworząc początkowo tylko jeden Górnośląski Związek Metropolitalny. W związku z tym prezydent Bydgoszczy Rafał Bruski zaproponował założenie stowarzyszenia, jako alternatywnej formy współpracy, dla zacieśniania relacji oraz dla budowania siły i potencjału regionu. Członkostwo w związku zaproponowano 20 gminom otaczającym Bydgoszcz. Rady 18 gmin wypowiedziały się pozytywnie, zaś dwie (Zławieś Wielka i Złotniki Kujawskie) odmówiły członkostwa. Tworząc Stowarzyszenie Metropolia Bydgoszcz wzorowano się na modelu poznańskim.
15 września 2016 odbyło się w Bydgoszczy zebranie założycielskie, na którym przedstawiciele 19 miast i gmin oraz 2 powiatów, podjęli uchwałę o powołaniu Stowarzyszenia Metropolia Bydgoszcz. 23 listopada 2016 Stowarzyszenie wpisano do Krajowego Rejestru Sądowego, a od lutego 2017 roku zaczęło funkcjonować Biuro Stowarzyszenia. Cały obszar związku ma powierzchnię 3496 km² i zamieszkuje go 619 tys. osób. W roku 2019 ze stowarzyszenia wystąpiła gmina Sadki (powiat nakielski). 
Organy i budżet.
Organem naczelnym stowarzyszenia jest 7-osobowy zarząd. Prezesem zarządu jest prezydent Bydgoszczy, a wiceprezesami: starostowie: bydgoski i nakielski oraz burmistrz Żnina. Resztę składu uzupełniają burmistrzowie i wójtowie gmin członkowskich. W 2016 roku roczną wysokość składek ustalono na poziomie 1 zł od mieszkańca Bydgoszczy oraz 50 groszy od mieszkańców gmin podmiejskich oraz powiatów: bydgoskiego i nakielskiego.
Członkowie.
Członkami stowarzyszenia są: miasto Bydgoszcz, powiaty: bydgoski i nakielski, oraz 17 gmin, w tym: 8 z powiatu bydgoskiego, 4 z powiatu nakielskiego, 3 z powiatu żnińskiego i po jednej z powiatu: świeckiego i inowrocławskiego. 
Gminy Stowarzyszenia Metropolia Bydgoszcz:
Miasta.
Na obszarze Stowarzyszenia Metropolia Bydgoszcz znajduje się 10 miast, w których mieszka 444 tys. osób tj. 72% populacji. Największym miastem jest Bydgoszcz skupiająca 57% ludności Stowarzyszenia, w tym 80% ludności miejskiej i 72% osób aktywnych zawodowo. 
Miasta Stowarzyszenie Metropolia Bydgoszcz (wyróżniono nazwy miast będących siedzibami powiatów):

</doc>
<doc id="4242945" url="https://pl.wikipedia.org/wiki?curid=4242945" title="Pedernales (ujednoznacznienie)">
Pedernales (ujednoznacznienie)



</doc>
<doc id="4242946" url="https://pl.wikipedia.org/wiki?curid=4242946" title="Pedernales (Dominikana)">
Pedernales (Dominikana)



</doc>
<doc id="4242947" url="https://pl.wikipedia.org/wiki?curid=4242947" title="Metropolia Bydgoszcz">
Metropolia Bydgoszcz



</doc>
<doc id="4242948" url="https://pl.wikipedia.org/wiki?curid=4242948" title="Metropolia bydgoska">
Metropolia bydgoska



</doc>
<doc id="4242949" url="https://pl.wikipedia.org/wiki?curid=4242949" title="Felipe Arizmendi Esquivel">
Felipe Arizmendi Esquivel

Felipe Arizmendi Esquivel (ur. 1 maja 1940 w Chiltepec) – meksykański duchowny katolicki, biskup diecezji San Cristóbal de Las Casas w latach 2000–2017, kardynał prezbiter od 2020.
Życiorys.
Święcenia kapłańskie przyjął 25 sierpnia 1963 i został inkardynowany do diecezji Toluca. Był m.in. ojcem duchownym i profesorem miejscowego niższego seminarium (1969-1981) oraz rektorem wyższego seminarium w Toluce (1981-1991). Był także członkiem diecezjalnej komisji liturgicznej (1967-1979), dyrektorem diecezjalnego biura katechetycznego (1968-1969), sekretarzem (1970-1973) oraz przewodniczącym Rady Kapłańskiej (1976-1979), koordynatorem diecezjalnej komisji ds. komunikacji społecznej (1982-1984) oraz wikariuszem generalnym diecezji (1989-1991). Działał też jako ekspert w Departamencie ds. Powołań w ramach Rady Biskupów Ameryki Łacińskiej.
Episkopat.
7 lutego 1991 został mianowany przez papieża Jana Pawła II biskupem diecezji Tapachula. Sakry biskupiej udzielił mu miesiąc później ówczesny delegat apostolski w Meksyku, abp Girolamo Prigione.
W latach 1999-2000 pełnił funkcję sekretarza generalnego CELAM.
31 marca 2000 został przeniesiony na stolicę biskupią San Cristóbal de Las Casas. 1 maja objął kanonicznie urząd.
3 listopada 2017 przeszedł na emeryturę.
25 października 2020 podczas modlitwy Anioł Pański papież Franciszek ogłosił, że mianował go kardynałem. 28 listopada na konsystorzu w bazylice św. Piotra kreował go kardynałem prezbiterem, a jako kościół tytularny nadał mu kościół św. Ludwika Marii Grignion de Montfort.
Z racji ukończenia 80 lat przed kreacją, nie posiada uprawnień elektorskich.

</doc>
<doc id="4242951" url="https://pl.wikipedia.org/wiki?curid=4242951" title="Pedernales (miasto na Dominikanie)">
Pedernales (miasto na Dominikanie)



</doc>
<doc id="4242965" url="https://pl.wikipedia.org/wiki?curid=4242965" title="Kazimierz Załęski (gen. bryg.)">
Kazimierz Załęski (gen. bryg.)



</doc>
<doc id="4242966" url="https://pl.wikipedia.org/wiki?curid=4242966" title="Kazimierz Załęski (kapitan WP i AK)">
Kazimierz Załęski (kapitan WP i AK)



</doc>
<doc id="4242967" url="https://pl.wikipedia.org/wiki?curid=4242967" title="Kazimierz Załęski (generał)">
Kazimierz Załęski (generał)



</doc>
<doc id="4242971" url="https://pl.wikipedia.org/wiki?curid=4242971" title="Calosoma panderi">
Calosoma panderi

Calosoma panderi – gatunek chrząszcza z rodziny biegaczowatych (Carabidae).
Wygląd.
Chrząszcz ten osiąga od 16,5 do 22 mm. Ma dość szerokie, lekko spłaszczone ciało. 
Występowanie.
Występuje na terenie Kazachstanu.
Ekologia.
"Colosoma panderi" należy do owadów drapieżnych. Nie ma zdolności latania. 

</doc>
<doc id="4242972" url="https://pl.wikipedia.org/wiki?curid=4242972" title="TOSHIBA">
TOSHIBA



</doc>
<doc id="4242973" url="https://pl.wikipedia.org/wiki?curid=4242973" title="Sermon joyeux">
Sermon joyeux

Sermon joyeux (fr. "wesołe kazanie") – średniowieczny francuski gatunek teatralny.
Gatunek miał formę monologu dramatycznego wywodzącego się z tzw. świąt błazeńskich ("fêtes des fous"). Stanowił jednocześnie parodię kazania kościelnego – wypaczał sens tekstu zaczerpniętego z "Biblii" lub opowiadał w podobny sposób o sprawach życia codziennego. Zachowało się około czterdziestu tego rodzaju utworów, z których najstarszy pochodzi z XII wieku. Największą wartość artystyczną ma dzieło "Franc-Ancher de Bagnolet" ("Wolny Łucznik z Bagnoletu"), pochodzące z połowy XV wieku.

</doc>
<doc id="4242984" url="https://pl.wikipedia.org/wiki?curid=4242984" title="Michael Schulte">
Michael Schulte

Michael Schulte (ur. 30 kwietnia 1990 w Dollerupie) – niemiecki piosenkarz, autor piosenek i gitarzysta, reprezentant Niemiec w 63. Konkursie Piosenki Eurowizji (2018).
Życiorys.
Wczesne lata.
Urodził się w Dollerupie, niewielkim mieście niedaleko Flensburgu. Po ukończeniu nauki w duńskiej szkole Duborg-Skolen w 2009 roku podjął służbę wojskową.
Kariera.
Karierę muzyczną rozpoczynał w 2008 nagrywaniem amatorskich coverów, które publikował w serwisie YouTube. Po jakimś czasie podpisał umowę menedżerską oraz kontrakt płytowy z wytwórnią muzyczną Weinstein Media.
W 2011 wziął udział w pierwszym sezonie programu "The Voice of Germany". Podczas „przesłuchań w ciemno” zaśpiewał piosenkę Adele „Set Fire to the Rain” i trafił do drużyny, której mentorem był Rea Garvey. Zakwalifikował się do odcinków na żywo oraz dotarł do finału, w którym zajął trzecie miejsce. W tym samym roku wydał dwa albumy studyjne: "All the Waves" i "Berlin Sessions" oraz dwie płyty koncertowe z serii "Acoustic Cover". Niedługo później podpisał kontrakt płytowy z niezależną wytwórnią Edel AG, która 28 września 2012 wydała jego debiutancki album studyjny, zatytułowany "Wide Awake". Płyta promowana była przez singiel „Carry Me Home”. 21 grudnia tego samego roku zaprezentował kolejną płytę, zatytułowaną "Grow Old with Me". 
16 maja 2014 wydał minialbum, zatytułowany "Thoughts". 28 kwietnia 2017 wydał nowy album studyjny, zatytułowany "Hold the Rhythm". Pod koniec grudnia został ogłoszony jednym z sześciu uczestników niemieckich eliminacji eurowizyjnych "Unser Lied für Lissabon", do których zgłosił się z piosenką „You Let Me Walk Alone”, wydaną cyfrowo 20 lutego 2018. 22 lutego wystąpił w finale selekcji i zajął pierwsze miejsce, dzięki czemu został wybrany na reprezentanta Niemiec w 63. Konkursie Piosenki Eurowizji, organizowanym w Lizbonie. 12 maja wystąpił w finale konkursu jako jedenasty w kolejności i zajął czwarte miejsce po zdobyciu 340 punktów w tym 136 punktów od telewidzów (6. miejsce) i 204 pkt od jurorów (4. miejsce). Kilka dni wcześniej, tj. 4 maja wydał jego pierwszy kompilacyjny album, zatytułowany "Dreamer". W maju 2020 roku wystąpił w projekcie "Eurovision Home Concerts", w którym wykonał „You Let Me Walk Alone” i cover kompozycji „Together” irlandzkiego piosenkarza Ryana O’Shaughnessy’ego. 16 maja 2020 wystąpił w koncercie Światło dla Europy, który był transmitowany z Hilversum i został zorganizowany w zastępstwie 65. Konkursu Piosenki Eurowizji. Wspólnie z Ilse DeLange wykonał zwycięski utwór z 27. Konkursu Piosenki Eurowizji "Ein Bissen Frieden".
Życie prywatne.
Jest związany z Kathariną Mayer, z którą ma syna Luisa (ur. 17 sierpnia 2018).

</doc>
<doc id="4242987" url="https://pl.wikipedia.org/wiki?curid=4242987" title="Bitwa pod Rudawą">
Bitwa pod Rudawą

Bitwa pod Rudawą (bitwa nad Rudawą, Rudną) – bitwa pomiędzy Wielkim Księstwem Litewskim a zakonem krzyżackim, która miała miejsce 17 lutego 1370 w pobliżu zamku Rudawa (niem. "Rudau", lit. "Rūdava", dziś wieś "Mielnikowo") nad rzeką Rudawą (Rudną, Rudą, dziś "Sławnaja") na terenie Sambii. Starcie okazało się klęską wojsk litewskich.
Wojska litewskie w liczbie około 17 000 dowodzone przez wielkich książąt Olgierda i Kiejstuta wkroczyły od północy na teren Prus, kierując się w stronę Królewca i dalej Zalewu Wiślanego. Ich celem było złamanie potęgi państwa krzyżackiego, które od czasów bitwy nad Strawą w 1348 uzyskało znaczną przewagę w zmaganiach z Litwą, a pod rządami wielkiego mistrza Winrycha von Kniprode przeżywało rozkwit gospodarczy. Wielcy książęta z dynastii Giedymina uważali, że granicą ich wpływów jest rzeka Łyna, w związku z tym dążyli do włączenia wschodniej części Prus w obszar Wielkiego Księstwa Litewskiego. Wyprawa z lutego 1370 roku miała osiągnąć również ten cel.
Naprzeciw wojskom litewskim wyszły oddziały krzyżackie i sojusznicze w liczbie ok. 10 000 na czele z wielkim mistrzem Winrychem von Kniprode. Lewe skrzydło wojska litewskiego pod dowództwem wielkiego księcia Olgierda składało się głównie z Rusinów oraz Tatarów, zaś prawe, dowodzonego przez księcia trockiego Kiejstuta złożone było z Litwinów oraz Żmudzinów.
Do bitwy doszło 17 lutego w pobliżu zamku Rudawa (Rudau) nad rzeką o tej samej nazwie, ok. 20 km na północ od Królewca. Kulminacja walk miała miejsce koło południa. W ocenie Nikodema głównym celem ataku wojsk zakonnych mogło być lewe skrzydło litewskiego wojska. Siła ataków krzyżackich w końcu sprawiła, że oddziały ruskie i tatarskie zaczęły się chwiać. Wówczas wielki książę Olgierd, obawiając się dalszego przebiegu bitwy, wysłał na tyły wojska swojego syna i synowca, Jagiełłę oraz Witolda. W końcu wielki mistrz osobiście poprowadził atak na ruskie wojska, które rzuciły się do ucieczki. Książę Kiejstut starał się zaprowadzić porządek na próżno.
Starcie okazało się klęską wojsk litewskich. Według źródeł krzyżackich, w bitwie pod Rudawą zginęło 1000 lub 3500 Litwinów, jednak straty w czasie całej kampanii mogły wynieść ponad 5 tysięcy. Krzyżacy stracić mieli 26 rycerzy oraz 100 lub 300 innych zbrojnych. W bitwie zginął jednak wielki marszałek i komtur królewiecki Henning Schindekopf (zabity podobno przez litewskiego bojara Wojszwiłłę, gdy unosił przyłbicę swojego hełmu), oraz kilku innych dowódców, między innymi komtur brandenburski Kunon von Hattstein oraz radzyński Petzolt von Korwitz.
Wodzowie litewscy, Kiejstut i Olgierd, zdołali ujść z pola bitwy, podobnie jak towarzyszący im ich synowie Jagiełło i Witold oraz inni dowódcy. Niemal całkowicie jednak zostały rozbite oddziały ruskie, które podlegały Litwie. 
Klęska pod Rudawą skłoniła wielkich książąt litewskich do szukania pomocy u sąsiadów, czego dalekosiężnym rezultatem była unia polsko-litewska w Krewie w 1385 roku.

</doc>
<doc id="4243008" url="https://pl.wikipedia.org/wiki?curid=4243008" title="Karcz (Śmiarowo)">
Karcz (Śmiarowo)

Karcz – dawniej osada młyńska, obecnie część wsi Śmiarowo w Polsce, położona w województwie podlaskim, w powiecie kolneńskim, w gminie Mały Płock.
Historia.
W latach 1921–1939 wieś leżała w województwie białostockim, w powiecie kolneńskim (od 1932 w powiecie łomżyńskim), w gminie Rogienice.
Według Powszechnego Spisu Ludności z 1921 roku mieszkało tu 6 osób w 1 budynku. Wszyscy mieszkańcy byli wyznania ewangelickiego. Miejscowość należała do parafii ewangelickiej w m. Łomży. Podlegała pod Sąd Grodzki w Stawiskach i Okręgowy w Łomży; właściwy urząd pocztowy mieścił się w m. Mały Płock.
W wyniku napaści ZSRR na Polskę we wrześniu 1939 gmina znalazła się pod okupacją sowiecką. 2 listopada została włączona do Białoruskiej SRR. 4 grudnia 1939 włączona do nowo utworzonego obwodu białostockiego. Od czerwca 1941 roku pod okupacją niemiecką. Od 22 lipca 1941 do wyzwolenia w styczniu 1945 włączona w skład Landkreis Lomscha, Bezirk Bialystok III Rzeszy.
W latach 1975–1998 miejscowość należała administracyjnie do województwa łomżyńskiego.

</doc>
<doc id="4243014" url="https://pl.wikipedia.org/wiki?curid=4243014" title="Jan Markiewicz">
Jan Markiewicz



</doc>
<doc id="4243030" url="https://pl.wikipedia.org/wiki?curid=4243030" title="Ptaszewo">
Ptaszewo

Ptaszewo – część wsi Kiedrowice w Polsce, położona w województwie pomorskim, w powiecie bytowskim, w gminie Lipnica. Wchodzi w skład sołectwa Kiedrowice.
W latach 1975–1998 Ptaszewo administracyjnie należało do województwa słupskiego.

</doc>
<doc id="4243031" url="https://pl.wikipedia.org/wiki?curid=4243031" title="Maurice d'Elbée">
Maurice d'Elbée



</doc>
<doc id="4243035" url="https://pl.wikipedia.org/wiki?curid=4243035" title="Paracoccus yeei">
Paracoccus yeei

Paracoccus yeei – dawniej "Paracoccus yeeii", tlenowa bakteria Gram-ujemna z rodzaju "Paracoccus". Jest ona oportunistycznym patogenem ludzi. Rośnie na podłożu LB, agarze MacConkeya oraz na agarze wzbogaconym krwią. Posiada kilka szczepów, w tym szczepy środowiskowe. Naturalnie występuje w glebie i słonych wodach. Pierwsze doniesienia o istnieniu "Paracoccus yeei" pochodzą z 2002 roku, kiedy wyizolowano szczep z próbek tkanki ludzkiej (dializat 77-letniego mężczyzny z zapaleniem otrzewnej).
Genom szczepu pobranego z ludzkiej skóry zsekwencjonowano w 2018 roku. Zawiera on chromosom o długości 3,58 Mbp oraz sześć plazmidów.
Charakterystyka.
"Paracoccus yeei" tworzy na podłożu stałym duże, nieregularne i śluzowate kolonie. Kształt komórek waha się od typowego dla ziarnkowca, do typowego dla pałeczki. 
P. yeei jest nieruchliwą, oksydazo-dodatnią, katalazo-dodatnią, Gram-ujemną bakterią. Nie wytwarza gazu w hodowli z glukozą. Wykorzystuje glukozę i ksylozę jako źródło węgla (niektóre szczepy także laktozę). Ponadto większość szczepów posiada ureazę i jest zdolna do redukcji azotanów. 
Bakteria ta najlepiej rośnie w temperaturze 35 °C. 
Zawartość par CG w genomie została określona na poziomie 62% (szczep G1212).
Bakterię wyizolowano z różnych części ciała człowieka wliczając w to skórę uszu, kostki, powierzchnię oka, krew, żółć oraz płyn mózgowo-rdzeniowy. Nie wiadomo jednak, jak bakteria przedostaje się do organizmu.
Patogeneza.
Mechanizm patogenezy "Paracoccus yeei" nie jest znany. 
Bakterię tą wykryto między innymi u ludzi z zapaleniem otrzewnej, marskością wątroby oraz u ludzi po przeszczepie serca, rogówki. Powoduje ona bakteriemię. Jest niewrażliwa na cefalosporyny trzeciej generacji.
Bakterię tą wykrywano posługując się sekwencjonowaniem 16S rRNA.
Wiele artykułów poświęconych "Paracoccus yeei" podkreśla niewielki stopień diagnozowania tej bakterii u osób chorych.
Trwają badania nad jej patogenezą.

</doc>
<doc id="4243040" url="https://pl.wikipedia.org/wiki?curid=4243040" title="Kim Kuk T'ae">
Kim Kuk T'ae



</doc>
<doc id="4243041" url="https://pl.wikipedia.org/wiki?curid=4243041" title="Włościanin (chłop)">
Włościanin (chłop)



</doc>
<doc id="4243043" url="https://pl.wikipedia.org/wiki?curid=4243043" title="David Stockton">
David Stockton

David Stockton (ur. 24 czerwca 1991 w Spokane) – amerykański koszykarz występujący na pozycji rozgrywającego.
Występował przez lata w rozgrywkach letnich lig NBA. W 2014 reprezentował Phoenix Suns, rok później oraz w 2016 Sacramento Kings, w 2017 ponownie Phoenix Suns.
17 marca 2018 podpisał 10-dniową umowę z Utah Jazz. 1 sierpnia dołączył do niemieckiego Medi Bayreuth.
5 października 2019 został zawodnikiem Los Angeles Lakers. 15 października został zwolniony.
Pochodzi ze sportowej rodziny. Jest synem członka Koszykarskiej Galerii Sław – Johna Stocktona. Jego matka grała w siatkówkę, brat Houston w futbol amerykański na Uniwersytecie Montany, a brat Michael w koszykówkę, w Westminster College, w Salt Lake City.

</doc>
<doc id="4243046" url="https://pl.wikipedia.org/wiki?curid=4243046" title="Scinax staufferi">
Scinax staufferi

Scinax staufferi – gatunek płaza z rodziny rzekotkowatych (Hylidae).
Mała z długim, ostro zakończonym pyskiem (samce osiągają długość do 29 mm, samice do 32 mm). Grzbietowe zabarwienie szaro-brązowe, z ciemniejszymi plamami. Boki ciała są kremowe lub bladobrązowe. Barwa brzucha jest biała. Tylne powierzchnie ud są brązowe. Tęczówka brązowa.
Kijanka ma małą główkę, krótki ogon i bardzo głębokie płetwy ogonowe. Płetwa grzbietowa rozciąga się na górną powierzchnię grzbietu, delikatne zabarwienie, oczy koloru złotawego. Kijanki żywią się roślinnością w stawach.

</doc>
<doc id="4243050" url="https://pl.wikipedia.org/wiki?curid=4243050" title="Jan Markiewicz (ur. 1955)">
Jan Markiewicz (ur. 1955)



</doc>
<doc id="4243052" url="https://pl.wikipedia.org/wiki?curid=4243052" title="Vilpiano-Nalles">
Vilpiano-Nalles

Vilpiano-Nalles (wł. "Stazione di Vilpiano-Nalles", niem: "Bahnhof Vilpian-Nals") – stacja kolejowa w Vilpian (wł. "Vilpiano"), w prowincji Bolzano, w niemieckojęzycznym regionie Trydent-Górna Adyga, we Włoszech. Znajduje się na linii Bolzano – Merano. Obsługuje również pobliską gminę Nals (wł. "Nalles").
Według klasyfikacji RFI ma kategorię "brązową".

</doc>
<doc id="4243057" url="https://pl.wikipedia.org/wiki?curid=4243057" title="Maciej Sołtyk">
Maciej Sołtyk



</doc>
<doc id="4243062" url="https://pl.wikipedia.org/wiki?curid=4243062" title="Nagiichi">
Nagiichi

 – czwarty singel japońskiego zespołu NMB48, wydany w Japonii 9 maja 2012 roku przez laugh out loud records.
Singel został wydany w czterech edycjach: trzech regularnych (Type A, Type B, Type C) oraz „teatralnej” (CD). Osiągnął 2 pozycję w rankingu Oricon i pozostał na liście przez 27 tygodni, sprzedał się w nakładzie egzemplarzy. Singel zdobył status platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4243070" url="https://pl.wikipedia.org/wiki?curid=4243070" title="Gare de Hœrdt">
Gare de Hœrdt

Gare de Hœrdt – przystanek kolejowy w miejscowości Hœrdt, w departamencie Dolny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est. 
Położenie.
Znajduje się na linii Strasbourg – Lauterbourg, na km 7,193 między stacjami Vendenheim i Weyersheim, na wysokości 137 m n.p.m. 
Historia.
Stacja została otwarta 17 lipca 1855 przez Compagnie des chemins de fer de l'Est wraz z odcinkiem linii między Vendenheim i Haguenau.

</doc>
<doc id="4243071" url="https://pl.wikipedia.org/wiki?curid=4243071" title="Ionisx">
Ionisx

IONISx – spółka edukacyjna udostępniająca masowe otwarte kursy online prowadzone przez uniwersytety i instytuty naukowe z całego świata. Utworzona przez Marc Sellam oraz Fabrice ze IONIS Education Group.
Uczestnictwo w kursach oferowanych przez Coursera jest bezpłatne, płatne jest natomiast uzyskanie zweryfikowanych certyfikatów informujących o ukończeniu kursu i niektóre inne usługi.
Na stronie znajdują się kursy prowadzone m.in. przez Institut supérieur de gestion, École pour l'informatique et les techniques avancées, École pour l'informatique et les nouvelles technologies, Institut polytechnique des sciences avancées, Sup'Biotech, École des technologies numériques appliquées, ISEFAC Bachelor. Większość kursów jest prowadzona w języku francuskim.

</doc>
<doc id="4243072" url="https://pl.wikipedia.org/wiki?curid=4243072" title="Waran białogardły">
Waran białogardły

Waran białogardły (łac."Varanus albigularis") - gatunek jaszczurki z rodziny waranowatych (Varanidae).
Opis.
Rodzina Varanidae, do której należy opisywany gatunek charakteryzuje się masywnym i dobrze umięśnionym ciałem, silnymi łapami zakończonymi ostrymi pazurami oraz długim ogonen. Varnidae posiadają trzy lub mniej par żeber mostkowych i wydłużoną dziewięciokręgową szyję. Ich język jest długi i rozdwojony na końcu. Skóra jest gruba, pokryta drobnymi, zaokrąglonymi łuskami. Czasem występują w niej osteodermy. Wśród Varanidae możemy wyróżnić około 60 gatunków zamieszkujących Australię, południową i południowo-wschodnią Azję oraz Afrykę. "Varanus albigularis"' jest jednym z nowo wyodrębnionych gatunków "Polydaedalus". Posiada dwa białawe pasy, które biegną wzdłuż grzbietu. Jego waga jest uzależniona od płci, przy czym dymorfizm płciowy jest rozpoznawalny dopiero po rozpoczęciu rozmnażania. Wcześniej osobniki są podobne wagowo. Waga samca waha się od 5 do 8 kg, a samicy od 4,5 do 6,5 kg. Pisklęta ważą od 20 do 25 g.
Występowanie.
"Varanus albigularis" jest szeroko rozpowszechnionym gatunkiem na terenie Afryki południowo - zachodniej. Podgatunek "angolensis", Afryki południowo-środkowej - podgatunek "albigularis" i Afryki wschodniej - podgatunek "microsticius".

</doc>
<doc id="4243074" url="https://pl.wikipedia.org/wiki?curid=4243074" title="Toyota GR Supra Racing Concept">
Toyota GR Supra Racing Concept

Toyota GR Supra Racing Concept – koncepcyjny samochód wyścigowy zaprezentowany przez Toyotę na Międzynarodowym Salonie Samochodowym w Genewie w 2018 roku. Jak twierdzą projektanci, jego konstrukcja ma prezentować możliwości samochodu do jazdy na torze i drogach publicznych. Na drzwiach samochód znalazł się numer 90, co jest zapowiedzią premiery kolejnej generacji Toyoty Supry – poprzednia nosiła oznaczenie A80.
Auto w specyfikacji torowej zostało wyposażone w lekkie nadwozie z kompozytów, elementy poprawiające właściwości aerodynamiczne, takie jak przedni spojler, dyfuzor, dodatkowe lotki czy duże tylne skrzydło. Samochód ma również obniżone zawieszenie, zmodyfikowany układ wydechowy, tarcze hamulcowe i zaciski firmy Brembo Racing, obręcze kół BBS i opony Michelin. We wnętrzu znalazły się m.in. kubełkowy fotel i pasy OMP, klatka bezpieczeństwa oraz wyścigowa kierownica z wyświetlaczem i manetkami zmiany biegów.
Stylistyka samochodu w dużym stopniu nawiązuje do wyglądu zaprezentowanego w 2014 roku konceptu Toyota FT-1. Na tej podstawie niektórzy analitycy wnioskują, że najnowsza generacja Toyoty Supry będzie wyglądem zbliżona do FT-1.

</doc>
<doc id="4243079" url="https://pl.wikipedia.org/wiki?curid=4243079" title="Winorośl pachnąca">
Winorośl pachnąca

Winorośl pachnąca ("Vitis riparia") – gatunek pnączy z wąsami czepnymi z rodziny winoroślowatych. Szeroko rozpowszechniony w centralnej i wschodniej Kanadzie oraz w centralnej i północno-wschodniej części Stanów Zjednoczonych. Ma największy zasięg geograficzny spośród wszystkich północnoamerykańskich gatunków winorośli. Występuje na prawie całej wschodniej połowie Ameryki Północnej, z wyjątkiem dalekiej północy i południowo-wschodnich krańców USA. 
Zastosowanie.
Przede wszystkim stosowana jest jako pnącze dekoracyjne. 

</doc>
<doc id="4243080" url="https://pl.wikipedia.org/wiki?curid=4243080" title="Mistrzostwa Unii Europejskiej w Boksie 2007">
Mistrzostwa Unii Europejskiej w Boksie 2007



</doc>
<doc id="4243097" url="https://pl.wikipedia.org/wiki?curid=4243097" title="Jakub Moryń">
Jakub Moryń

Jakub Moryń (ur. 17 listopada 1996) – polski piłkarz ręczny, środkowy rozgrywający, od 2019 zawodnik Azotów-Puławy.
Kariera sportowa.
Wychowanek Wisły Płock, z którą w 2015 zdobył mistrzostwo Polski juniorów, a także został wybrany najlepszym zawodnikiem turnieju finałowego, który odbył się w Legnicy. W latach 2013–2016 występował w drugim zespole płockiego klubu, w tym w I lidze w sezonie 2015/2016. W okresie tym zadebiutował także w pierwszej drużynie Wisły – 17 kwietnia 2015 zagrał w meczu 1/4 finału play-off z Chrobrym Głogów (32:20), w którym rzucił jedną bramkę. Sezon 2014/2015 zakończył z trzema występami i trzema golami na swoim koncie w Superlidze.
W 2016 przeszedł do Mebli Wójcik Elbląg (na zasadzie wypożyczenia). W sezonie 2016/2017 rozegrał w najwyższej klasie rozgrywkowej 28 meczów i zdobył 74 gole. W sezonie 2017/2018 wystąpił w 30 spotkaniach, w których rzucił 150 bramek, zajmując 5. miejsce w klasyfikacji najlepszych strzelców po fazie zasadniczej. Nominowany został ponadto do nagród dla odkrycia i najlepszego środkowego rozgrywającego Superligi. W lipcu 2018 został zawodnikiem Zagłębia Lubin. W sezonie 2018/2019 rozegrał w jego barwach 36 meczów w lidze, w których zdobył 100 goli.
W lipcu 2019 został zawodnikiem Azotów-Puławy, z którymi podpisał czteroletni kontrakt.
W 2015 uczestniczył w mistrzostwach świata U-19 w Rosji, podczas których rozegrał siedem meczów i zdobył 11 goli. W 2016 wystąpił w mistrzostwach Europy U-20 w Danii, w których rzucił 12 bramek w siedmiu spotkaniach. W styczniu 2017 uczestniczył w turnieju kwalifikacyjnym do mistrzostw świata U-21. Regularnie występował również w reprezentacji Polski B.
W reprezentacji Polski zadebiutował 12 czerwca 2019 w meczu z Kosowem (23:23).

</doc>
<doc id="4243099" url="https://pl.wikipedia.org/wiki?curid=4243099" title="Basurto-Ospitalea">
Basurto-Ospitalea

Basurto-Ospitalea (hiszp. "Estación de Basurto-Hospital", bas: "Basurto-Ospitalea geltokia") – stacja kolejowa w Bilbao, w dzielnicy Basurto-Zorroza, w prowincji Vizcaya we wspólnocie autonomicznej Kraj Basków, w Hiszpanii. 
Jest obsługiwana przez pociągi wąskotorowe FEVE linii B-1.
Historia.
Stacja została zbudowana przez firmę Bilbao Ría 2000 i została uruchomiona 25 stycznia 2010 roku, zastępując poprzednią stację Basurto. Przystanek składa się z centralnego peronu o długości 90 metrów.
Obecnie okolice są w trakcie urbanizacji.

</doc>
<doc id="4243102" url="https://pl.wikipedia.org/wiki?curid=4243102" title="Saltrup (przystanek kolejowy)">
Saltrup (przystanek kolejowy)

Saltrup () – przystanek kolejowy w miejscowości Saltrup, w Regionie Stołecznym, w Danii. 
Znajduje się na Gribskovbanen i jest obsługiwany przez pociągi regionalne Lokaltog.

</doc>
<doc id="4243104" url="https://pl.wikipedia.org/wiki?curid=4243104" title="Stachybotrys chartarum">
Stachybotrys chartarum

Stachybotrys chartarum – gatunek grzyba z rzędu rozetkowców ("Hypocreales"). Jest to czarna pleśń mająca szkodliwy wpływ na zdrowie człowieka. Gatunek ten wzbudził duże zainteresowanie, ponieważ wytwarza jedne z najsilniejszych znanych mykotoksyn.
Istnieją dwa toksyczne chemotypy "S.chartarum". Pierwszy bardziej toksyczny zawierający makrocykliczne trichoteceny i drugi wytwarzający atranony oraz proste trichoteceny, które nie są makrocykliczne. Do zakażenia trichotecenami może dochodzić drogą pokarmową, oddechową bądź przez skórę.
Systematyka.
Pozycja w klasyfikacji według Index Fungorum: "Stachybotryaceae, Hypocreales, Hypocreomycetidae, Sordariomycetes, Pezizomycotina, Ascomycota, Fungi"
Po raz pierwszy opisał go w 1818 r. Christian Gottfried Ehrenberg nadając mu nazwę "Stilbospora chartarum". Obecną, uznaną przez Index Fungorum nazwę nadał mu Stnaley John Hughes w 1958 r.
Synonimy
Morfologia.
"S.chartarum" ma w rzeczywistości oliwkowo-czarny kolor (początkowo grzybnia może być nawet szarobiała). Gatunek jest niezwykle zróżnicowany jeśli chodzi o morfologię.
Często mylony z "Chaetomium globosum", który na ścianie objawia się w postaci drobnych czarnych kropek, podczas gdy "S.chartarum" przypomina gładką, czarną plamę.
Rozmiary fialid obserwowane w licznych badaniach były często mniejsze niż te opisane w literaturze naukowej. Zwykle jednak mieszczą się w granicy 9-14 × 4–6 μm, zakończone są uwypukleniem. Również konidia wykazują znaczące różnice w wielkości szczególnie w szerokości np. w pracach z 1976 r. i 1993 r. 7-12 × 4–6 μm i z 1971 r. 8-11 × 5–10 μm. Ich kolor oraz wygląd powierzchni jest inny w zależności od dojrzałości. Niedojrzałe konidia są szkliste a dojrzałe ciemne, oliwkowo-szare, nieprzezroczyste, od gładkich po chropowate z brodawkami. Mają kształt owalny lub elipsoidalny.
Takie różnice w wielkości i kształcie sprawiają, że identyfikacja osobników tego gatunku jest trudna. Możliwe, że w przyszłości na podstawie tych rozbieżności osobniki będą klasyfikowane jako oddzielne podgatunki.
Wzrost i rozwój.
Zalicza się do grzybów, u których nie zaobserwowano do tej pory stadium rozmnażania płciowego. Produkuje konidia w główkach pokrytych śluzem. Spory mogą nie wyrosnąć i przetrwać w spoczynku przez dziesięciolecia.
Rośnie dosyć wolno i na początku jego obecność i rzeczywiste stężenie jego konidiów może być ukryte przez szybciej rozwijające się oraz bardziej widoczne gatunki pleśni. Mimo to "S.chartarum" ostatecznie zarasta inne formy.
Jest to grzyb o bardzo wysokiej aktywności celulolitycznej, jego rozwój obserwuje się w warunkach niskiego stężenia azotu.
Występowanie.
Po raz pierwszy gatunek został znaleziony w ścianach domu w Pradze w 1837 r. przez czeskiego mykologa A.C.J. Corda. Czasem można ją znaleźć w glebie, ziarnie zbóż, nasionach oleistych, orzechach, suszonych owocach czy słomie, jednak znacznie częściej spotykana jest na materiałach budowlanych o dużej zawartości celulozy oraz w domach zalanych czy narażonych na zawilgocenie. Nie pojawia się na plastiku, winylu, betonie i płytkach ceramicznych. Obecnie uważa się, że "S.chartarum" jest odpowiedzialny za tzw. syndrom chorego budynku (SBS).
Łatwym sposobem weryfikacji jego obecności na badanym materiale jest pobranie konidiów na wilgotny filtr celulozowy. W przeciągu tygodnia możliwe jest wówczas zaobserwowanie rozwoju zarodników na szalce petriego. Umożliwia to odróżnienie go od innych grzybów, nieposiadających zdolności do rozkładu celulozy.
Wpływ na zdrowie zwierząt.
Pierwsze przypadki schorzeń wywołanych przez "S.chartarum" odnotowano w latach 30. XX w. na terenie Związku Radzieckiego. Dotyczyły zwierząt gospodarskich i zostały określone terminem stachybotrytoksykoza. Między innymi u koni spożycie skażonej paszy spowodowało objawy nerwowe, zapaść krążeniową i śmierć. Badania wykazały, że te makrocykliczne trichoteceny wywoływały zapalenia nosa i mózgu u myszy. Ponadto, spowodowały spadek odsetka ciężarnych myszy. Dodatkowo, statystycznie istotne różnice zaobserwowano w częstości martwych i karłowatych płodów.
Wpływ na zdrowie człowieka.
"S.chartarum" został po raz pierwszy wyizolowany w stanie Texas (USA) z płuc dziecka chorego na hemosyderozę płuc. W latach 1993–1994 stwierdzono 37 przypadków samoistnej płucnej hemosyderozy – IPH ("idiopatic pulmonary hemosiderosis") u mieszkańców Cleveland (Ohio, USA). Pleśń wytwarza czynniki indukujące rozwój IPH oraz bardzo toksyczne makrocykliczne trichoteceny o działaniu mutagennym, które są również inhibitorami translacyjnymi oraz aktywatorami kinazy stresowej (tzw. kinazy aktywowanej stresem). Trichoteceny mogą powodować uszkodzenie ośrodkowego układu nerwowego, szpiku kostnego, a także wpływać niekorzystnie na narządy. Źle wpływają na błony śluzowe, powodując martwicę obrzęk warg, języka i błon policzkowych, a także biegunkę. W skrajnych przypadkach zatrucie może spowodować krwotok ogólnoustrojowy, posocznicę i śmierć. Wykazano, że "S.chartarum" może wytwarzać proteinazy, hemolizyny i β-glukan, które mogą wywołać efekty patofizjologiczne. Ponadto grzyb jest zdolny do produkcji m.in. stachylizyny, czyli hemolitycznego białka powodującego rozpad erytrocytów. W przypadku kontaktu z pleśnią drogą oddechową objawami są krwotoki z nosa i podrażnienie oczu. Szczególnie groźny jest dla noworodków poniżej 6 miesiąca życia – może powodować krwotoki z płuc. Stanowi też poważne zagrożenie dla osób z osłabionym układem odpornościowym i skłonnością do alergii dróg oddechowych.

</doc>
<doc id="4243105" url="https://pl.wikipedia.org/wiki?curid=4243105" title="Srebrna (spółka)">
Srebrna (spółka)



</doc>
<doc id="4243124" url="https://pl.wikipedia.org/wiki?curid=4243124" title="Montemarciano (stacja kolejowa)">
Montemarciano (stacja kolejowa)

Montemarciano (wł. "Stazione di Montemarciano") – stacja kolejowa w Montemarciano, w prowincji Ankona, w regionie Marche, we Włoszech. Znajduje się na linii Bolonia – Ankona. 
Według klasyfikacji Rete Ferroviaria Italiana ma kategorię "brązową".

</doc>
<doc id="4243131" url="https://pl.wikipedia.org/wiki?curid=4243131" title="Epsilon Draconis">
Epsilon Draconis

Epsilon Draconis ("ε Dra") – gwiazda w gwiazdozbiorze Smoka, odległa od Słońca o około 148 lat świetlnych.
Nazwa.
Nazwa własna tej gwiazdy, Tyl, ma nieznane pochodzenie; pojawia się w atlasie Bečvářa.
Charakterystyka.
Epsilon Draconis to gwiazda podwójna. Główny składnik, Epsilon Draconis A, to żółty olbrzym należący do typu widmowego G7. Jasność tej gwiazdy jest 60 razy większa niż jasność Słońca, ma ona temperaturę 5000 K. Masa tej gwiazdy to około 2,5 masy Słońca, ma ona 10 razy większy promień. Gwiazda ma około 600 milionów lat, najprawdopodobniej trwają w niej reakcje syntezy helu w węgiel i tlen.
Słabszy składnik Epsilon Draconis B ma mniej pewną charakterystykę. Był sklasyfikowany jako pomarańczowy olbrzym należący do typu K5, jednak wynikającej z tego temperatury i jasności nie da pogodzić się z teorią. Według nowszej klasyfikacji jest to olbrzym typu F5, czemu odpowiada temperatura 6400 K. Przy takim założeniu gwiazda ta ma jasność 3,4 , promień 1,5 i masę 1,3 . Takie własności wskazują, że w rzeczywistości nie jest to jeszcze olbrzym, ale żółto-biały karzeł.
Na niebie składniki dzieli około 3,2 sekundy kątowej (pomiar z 2012 r.); mają one obserwowaną wielkość gwiazdową odpowiednio 4,01 i 6,87. William Herschel w 1780 roku wyznaczył ich odległość kątową na 2,5″; zmiana odległości jest związana z ruchem orbitalnym, gdyż składniki w ciągu 129 lat obserwacji przemieściły się aż o 16″ na tle innych gwiazd. W przestrzeni dzieli je obecnie co najmniej 145 au i obieg środka masy musi trwać co najmniej 900 lat, ale na razie nie udało się wyznaczyć elementów orbity.

</doc>
<doc id="4243132" url="https://pl.wikipedia.org/wiki?curid=4243132" title="Báránd (stacja kolejowa)">
Báránd (stacja kolejowa)

Báránd (węg. "Báránd vasútállomás") – stacja kolejowa w Báránd, w komitacie Hajdú-Bihar, na Węgrzech. 
Stacja znajduje się na ważnej linii 101 Püspökladány – Biharkeresztes i obsługuje pociągi każdej kategorii. 

</doc>
<doc id="4243135" url="https://pl.wikipedia.org/wiki?curid=4243135" title="Bindon Blood Stoney">
Bindon Blood Stoney

Bindon Blood Stoney (ur. 13 czerwca 1828 w Oakley Park w hrabstwie Offaly, zm. 5 maja 1909 w Dublinie) – irlandzki inżynier. Brat George’a Johnstone’a Stoneya, fizyka i astronoma.
Życiorys.
Urodził się 13 czerwca 1828 w Oakley Park w hrabstwie Offaly jako drugi syn George’a Stoneya i Ann, córki Bindona Blooda. Oprócz brata, George’a Johnstone’a, miał jeszcze dwie starsze siostry. Gdy był małym chłopcem, ojciec zmarł, a matka, sprzedawszy rodzinny majątek, przeprowadziła się wraz z dziećmi do Dublina.
W lipcu 1845 Bindon Blood Stoney rozpoczął edukację w Trinity College w Dublinie, którą ukończył w 1850 z dyplomem inżyniera lądowego.
W latach 1850–1852 pracował u astronoma Williama Parsonsa, trzeciego earla Rosse, na zamku w Parsonstown (obecnie Birr), gdzie zatrudniony był także jego brat, George Johnstone Stoney. Parsons wybudował na terenie zamku, największy wówczas w świecie, 72-calowy teleskop zwierciadlany zwany „Lewiatanem”. Stoney, oprócz nauczania dzieci Parsonsa, zajmował się utrzymaniem sprzętu astronomicznego w dobrej kondycji. Po odkryciu błędów powodowanych przez przegub krzyżakowy tego teleskopu, zajął się opracowaniem odpowiednich współczynników korekcyjnych, a także przeprowadził wiele obserwacji astronomicznych w celu sprawdzenia i skorygowania dokładności pozycji gwiazd uzyskanych wcześniej przez Parsonsa oraz swojego brata. W tym czasie odkrył około stu ciał niebieskich (głównie galaktyk) skatalogowanych później przez Johna Dreyera w "New General Catalogue" i jego suplemencie "Index Catalogue". Wykonywane przez niego szkice galaktyk (zwanych wtedy „mgławicami”) były dokładniejsze niż jakiekolwiek wykonane wcześniej i pozostały jednymi z najlepszych aż do czasu, gdy odręczne rysunki ciał niebieskich zastąpiła fotografia. Na podstawie obserwacji wizualnych ustalił, że "Wielka Mgławica w Andromedzie" ma charakter spiralny.
W 1852 wyjechał do Hiszpanii, gdzie wziął udział w budowie linii kolejowej z Aranjuez do Almansy. Po powrocie do Irlandii w 1854 został zatrudniony w charakterze inżyniera przy budowie mostu kolejowego Boyne Viaduct w Droghedzie. Most ten otwarto w kwietniu 1855, a doświadczenie zdobyte podczas jego konstrukcji zachęciło później Stoneya do napisania pracy "The Theory of Strains in Girders and Similar Structures", w której zawarł praktyczne metody obliczania naprężeń występujących w dźwigarach. Publikacja ta, wydana po raz pierwszy w dwóch tomach w 1866, stała się standardowym podręcznikiem wykorzystywanym przez inżynierów budowlanych i doczekała się wielu wznowień.
Dalsza kariera zawodowa Stoneya związana jest z portem w Dublinie. W 1856 został inżynierem pomocniczym w Dublin Ballast Board, trzy lata później awansował na stanowisko inżyniera zarządzającego. W 1862 został głównym inżynierem Dublin Ballast Board (w 1869 instytucja ta przekształciła się w Dublin Port &amp; Docks Board). Funkcję tę sprawował aż do 1898. Podczas kadencji Stoneya dubliński port został przekształcony z portu typowo pływowego (czyli uzależnionego od pływów morskich) w port głębokowodny, gdzie zacumowane statki o dużym zanurzeniu mogły utrzymywać pływalność na wodzie także w trakcie odpływów. Stoney zaprojektował wielką pogłębiarkę oraz pokierował przebudową ponad 2 km nabrzeży na północnych i południowych brzegach rzeki Liffey, doprowadził także do wydłużenia północnych nabrzeży w kierunku wschodnim i wybudowania basenu portowego "Alexandra Basin". Rzekę pogłębiono tak, że promy mogły kursować z jednego jej brzegu na drugi przy każdym poziomie pływu. Zamiast użycia kosztownych koferdamów i wypompowywania wody, budowano dolne sekcje głębokowodnych nabrzeży z jednolitych betonowych bloków o wadze 350 ton. Stoney zaprojektował maszynerię do transportu i osadzania tych bloków na dnie rzeki, a także wielki keson, przy użyciu którego robotnicy wyrównywali dno.
Oprócz prac w porcie kierował też projektem przebudowy i samą przebudową dublińskich mostów na rzece Liffey: Grattan Bridge, O’Connell Bridge, a także zaprojektował nieistniejący już most obrotowy Beresford Bridge. Ponadto był konsultantem przy pracach budowlanych prowadzonych w innych irlandzkich portach, a także współpracował jako ekspert z kilkoma komisjami parlamentarnymi.
W 1879 ożenił się z Susannah Frances Walker, mieli syna i trzy córki. Nagła śmierć syna w Australii w styczniu 1909 była dla niego ciosem, po którym już się nie podźwignął; zmarł niedługo później – 5 maja tego samego roku. Został pochowany na cmentarzu Mount Jerome.
Nagrody i wyróżnienia.
W 1857 został członkiem, w 1862 honorowym sekretarzem, a w latach 1871–1872 pełnił funkcję prezesa stowarzyszenia Institution of Civil Engineers of Ireland.
Od 1858 był członkiem stowarzyszonym, od 1863 członkiem pełnoprawnym, a w latach 1896–1898 wchodził w skład zarządu Institution of Civil Engineers (z siedzibą w Londynie). W 1874 instytucja ta przyznała mu Telford Medal i Telford Premium za publikację "On the construction of harbour and marine works with artificial blocks of large size".
W 1881 otrzymał honorowy tytuł LL.D. ("Doctor of Laws") od Trinity College w Dublinie oraz został członkiem Royal Society. Był też wiceprezesem Royal Dublin Society oraz członkiem Royal Irish Academy, Institution of Naval Architects i Geological Society of Dublin.

</doc>
<doc id="4243137" url="https://pl.wikipedia.org/wiki?curid=4243137" title="Christer Björkman">
Christer Björkman

Christer Samuel Björkman (ur. 25 sierpnia 1957 roku w Borås) – szwedzki piosenkarz i producent telewizyjny.
Kariera.
Karierę muzyczną rozpoczął w latach 80., nagrywając i wydając debiutancki singiel „Våga och vinn”. W 1985 wydał debiutancki album studyjny pt. "Våga och vinn". W 1992 z piosenką „I morgon är en annan dag” wygrał finał "Melodifestivalen", dzięki czemu został ogłoszony reprezentantem Szwecji w 38. Konkursie Piosenki Eurowizji. 9 maja wystąpił w finale konkursu i zajął przedostatnie, 22. miejsce. Również w 1992 wydał drugi album studyjny pt. "I morgon är en annan dag". W 1993 po raz drugi uczestniczył w "Melodifestivalen", tym razem z utworem „Välkommen till livet”, z którym zajął miejsce poza pierwszą piątką. W 1999 trzeci raz wziął udział w szwedzkim festiwalu, z piosenką „Välkommen hem” zajął ostatnie, 10. miejsce w finale. Również w 1999 wydał trzeci album studyjny, zatytułowany po prostu "Christer Björkman".
Od 2002 pełni funkcję producenta wykonawczego "Melodifestivalen". W 2003 wydał czwarty album studyjny pt. "Souvenirs d’amour". W 2013 był producentem 58. Konkursu Piosenki Eurowizji, organizowanego w Malmö, a w 2016 odpowiadał za produkcję 61. Konkursu Piosenki Eurowizji w Sztokholmie. Również w 2016 był jurorem podczas 14. Konkursu Piosenki Eurowizji dla Dzieci w Valletcie. W 2018 był członkiem międzynarodowego jury podczas francuskich eliminacji do 63. Konkursu Piosenki Eurowizji w Lizbonie.
Życie prywatne.
Od 2000 jest zamężny z piosenkarzem Martinem Kagemarkiem.

</doc>
<doc id="4243148" url="https://pl.wikipedia.org/wiki?curid=4243148" title="Afrojeż buszmeński">
Afrojeż buszmeński

Afrojeż buszmeński ("Atelerix frontalis") – gatunek ssaka z rodziny Jeżowatych (Erinaceidae). Zamieszkuje Angolę, Botswanę, Lesotho, Namibię, Południową Afrykę, Tanzanie i Zimbabwe.
Charakterystyka.
Średnia masa dorosłego samca wynosi około 350 g. Długość ciała wynosi średnio 20 cm.
Występują głównie w kolorze brązowym. Ich ciała z wyjątkiem pyska, uszu i strony brzusznej pokryte są ostrymi, keratynowymi kolcami z pustym trzonkiem. Każdy kolec połączony jest z odpowiednim mięśniem. Części ciała niechronione kolcami pokryte są ciemnobrązowym futrem, natomiast kolce są białe na końcówce i brązowe u nasady. Mają spiczasty pysk i białą lub brązową część brzuszną. Cechą charakterystyczną tego gatunku jest biała pręga idąca przez czoło od jednej nogi do drugiej.
Zachowanie.
Afrojeż buszmeński jest powolnym, spokojnym ssakiem, ale w chwili zagrożenia potrafi poruszać się zdumiewająco szybko z prędkością 6–7 km/h. W dzień śpią, pozostając w swych norach lub obszarach pokrytych roślinnością, zwinięte w charakterystyczną kulkę. Nocą wychodzą w poszukiwaniu pożywienia. Na zimę wchodzą w stan hibernacji. Badania wykazały, że heterotermia pomaga im utrzymać energię niezbędną do przetrwania zimy.
Środowisko.
Afrojeż buszmeński prowadzi nocny tryb życia. Chociaż jeże można znaleźć w większości środowisk, ten preferuje trawę oraz step pokryty liśćmi oraz niezbyt wilgotny. Większą część dnia spędza pod pokrywą liści lub w dziurach, żeruje w nocy. Miejsce do spania jest codziennie zmieniane.
Odżywianie.
Afrojeż buszmeński dawniej owadożerny, z powodu utraty większości siedlisk oraz dostępu do śmieci pozostawianych przez ludzi, stał się wszystkożernym ssakiem. Jego dieta obejmuje bezkręgowce, głównie żuki, pasikoniki oraz ślimaki. Może zjeść także drobne kręgowce, takie jak żaby czy jaszczurki. Odkąd stał się bywalcem ogrodów, psia karma również stanowi dla niego źródło pokarmu. Woda występuje w niewielkich ilościach na terenach zamieszkiwanych przez ten gatunek, dlatego pozyskuje ją ze zjadanego pożywienia. W jedną noc żerowania jeż może zjeść około 30% swojej masy ciała. Muszą ważyć co najmniej 500 gram by przetrwać w stanie hibernacji, w który przechodzą na zimę.
Rozmnażanie.
Okres ciąży trwa około 35 dni. Liczebność miotu wynosi między jedno a dziewięć osobników. Okres godowy przypada na porę letnią, zatem młode rodzą się między marcem a październikiem, a ich masa wynosi około 10g. Rodzą się nagie i ślepe z tymczasowymi igłami zrzucanymi zazwyczaj po pierwszym miesiącu życia, oczy otwierają po 2 tygodniach. Następnie wytwarzają igły charakterystyczne dla osobnika dorosłego. Po około 6 tygodniach od urodzenia młode zaczynają zdobywać pokarm razem z matką, gdyż samce nie biorą udziału w ich wychowaniu. Dojrzałość płciową osiągają w 61–68 tygodniu życia i mogą rozmnażać się kilka razy do roku.
Obrona.
Ich mechanizm obronny stanowi zwijanie się w kulkę, by chronić miękką jamę brzucha. Nie stanowi to jednak wystarczającej obrony przed mocnymi szczękami i silnymi nogami ptaków drapieżnych, takich jak sowy.
Występowanie.
Afrojeż buszmeński występuje w południowej Afryce, w szczególności w Botswanie, Malawi, Namibii, RPA i Zimbabwe. Istnieją dwa główne zasięgi występowania tego jeża: zasięg zachodni obejmujący Angolę i Namibię oraz zasięg wschodni, w tym RPA, Mozambique, Lesotho, Zimbabwe i Botswana. Zasięg występowania pojedynczego osobnika obejmuje 200-300 metrów od obszaru, w którym żyje, czyli gdzie zazwyczaj znajduje się jego dziura. Miejsca odpoczynku zmieniane się niemal codziennie. Jeże są zazwyczaj samotnikami. Wyjątek stanowią samice z młodymi. One również przemieszczają się, choć rzadziej niż pozostałe osobniki.
Znaczenie i zagrożenia.
Afrojeż buszmeński nie stanowi zagrożenia dla ludzi, ale ludzie są zagrożeniem dla niego. Wiele z nich ginie pod kołami pojazdów. Dodatkowo, niektórzy mieszkańcy południowej Afryki wierzą, że dym powstały ze spalenia kolców i suszonego mięsa afrojeża może zatrzymać złe duchy. Uważa się także, że jego tłuszcz jest lekarstwem na ból ucha u dzieci. Afrojeż buszmeński jest także zabijany przez ludzi podczas polowań, gdyż stanowi źródło pożywienia.
Żywe jeże również są użyteczne dla ludzi, a ludzkie siedliska są korzystne dla nich. Wiele z nich żyje w podmiejskich ogrodach, gdzie przysługują się ludziom, zjadając szkodniki niszczące rośliny. Dodatkowo prowadzona jest ich ochrona poprzez rozmnażanie i karmienie ich w niewoli, dzięki czemu dożywają do lat 7 (w naturalnych warunkach do 3). W niewoli mogą być leczone z zapalenia płuc oraz grzybicy, dwóch zdrowotnych problemów, z jakimi afrojeże borykają się na wolności. W Republice Południowej Afryki nielegalne jest trzymanie jeży bez odpowiedniego zezwolenia.

</doc>
<doc id="4243151" url="https://pl.wikipedia.org/wiki?curid=4243151" title="John Behan">
John Behan

John Behan (ur. 1938 w Dublinie) – irlandzki rzeźbiarz.
Życiorys.
Studiował w National College of Art and Design w Dublinie, Ealing Art College w Londynie oraz w Royal Academy School w Oslo.
W 1967 roku pomagał w założeniu Project Arts Centre oraz Dublin Art Foundry. Członek stowarzyszenia Aosdána.

</doc>
<doc id="4243155" url="https://pl.wikipedia.org/wiki?curid=4243155" title="Węzeł zarodkowy">
Węzeł zarodkowy

Węzeł zarodkowy – jedna z dwóch kategorii komórek blastocysty obok trofoblastu. Składa się z pluripotencjalnych komórek macierzystych, które dają początek wszystkim komórkom organizmu. Znajduje się pod trofoblastem. 
Węzeł zarodkowy powstaje w okresie przedimplantacyjnym zarodka na etapie blastocysty. Można wówczas wyróżnić dwa typy komórek: pluripotencjalne komórki węzła zarodkowego oraz trofoblast. Węzeł zarodkowy widoczny jest jako grudka komórek wewnątrz blastocysty na jednym z jej biegunów. W późniejszych etapach rozwoju powstają z niego trzy listki zarodkowe – endoderma, ektoderma i mezoderma. Trofoblast zaś stanowi zewnętrzną warstwą płaskich komórek otaczających zarodek, dającą początek tkankom pozazarodkowym: części błon płodowych i zarodkowej części łożyska. Komórki węzła zarodkowego są pluripotencjalne, ponieważ są w stanie różnicować się w każdą tkankę organizmu.
Komórki tworzące węzeł zarodkowy – embrioblast – różnicują się w dwie warstwy: sąsiadujący z jamą blastocysty hipoblast (endoderma pierwotna) oraz znajdujący się pomiędzy hipoblastem a trofoblastem biegunowym epiblast (dawniej: ektoderma pierwotna)..
Po implantacji, komórki epiblastu tworzą­­­­­ ciało zarodka oraz mezodermę pozazarodkową, która wchodzi w skład błon płodowych: owodni, kosmówki i pęcherzyka żółtkowego oraz tworzy omocznię. Z komórek hipoblastu powstaje warstwa endodermy pęcherzyka żółtkowego. Trofektoderma daje początek trzonowi łożyskowemu oraz ektodermie pozazarodkowej kosmówki.

</doc>
<doc id="4243190" url="https://pl.wikipedia.org/wiki?curid=4243190" title="Obręcz kończyny górnej">
Obręcz kończyny górnej

Obręcz kończyny górnej, obręcz barkowa człowieka (łac. "cingulum membri superioris") – struktura kostna, połączona za pomocą stawów. Jest punktem podparcia dla mięśni kończyn górnych. Połączone są z nią kończyny: prawa i lewa ręka.
Opis.
Stawy.
Na obręcz kończyny górnej składają się cztery stawy. Są nimi staw mostkowo-obojczykowy (łac. "articulatio sternoclavicularis"), który jest wzmocniony więzadłem międzyobojczykowym (łac. "ligamentum interclaviculare"), które zarazem łączy obręcze: prawą oraz lewą, staw barkowo-obojczykowy, staw ramienny oraz staw łopatkowo-żebrowy
Kości.
Obręcz kończyny górnej tworzą:
Obojczyk jest mocną, wygiętą w kształcie litery S kością długą, położona bezpośrednio pod skórą; stanowi ona wyraźną granicę między szyją a klatką piersiową. Obojczyk biegnie obustronnie od górnego końca mostka, gdy ramię zwisa, mniej więcej poziomo, w kierunku poprzecznymi nieco ku tyłowi, przed pierwszym żebrem i ponad nim, przylegając swym końcem bocznym do wyrostka barkowego łopatki.
Na obojczyku odróżniamy: część środkową i dwa końce: przyśrodkowy, skierowany do mostka i boczny, skierowany ku łopatce.
Część przyśrodkowa obojczyka jest wyraźnie widoczna, szczególnie gdy obręcz kończyny górnej jest podniesiona, ponieważ wtedy dół nadobojczykowy jest znacznie pogłębiony. Pozostały odcinek kości wraz z końcem barkowym jest wszędzie wyczuwalny; u osób chudych również ten odcinek jest widoczny.
Łopatka jest płaską, cienką, trójkątną kością która przylega do ściany grzbietowej klatki piersiowej. Łopatka stanowi część tylną obręczy. Jest ona zawieszona swobodnie między mięśniami, tylko bocznie połączona stawowo z obojczykiem i kością ramienną.
Odróżniamy na niej dwie powierzchnie, trzy brzegi i trzy kąty.
Pionowa postawa i duża ruchomość kończyny górnej doprowadziły do silnego rozwoju mięśni obrotowych stawu ramiennego, które z kolei wywołały wydłużenie łopatki. Cechą charakterystyczną łopatki człowieka jest jej znaczna długość.
Mięśnie.
Mięśnie, które działają na obręcz kończyny górnej:

</doc>
<doc id="4243191" url="https://pl.wikipedia.org/wiki?curid=4243191" title="Club des Hashischins">
Club des Hashischins

Club des Hashischins, "Klub Haszyszystów" – paryska grupa poświęcająca się zgłębianiu doznań wywoływanych przez konopie indyjskie, głównie haszysz, istniejąca w latach 1844-1849. Członkami klubu byli Jacques-Joseph Moreau, Théophile Gautier, Charles Baudelaire, Gérard de Nerval, Eugène Delacroix, Honoré de Balzac, Victor Hugo i Alexandre Dumas.
Haszysz trafił do kontynentalnej Europy w wyniku wyprawy Napoleona do Egiptu w 1798, gdy żołnierze napoleońscy odkryli tam nieznaną im wcześniej używkę, i wielu z nich przywiozło ją do domu. Skutkiem tego była stopniowa popularyzacja haszyszu w Europie, szczególnie we Francji. Rozpoczęto regularny import konopi, których wysuszoną postać można było kupić w każdej aptece. Wobec tego medyczny establishment, w tym psychiatra dr Jean-Jacques Moreau (1804-1884), zaczął interesować się właściwościami haszyszu. W 1840 dr Moreau połknął dawkę konopi z zamiarem zreferowania jej odurzających efektów; doświadczył wówczas mieszanki euforii, halucynacji i inkoherencji oraz niezwykle szybkiego przypływu pomysłów. Stwierdził, że eksperymentowanie na sobie ze środkiem, którego natura miała zniekształcać doznania i wrażenia, jest niewystarczające, i zaczął szukać "królików doświadczalnych". W 1844 spotkał francuskiego filozofa, pisarza i dziennikarza Théophile'a Gautiera, który był pod wrażeniem teorii Moreau, zwłaszcza bodaj jego opisu konopi jako "intelektualnego upojenia", bardziej pożądanego niż "nocne ciężkie pijaństwo" alkoholu.
Gautier sprowadził czołowych paryskich intelektualistów: Baudelaire'a, Nervala, Dumasa, Victora Hugo, Balzaca, Delacroix i innych. Grupa ta spotykała się w domu znanym jako Hôtel de Lauzun, gdzie, rytualnie ubrani w arabskie stroje, intelektualiści pili mocną kawę obficie podszytą haszyszem, którą Moreau nazwał dawamesk, w arabski sposób. Balzac uczęszczał na spotkania, choć początkowo wzbraniał się przed używaniem haszyszu; w 1845 dał się przekonać i o swoim pierwszym doświadczeniu z konopiami stwierdził, że słyszał niebiańskie głosy i widział boskie obrazy. W 1846 Gautier opublikował w "Revue des deux Mondes" artykuł "Le Club des Haschischins", w którym opisał pierwsze spotkanie klubu. Klub rozpadł się w połowie XIX wieku. W 1860 Baudelaire napisał esej pt. "Les Paradis Artificiels" ("Sztuczne Raje") na temat haszyszu.
W kulturze
Praktyki zbiorowego spożywania dawamesku w Klubie Haszyszystów opisał Paweł Goźliński w kilku rozdziałach powieści kryminalnej "Jul" (Wołowiec, 2010).

</doc>
<doc id="4243192" url="https://pl.wikipedia.org/wiki?curid=4243192" title="Praca Mołodeczno">
Praca Mołodeczno

Praca Mołodeczno (biał. Футбольны Клуб «Праца» Маладзечна) – białoruski klub piłkarski, mający siedzibę w mieście Mołodeczno, w obwodzie mińskim.
Historia.
Chronologia nazw:
Klub piłkarski Dynama został założony w Mołodecznie w 1949 roku. W 1949 zespół startował w rozgrywkach mistrzostw Białoruskiej SRR, gdzie zajął trzecie miejsce. Od 1956 w mistrzostwach reprezentowała drużyna miasta bez nazwy. W 1960 klub przyjął nazwę Spartak. W 1961 i 1962 był drugim, a w 1963 zdobył swój pierwszy tytuł mistrzowski. W 1964 i 1965 klub nazywał się Narocz', a w 1966 Czyrwony sciah. W 1967 klub zmienił nazwę na Chwala. W 1969 zespół zajął ostatnie 10.miejsce i spadł z pierwszej ligi. W 1972 już pod nazwą Sielena klub był drugim w drugiej lidze, a w 1973 zdobył mistrzostwo ligi i awansował do pierwszej ligi. W 1981 zmienił nazwę na Mietalist i zajął trzecie miejsce w mistrzostwach Białoruskiej SRR. W 1983 klub przyjął nazwę Praca. W 1985 klub został sklasyfikowany na 20.pozycji, ale w następnym roku nie przystąpił do rozgrywek i następnie został rozwiązany.
Stadion.
Klub rozgrywał swoje mecze domowe na stadionie Miejskim w Mołodecznie, który może pomieścić 4800 widzów.

</doc>
<doc id="4243195" url="https://pl.wikipedia.org/wiki?curid=4243195" title="Chwala Mołodeczno">
Chwala Mołodeczno



</doc>
<doc id="4243197" url="https://pl.wikipedia.org/wiki?curid=4243197" title="Dynama Mołodeczno">
Dynama Mołodeczno



</doc>
<doc id="4243198" url="https://pl.wikipedia.org/wiki?curid=4243198" title="Spartak Mołodeczno">
Spartak Mołodeczno



</doc>
<doc id="4243199" url="https://pl.wikipedia.org/wiki?curid=4243199" title="Narocz' Mołodeczno">
Narocz' Mołodeczno



</doc>
<doc id="4243200" url="https://pl.wikipedia.org/wiki?curid=4243200" title="Mietalist Mołodeczno">
Mietalist Mołodeczno



</doc>
<doc id="4243201" url="https://pl.wikipedia.org/wiki?curid=4243201" title="Mietałurh Mołodeczno">
Mietałurh Mołodeczno



</doc>
<doc id="4243214" url="https://pl.wikipedia.org/wiki?curid=4243214" title="Andrzej Jerzy Lech">
Andrzej Jerzy Lech

Andrzej Jerzy Lech (ur. 22 stycznia 1955 we Wrocławiu) – polski artysta fotograf na stałe mieszkający w Jersey City (New Jersey USA). Członek Związku Polskich Artystów Fotografików.
Życiorys.
Andrzej Jerzy Lech od 1989 roku mieszka i pracuje w Jersey City, gdzie prowadzi własną pracownię i galerię fotografii "On The Road Gallery". Studiował w Wojskowej Akademii Technicznej w Warszawie, na Politechnice Śląskiej w Gliwicach, był informatykiem w Cementowni Górażdże w Choruli koło Opola, pracował jako starszy fotograf w Muzeum Śląska Opolskiego. Jest absolwentem Technikum Elektronicznego im. Jana Henryka Dąbrowskiego we Wrocławiu oraz Wydziału Fotografii Artystycznej czeskiego Konserwatorium Sztuki w Ostrawie (studia w latach 1981–1984). W latach 80. był członkiem grupy fotograficznej działającej przy "Galerii Foto-Medium-Art" we Wrocławiu. W 1986 roku otrzymał stypendium Ministerstwa Kultury i Sztuki. 
Andrzej Jerzy Lech jest autorem i współautorem wielu wystaw fotograficznych; indywidualnych, zbiorowych, poplenerowych oraz pokonkursowych. Jest laureatem wielu prestiżowych nagród, wyróżnień, dyplomów, listów gratulacyjnych (m.in. IV nagroda i Medal "Lorenzo de Medicina" na Międzynarodowym Biennale Sztuki Współczesnej we Florencji). W latach 2001–2017 był członkiem rzeczywistym Związku Polskich Artystów Fotografików. W 2005 roku został laureatem prestiżowej nagrody "J.Owen Grundy History Award" – za twórczość fotograficzną oraz sporządzenie dokumentacji fotograficznej historycznych miejsc Jersey City. 
Fotografie Andrzeja Jerzego Lecha mają w swoich zbiorach (m.in.) Jersey City Museum, The Pfitzer Collection of Art on Paper w Nowym Jorku, Centrum Sztuki Współczesnej Zamek Ujazdowski w Warszawie, Galeria BWA w Jeleniej Górze, Galeria Sztuki w Legnicy, Galeria Wymiany w Łodzi, Muzeum Narodowe w Gdańsku, Muzeum Narodowe we Wrocławiu, Muzeum Sztuki w Łodzi.

</doc>
<doc id="4243230" url="https://pl.wikipedia.org/wiki?curid=4243230" title="Wubbo Ockels">
Wubbo Ockels

Wubbo Ockels (ur. 28 marca 1946 w Almelo, zm. 18 maja 2014 w Amsterdamie) – holenderski fizyk i astronauta, pierwszy Holender w kosmosie.
Życiorys.
W 1973 ukończył studia fizyczne i matematyczne na Uniwersytecie w Groningen, gdzie w 1978 uzyskał doktorat, pracował w Instytucie Akceleratora Fizyki Jądrowej w Groningen. 18 maja 1978 został wybrany przez Europejską Agencję Kosmiczną kandydatem na astronautę wraz z Ulfem Merboldem i Claude’m Nicollierem, od maja 1980 do sierpnia 1981 przechodził podstawowe szkolenie astronautyczne w Centrum Lotów Kosmicznych imienia Lyndona B. Johnsona w Houston w Teksasie. Później był specjalistą ładunku w składzie rezerwowej załogi podczas pierwszej misji Europejskiej Agencji Kosmicznej (od 28 listopada do 8 grudnia 1983). Jako specjalista ładunku uczestniczył w misji STS-61-A od 30 października do 6 listopada 1985 trwającej 7 dni i 44 minuty. Po powrocie, w 1986 został skierowany do pracy w Europejskim Centrum Badań i Technologii Kosmicznej w Noordwijk, gdzie do 1996 pracował przy projektach załogowych lotów kosmicznych, był również zaangażowany w program Columbus, europejski projekt budowy modułu badawczego dla Międzynarodowej Stacji Kosmicznej. W 1992 został wykładowcą, a w 2003 profesorem zwyczajnym Uniwersytetu Technicznego w Delfcie.

</doc>
<doc id="4243239" url="https://pl.wikipedia.org/wiki?curid=4243239" title="Killala Bay">
Killala Bay

Killala Bay (ir. "Cuan Chill Ala") – zatoka na zachodnim wybrzeżu Irlandii pomiędzy hrabstwem Mayo a hrabstwem Sligo. Leży między Lenadoon Point i Downpatrick Head i jest ujściem rzeki Moy. Wioska Killala znajduje się w południowo-zachodniej części zatoki.
Wyspa Bartragh znajduje się w centrum zatoki.
Zatoka jest jedną z niewielu w Irlandii, w których można znaleźć małże z rodziny sercówkowatych.
Ross Strand w zatoce niedaleko wioski Killala to plaża oznaczona Błękitną Flagą.

</doc>
<doc id="4243262" url="https://pl.wikipedia.org/wiki?curid=4243262" title="André Kuipers">
André Kuipers

André Kuipers (ur. 5 października 1958 w Amsterdamie) – holenderski lekarz i astronauta.
Życiorys.
W 1977 ukończył liceum w Amsterdamie, w 1987 uzyskał tytuł doktora medycyny na Uniwersytecie Amsterdamskim, pracował w Akademickim Centrum Medycznym w Amsterdamie, gdzie angażował się w badania nad układem równowagi, 1987–1988 był oficerem lotniczej służby medycznej. Później pracował w Centrum Medycyny Kosmicznej, zajmował się badaniami nad chorobą kosmiczną, soczewkami kontaktowymi dla pilotów, aparatem równowagi, ciśnieniem krwi w warunkach ogromnego przyśpieszenia w wirówce przeciążeniowej i warunkami mikrograwitacji w samolotach. Od 1991 brał udział w przygotowaniu, koordynacji i kontroli naziemnej fizjologicznych eksperymentów Europejskiej Agencji Kosmicznej dla misji kosmicznej. 5 października 1998 został wybrany jako kandydat na astronautę, w 2002 ukończył podstawowy program szkoleniowy dla astronautów w Centrum Wyszkolenia Kosmonautów im. J. Gagarina w Gwiezdnym Miasteczku. Od 19 do 30 kwietnia 2004 jako inżynier lotu uczestniczył w misji Sojuz TMA-4/Sojuz TMA-3 na Międzynarodową Stację Kosmiczną, trwającej 10 dni, 20 godzin i 52 minuty. W 2005 i 2007 był w załogach rezerwowych podczas misji na Międzynarodową Stację Kosmiczną. Od 21 grudnia 2011 do 1 lipca 2012 brał udział w misji Sojuz TMA-03M/Ekspedycja 30/Ekspedycja 31 na Międzynarodową Stację Kosmiczną, trwającej 192 dni, 18 godzin i 58 minut.
Łącznie spędził w kosmosie 203 dni, 15 godzin i 50 minut. Jest oficerem Orderu Oranje-Nassau.

</doc>
<doc id="4243269" url="https://pl.wikipedia.org/wiki?curid=4243269" title="Studium o &quot;Hamlecie&quot;">
Studium o &quot;Hamlecie&quot;



</doc>
<doc id="4243276" url="https://pl.wikipedia.org/wiki?curid=4243276" title="Sligo Bay">
Sligo Bay

Sligo Bay (irl. "Cuan Shligigh") to naturalna zatoka morska w hrabstwie Sligo w Irlandii.
Geografia.
Zatoka Sligo otwarta jest między Aughris Head (południe) a Roskeeragh Point (północ). Wewnętrzna część zatoki jest podzielona na trzy mniejsze części, na których znajdują się ujścia trzech rzek: Drumcliff, Garavogue i Bonet. Rzeka Garavogue dociera do zatoki w jej centralnej części zwanej "Portem Sligo", która jest podzielona od zewnętrznej części przez trzy małe wysepki: Coney, Oyster i Maguins. Na południowym końcu zatoki znajduje się ujście rzeki Ballisodare, w pobliżu miejscowości o tej samej nazwie.
Historia.
Duże plaże i równiny pływowe położone wokół zatoki są dobrym środowiskiem dla skorupiaków. Ten rodzaj żywności przyciągał mieszkańców od epoki kamienia, o czym świadczy liczba narzędzi odkrytych w okolicy przez archeologów. 
Przez wieki w wodach zatoki doszło do zatonięcia kilku wraków. Całkiem dobrze zbadany jest wrak "Labii" (25 września 1588 r.), 728-tonowy okręt wojenny. Liczba zatonięć zaczęła spadać wraz z upadkiem portu Sligo w XX wieku.
Transport.
Port lotniczy Sligo znajduje się na brzegu zatoki, u podnóża Knocknarea wzgórz między portem Sligo i zatoką Ballysadare (ujście rzeki Bonet).
Latarnie morskie.
W zatoce Sligo znajdują się cztery latarnie morskie.
Latarnia morska na Blackrock (Sligo).
25-metrowa latarnia Blackrock (54°18'28"N 8°37'4"W) w Zatoce Sligo wyróżnia się zewnętrznymi stopniami aż do połowy wieży. 
Latarnie morskie w pobliżu Rosses Point.
W zatoce Sligo znajdują się trzy latarnie morskie w pobliżu punktu Rosses, latarnie Metal Man, Lower Rosses i Oyster Island.
Natura.
Sligo Bay jest siedliskiem kolonii fok. 
Obszar estuariów jest chroniony na mocy prawodawstwa europejskiego wymienionego jako obszar Natura 2000. To także obszar "dziedzictwa naturalnego", zdefiniowany i zarządzany przez Irlandzkie Parki Narodowe i Wildlife Service.

</doc>
<doc id="4243290" url="https://pl.wikipedia.org/wiki?curid=4243290" title="Franciszek Zamoyski">
Franciszek Zamoyski

Franciszek Józef Zamoyski herbu Jelita (ur. 1876 w Moteszycach, zm. 1948) – przemysłowiec, działacz społeczny, poseł na Sejm Krajowy Galicji IX i X kadencji.
Życiorys.
Był starszym synem Józefa Juliana Zamoyskiego (1831-1906) i Anny Eleonory Zobel von Giebelstadt zu Darstadt z Grodźca (1848-1890). Urodził się w Moteszycach, położonych około 17 km na południowy wschód od Trenczyna, obecnie na Słowacji. Ukończył Akademię Górniczą w Leoben. Pracował w belgijskiej spółce górniczej w Rosji, w Meksyku i Hiszpanii. Zarobione pieniądze inwestował w galicyjskie złoża naftowe, zakupił także od Henryka Rodakowskiego majątek Bortniki. Był marszałkiem powiatu drohobyckiego, w 1908 został najmłodszym posłem do Sejmu Krajowego Galicji wybranym z IV kurii okręgu Drohobycz. Ponownie został wybrany na X kadencję w 1913. Kierował dużą spółką naftową, a w okresie międzywojennym spółką drzewną "OIKOS". Był żonaty z Marią Lubomirską (1877-1954), miał dwoje dzieci: syna Krzysztofa Ksawerego (1911-1995), absolwenta wydziału rolnictwa na Politechnice Lwowskiej, i córkę Zenaidę Eleonorę (1913-2002), absolwentkę Wyższej Szkoły Handlowej we Lwowie. Planował wraz z synem założyć stadninę koni w majątku, ale marzenia te przerwał wybuch wojny w 1939 roku. Z początkiem 1940 Franciszek wraz z żoną i córką przedostał się ze Lwowa do Warszawy. Pod koniec 1944 zamieszkał w Nieborowie należącym do siostry żony Anny z Lubomirskich Radziwiłłowej. Na początku 1945 Radziwiłłowie z Nieborowa i ich goście zostali aresztowani przez sowieckie NKWD i wywiezieni do Krasnogorska pod Moskwą, gdzie zostali internowani. Powrócili po ponaddwuipółletnim pobycie w tamtejszym obozie. Franciszek Zamoyski zmarł wkrótce po powrocie w 1948 roku.

</doc>
<doc id="4243302" url="https://pl.wikipedia.org/wiki?curid=4243302" title="Incilius coccifer">
Incilius coccifer

Incilius coccifer – gatunek ropuchy z rodziny Bufonidae. Występowanie: południowy Meksyk, południowo-wschodnia Ameryka Środkowa (Gwatemala, Salwador, Honduras i Nikaragua do północno-zachodniej Kostaryki). Naturalnymi siedliskami "Incilius coccifer" są nizinne, suche i wilgotne lasy. Zasiedla również zaburzone obszary takie jak pastwiska, przydrożne rowy, ogrody i pustostany na obszarach miejskich. Jest to liczny i rozpowszechniony gatunek, który nie jest narażony na poważne zagrożenia.

</doc>
<doc id="4243311" url="https://pl.wikipedia.org/wiki?curid=4243311" title="Púr Múdd">
Púr Múdd

Púr Múdd – estoński duet muzyczny grający muzykę popowo-elektroniczną, założony w 2015. 
Historia zespołu.
Zespół założyli Joonas Alvre i Oliver Rõõmus, który zadebiutowali na rynku wspólnym singlem „Meet Halfway” wydanym 14 grudnia 2015. Z piosenką startowali w estońskich eliminacjach eurowizyjnych, jednak nie zakwalifikowali się do finału konkursu.
22 marca 2017 wydali swój debiutancki album studyjny, zatytułowany "Undefined", który promowany był przez single: „Meet Halfway”, „Figures”, „Fight for You”, „The Way It Goes” i „Rose to Die”. W sierpniu wydali singiel „A Million Reasons”.
9 marca 2018 zaprezentowali singiel „The Best Thing”, który nagrali razem z Seizo. W lipcu ogłosili, że z zespołu odchodzi Joonas Alvre, a nowym wokalistą został Joonatan Toomiste.

</doc>
<doc id="4243315" url="https://pl.wikipedia.org/wiki?curid=4243315" title="Let's Do It! World">
Let's Do It! World



</doc>
<doc id="4243326" url="https://pl.wikipedia.org/wiki?curid=4243326" title="Języki jafetyckie">
Języki jafetyckie



</doc>
<doc id="4243328" url="https://pl.wikipedia.org/wiki?curid=4243328" title="Huragan Waksmund">
Huragan Waksmund



</doc>
<doc id="4243330" url="https://pl.wikipedia.org/wiki?curid=4243330" title="Wolania Wola Rzędzińska">
Wolania Wola Rzędzińska



</doc>
<doc id="4243335" url="https://pl.wikipedia.org/wiki?curid=4243335" title="Klaus-Jürgen Kluge">
Klaus-Jürgen Kluge

Klaus-Jürgen Kluge (ur. 25 lipca 1948 w Schönow k. Bernau; zm. 13 września 1969 w Berlinie) – ofiara śmiertelna przy Murze Berlińskim, zastrzelona przez żołnierzy wojsk granicznych NRD podczas próby ucieczki do Berlina Zachodniego.
Życiorys.
Po ukończeniu szkoły w Schönow, w 1969 r. Kluge rozpoczął naukę zawodu stolarza. Już w tym czasie zwrócił na siebie uwagę funkcjonariuszy bezpieki w związku z negatywnymi uwagami odnośnie sytuacji politycznej NRD oraz norm społecznych. Po wpisaniu do rejestru zobowiązany został do odbycia zasadniczej służby wojskowej w NVA, którą rozpocząć miał w listopadzie tego samego roku. W związku z chęcią uniknięcia tejże zdecydował się już we wrześniu na ucieczkę do Berlina Zachodniego. 
Okoliczności ucieczki i śmierci.
13 września 1969 r. udał się do położonej we wschodniej części Berlina dzielnicy Prenzlauer Berg, gdzie ok. godziny 20:40 podążył w rejon graniczny przy wyłączonym z eksploatacji torowisku pomiędzy stacjami kolejki miejskiej S-Bahn Schönhauser Allee i Gesundbrunnen, a następnie pokonał pierwszy z płotów zabezpieczających. Chwilę później uruchomił sygnał alarmowy na kolejnej z przeszkód zwracając na siebie uwagę wartowników pełniących służbę na wieżyczce przy moście Helmut-Just-Brücke (przemianowanym w 1993 r. zgodnie z dawną nazwą na „Behmbrücke“). Znajdując się na ostatnim z zabezpieczeń przed terytorium Berlina Zachodniego trafiony został wielokrotnie w klatkę piersiową i w stopę, wskutek czego kilka minut potem zmarł. 
Następstwa.
Krótko potem miejsce zdarzenia zostało oświetlone i sfotografowane przez zachodnioberlińskich policjantów oraz funkcjonariuszy francuskiej żandarmerii, jednak żołnierze NRD zdążyli w międzyczasie usunąć ze strefy umocnień zwłoki uciekiniera i zabrać je do szpitala Krankenhaus der Volkspolizei w celu dokonania obdukcji. Strzelających żołnierzy nagrodzono dzień później odznaczeniami, pogrzeb ofiary odbył się natomiast po uprzednim skremowaniu zwłok i zezwoleniu bezpieki 8 października 1969. Po zjednoczeniu Niemiec wszczęto dochodzenie przeciwko strzelającym żołnierzom, skazując w 1997 wyrokiem sądu rejonowego w Berlinie głównego sprawcę śmiertelnych strzałów na rok i cztery miesiące kary w zawieszeniu. Dwa lata później pociągnięto do odpowiedzialności również byłego dowódcę pułku oraz szefa sztabu wojsk granicznych, skazując ich kolejno na kary roku i trzech miesięcy oraz jednego roku pozbawienia wolności. Podległy strzelającemu dowódcy posterunku inny żołnierz został uniewinniony. Po otwarciu wzniesionego ku czci ofiar mauzoleum Gedenkstätte Berliner Mauer przy Bernauer Straße Klaus-Jürgen Kluge upamiętniony został jednym z tamtejszych tzw. „okienek pamięci“. 

</doc>
<doc id="4243338" url="https://pl.wikipedia.org/wiki?curid=4243338" title="Zwój Dharmy">
Zwój Dharmy

Zwój Dharmy () – klasztorne wykazy następstwa pokoleń, które zastąpiły dawniejsze elementy świadczące o przekazie Dharmy w szkole chan.
Przez kilkaset lat w chanie przekaz Dharmy z mistrza na ucznia potwierdzany był przede wszystkim przekazaniem szaty i misek. Zwyczaj stał się trudny do kontynuowania w związku z demokratyzacją przekazu. Mistrz nie przekazywał już Dharmy tylko jednemu uczniowi, ale kilku. Od około 1700 r. w chińskim chanie praktyka ta została zastąpiona przez pisemne potwierdzenie, które nosi nazwę „zwoju Dharmy” (chiń. "fajuan").
Tekst zwoju.
Tekst na typowym zwoju Dharmy rozpoczyna się od historii przekazu od Buddy dla Mahakaśjapy. Następnie opisana jest cała linia przekazu, w której wymienione są nazwiska każdego kolejnego mistrza chan. Podane są nazwiska mistrzów założycieli poszczególnych linii przekazu, założycieli szkół i podszkół. Oczywiście uczniowi, któremu przekazywano Dharmę, przedstawiano tylko historię jego linii przekazu. Każdy wymieniony mistrz ma swój numer pokoleniowy. Na przykład: Linji Yixuan był założycielem szkoły "linji", a więc ta część zwoju zaczynała się w następujący sposób: „Pierwszym pokoleniem był mistrz medytacji (chan) Linji Yixuan. Drugim pokoleniem był mistrz medytacji Guangji Cunjiang. Trzecim pokoleniem był...” itd.
Zwój kończył się następującym zdaniem: „Mistrz (...) przekazał mnie, a ja przekazuję tobie jako [np.] pięćdziesiąte pokolenie ortodoksyjnej linii linji i jako osiemdziesiąte dziewiąte pokolenie od Buddy Siakjamuniego”.
Zwój potwierdzał ortodoksyjne zrozumienie nauk chan przez ucznia i wykazywał, że było ono ortodoksyjne, gdyż pochodziło od samego Buddy. Osoba, która otrzymała taki zwój, była w pełni wykwalifikowana do samodzielnego nauczania. Opat klasztoru był ponad wszystkimi nauczycielami, więc było zrozumiałe, iż odchodzący na emeryturę opat przekazywał Dharmę swojemu następcy jako pieczęć przekazu autorytetu – autorytetu nauczania.
Ceremonia przekazywania zwoju.
Ceremonia przekazywania zwoju odbywała się zazwyczaj w pawilonie Dharmy () natychmiast po objęciu stanowiska przez nowego opata. Kończyło to cały proces obejmowania stanowiska. Czasem jednak odchodzący opat przekazywał Dharmę następcy jeszcze przed inwestyturą, a nawet jeszcze przed wybraniem następcy. Również przekazywano Dharmę bez żadnego odniesienia do zostania opatem klasztoru; był to wtedy znak potwierdzenia lub wzmocnienia więzi personalnych. Ceremonia była prosta, ale uroczysta. Po śniadaniu bracia z przekazującego pokolenia siadali na platformie w sali Dharmy. Ubrani byli w szaty patriarchalne (chiń. "zuiyi"), siadali w kolejności starszeństwa (czyli 4 – 2 – 1 – 3 – 5, lewa strona jest w Chinach uprzywilejowana). Uczniowie, także w szatach patriarchalnych, wchodzili kierowani przez czcigodnego nauczyciela i stawali na wskazanych przez niego miejscach przed platformą, także według starszeństwa, które wynikało z kompetencji i dojrzałości. Było to ważne, gdyż najstarszy z braci (chiń. "da fashi") najpewniej zostanie wkrótce opatem. Następnie uczniowie wykonywali dziewięć pełnych pokłonów. Następnie wszyscy klękali, a najstarszy brat z przekazującej generacji wygłaszał krótką mowę o znaczeniu tej ceremonii. Potem czytał zwój Dharmy z nazwiskami dawnych mistrzów pokolenie po pokoleniu. Po skończeniu czytania uczniowie wykonywali jeden pełny pokłon i wstawali. Tak kończyła się cała ceremonia (chiń. "shouji").
Większość klasztorów, w tym i te największe (jak Tianning, Haichao, Liuyun) dawała każdemu uczniowi jego własny zwój Dharmy, skopiowany ze zwoju poprzedniego pokolenia. Były jednak klasztory (np. Jinshan czy Qixia), które nie dawały uczniom nawet zwoju. Posiadały one tylko „ogólny zwój” (chiń. "zongdi fajuan"), który pozostawał we władaniu klasztoru. Był przechowywany przez opata i wręczany z dopiskami nowemu opatowi.
System łączenia przekazu Dharmy z przejęciem funkcji opata doczekał się krytyki. Xuyun (1840-1959) odmawiał przyjęcia i przekazywania Dharmy jako opat klasztorów Gushan, Nanhua czy Liurong. Tak samo postępował mnich reformator Taixu (1890-1947), gdy był opatem Nanputuo. Również podobnie postępował Tanxu (1875-1963), który w swojej autobiografii zamieścił tekst „Przekazywanie Dharmy bez przekazywania [funkcji] opata”.

</doc>
<doc id="4243341" url="https://pl.wikipedia.org/wiki?curid=4243341" title="Entremés">
Entremés

Entremés – hiszpańskie żartobliwe sztuki w jednym akcie, odgrywane między aktami komedii (odmiana interludium), popularne zwłaszcza w XVII wieku.
Nazwa gatunku wywodzi się od francuskiego słowa "entremets" lub katalońskiego "entremès", pochodnych od "entre-meter" ’wkładać między’. Gatunek powstał w XVI wieku, w wieku XVII przeżywał rozkwit, zaś w XVIII wieku zanikał. Utwory tego rodzaju tworzyli m.in. Miguel de Cervantes, Pedro Calderón de la Barca, Luis Vélez de Guevara, Luis Quiñones de Benavente. W XX wieku do konwencji gatunku nawiązywali w swoich farsach m.in. Federico García Lorca i Ramón María del Valle-Inclán. Przedmiotem żartów w utworach było m.in. życie erotyczne i małżeńskie, zaloty, zdobywanie pożywienia i pieniędzy.

</doc>
<doc id="4243344" url="https://pl.wikipedia.org/wiki?curid=4243344" title="Christel i Eckhard Wehage">
Christel i Eckhard Wehage

Małżeństwo Christel i Eckhard Wehage (Christel Wehage: ur. 15 grudnia 1946 w Wolmirstedt; Eckhard Wehage: ur. 8 lipca 1948 w Berßel k. Osterwieck; oboje zm. 10 marca 1970 w Berlinie) – obywatele NRD, którzy zmarli śmiercią samobójczą po nieudanej próbie uprowadzenia samolotu w celu ucieczki do RFN. Zaliczani są do ofiar śmiertelnych związanych z istnieniem Muru Berlińskiego.
Okoliczności ucieczki i śmierci.
Urodzony w Berßel k. Osterwieck Eckhard Wehage już w wieku 15 lat podjął kilka prób ucieczki do Niemiec Zachodnich. Zarówno pierwsza przez Morze Bałtyckie przy pomocy łodzi, jak i kolejna poprzez terytorium Czechosłowacji zakończyły się niepowodzeniem, w związku z czym skazany został pod zarzutem ucieczki z kraju ("Republikflucht") na karę ośmiu miesięcy pozbawienia wolności w zawieszeniu. W 1967 r. został żołnierzem Volksmarine zobowiązując się do zawodowej służby wojskowej na okres 10 lat. Przydzielony do bazy marynarki NRD w Stralsundzie pełnił służbę na stawiaczu min oraz awansował do stopnia starszego bosmana. W latach służby poślubił również poznaną w międzyczasie i pochodzącą z okolic Magdeburga psychoterapeutkę Christel Zinke. Wobec licznych trudności materialnych, jak i problemów mieszkaniowych przekładających się na przeszkody w planowaniu potomstwa, zdesperowani małżonkowie zdecydowali się w 1970 r. na ucieczkę z NRD.
Spotkawszy się dzień wcześniej w Berlinie Wschodnim i wynajmując pokój w hotelu przy lotnisku Schönefeld, 10 marca 1970 r. o godz. 8.00 para udała się wraz z 15 dalszymi pasażerami na pokład należącego do linii Interflug samolotu An-24 lecącego do Lipska. Uzbrojeni w ukradziony wcześniej przez Eckharda Wehage pistolet typu Makarow krótko po starcie zagrozili jednej ze stewardes postrzeleniem, po czym wymusili lot do Hanoweru. Pilotom udało się jednak zablokować drzwi do kokpitu oraz zawiadomić służby bezpieczeństwa. Próby otwarcia kabiny przez przestrzelenie zamka nie przyniosły rezultatu. Po ogłoszeniu lądowania awaryjnego na zachodnioberlińskim lotnisku Tempelhof pod pozorem braku paliwa, załodze udało się skierować maszynę bez wiedzy porywaczy z powrotem w kierunku Schönefeld. Dowiedziawszy się o powrotnym lądowaniu na tymże lotnisku małżonkowie popełnili przy pomocy posiadanego pistoletu samobójstwo.
Następstwa.
Ministerstwo Bezpieczeństwa Państwowego NRD zatuszowało przyczynę śmierci małżonków podając jako oficjalną jej wersję wypadek samochodowy podczas podróży do Rostocku. Rodziców ofiar poddano inwigilacji, zwłoki pochowano po uprzednim skremowaniu na jednym z cmentarzy Magdeburga. Członkowie załogi uprowadzonego samolotu otrzymali z rąk ministra bezpieczeństwa Ericha Mielke złote odznaki zasług NVA, na wniosek ministerstwa uhonorowano ich także nagrodami rzeczowymi. Po zjednoczeniu Niemiec zaliczono małżonków do ofiar śmiertelnych związanych z istnieniem Muru Berlińskiego i odpowiednio do tego upamiętniono stelą w dzielnicy Altglienicke oraz „okienkami” w mauzoleum Gedenkstätte Berliner Mauer przy ulicy Bernauer Straße.
Literatura.
Hans-Hermann Hertle, Maria Nooke: "Die Todesopfer an der Berliner Mauer 1961–1989. Ein biographisches Handbuch." Ch. Links, Berlin 2009, , S. 285 ff.

</doc>
<doc id="4243346" url="https://pl.wikipedia.org/wiki?curid=4243346" title="Neurotrichus">
Neurotrichus

Neurotrichus – rodzaj należący do rodziny kretowatych (Talpidae), rzędu ryjówkokształtne (Soricomorpha). Jest klasyfikowany razem ze skamieniałym rodzajem "Quyania w szczepie" Neurotrichini z podrodziny Talpinae. Jedyny żyjący gatunek to American shrew-mole ("N. gibbsii") z północno-zachodnich Stanów Zjednoczonych i Kolumbii Brytyjskiej. Gatunek kopalny, "Neurotrichus columbianus" z późnego miocenu z Oregonu, został umiejscowiony w rodzaju w 1968, ale to zwierzę jest teraz uważane za bliżej spokrewnione z kopalnym chińskim rodzajem "Yanshuella". Innym kopalnym gatunkiem jest "Neurotrichus polonicus" z wczesnego plejstocenu z Polski; został przydzielony do "Neurotrichus" w 1980; inny polski plejstoceński gatunkiem, "N. minor" został dodany w 1993. Chociaż w 2004 zostało zaproponowane umieszczenie tych dwóch gatunków w "Quyania", ale nie zostało to powszechnie zaakceptowane. Z tego powodu, że nazwa "N. minor" była już zajęta, została zastąpiona "Neurotrichus skoczeni" w 2010.

</doc>
<doc id="4243361" url="https://pl.wikipedia.org/wiki?curid=4243361" title="Święty Kazimierz">
Święty Kazimierz



</doc>
<doc id="4243366" url="https://pl.wikipedia.org/wiki?curid=4243366" title="Bogumiła Szeląg">
Bogumiła Szeląg

Bogumiła Szeląg (ur. 3 marca 1938 w Lublinie, zm. 14 marca 2018) – polska nauczycielka.
Życiorys.
Z zawodu była nauczycielką, pełniła funkcję dyrektora Zespołu Szkół Rolniczych w Miętnem. Była członkinią „Solidarności”. W latach 1983–1984 walczyła o pozostawienie krzyży na terenie szkoły. Pełniła również funkcję prezesa Stowarzyszenia Pomocy Dzieciom w Garwolinie. W 2009 została odznaczona przez prezydenta Lecha Kaczyńskiego Krzyżem Kawalerskim Orderu Odrodzenia Polski.

</doc>
<doc id="4243370" url="https://pl.wikipedia.org/wiki?curid=4243370" title="Filmografia Gary'ego Coopera">
Filmografia Gary'ego Coopera



</doc>
<doc id="4243377" url="https://pl.wikipedia.org/wiki?curid=4243377" title="Kazimierz Kandzierski">
Kazimierz Kandzierski

Kazimierz Kandzierski (ur. 19 listopada 1924 w Lublinie, zm. 15 kwietnia 1998) – polski spawacz, poseł na Sejm PRL IV kadencji.
Życiorys.
Uzyskał wykształcenie średnie niepełne, z zawodu spawacz. Był zatrudniony w Kraśnickiej Fabryce Wyrobów Metalowych. Należał do Polskiej Zjednoczonej Partii Robotniczej. W 1965 uzyskał mandat posła na Sejm PRL w okręgu Kraśnik. W parlamencie pracował w Komisji Przemysłu Ciężkiego, Chemicznego i Górnictwa.
Został pochowany na cmentarzu komunalnym w Kraśniku.

</doc>
<doc id="4243378" url="https://pl.wikipedia.org/wiki?curid=4243378" title="Seven Sisters, Donegal">
Seven Sisters, Donegal



</doc>
<doc id="4243381" url="https://pl.wikipedia.org/wiki?curid=4243381" title="Szymon (Cakaszwili)">
Szymon (Cakaszwili)

Szymon, nazwisko świeckie Cakaszwili – gruziński duchowny prawosławny, od 2013 biskup Surami i Chaszuri.
Życiorys.
10 listopada 2013 r., na mocy decyzji Świętego Synodu Gruzińskiej Cerkwi Prawosławnej, Szymon został wyświęcony na biskupa Surami i Chaszuri. Chirotonia odbyła się w patriarszej katedrze Sweticchoweli w Mccheta.

</doc>
<doc id="4243383" url="https://pl.wikipedia.org/wiki?curid=4243383" title="Seven Sisters">
Seven Sisters



</doc>
<doc id="4243385" url="https://pl.wikipedia.org/wiki?curid=4243385" title="Macgillycuddy's Reeks">
Macgillycuddy's Reeks



</doc>
<doc id="4243392" url="https://pl.wikipedia.org/wiki?curid=4243392" title="Carrantuohill (szczyt)">
Carrantuohill (szczyt)



</doc>
<doc id="4243408" url="https://pl.wikipedia.org/wiki?curid=4243408" title="Linia kolejowa Berlin – Wriezen">
Linia kolejowa Berlin – Wriezen

Wriezener Bahn – lokalna, częściowo zelektryfikowana (odcinek S-Bahn) linia kolejowa biegnąca przez teren Berlina i kraju związkowego Brandenburgia, w Niemczech. Łączy ona stację Berlin-Lichtenberg przez Werneuchen z Wriezen i dalej biegnie do Godkowa w Polsce.

</doc>
<doc id="4243420" url="https://pl.wikipedia.org/wiki?curid=4243420" title="Petar Stipetić">
Petar Stipetić

Petar Stipetić (ur. 24 października 1937 w Ogulinie, zm. 14 marca 2018 w Zagrzebiu) – chorwacki generał, b. szef sztabu generalnego OSRH.
Biografia.
Pochodził z rodziny robotniczej i chłopskiej. Jego ojciec pracował na budowach, a jego matka zajmowała się rolnictwem. Uczęszczał do szkoły podstawowej i liceum w Ogulinie. Po ukończeniu gimnazjum, w 1956 r. został przyjęty do Vojnej akademii Kopnene vojske JNA w Belgradzie. Jako generał wziął udział w wojnie w Chorwacji. 8 września 1998 został honorowym obywatelem Ogulina, a 2 sierpnia 2012 honorowym obywatelem Gliny. Zmarł 14 marca 2018.

</doc>
<doc id="4243428" url="https://pl.wikipedia.org/wiki?curid=4243428" title="Jonasz (Lwanga)">
Jonasz (Lwanga)

Jonasz, imię świeckie Jonah Lwanga (ur. 18 lipca 1945 w Ddegeya, zm. 5 września 2021 w Atenach) – ugandyjski duchowny prawosławny, od 1997 metropolita Kampali.
Życiorys.
Urodził się w rodzinie prawosławnej. Po ukończeniu szkoły średniej udał się do Grecji; w latach 1964–1968 był słuchaczem Szkoły Duchownej na Krecie. Naukę kontynuował na Uniwersytecie w Atenach, gdzie w 1973 r. uzyskał tytuł magistra filozofii, a w 1978 r. – teologii. Po ukończeniu studiów powrócił do Ugandy, gdzie był sekretarzem Misji Prawosławnej. 1 maja 1981 r. przyjął święcenia diakońskie, a rok później – kapłańskie. Następnie został oddelegowany do Kenii, gdzie był wykładowcą w seminarium Makarego III w Nairobi. Tam też otrzymał godność archimandryty. 26 lipca 1992 przyjął chirotonię jako biskup Bukoby w Tanzanii. W latach 1992–1995 był przedstawicielem Międzynarodowego Ruchu Młodzieży Prawosławnej SYNDESMOS na południową Afrykę. 12 marca 1997 r. został metropolitą Kampali.
W czerwcu 2016 r. uczestniczył w Soborze Wszechprawosławnym na Krecie.

</doc>
<doc id="4243435" url="https://pl.wikipedia.org/wiki?curid=4243435" title="Świniak">
Świniak



</doc>
<doc id="4243441" url="https://pl.wikipedia.org/wiki?curid=4243441" title="Sorkokret wścibski">
Sorkokret wścibski

Sorkokret wścibski ("Uropsilus investigator") – gatunek ssaka z rodziny Talpidae. Gatunek endemiczny występujący w Chinach na terenie prowincji Junnan. Naturalne siedliska występują na wysokości 3,600–4,600 m w lasach. W Chinach regionalnie został uznany za gatunek zagrożony.

</doc>
<doc id="4243444" url="https://pl.wikipedia.org/wiki?curid=4243444" title="Moździerz RAK">
Moździerz RAK



</doc>
<doc id="4243454" url="https://pl.wikipedia.org/wiki?curid=4243454" title="Chi1 Orionis">
Chi1 Orionis

Chi¹ Orionis ("χ¹ Ori") – gwiazda w gwiazdozbiorze Oriona, znajdująca się około 28 lat świetlnych od Słońca.
Charakterystyka.
Chi¹ Orionis to żółty karzeł podobny do Słońca, należący do typu widmowego G0. Gwiazda ta ma temperaturę około 5960 K, świeci o 8% jaśniej niż Słońce. Masa tej gwiazdy jest nieznacznie większa niż masa Słońca, a jej promień o około 2% mniejszy niż promień Słońca.
Jest to gwiazda spektroskopowo podwójna, której towarzysz został zaobserwowany bezpośrednio dopiero w 2002 roku. Słabszy składnik ma wielkość obserwowaną 7,50 i jest oddalony od jaśniejszej gwiazdy o tylko 0,5 sekundy kątowej (pomiar z 2002 r.). Jest to czerwony karzeł reprezentujący typ widmowy M5. Jego masa to 15% masy Słońca. Okres orbitalny układu to 14,1 roku, gwiazdy dzieli średnio 6,1 au, ale ze względu na duży mimośród zbliżają się one na 3,3 i oddalają na 8,9 au. Taka orbita może zaburzać orbity ewentualnych planet w tym układzie.
Chi¹ Orionis jest prawdopodobnym członkiem Grupy Ruchomej Wielkiej Niedźwiedzicy. Gwiazda wydaje się być wzbogacona w bar i inne pierwiastki tworzone w procesie s, a równocześnie uboga w węgiel. To sugeruje, że w przeszłości została zasilona materią pochodzącą z gwiazdy z asymptotycznej gałęzi olbrzymów. Do tej samej grupy ruchomej należy też inna gwiazda o podobnie nietypowym składzie, HD 147513, której towarzyszem jest biały karzeł, pozostałość po takim olbrzymie. Postawiono hipotezę, że w przeszłości χ¹ Ori mogła tworzyć układ wielokrotny z tymi gwiazdami, który rozpadł się na skutek utraty masy przez ewoluującego olbrzyma.

</doc>
<doc id="4243455" url="https://pl.wikipedia.org/wiki?curid=4243455" title="Shek Mun (stacja MTR)">
Shek Mun (stacja MTR)

Shek Mun (chiński: 石門) – jedna ze stacji MTR, systemu szybkiej kolei w Hongkongu, na Ma On Shan Line. Została otwarta 21 grudnia 2004. 
Obsługuje obszar przemysłowy Shek Mun w dzielnicy Sha Tin, w Nowych Terytoriach.

</doc>
<doc id="4243457" url="https://pl.wikipedia.org/wiki?curid=4243457" title="City One (stacja MTR)">
City One (stacja MTR)

City One (chiński: 第一城) – jedna ze stacji MTR, systemu szybkiej kolei w Hongkongu, na Ma On Shan Line. Została otwarta 21 grudnia 2004. 
Obsługuje obszar mieszkalny City One w dzielnicy Sha Tin, w Nowych Terytoriach.

</doc>
<doc id="4243459" url="https://pl.wikipedia.org/wiki?curid=4243459" title="Sha Tin Wai (stacja MTR)">
Sha Tin Wai (stacja MTR)

Sha Tin Wai (chiński: 沙田圍) – jedna ze stacji MTR, systemu szybkiej kolei w Hongkongu, na Ma On Shan Line. Została otwarta 21 grudnia 2004. 
Obsługuje obszar mieszkalny Sha Tin Wai w dzielnicy Sha Tin, w Nowych Terytoriach.

</doc>
<doc id="4243463" url="https://pl.wikipedia.org/wiki?curid=4243463" title="Zamojski Festiwal Kultury im. Marka Grechuty">
Zamojski Festiwal Kultury im. Marka Grechuty



</doc>
<doc id="4243465" url="https://pl.wikipedia.org/wiki?curid=4243465" title="Che Kung Temple (stacja MTR)">
Che Kung Temple (stacja MTR)

Che Kung Temple (chiński: 車公廟) – jedna ze stacji MTR, systemu szybkiej kolei w Hongkongu, na Ma On Shan Line. Została otwarta 21 grudnia 2004. 
Znajduje się na Che Kung Miu Road w dzielnicy Sha Tin, w Nowych Terytoriach.

</doc>
<doc id="4243467" url="https://pl.wikipedia.org/wiki?curid=4243467" title="U-270">
U-270

U-270 – niemiecki okręt podwodny typu "VIIC", pierwsza jednostka niemieckiej floty podwodnej, która skutecznie użyła samonaprowadzających się torped akustycznych typu G7es Zaunkönig. U-270 został zwodowany 11 lipca 1942 roku w stoczni Bremer Vulkan, po czym przyjęty do służby w Kriegsmarine 5 września 1942 roku.
Podczas bitwy o Atlantyk okręt przeprowadził 6 patroli bojowych wchodząc między innymi w skład wilczych stad Löwenherz, Lerche, Specht, Fink, Leuthen, Borkum oraz Borkum 1. Podczas 3. patrolu – w okresie 7 września – 6 października 1943 roku – wszedł w skład działającego od 15 do 23 września stada Leuthen. Działając w ramach tej grupy operacyjnej wziął udział w bitwie konwojowej o konwój ON 202, za pomocą torpedy akustycznej ciężko uszkadzając brytyjską fregatę typu "River" HMS „Lagan”, która została odholowana do portu, gdzie z powodów rozmiarów zniszczeń została wycofana ze służby operacyjnej. Okręt nie odniósł innych sukcesów, a 13 sierpnia 1944 roku został zatopiony w Zatoce Biskajskiej przez bombę głębinową z australijskiej łodzi latającej Short Sunderland.

</doc>
<doc id="4243474" url="https://pl.wikipedia.org/wiki?curid=4243474" title="Samaná (prowincja)">
Samaná (prowincja)

Samaná jest to jedna z 32 prowincji Dominikany. Stolicą prowincji jest miasto Santa Bárbara de Samaná.
Opis.
Prowincja położona na północy Dominikany, zajmuje powierzchnię 863 km² i liczy 101 494 mieszkańców 1 grudnia 2010.

</doc>
<doc id="4243475" url="https://pl.wikipedia.org/wiki?curid=4243475" title="Ronald Grabe">
Ronald Grabe

Ronald Grabe (ur. 13 czerwca 1945 w Nowym Jorku) – amerykański lotnik i astronauta.
Życiorys.
W 1962 ukończył Stuyvesant High School w Nowym Jorku, w 1966 uzyskał dyplom inżyniera w United States Air Force Academy, 1966-1967 studiował aeronautykę w Technische Hochschule w Darmstadt, następnie wrócił do USA i szkolił się na pilota w Randolph Air Force Base w Teksasie. Później służył m.in. w bazie lotniczej k. miasta Biên Hoà w Wietnamie Południowym, uczestnicząc w 200 misjach bojowych, po powrocie do USA 1974-1975 szkolił się na pilota doświadczalnego, a 1976-1979 w ramach wymiany był pilotem doświadczalnym w W. Brytanii. Następnie został instruktorem lotniczym. Ma wylatane ponad 5500 godzin. 19 maja 1980 został wybrany kandydatem NASA na astronautę, zakwalifikował się w sierpniu 1981. Uczestniczył w czterech misjach kosmicznych – w dwóch pierwszych jako pilot, w dwóch następnych jako dowódca.
Od 3 do 7 października 1985 brał udział w misji STS-51-J trwającej 4 dni, godzinę i 44 minuty; start nastąpił z Centrum Kosmicznego im. Johna F. Kennedy’ego na Florydzie, a lądowanie w Edwards Air Force Base w Kalifornii. Od 4 do 8 maja 1989 był pilotem misji STS-30 trwającej 4 dni i 56 minut. Wyniesiono wówczas na orbitę sondę kosmiczną Magellan przeznaczoną do badania Wenus. Od 22 do 30 stycznia 1992 dowodził misją STS-42 trwającą 8 dni, godzinę i 42 minuty. Przeprowadzono wówczas eksperymenty w laboratorium Spacelab IML-1 (International Microgravity Laboratory). Od 21 czerwca do 1 lipca 1993 był dowódcą misji STS-57 trwającej 9 dni, 23 godziny i 44 minuty, podczas której prowadzono eksperymenty na pokładzie nowego laboratorium SpaceHab-RSM i dostarczono na Ziemię satelitę Eureca 1 (European Retrievable Carrier).
Łącznie spędził w kosmosie 26 dni, 3 godziny i 38 minut. Opuścił NASA 11 kwietnia 1994.

</doc>
<doc id="4243489" url="https://pl.wikipedia.org/wiki?curid=4243489" title="Raki (fraszka Kochanowskiego)">
Raki (fraszka Kochanowskiego)



</doc>
<doc id="4243495" url="https://pl.wikipedia.org/wiki?curid=4243495" title="Walter Homolka">
Walter Homolka

Walter Homolka (ur. 21 maja 1964 w Landau an der Isar, Niemcy) jest rektorem Kolegium im. Abrahama Geigera (niem. "Abraham Geiger Kolleg") oraz dyrektorem School of Jewish Theology na Uniwersytecie Poczdamskim. Polska Rada Chrześcijan i Żydów wybrała rabina Homolkę jako tegorocznego laureata honorowej nagrody „Człowiek Pojednania”. Od 2014 r. zajmuje stanowisko profesora uczelnianego na kierunku Współczesnej Żydowskiej Filozofii Religii ze szczególnym uwzględnieniem żydowskich denominacji i dialogu międzyreligijnego. Walter Homolka jest prezesem Fundacji im. Leo Baecka w Brandenburgii, członkiem rady nadzorczej Fundacji im. Eugena Bisera w Monachium, członkiem Kręgu Żydzi i Chrześcijanie przy Centralnym Komitecie Katolików Niemieckich w Bonn-Bad Godesberg, przewodniczącym Fundacji Wspierania Utalentowanych Studentów Żydowskich im. Ernsta Ludwiga Ehrlicha, członkiem zarządu World Union for Progressive Judaism w Jerozolimie, wiceprezydentem European Union for Progressive Judaism w Londynie oraz członkiem Towarzystwa Polsko-Niemieckiego w Brandenburgii.
Życie.
Po maturze rozpoczął studia teologii, filozofii i judaistyki jako stypendysta niemieckiej fundacji "Studienstiftung des deutschen Volkes" i Niemieckiej Centrali Wymiany Akademickiej ("Deutscher Akademischer Austauschdienst"). W 1986 r. otrzymał stopień „Bachelor theologiae seu divinitatis” na uniwersytecie Ludwika i Maksymiliana w Monachium. Kontynuował studia w Leo Baeck College w Londynie. W 1989 roku uzyskał dyplom w dziedzinie pedagogiki dorosłych w Wyższej Szkole Filozofii w Monachium ("Hochschule für Philosophie München"). Trzy lata później obronił pracę doktorską o rabinie Leo Baecku i niemieckim protestantyzmie w King’s College w Londynie (1992). W 1993 r. uzyskał tytuł Master of Philosophy w dziedzinie studiów żydowskich na University of Wales Trinity Saint David; w 2015 r. na tej samej uczelni obronił doktorat, którego tematem były żydowskie badania życia Jezusa jako fenomen postkolonialny i ich wpływ na dialog żydowsko-chrześcijański. Po złożeniu egzaminów w Kolegium Leo Baecka, 2 czerwca 1997 r. ordynowany na rabina. W 1999 roku otrzymał stypendium naukowe Marshall Memorial Fellowship z German Marshall Fund of the United States. W latach 1999–2002 członek kolegium Centrum Studiów Europejsko-Żydowskich im. Mojżesza Mendelssohna na Uniwersytecie w Poczdamie, pełnił także funkcję rabina liberalnej gminy żydowskiej w Monachium i rabina krajowego Dolnej Saksonii. Zawodowo związany był z takimi firmami i organizacjami jak: Bayerische Hypotheken- und Wechselbank, Bertelsmann, Greenpeace, Alfred-Herrhausen-Gesellschaft für internationalen Dialog, Kultur-Stiftung der Deutschen Bank AG. Od września 2002 jest rektorem Kolegium im. Abrahama Geigera, pierwszego od czasu Shoah seminarium kształcącego w Niemczech rabinów. Walter Homolka jest podpułkownikiem rezerwy przy Federalnym Ministerstwie Obrony.
Dialog chrześcijańsko-żydowski.
Walter Homolka, były rabin krajowy Dolnej Saksonii jest członkiem kuratorium Niemieckiej Rady Koordynacyjnej Towarzystw Współpracy Żydów i Chrześcijan oraz członkiem kuratorium Towarzystwa Współpracy Żydów i Chrześcijan w Berlinie. Jako członek rady nadzorczej Fundacji im. Eugena Bisera należy do głównych promotorów dialogu żydowsko-chrześcijańsko-muzułmańskiego w Niemczech. W kierowanej przez siebie Fundacji im. Ernsta Ludwiga Ehrlicha zainicjował program „DialogPerspektiven”, który daje młodym ludziom możliwość prowadzenia dialogu interreligijnego. Autor austriackiego tygodnika katolickiego „Die Furche” (w latach 2005–2015 miał w nim własną kolumnę) i wieloletni uczestnik Kręgu Żydzi i Chrześcijanie przy Centralnym Komitecie Katolików Niemieckich należy do prominentnych partnerów dialogu żydowsko-katolickiego. Założyciel i wykładowca jedynej w kontynentalnej Europie instytucji akademickiej kształcącej rabinów, kieruje w niej Katedrą Żydowskiej Filozofii Religii Czasów Nowożytnych. Działalność naukowa Katedry i regularne podróże naukowe studentów do Rzymu przyczyniają się do dialogu z Kościołem Katolickim podobnie jak współpraca z Katolicką Akademią Środków Masowego Przekazu Konferencji Biskupów Austriackich i współpraca Instytutu Teologii Żydowskiej na Uniwersytecie w Poczdamie z Wydziałem Teologii Katolickiej Uniwersytetu w Poznaniu.
Związki z Polską.
Walter Homolka utrzymuje od lat intensywne kontakty z Polską, zarówno z instytucjami naukowymi, jak i gminami żydowskimi. Jako profesor Uniwersytetu w Poczdamie jest inicjatorem polsko-niemieckich projektów realizowanych we współpracy z Instytutami Judaistyki Uniwersytetu Wrocławskiego i Uniwersytetu Jagiellońskiego w ramach programu Erasmus, np. dorocznych konferencji młodych naukowców w 2016 i 2017 r. (z UJ). Efektem roboczego spotkania Waltera Homolki z profesorami Wydziału Teologii Katolickiej Uniwersytetu Adama Mickiewicza w Poznaniu wiosną 2018 jest umowa o współpracy i wymianie studentów oraz nauczycieli akademickich w ramach programu Erasmus, a także planowane na początek 2019 r. wspólne seminarium z homiletyki. Walter Homolka był organizatorem uroczystej ordynacji absolwentów Kolegium im. Abrahama Geigera w Synagodze pod Białym Bocianem we Wrocławiu, która odbyła się w 2014 r. w 75. rocznicę wybuchu II wojny światowej i 140. rocznicę śmierci Abrahama Geigera, żydowskiego uczonego, wrocławskiego rabina i patrona Kolegium. Ordynację na rabina lub kantora otrzymało wówczas siedmiu absolwentów w obecności niemieckiego ministra spraw zagranicznych i przedstawicieli polskiego rządu. Kolegium im. Abrahama Geigera utrzymuje ścisłe kontakty z gminami żydowskimi w Warszawie, Wrocławiu i Krakowie. W 50. rocznicę ogłoszenia deklaracji „Nostra Aetate” II soboru watykańskiego odbyła się z inicjatywy Waltera Homolki zorganizowana wraz z Towarzystwem Współpracy Chrześcijańsko-Żydowskiej w Poczdamie i Towarzystwem Polsko-Niemieckim w Brandenburgii dyskusja panelowa z udziałem prof. dr Hanspetera Heinza (Augsburg), przewodniczącego Kręgu Żydzi i Chrześcijanie przy Centralnym Komitecie Katolików Niemieckich i prof. dr Stanisława Krajewskiego (Warszawa), współprzewodniczącego Polskiej Rady Chrześcijan i Żydów.

</doc>
<doc id="4243509" url="https://pl.wikipedia.org/wiki?curid=4243509" title="Puccinia variabilis">
Puccinia variabilis

Puccinia variabilis Grev. – gatunek grzybów z rodziny rdzowatych ("Pucciniaceae"). Grzyb mikroskopijny pasożytujący na roślinach z rodzaju mniszek ("Taraxacum"). Wywołuje u nich chorobę o nazwie rdza.
Systematyka i nazewnictwo.
Pozycja w klasyfikacji według Index Fungorum: "Puccinia, Pucciniaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Synonimy:
Cykl życiowy i morfologia.
Pasożyt jednodomowy i wąski monofag, którego jedynym znanym żywicielem są niektóre gatunki mniszka. Rdza niepełnocyklowa, wytwarzająca ecja, uredinia i telia.
Ecja w małych grupkach w obrębie plam, głównie na górnej powierzchni liści. Uredinia w rozproszeniu na obydwu stronach liści, ale głównie na dolnej. Są żółtobrązowe, grudkowate, koliste, o wymiarach 0,09–0,1 × 0,3–0,4 mm. Urediniospory jajowate do prawie kulistych, bladobrązowe do żółtobrązowych, o wymiarach 17–26 × 23–28 μm (średnio 22 × 26 μm), z 2–3 porami rostkowymi. Powierzchnia drobnokolczasta, ściana o grubości 1–2 μm, trzonek hialinowy, nietrwały. Teliospory dwukomórkowe, elipsoidalne do jajowatych, na obydwu końcach zaokrąglone, nieco zwężone na przegrodzie. Mają kszatanowobrązową barwę, wymiary 19–26 × (23–) 25–36 μm (średnio 24 × 32 μm); ścianę o grubości 1,5–3 μm, powierzchnię drobnobrodawkowatą, prawie gładką, 2 pory rostkowe z hialinową brodawką i hialinowy trzonek o wymiarach 7–9 × 17–35 μm.
Występowanie.
Podano liczne stanowiska w Ameryce Północnej (USA i Kanada), w Europie, na Nowej Zelandii i w niektórych rejonach Azji (Pakistan). 
Wśród jego żywicieli znane są tylko trzy gatunki mniszka: mniszek błotny ("Taraxacum palustre"), mniszek pospolity ("Taraxacum vulgaris") i "Taraxacum silvestris".

</doc>
<doc id="4243512" url="https://pl.wikipedia.org/wiki?curid=4243512" title="Sánchez Ramírez (prowincja)">
Sánchez Ramírez (prowincja)

Sánchez Ramírez jest to jedna z 32 prowincji Dominikany. Stolicą prowincji jest miasto Cotuí.
Opis.
Prowincja położona na północy Dominikany, zajmuje powierzchnię 1 8186 km² i liczy 151 392 mieszkańców 1 grudnia 2010.

</doc>
<doc id="4243513" url="https://pl.wikipedia.org/wiki?curid=4243513" title="Mary Cleave">
Mary Cleave

Mary Cleave (ur. 5 lutego 1947 w Southampton w stanie Nowy Jork) – amerykańska inżynier i astronautka.
Życiorys.
W 1965 ukończyła szkołę w Great Neck w stanie Nowy Jork, w 1969 uzyskała dyplom z nauk biologicznych na Colorado State University, a w 1975 magisterium z ekologii mikroorganizmów i w 1979 doktorat z inżynierii lądowej i inżynierii środowiska na Utah State University. Od września 1971 do czerwca 1980 pracowała w Utah Water Research Laboratory na Utah State University. 19 maja 1980 została wybrana przez NASA kandydatką na astronautkę, przechodziła szkolenie na specjalistę misji. Od 27 listopada do 3 grudnia 1985 uczestniczyła w misji STS-61-B trwającej 6 dni, 21 godzin i 4 minuty. W jej trakcie umieszczono na orbicie satelity telekomunikacyjne Satcom KU-2, Morelos 2 i Aussat-2. Start nastąpił z Centrum Kosmicznego im. Johna F. Kennedy’ego na Florydzie, a lądowanie w Edwards Air Force Base w Kalifornii. Od 4 do 8 maja 189 brała udział w misji STS-30 trwającej 4 dni i 56 minut, w czasie której wysłano z pokładu wahadłowca międzyplanetarną sondę Magellan, która udała się w kierunku Wenus, gdzie przez cztery lata wykonywała mapę powierzchni planety przy pomocy pokładowego radaru skanującego.
Łącznie spędziła w kosmosie 10 dni i 22 godziny.

</doc>
<doc id="4243518" url="https://pl.wikipedia.org/wiki?curid=4243518" title="The Neverending World Tour">
The Neverending World Tour

The Neverending World Tour – światowa trasa koncertowa Roxette, trwająca od 23 października 2009 do 8 lutego 2016; obejmująca 247 koncertów.
W 2009 zespół dał 42 koncerty w Europie.
W 2010 zespół dał 8 koncertów w Europie.
W 2011 zespół dał 59 koncertów w Europie i 12 w Ameryce Południowej (1 koncert w Estonii i 1 koncert w Meksyku zostały odwołane (koncert w Estonii został odwołany z powodu choroby gardła Marie Fredriksson)).
W 2012 zespół dał 10 koncertów w Australii, 6 w Azji, 14 w Ameryce Południowej, 3 w Afryce Południowej, 16 w Europie i 12 w Ameryce Północnej. Cztery koncerty trasy w różnych częściach świata zostały odwołane.
W 2013 zespół dał 1 koncert w Szwajcarii na festiwalu Snowpen Air.
W 2014 zespół dał 14 koncertów w Europie.
W 2015 zespół dał 10 koncertów w Oceanii i 35 w Europie (jeden koncert w Europie został odwołany z przyczyn technicznych).
W 2016 zespół dał 5 koncertów w Afryce Południowej. 14 koncertów zaplanowanych w Europie zostało odwołanych z powodu choroby Marie Fredriksson.
Koncerty w 2011.
Europa - część 1
Ameryka Południowa
Europa - część 2
Koncerty odwołane:
Koncerty w 2012.
Australia
Azja
Ameryka Południowa
Afryka Południowa:
Europa:
Ameryka Północna:
Koncerty odwołane w 2012:
Koncerty w 2015.
Oceania:
Europa:
Koncerty w 2016.
Odwołane koncerty w Europie z powodu choroby Gun Marie Fredriksson:

</doc>
<doc id="4243519" url="https://pl.wikipedia.org/wiki?curid=4243519" title="Virginity">
Virginity

 – piąty singel japońskiego zespołu NMB48, wydany w Japonii 8 sierpnia 2012 roku przez laugh out loud records.
Singel został wydany w czterech edycjach: trzech regularnych (Type A, Type B, Type C) oraz „teatralnej” (CD). Osiągnął 1 pozycję w rankingu Oricon i pozostał na liście przez 25 tygodni, sprzedał się w nakładzie egzemplarzy. Singel zdobył status platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4243531" url="https://pl.wikipedia.org/wiki?curid=4243531" title="San Cristóbal (prowincja)">
San Cristóbal (prowincja)

San Cristóbal jest to jedna z 32 prowincji Dominikany. Stolicą prowincji jest miasto San Cristóbal.
Opis.
Prowincja położona na północy Dominikany, zajmuje powierzchnię 1 241 km² i liczy 569 930 mieszkańców 1 grudnia 2010.

</doc>
<doc id="4243540" url="https://pl.wikipedia.org/wiki?curid=4243540" title="FOXP2">
FOXP2

Forkhead Box Protein P2 (FOXP2) – białko kodowane w komórkach ludzkich poprzez gen "FOXP2", znany też jako "CAGH44", "SPCH1" lub "TNRC10", ulokowany u ludzi na długim ramieniu 7. chromosomu w okolicy prążka 7q31.1. Pełni funkcje czynnika transkrypcyjnego i jest niezbędne do prawidłowego rozwoju mowy. Homologi (ortologi) genu wykryto u wielu innych kręgowców, gdzie przeważnie odgrywają istotną rolę w procesie komunikacji (na przykład u ptaków regulują rozwój umiejętności śpiewu).
Pierwotnie opisany jako gen, którego mutacja warunkuje zaburzenia mowy w tzw. rodzinie KE (symbol określający brytyjską rodzinę, w której około połowa członków była obarczona poważnymi zaburzeniami mowy objawiającymi się werbalną dyspraksją i zaburzeniami w mimice; badanie rodziny KE było prowadzone w UCL Great Ormond Street Institute of Child Health w Londynie w 1990 roku). W trakcie badań określono, że jest to pierwszy ludzki gen, którego defekt wywołuje zaburzenia mowy i jest dziedziczony zgodnie z prawami Mendla.
Kontrowersyjna teoria „genu gramatyki” była wspierana przez kanadyjską uczoną Myrne Gopnik. W 1995 roku odkryto, że zaburzenia mowy nie są jedynym skutkiem mutacji genu. Były one powiązane z nieprawidłowościami anatomicznymi (budowa krtani) i intelektualnymi; tym samym obalono teorię Myrny Gopkin. Z neurologicznego punktu widzenia zaobserwowano nieaktywność regionów mózgu kontrolujących złożone ruchy twarzy i ust. Ostateczna identyfikacja genu miała miejsce na Uniwersytecie Oksfordzkim w 2001 roku, gdzie nadano mu nazwę "FOXP2".
Funkcja.
Białko kodowane genem "FOXP2" jest niezbędne do prawidłowego rozwoju mózgu. Myszy z nokautowaną jedną kopią genu "FOXP2" cechowały się znacznie obniżonymi zdolnościami wokalnymi. Nokaut obu kopii tego genu powodował śmierć myszy po kilkunastu dniach na skutek braku prawidłowo rozwiniętych płuc i elementów móżdżku. Ekspresja genu "FOXP2" była wykrywana w wielu miejscach mózgu, szczególnie w zwojach podstawnych i nisko położonych strefach kory czołowej, gdzie jest niezbędna do rozwoju umiejętności mowy.
Badania z wykorzystaniem mysich nokautów pozwoliły poglądowo określić rolę genu "FOXP2" w rozwoju ssaków. Brak funkcjonalnego tylko jednego genu z pary powodował obniżenie zdolności wydawania spójnych dźwięków, nokaut obu kopii genu powodował poważne problemy rozwojowe mózgu i płuc.
Ekspresja genu "FOXP2" jest w szczególności kontrolowana poprzez mikro-RNA (miRNA).
Aspekty kliniczne.
Znanych jest kilka nieprawidłowości związanych z genem "FOXP2". Najczęściej występująca (~2% według jednego szacunku) mutacja u ludzi powoduje poważne upośledzenie mowy, opisywane pod nazwą wrodzonej dyspraksji werbalnej. Chorzy mają niewielkie bądź żadne zmiany kognitywne, ale nie są w stanie wykonywać skoordynowanych ruchów twarzy i języka, które są niezbędne do artykułowania prawidłowej wypowiedzi. Zmianę tę wywołuje translokacja 7q31.2 [t (5; 7) (q22; q31.2)]. Uważa się, że zmiany patologiczne występujące u rodziny KE były spowodowane substytucją arginina-histydyna (p.Arg553His) w regionie zajmowanym przez domenę wiążącą DNA. Zmiana taka uniemożliwiła właściwe połączenie produktu genu "FOXP2" z elementami genomu podlegającymi dalszej regulacji. Heterozygotyczna substytucja argininy (p.Arg328*) wywołuje przedwczesne wystąpienie kodonu STOP i pojawienie się skróconego białka. Mutacja ta fenotypowo objawiała się u jednego członka rodziny KE poprzez ograniczenia prawidłowości mowy w stopniu niezbyt dużym. Substytucje p.Arg553His i p.Arg328* wpływały również na lokalizację w jądrze komórkowym innych białek i poziom ekspresji genu "FOXP2".
Prowadzono badania mające na celu powiązanie mutacji genu "FOXP2" z autyzmem.
Istnieją dowody sugerujące, że upośledzenie mowy u osób dotkniętych obecnością nieprawidłowego genu "FOXP2" nie wynikają jedynie z braku koordynacji ruchowej mięśni twarzy i języka. Pewne upośledzenia mogą dotyczyć trudności w zrozumieniu słów i dźwięków. Badania przy pomocy obrazowaniu mózgu wskazały na nieprawidłowe funkcjonowanie regionów korowych i podstawnych, co wskazuje, że wady te wykraczają poza układ ruchu.
Ewolucja.
Gen FOXP2 u ssaków cechuje się wysoką konserwatywnością. W obrębie gatunku występuje tylko jeden allel tego genu, a stwierdzane niekiedy jego mutacje wydają się być związane z poważnymi chorobami. Allel występujący u szympansów, bonobo, goryli, rezusów i makaków jest ten sam i jest inny niż stwierdzony u zdrowych ludzi. Jeszcze inny allel stwierdzono u orangutanów. Ludzki gen wyróżnia się spośród naczelnych dwiema substytucjami: treonina-asparagina (p.Thr303Asn) i asparagina-seryna (p.Asn325Ser). U myszy różni się on od ludzkiego o trzy aminokwasy. Jedna z dwóch substytucji odróżniających gen ludzi od szympansiego pojawiła się też niezależnie u nietoperzy, u których odgrywa znacząca rolę w zdolności echolokacji.
Jak się wydaje mutacje genu FOXP2 w linii ewolucyjnej człowieka miały miejsce nie wcześniej niż 4-6 mln lat temu, ale nie później niż 400 tys. lat temu, gdyż taki sam allel tego genu stwierdzono u neandertalczyka i denisowianina. Uwzględniając wysoce konserwatywną sekwencję tego genu tempo z jakim rozprzestrzeniły się jego nowe mutacje w populacji ludzkiej wskazują na jego aktywną selekcję na drodze doboru naturalnego lub płciowego.
Nietoperze.
Echolokacyjne nietoperze napotykają szczególne trudności dotyczące koordynacji orofacjalnej używając sygnałów wokalnych do odnajdywania drogi i zdobywania pokarmu. Mogą one niezwykle szybko (do 200 razy na sekundę) emitować impulsy dźwiękowe, o zakresie częstotliwości od 11 kHz ("Euderma maculatum") do 212 kHz ("Cloeotis percivali") i interpretować echo wynikowe. Odbiór "ultradźwiękowych kwantów" w celu orientacji przestrzennej, unikania przeszkód i odnajdywania zdobyczy wymaga złożonego układu słuchowego i orofacjalnego, lub koordynacji narządów oddechowych (w przypadku niektórych gatunków). Nietoperze stanowią jedną z niewielu grup zwierząt, u których zaobserwowano naukę dźwięków.
Najstarsze (ok 52,5 mln lat temu) znane nietoperze występowały w okresie wczesnego eocenu. Wyewoluowały one niezwykle szybko (prawdopodobnie skokowo) z owadożernych, niewielkich, czworonożnych ssaków należących do kladu Laurasiatheria zamieszkujących superkontynent Laurazję.
Nietoperzy ortolog genu "FOXP2" charakteryzuje się obecnością dwóch eksonów (7. i 17.) o wysokim stopniu zmienności. Ta zmienność, przewyższająca zmienność genu "FOXP2" u innych grup kręgowców, prawdopodobnie odegrała kluczową rolę w szybkiej ewolucji nietoperzy. Jednym z możliwych wyjaśnień takiego zjawiska jest umiejętność uczenia się dźwięków występująca u tych zwierząt. Takie zdolności zaobserwowano także u waleni, ptaków, a nawet u słonia afrykańskiego.
Echolokacja nietoperzy jest znacznie bardziej skomplikowana niż echolokacja waleni. U tego rzędu ssaków wodnych sygnały sonarowe emitowane są przy użyciu trzech par symetrycznie ułożonych worków powietrznych ulokowanych za szczęką (2 worki podszczękowe, 2 worki przedsionkowe, 2 worki dodatkowe). Sztywna kostna struktura czaszki uniezależnia te zwierzęta od konieczności posiadania złożonej koordynacji orofacjalnej. Impuls dźwiękowy jest kierowany w stronę melona (tkanka tłuszczowa skupiająca falę dźwiękową). Echolokacja waleni nie wykazuje zmian charakteru wydawanego dźwięku w odpowiedzi na impuls zwrotny odbijany od przeszkody/pokarmu.
Ptaki.
U ptaków śpiewających "FOXP2" prawdopodobnie reguluje procesy związane z neuroplastycznością. W rozwoju przedstawicieli tej grupy występuje krytyczny okres, w którym młode osobniki muszą być wystawione na określone dźwięki w celu ich przyswojenia. Mają one wrodzone predyspozycje do odbierania sygnałów typowych dla swojego gatunku. Te wzorce dźwiękowe przechowywane są w pamięci długotrwałej. Większość gatunków nie potrzebuje wcześniejszej ekspozycji na dźwięki wydawane przez przedstawicieli swojego gatunku by chociaż częściowo śpiewać charakterystyczną dla nich melodię.
Modelowym gatunkiem do badania relacji między genem "FOXP2" a umiejętnością śpiewu jest zeberka timorska. Analizy struktury białkowego produktu genu wykazały różnicę w 5 aminokwasach między ssaczymi odpowiednikami. Odkrycie te podtrzymuje teorię, że zaawansowane zdolności komunikacyjne wyewoluowały u ssaków i ptaków niezależnie. Wyraźna ekspresję genu "FOXP2" zaobserwowano u samców zeberki timorskiej (u gatunku tego jedynie samce są zdolne do nauki śpiewu i wykorzystują ją w trakcie godów) w obszarze X prążkowia. Ciekawa jest obserwacja wzrostu aktywności neuronów regionu X prążkowia w trakcie śpiewu lub gdy badanemu samcowi odtwarzano śpiew przedstawiciela własnego gatunku. Dalsze badania wykazały możliwość dimeryzacji białka "FoxP1" z innymi przedstawicielami tej rodziny, w tym z białkiem "FoxP2" (produktem genu "FOXP2"). Taka regulacja może kontrolować funkcjonowanie genu "FOXP2" i jego produktu u osobników różnej płci. Wydaje się, że chociaż obecność białka "FoxP2" jest niezbędna, to jednak niewystarczająca do wytworzenia umiejętności nauki śpiewu i odpowiedniej reakcji na dźwięk. Prawidłowa relacja białka "FoxP2" z innymi czynnikami regulatorowymi umożliwia właściwy rozwój zdolności śpiewu u dorastających osobników.
Koekspresja genów "FOXP1", "FOXP4" może w niewielkim stopniu niwelować negatywny wpływ wady genu "FOXP2" na rozwój płuc i serca, jednak nie umożliwia właściwego rozwoju elementów mózgowia.
Nauka śpiewu wyewoluowała u ptaków niezależnie u trzech grup: papug, wróblowych i kolibrów.

</doc>
<doc id="4243546" url="https://pl.wikipedia.org/wiki?curid=4243546" title="Guion Bluford">
Guion Bluford

Guion Stewart Bluford (ur. 22 listopada 1942 w Filadelfii) – amerykański inżynier lotniczy i kosmiczny oraz astronauta, pierwszy czarnoskóry Amerykanin w kosmosie.
Życiorys.
W 1960 skończył szkołę w Filadelfii, w 1964 uzyskał dyplom z inżynierii lotniczej i kosmicznej na Pennsylvania State University, a w 1974 tytuł magistra nauk z wyróżnieniem inżynierii lotniczej i kosmicznej. W 1978 został doktorem filozofii w Air Force Institute of Technology, w 1987 ukończył studia podyplomowe Master of Business Administration na University of Houston w Clear Lake. Przeszedł kurs pilotażu w Williams Air Force Base w Arizonie i w styczniu 1966 uzyskał licencję pilota, szkolił się również w walce powietrznej w Arizonie i na Florydzie, uczestniczył w wojnie wietnamskiej. Brał udział w 144 misjach bojowych, w tym w 65 nad Wietnamem Północnym. W lipcu 1967 rozpoczął kurs na instruktora lotniczego w Sheppard Air Force Base w Teksasie. Ma wylatane ponad 5200 godzin, w tym 1300 jako instruktor. Poza tym jest pilotem komercyjnym i certyfikowanym płetwonurkiem.
16 stycznia 1978 został wybrany przez NASA jako kandydat na astronautę, zakwalifikowany został w sierpniu 1979, przechodził szkolenie na specjalistę misji. Jego pierwszą misją była STS-8 od 30 sierpnia do 5 września 1983 trwająca 6 dni, godzinę i 8 minut; start nastąpił z Centrum Kosmicznego im. Johna F. Kennedy'ego na Florydzie, a lądowanie w Edwards Air Force Base w Kalifornii. Od 30 października do 6 listopada 1985 był specjalistą misji STS-61-A trwającej 7 dni i 44 minuty. Od 28 kwietnia do 6 maja 1991 brał udział w misji STS-39 trwającej 8 dni, 7 godzin i 22 minuty. Ostatnią jego misją była STS-53 od 2 do 9 grudnia 1992, trwająca 7 dni, 7 godzin i 19 minut.
Łącznie spędził w kosmosie 28 dni, 16 godzin i 33 minuty. Opuścił NASA 15 czerwca 1993.

</doc>
<doc id="4243549" url="https://pl.wikipedia.org/wiki?curid=4243549" title="San José de Ocoa (prowincja)">
San José de Ocoa (prowincja)

San José de Ocoa jest to jedna z 32 prowincji Dominikany. Stolicą prowincji jest miasto San José de Ocoa.
Opis.
Prowincja położona na północy Dominikany, zajmuje powierzchnię 853 km² i liczy 59 544 mieszkańców 1 grudnia 2010.

</doc>
<doc id="4243552" url="https://pl.wikipedia.org/wiki?curid=4243552" title="Andrzej (Peszko)">
Andrzej (Peszko)

Andrzej, imię świeckie Bohdan Peszko (ur. 27 kwietnia 1972 na Ukrainie) – ukraiński duchowny prawosławny, od 2011 administrator eparchii wschodniej Ukraińskiego Kościoła Prawosławnego Kanady.
Życiorys.
Święcenia prezbiteratu przyjął 25 września 2005. Trzy miesiące później otrzymał chirotonię jako biskup pomocniczy eparchii centralnej ukraińskiej Cerkwi w Kanadzie. Od 2011 r. pełni obowiązki zwierzchnika eparchii wschodniej 

</doc>
<doc id="4243553" url="https://pl.wikipedia.org/wiki?curid=4243553" title="Narciarstwo alpejskie na Zimowych Igrzyskach Paraolimpijskich 2018 – slalom gigant kobiet">
Narciarstwo alpejskie na Zimowych Igrzyskach Paraolimpijskich 2018 – slalom gigant kobiet

Slalom gigant kobiet – jedna z konkurencji rozgrywana w ramach narciarstwa alpejskiego na Zimowych Igrzyskach Paraolimpijskich 2018. Zawody rozegrano 14 marca 2018 roku w trzech klasach.
Osoby niedowidzące.
W rywalizacji wystąpiło 12 zawodniczek z 9 państw.
Osoby stojące.
W rywalizacji wystąpiło 15 zawodniczek z 8 państw.
Osoby siedzące.
W rywalizacji wystąpiło 10 zawodniczek z 8 państw.

</doc>
<doc id="4243564" url="https://pl.wikipedia.org/wiki?curid=4243564" title="Chata (film 2017)">
Chata (film 2017)



</doc>
<doc id="4243566" url="https://pl.wikipedia.org/wiki?curid=4243566" title="Karumai">
Karumai

 – miasto w Japonii położone w prefekturze Iwate.
W 2020 roku miasto zamieszkiwały 8423 osoby w 3274 gospodarstwach domowych (w 2010 roku – 10 212 osób, w 3343 gospodarstwach domowych).
Historia.
Obszar dzisiejszego Karumai był częścią starożytnej prowincji Mutsu, zdominowanej przez klan Nambu z okresu Muromachi, i był częścią dominacji Hachinohe za czasów szogunatu Tokugawa. We wczesnym okresie Meiji wieś Karumai w okręgu Kita-Kunohe została utworzona 1 kwietnia 1889 roku, wraz z ustanowieniem nowoczesnego systemu miejskiego. Okręgi Kita-Kunohe i Minami-Kunohe połączyły się tworząc okręg Kunohe 1 kwietnia 1897 roku. Karumai otrzymało prawa miejskie 1 stycznia 1925 roku. Sąsiednie wioski Kogarumai i Hareyama zostały włączone do Karumai 1 stycznia 1955 roku.
W październiku 1999 doszło do powodzi w wyniku ulewnych opadów deszczu na poziomie 218 mm.
Geografia.
Karumai jest położone w północno-centralnej części prefektury Iwate w dystrykcie Kunohe i graniczy od północy z prefekturą Aomori.
Klimat.
Karumai ma wilgotny klimat oceaniczny, charakteryzujący się łagodnymi latami i mroźnymi zimami. Średnia roczna temperatura w mieście Karumai wynosi 9.5 °C, a średnie roczne opady wynoszą 1209 mm. Najsilniejszym miesiącem pod względem opadów deszczu jest wrzesień, a luty – najsuchszym. Najwyższe temperatury notowane są w sierpniu (około 22,5 °C), a najniższe – w styczniu (około -2,4 °C).
Gospodarka.
Gospodarka miasta opiera się na rolnictwie, w szczególności na różnych ziarnach, hodowli zwierząt i produkcji węgla drzewnego. Znanym lokalnie owocem jest aktinidia ostrolistna.
Oświata.
Karumai ma trzy szkoły podstawowe i jedną szkołę średnią niższego stopnia, które są zarządzane przez urząd miasta, oraz jedną szkołę średnią wyższego stopnia, zarządzaną przez Radę Edukacji Prefektury Iwate.
Transport.
Kolej.
Karumai nie posiada stacji kolejowej.

</doc>
<doc id="4243569" url="https://pl.wikipedia.org/wiki?curid=4243569" title="Mediolan-San Remo 2018">
Mediolan-San Remo 2018

109. edycja wyścigu kolarskiego Mediolan-San Remo odbyła się w dniu 17 marca 2018 roku i liczyła 294 km. Wyścig figurował w rankingu światowym UCI World Tour 2018. 
Uczestnicy.
Na starcie tego klasycznego wyścigu stanęło 25 zawodowych ekip. Wśród nich znalazło się wszystkie osiemnaście ekip UCI World Tour 2018 oraz siedem innych zaproszonych przez organizatorów. 

</doc>
<doc id="4243570" url="https://pl.wikipedia.org/wiki?curid=4243570" title="Valverde (prowincja)">
Valverde (prowincja)

Valverde jest to jedna z 32 prowincji Dominikany. Stolicą prowincji jest miasto Mao.
Opis.
Prowincja położona na północy Dominikany, zajmuje powierzchnię 823 km² i liczy 163 030 mieszkańców 1 grudnia 2010.

</doc>
<doc id="4243597" url="https://pl.wikipedia.org/wiki?curid=4243597" title="Trofeo Alfredo Binda-Comune di Cittiglio 2018">
Trofeo Alfredo Binda-Comune di Cittiglio 2018

20. edycja kobiecego wyścigu kolarskiego Trofeo Alfredo Binda-Comune di Cittiglio, która odbyła się 18 marca 2018 roku w gminie Cittiglio we Włoszech. Zwyciężczynią została Polka Katarzyna Niewiadoma, wyprzedzając Holenderki Chantal Blaak oraz Marianne Vos.
Był to trzeci w sezonie wyścig cyklu UCI Women’s World Tour, będącym serią najbardziej prestiżowych zawodów kobiecego kolarstwa.

</doc>
<doc id="4243598" url="https://pl.wikipedia.org/wiki?curid=4243598" title="Arbita Mińsk">
Arbita Mińsk

Arbita Mińsk (biał. Футбольны Клуб «Арбіта» Мінск) – białoruski klub piłkarski, mający siedzibę w stolicy kraju Mińsk.
Historia.
Chronologia nazw:
Klub piłkarski Arbita Mińsk został założony w mieście Mińsk w 1970 roku. W 1970 zespół startował w rozgrywkach mistrzostw Białoruskiej SRR, które zakończył na czwartej lokacie. W kolejnych latach klub zajmował następujące miejsca w pierwszej lidze: dziesiąte w 1971, ósme w 1972, w 1973 drugie miejsce, ale w drugiej lidze i dziesiąte w 1974. Potem przez dłuższy czas klub nie występował w pierwszej lidze. Dopiero w 1982 roku wrócił do pierwszej ligi. W 1982 był piątym, a w 1983 zajął trzecie miejsce. W 1984 klub zdobył swój pierwszy tytuł mistrzowski oraz Puchar Białoruskiej SRR. W ostatnim sezonie mistrzostw Białoruskiej SRR 1991 roku klub został sklasyfikowany na 8 pozycji pierwszej ligi.
Po uzyskaniu niepodległości przez Białoruś i organizowaniu własnych mistrzostw klub w 1992 startował w rozgrywkach drugiej ligi mistrzostw Białorusi, gdzie zajął przedostatnie 15.miejsce i spadł do trzeciej ligi. Jednak klub zrezygnował z rozgrywek zawodowych i potem występował w rozgrywkach amatorskich. W 2000 klub zgłosił się do rozgrywek drugiej ligi, ale zajął ostatnie 12.miejsce w grupie A i pożegnał się z rozgrywkami zawodowymi.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2017).
Stadion.
Klub rozgrywał swoje mecze domowe na stadionie w Mińsku.
Trenerzy.
1992: Leanid Jerochawiec

</doc>
<doc id="4243600" url="https://pl.wikipedia.org/wiki?curid=4243600" title="Wieża Dömötör">
Wieża Dömötör

Wieża Dömötör (węg.: "Dömötör-torony") – najstarszy budynek w Segedynie, na Węgrzech. 
Fundamenty budowali pochodzą prawdopodobnie z XI wieku, podczas gdy dolna część została zbudowana (w stylu romańskim) z XII wieku, a górna (styl gotycki) z XIII wieku. Wieża była częścią dawnego kościoła św. Dymitra ("Szent Dömötör templom"), ale obecnie stoi ona na Placu Katedralnym ("Dóm tér"), naprzeciw znacznie większego Kościoła Wotywnego w Segedynie. Górna część wieży została odbudowana z oryginalnych kamieni w 1926 roku. Architektura budynku nawiązuje do wpływów dawnego Cesarstwa Bizantyjskiego.

</doc>
<doc id="4243604" url="https://pl.wikipedia.org/wiki?curid=4243604" title="Mercedes-AMG GT 4-Door Coupé">
Mercedes-AMG GT 4-Door Coupé

Mercedes-AMG GT 4-Door Coupé – samochód sportowy klasy wyższej produkowany przez oddział Mercedes-AMG niemieckiej marki Mercedes-Benz od 2018 roku.
Historia i opis modelu.
Samochód został po raz pierwszy oficjalnie zaprezentowany podczas Międzynarodowego Salonu Samochodowego w Genewie w marcu 2018 roku.
Warianty.
Niemiecki producent w momencie odsłonięcia tego modelu zapowiedział trzy jego warianty, w tym bazowy GT 53 4MATIC+ oraz GT 63 4MATIC+ i GT 63 S 4MATIC+. Zależnie od wersji, moment obrotowy trafia na tylną oś lub obie osie za pośrednictwem napędu AMG Performance 4MATIC+. Standardem w topowej odmianie jest tryb Drift, w którym samochód staje się w pełni tylnonapędowy. W przypadku pozostałych wariantów za tę opcję należy dopłacić.
Silniki.
GT 53 to hybryda napędzana 3-litrowym, 6-cylindrowym silnikiem turbodoładowanym M256 oraz jednostką elektryczną. Łączna moc układu wynosi 435 KM. Poza turbiną, w motorze zastosowano kompresor elektryczny, który ma niwelować efekt tzw. „turbodziury”. Auto w tej konfiguracji jest w stanie rozpędzić się od 0 do 100 km/h w 4,5 sekundy i rozpędzić się do 285 km/h. Opcjonalnie GT 53 może zostać wyposażone w system skrętnej tylnej osi, który jest standardem w odmianach z silnikiem V8.
Pod maską GT 63 i 63 S znajduje się ta sama jednostka 4.0 V8 M178. W tym pierwszym przypadku generuje ona 585 KM i 800 Nm, a w tym drugim – 639 KM i 900 Nm. Sprint od 0 do 100 km/h trwa analogicznie: 3,4 s i 3,2 s, podczas gdy prędkość maksymalna wynosi 310 i 315 km/h. Oba modele wyposażone są w system AMG Cylinder Management, pozwalający na dezaktywację części cylindrów podczas pracy przy niewielkim obciążeniu.
Dane techniczne

</doc>
<doc id="4243631" url="https://pl.wikipedia.org/wiki?curid=4243631" title="George Poinar">
George Poinar

George Orlo Poinar (ur. 25 kwietnia 1936 r. w Spokane) – amerykański biolog.
Życiorys.
Urodzony 25 kwietnia 1936 r. w Spokane, od trzeciego roku życia mieszkał w Ohio, gdzie jego ojciec pracował jako muzyk i nauczyciel muzyki. W dzieciństwie uczył się gry na fortepianie i skrzypcach, jednak z czasem porzucił muzykę dla nauk przyrodniczych. W okresie szkolnym dużo czasu spędzał na obserwowaniu ptaków. W liceum dwa razy spędził lato, pracując na farmie w Iowa, co przygotowało go do studiów na Cornell University’s Agricultural School, gdzie początkowo zajmował się ornitologią. Po roku, za zachętą jednego z profesorów, zajął się botaniką i zaczął badać wpływ owadów na różne gatunki roślin. Jego badania pozwoliły mu na uzyskanie asystentury na Wydziale Entomologi, gdzie badał pasożyty. Doktorat z biologii uzyskał w 1962 roku.
W celu poszerzenia swojej wiedzy nt. nematologii, Poinar wyjechał do Wielkiej Brytanii, do Rothamsted Experimental Station, odwiedzał także uczelnie w Paryżu, Wageningen i Leningradzie. Podczas tej podróży wszedł w Danii w posiadanie pierwszego kawałka bursztynu. W 1964 r. otrzymał na Uniwersytecie Kalifornijskim w Berkeley posadę na Wydziale Entomologii i podjął badania owadów atakujących "Cyperus rotundus". W następnych latach badał owady atakujące ludzi, a potem pasożyty atakujące owady. Kierował też uczelnianym "Insect Disease Diagnostic Service", identyfikującym pasożyty ważne z punktu widzenia medycyny i rolnictwa.
Po zamknięciu IDDS, Poinar badał wpływ nicieni na rozrodczość żuków szkodzących uprawie kokosów, co doprowadziło go do podróży po Samoa, Nowej Kaledonii, Północnej Australii, Tajlandii, Malezji i Borneo. W trakcie tej podróży zajął się także agatisem nowozelandzkim, który jest źródłem żywic i od tego czasu zaczął kolekcjonować bursztyn.
W 1969 r. Poinar wyjechał do Leningradu, gdzie podjął współpracę z Sowiecką Akademią Nauk i badał bałtyckie bursztyny ze zbiorów sowieckich muzeów. Następnie badał nicienie w czasie podróży po Afryce. Po powrocie z Afryki podjął badania bursztynu na Uniwersytecie Kalifornijskim w Berkeley, które uznawał za poboczny projekt i okazję do współpracy z żoną Robertą, specjalistką mikroskopii elektronowej. Przełomowym odkryciem było wykrycie u muchy zatopionej w bursztynie zachowanych komórek z jądrami komórkowymi. To odkrycie stało się początkiem intensywnych prac Poinarów nad DNA wymarłych gatunków.
Poinar kolekcjonował także bursztyn z inkluzjami, w celu pozyskania materiału badawczego podróżował do Meksyku, Polski, Maroka i na Dominikanę oraz do innych krajów.
Autor książek nt. paleoentomologii. Opublikował w 1994 r. "A Quest for Amber", "Lebanese Amber: The Oldest Insect Ecosystem in Fossilized Resin" (2001 r.) oraz napisane wraz z żoną "The Amber Forest: A Reconstruction of a Vanished World" (1999 r.) i "What Bugged the Dinosaurs?: Insects, Disease and Death in the Cretaceous" (2008 r.). Spopularyzował ideę ekstrakcji DNA z owadów znalezionych w bursztynie, co zainspirowało Michaela Crichtona do napisania jego bestsellerowej powieści "Park Jurajski", która została potem zekranizowana.
Przeszedł na emeryturę w 1995 r. i osiadł w Corvallis. Jako emeryt współpracował z kadrą Oregon State University, a także regularnie podróżował w celu kolekcjonowania okazów roślin i zwierząt uwięzionych w żywicy. W 2017 r. w wywiadzie poparł ideę odtwarzania wymarłych gatunków na podstawie kopalnego DNA.
Jego synem jest Hendrik Poinar, specjalista w zakresie kopalnego DNA.

</doc>
<doc id="4243641" url="https://pl.wikipedia.org/wiki?curid=4243641" title="SKB Witebsk">
SKB Witebsk



</doc>
<doc id="4243647" url="https://pl.wikipedia.org/wiki?curid=4243647" title="Mora atlantycka">
Mora atlantycka

Mora atlantycka, mora ("Mora moro") – gatunek morskiej ryby dorszokształtnej z rodziny morowatych (Moridae).
Występowanie.
Mora występuje w wodach wschodniego Atlantyku, od Islandii i Wysp Owczych, przez Irlandię i Wielką Brytanię, Francję, Hiszpanię i Portugalię, do północno-zachodniej Afryki, włączając w to wody przybrzeżne Azorów i Madery. Zamieszkuje także znaczny obszar Morza Śródziemnego – m.in. Morza Balearskie, Kreteńskie, Jońskie, Liguryjskie i Zatokę Lwią. Obecna w wodach otaczających południową Afrykę od Namibii, przez Południową Afrykę, do Madagaskaru. Na Oceanie Spokojnym występuje wokół południowej i wschodniej Australii, do Nowej Zelandii, oraz na niewielkim obszarze od archipelagu Juan Fernández do wybrzeży Chile na wysokości Valparaíso.
Ekologia i zachowanie.
Jest to ryba głębokowodna, bytująca na głębokości od 50 do 2500 m (wg innych źródeł 450–2500, 300–1500 m). Odnotowywana głównie w górnych częściach stoków kontynentalnych. Podczas badań nad różnorodnością gatunkową i liczebnością ryb we wschodnim Atlantyku w połowie lat 90. XX wieku w okolicach Wysp Kanaryjskich najwięcej mor złowiono na głębokości 900–1100 m. W Morzu Śródziemnych nie jest uważana za gatunek rzadki, ale też nie należy do szczególnie rozpowszechnionych.
Odżywia się mniejszymi rybami, skorupiakami, mięczakami i innymi bezkręgowcami. Tarło przypada na wczesną jesień.
Morfologia.
Dorosłe osobniki osiągają długość maksymalną 80 cm (100 cm), średnia długość wynosi około 45 cm (40–60 cm). Mora ma około 51 kręgów. Płetwy brzuszne są cienkie i wydłużone. Ma dwie płetwy grzbietowe z odpowiednio 7–8 i 42–44 promieniami miękkimi, dwie płetwy odbytowe (lub jedną głęboko wciętą w połowie) z odpowiednio 15–18 i 15–20 promieniami miękkimi. Między pierwszą a drugą płetwą odbytową są charakterystyczne trzy kolce. Oczy ma stosunkowo duże. Jest koloru szarego.
Znaczenie gospodarcze.
Nie ma znaczenia gospodarczego. Łowiona jest rzadko, nie stanowi bowiem celu morskiego rybołówstwa komercyjnego. Mięso jadalne.
Status.
IUCN uznaje ją za gatunek najmniejszej troski (LC, Least Concern) od 2013. Trend populacji nieznany.

</doc>
<doc id="4243651" url="https://pl.wikipedia.org/wiki?curid=4243651" title="Daniel Gołębiowski">
Daniel Gołębiowski

 
Daniel Gołębiowski (ur. 6 lutego 1998 w Szczecinie) – polski koszykarz, występujący na pozycjach rzucającego obrońcy oraz niskiego skrzydłowego, obecnie zawodnik Śląska Wrocław.
5 maja 2020 dołączył do GTK Gliwice. 1 lipca 2022 został zawodnikiem Śląska Wrocław.

</doc>
<doc id="4243657" url="https://pl.wikipedia.org/wiki?curid=4243657" title="Hermann Matern">
Hermann Matern

Hermann Matern (ur. 17 czerwca 1893 w Burgu koło Magdeburga, zm. 24 stycznia 1971 w Berlinie) – niemiecki polityk KPD, SED i państwowy.
Życiorys.
Urodził się w rodzinie robotniczej, w której ojciec miał poglądy socjaldemokratyczne. Ukończył szkołę podstawową oraz praktykował w zawodzie garbarza (1907-1911). W 1907 wstąpił do Socjalistycznej Młodzieży Robotniczej ("Sozialistische Arbeiterjugend"), w 1910 do Niemieckiego Związku Pracowników Rolnictwa ("Deutscher Landarbeiterverband"), oraz do SPD (1911-1914). Podczas I wojny światowej walczył na froncie zachodnim, we Francji (1914-1918).
W 1918 wstąpił do Niezależnej Socjaldemokratycznej Partii Niemiec ("Unabhängige Sozialdemokratische Partei Deutschlands" – USPD) i był uczestnikiem rewolucji listopadowej oraz członkiem Rady Robotniczej i Żołnierskiej, gdzie został wybrany na dowódcę pułku straży w Magdeburgu. Od 1919 do 1926 pracował jako garbarz w Burgu, gdzie był przewodniczącym KPD, i sekretarzem związkowym KPD, działaczem związkowym Niemieckiej Federacji Robotników Skórzanych ("Deutscher Lederarbeiterverband") (1926-1928). Był kursantem w szkole Kominternu – Międzynarodowej Szkole Leninowskiej ("Международная ленинская школа") w Moskwie (1928-1929), kierownikiem politycznym KPD w Magdeburgu (1929-1931), a następnie Prus Wschodnich (1931-1933), również deputowanym do pruskiego Landtagu (1932-1933).
W lutym 1933 wziął udział w nielegalnej konferencji zwołanej przez Komitet Centralny KPD w Hali Sportowej Ziegenhals pod Berlinem. Od kwietnia 1933 kierował nielegalną strukturą okręgową KPD Pomorza. 14 lipca 1933 został aresztowany i osadzony w więzieniu Szczecin-Dąbie, skąd udało mu się 19 września 1934 uciec, wraz z trzema współwięźniami, początkowo do Czechosłowacji, a następnie przez Szwajcarię do Francji, gdzie w kręgu Lutetia pracował nad próbą stworzenia Frontu Ludowego przeciwko reżimowi nazistowskiemu (1935-1936), później przebywał w Belgii, Holandii, Norwegii (1938-1940) i nielegalnie w Szwecji (1940–1941). 4 lipca 1940 został pozbawiony obywatelstwa niemieckiego (lista nr 186). W 1941 wraz z Jenny Pickerodt, swoją przyszłą żoną, udał się do Moskwy. Został członkiem Komitetu Narodowego Wolne Niemcy, przebywał najpierw w szkole Kominternu – Międzynarodowej Szkole Leninowskiej, później był nauczycielem w Centralnej Szkole Antyfaszystowskiej ("Центральная антифашистская школа") w obozie nr 27 w Krasnogorsku (-1945).
1 maja 1945 powrócił do Niemiec w grupie KPD Saksonii kierowanej przez Antona Ackermanna; był I sekretarzem Komitetu KPD Saksonii (1945-1946) i po połączeniu w radzieckiej strefie okupacyjnej SPD z KPD, przewodniczącym Komitetu KPD Wielkiego Berlina (1946-1948), przew. Centralnej Komisji Kontroli Partyjnej (1948-1971); jednocześnie powołano go w skład Sekretariatu KC SED (1946-1950), został członkiem Biura Politycznego KC SED (1950-1971). Od 1949 był członkiem (tymczasowej) Izby Ludowej NRD ("Volkskammer"), jej wiceprezesem (1950-1954), i I zastępcą prezesa (1954-). Był członkiem Rady Obrony Narodowej NRD. Oceniany jest, że w swojej działalności powojennej pełnił rolę tzw. „prawej ręki” Waltera Ulbrichta, zwłaszcza w planowaniu i przeprowadzaniu czystek partyjnych.
Matern był od 1963 członkiem Rady Generalnej Międzynarodowej Federacji Kombatantów ("Fédération Internationale des Résistants" – FIR).
Z okazji jego 80. urodzin poczta NRD ("Deutsche Post der DDR") wydała 13 czerwca 1973 okolicznościowy znaczek.
Z racji sprawowanych funkcji był „skoszarowany” w partyjno-rządowych osiedlach kierownictwa NRD – początkowo wokół Majakowskiring w Berlinie-Pankow, następnie na Osiedlu Leśnym pod Bernau. Urna Materna została pochowana na Centralnym Cmentarzu Friedrichsfelde w Berlinie-Lichtenberg.

</doc>
<doc id="4243666" url="https://pl.wikipedia.org/wiki?curid=4243666" title="1 Pułk Obrony Krajowej">
1 Pułk Obrony Krajowej



</doc>
<doc id="4243673" url="https://pl.wikipedia.org/wiki?curid=4243673" title="Iluzja (serial telewizyjny)">
Iluzja (serial telewizyjny)

Iluzja (ang. Deception) – amerykański serial telewizyjny (dramat kryminalny) wyprodukowany przez 
Berlanti Productions, VHPT Company oraz Warner Bros. Television. Jego twórcą jest Chris Fedak. Serial był emitowany od 11 marca 2018 roku do 27 maja 2018 roku przez telewizję ABC.
W Polsce serial jest emitowany od 7 maja 2018 roku przez AXN.
12 maja 2018 roku stacja ABC ogłosiła anulowanie serialu po jednym sezonie.
Główną postacią serialu jest Cameron Black – iluzjonista, który po wielkim skandalu zostaje konsultantem FBI i pomaga tej instytucji w prowadzonych śledztwach.
Produkcja.
Pod koniec stycznia 2017 roku stacja ABC ogłosiła zamówienie pilotowego odcinka dramatu.
W kolejnym miesiącu poinformowano, że w serialu zagrają: Jack Cutmore-Scott, Lenora Crichlow, Amaury Nolasco oraz Ilfenesh Hadera.
Na początku marca 2017 roku ogłoszono, że do obsady dołączyli: Justin Chon jako Jordan Kwon oraz Vinnie Jones jako Gunter Gastafsen.
12 maja 2017 roku stacja ABC ogłosiła zamówienie pierwszego sezonu.
Pod koniec stycznia 2018 roku poinformowano, że w serialu zagra Brett Dalton znany z serialu Agenci T.A.R.C.Z.Y.

</doc>
<doc id="4243675" url="https://pl.wikipedia.org/wiki?curid=4243675" title="San Juan (prowincja)">
San Juan (prowincja)

San Juan – prowincja Dominikany. Stolicą prowincji jest miasto San Juan de la Maguana.
Opis.
Prowincja położona na zachodzie Dominikany, zajmuje powierzchnię 3 364 km² i liczy 232 333 mieszkańców 1 grudnia 2010.

</doc>
<doc id="4243681" url="https://pl.wikipedia.org/wiki?curid=4243681" title="Rafał Komenda">
Rafał Komenda

Rafał Komenda (ur. 5 czerwca 1998 w Grajewie) – polski koszykarz, występujący na pozycji silnego skrzydłowego.
17 listopada 2018 opuścił Anwil Włocławek.
25 lutego 2021 dołączył po raz kolejny w karierze do Anwilu Włocławek. 30 grudnia 2021 opuścił klub.

</doc>
<doc id="4243698" url="https://pl.wikipedia.org/wiki?curid=4243698" title="Fargezja szorstka">
Fargezja szorstka

Fargezja szorstka ("Fargesia scabrida" Yi) – gatunek bambusa z rodziny wiechlinowatych (traw). Naturalnie występuje w chińskich górach na terenach prowincji Syczuan i Gansu na wysokości od 1500 do 2500 m n.p.m. Stanowi składnik diety pandy wielkiej.
Morfologia.
Na stanowiskach naturalnych osiąga wysokość 1,8–3,5(6) m, przy średnicy pędów 5–10(15) mm.

</doc>
<doc id="4243699" url="https://pl.wikipedia.org/wiki?curid=4243699" title="Mora moro">
Mora moro



</doc>
<doc id="4243705" url="https://pl.wikipedia.org/wiki?curid=4243705" title="Stronnictwo Katolicko-Ludowe">
Stronnictwo Katolicko-Ludowe

Stronnictwo Katolicko-Ludowe (od sierpnia 1919 roku Polskie Stronnictwo Katolicko-Ludowe) – polska centrowa partia polityczna o zabarwieniu konserwatywno-katolickim, odwołująca się do średniozamożnego i małorolnego elektoratu chłopskiego. Utworzone w 1914 roku przez biskupa tarnowskiego Leona Wałęgę jako przeciwwaga dla PSL „Piast”. 
Weszło w skład Polskiego Zjednoczenia Ludowego, w sierpniu 1919 roku ponownie usamodzielniło się jako Stronnictwo Katolicko-Ludowe. Było partią regionalną, posiadającą wpływy jedynie w środkowej Galicji. W Sejmie Ustawodawczym (1919–1922) miało 5 posłów. Zachowując autonomię weszło w skład BBWR. Organem prasowym stronnictwa był wydawany w Krakowie "Lud Katolicki". 
Stronnictwo występowało z programem klerykalnym, głosząc, że jego celem jest "obrona szerokich warstw ludowych przed demoralizacją, wyzyskiem, zwłaszcza ze strony stronnictw ludowych i podniesienie tych warstw pod względem kulturalnym i ekonomicznym". 
Czołowi działacze: Antoni August Matakiewicz, ks. Józef Lubelski, ks. Jan Czuj (prezes SKL), Ignacy Jasiński (prezes klubu poselskiego w Sejmie I kadencji).

</doc>
<doc id="4243709" url="https://pl.wikipedia.org/wiki?curid=4243709" title="Errigal">
Errigal

Errigal (irl. "An Earagail") – szczyt o wysokości 751 m n.p.m. w górach Derryveagh niedaleko Gaoth Dobhair w hrabstwie Donegal. Jest najwyższym szczytem zarówno w górach Derryveagh, jak i w hrabstwie. Errigal jest również położonym najdalej na południe, najbardziej stromym i najwyższym szczytem łańcucha górskiego zwanego przez miejscową ludność Seven Sisters. Na łańcuch Seven Sisters składają się kolejno następujące szczyty: Muckish, Crocknalaragagh, Aghla Beg, Ardloughnabrackbaddy, Aghla More, Mackoght i Errigal. Najbliższym szczytem jest Mackoght, znany również jako Little Errigal lub Wee Errigal (irl. "an Earagail Bheag").
Errigal jest znany z różowawego odblasku znajdującego się na nim kwarcytu w świetle zachodzącego słońca. Inną właściwością góry jest jej zmienny kształt w zależności od miejsca obserwacji. Errigal został w 2009 r. wybrany przez portal "Walking &amp; Hiking Ireland" na najbardziej charakterystyczną górę Irlandii.
Wejście na Errigal.
Punktem startowym wycieczek na górę jest najczęściej parking przy szosie R251. Trasa zaczyna się od przejścia przez silnie zerodowany i podmokły teren w kierunku widocznego szlaku wiodącego przez lśniące piargi, skąd zaczyna się właściwe wejście. Po osiągnięciu szczytu turyści z reguły przechodzą krótką, ale eksponowaną ścieżką wiodącą przez przełęcz „One Man’s Pass” do drugiego, niższego szczytu. Do wejścia nie jest konieczne specjalistyczne wyposażenie, ale zalecana jest ostrożność.

</doc>
<doc id="4243710" url="https://pl.wikipedia.org/wiki?curid=4243710" title="Jan Mencwel">
Jan Mencwel

Jan Tomasz Mencwel (ur. 1 listopada 1983 w Warszawie) – polski animator kultury, publicysta, komentator, działacz społeczny i aktywista miejski, współzałożyciel stowarzyszenia Miasto Jest Nasze, a w latach 2016–2021 jego przewodniczący.
Życiorys.
Od urodzenia związany z Targówkiem oraz Pragą-Północ. Absolwent XIII Liceum Ogólnokształcącego im. płk. Leopolda Lisa-Kuli oraz Instytutu Kultury Polskiej Uniwersytetu Warszawskiego (2008). Członek Klubu Inteligencji Katolickiej. Jest członkiem założycielem stowarzyszenia Miasto Jest Nasze. Do 2016 był członkiem komisji rewizyjnej, od listopada 2016 do czerwca 2021 przewodniczącym, zaś następnie sekretarzem MJN. W październiku 2022 został wskazany przez MJN na kandydata w wyborach na prezydenta Warszawy w 2023 roku.
Redaktor wydawanego przez KIK pisma „Kontakt”. Publikuje i komentuje m.in. w portalu ngo.pl, „Kulturze Liberalnej”, „Res Publice”, „Gazecie Stołecznej”, „Rzeczpospolitej”, „Super Expressie”, „Fakcie”, „Polska Times”. Jest członkiem Sieci Latających Animatorów Kultury Towarzystwa Inicjatyw Twórczych „ę”. Współpracuje z organizacjami pozarządowymi, m.in. z Fundacją „Stocznia”, jest też członkiem rady programowej Parku Rzeźby na Bródnie. Jako aktywista miejski działa w kilku warszawskich inicjatywach, m.in. Otwarty Jazdów (broniąca przed wyburzeniem osiedla domków fińskich na Jazdowie), Chlebem i Solą, Inicjatywa Wolna Białoruś. Od września 2018 zawodowo związany z ClientEarth, gdzie odpowiada za kampanie związane z ochroną klimatu.
Za obronę domków fińskich w 2014 Jan Mencwel, wraz z Andrzejem Górzem i Janem Śpiewakiem, otrzymał nagrodę czytelników "Stołek" Gazety Stołecznej. W 2021 został wyróżniony Central Europe Leadership Award. W tym samym roku był nominowany do nagrody Grand Press w kategorii Książka Reporterska Roku za książkę "Betonoza".
W 2022 był współkuratorem wystawy "Walka o ulice" w ramach czternastej edycji festiwalu "Warszawa w Budowie", prezentowanej w Muzeum Sztuki Nowoczesnej w Warszawie.
Syn Andrzeja Mencwela oraz Anny z domu Gettlich. Brat Stanisława.

</doc>
<doc id="4243711" url="https://pl.wikipedia.org/wiki?curid=4243711" title="Antoni Matakiewicz">
Antoni Matakiewicz



</doc>
<doc id="4243713" url="https://pl.wikipedia.org/wiki?curid=4243713" title="Christel Wehage">
Christel Wehage



</doc>
<doc id="4243715" url="https://pl.wikipedia.org/wiki?curid=4243715" title="Polskie Stronnictwo Katolicko-Ludowe">
Polskie Stronnictwo Katolicko-Ludowe



</doc>
<doc id="4243717" url="https://pl.wikipedia.org/wiki?curid=4243717" title="Macrocyclops annulicornis">
Macrocyclops annulicornis

Macrocyclops annulicornis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1838 roku przez niemieckiego przyrodnika Carla Ludwiga Kocha.

</doc>
<doc id="4243718" url="https://pl.wikipedia.org/wiki?curid=4243718" title="Branco">
Branco



</doc>
<doc id="4243720" url="https://pl.wikipedia.org/wiki?curid=4243720" title="Ardloughnabrackbaddy">
Ardloughnabrackbaddy

Ardloughnabrackbaddy (ir. Ard Loch na mBreac Beadaí) – szczyt górski w hrabstwie Donegal, osiąga wysokość 603 m n.p.m.
Geografia.
Położony jest nieopodal niewielkiego jeziora Loughnabrackbaddy. Środkowy i trzeci pod względem wielkości szczyt łańcucha górskiego "Seven Sisters, siedmiu sióstr", będącego częścią masywu górskiego Derryveagh. Pozostałe szczyty Seven Sisters, to Muckish, Crocknalaragagh, Aghla Beg, Aghla More, Mackoght i Errigal.

</doc>
<doc id="4243726" url="https://pl.wikipedia.org/wiki?curid=4243726" title="Opactwo w Durrow">
Opactwo w Durrow

Opactwo w Durrow – dawny klasztor w Durrow w hrabstwie Offaly w Irlandii.
W 2010 roku sześć wczesnośredniowiecznych klasztorów chrześcijańskich, w tym opactwo w Durrow, zostało wpisanych na irlandzką listę informacyjną UNESCO – listę obiektów, które Irlandia zamierza rozpatrzyć do zgłoszenia do wpisu na listę światowego dziedzictwa UNESCO.
Historia.
Opactwo zostało założone przez Kolumba opata z Hy, najprawdopodobniej pomiędzy rokiem 585 a 589. Beda Czcigodny podaje, że miało to miejsce przed wyjazdem opata do Brytanii, natomiast biograf Kolumby – Adamnan z Hy, że po jego wyjeździe, a podczas jednej z wizyt Kolumby w Irlandii. Opactwo znajdowało się w strategicznym miejscu nieopodal geograficznego środka Irlandii i zaraz na południe od Slighe Mghór (ang. "The Great Way") – głównego szlaku przecinającego wyspę z zachodu na wschód (współcześnie pomiędzy Kilbeggan a Tullamore w hrabstwie Offaly).
Kolumba powierzył budowę opactwa mnichowi Laisrénowi (swojemu krewnemu), któremu pozostawił precyzyjne wytyczne. Pierwsze zabudowania wznoszone były z drewna i nie zachowały się do czasów współczesnych.
Opactwo wkrótce zyskało na znaczeniu – w 630 roku w Durrow lub jego pobliżu odbył się synod w sprawie obchodzenia Wielkanocy. Spoczął tu m.in. król Domnall Midi z klanu Cholmáin. Dzięki dogodnemu położeniu klasztor był odwiedzany przez licznych pielgrzymów, co przyczyniło się do jego bogactwa.
Niewiele wiadomo o dziejach opactwa w wiekach późniejszych. Kroniki wspominają o bitwie pomiędzy Durrow a miastem klasztornym Clonmacnoise w 764 roku, podczas której Durrow straciło 200 ludzi. Kroniki Ulsteru odnotowują spalenie wielu klasztorów wraz z ich bibliotekami, w tym opactwa w Durrow, w roku 1095.
W XII w., z inicjatywy Malachiasza, w Durrow założono klasztor augustiański, który został doszczętnie zniszczony w 1175 roku.
Po reformacji i rozwiązaniu wielu klasztorów, opactwo w Durrow zostało zamknięte w 1541 roku, a jego kościół stał się kościołem parafialnym i funkcjonował do końca XIX w. Opuszczone opactwo popadło w ruinę. Do dziś z oryginalnych artefaktów zachowały się jedynie kamienny wysoki krzyż ("High Cross") i studnia. Prawie trzymetrowy krzyż, najprawdopodobniej z IX w., zdobią sceny ze Starego i Nowego Testamentu z charakterystycznymi przedstawieniami ludzi i ich emocji.
W 2010 roku sześć wczesnośredniowiecznych klasztorów chrześcijańskich, w tym opactwo w Durrow, zostało wpisanych na irlandzką listę informacyjną UNESCO – listę obiektów, które Irlandia zamierza rozpatrzyć do zgłoszenia do wpisu na listę światowego dziedzictwa UNESCO.
Księga z Durrow.
W opactwie przechowywano bogato iluminowany, pergaminowy manuskrypt z II połowy VII w. z łacińskim przekładem czterech Ewangelii – najstarszy znany rękopiśmienny ewangeliarz z terenu Wysp Brytyjskich – tzw. Księgę z Durrow.
Obserwacje astronomiczne.
W lipcu 1054 roku mnisi w Durrow mieli zaobserwować nagłe pojawienie się na niebie niezwykle jasnej gwiazdy, co zostało odnotowane w Kronikach Czterech Mistrzów. Mary Mulvihill podaje, że jest to jedyna znana obserwacja wybuchu supernowej w 1054 roku na terenie Europy.

</doc>
<doc id="4243732" url="https://pl.wikipedia.org/wiki?curid=4243732" title="Kościół św. Bartłomieja Apostoła we Włodowicach">
Kościół św. Bartłomieja Apostoła we Włodowicach

Kościół świętego Bartłomieja Apostoła – rzymskokatolicki kościół parafialny należący do dekanatu Zawiercie - Najświętszej Maryi Panny Królowej Polski archidiecezji częstochowskiej.
Kamień węgielny pod budowę świątyni został położony w 1701 roku. Kościół został ufundowany przez prałata księdza Mariana Kępskiego. Budowla została konsekrowana w 1708 roku, natomiast ołtarze w 1787 roku. Mistrz murarski Walenty Urbański w 1796 roku podwyższył nieco wieżę i odrestaurował świątynię. Kolejna rozbudowa miała miejsce w latach 1898 - 1911. Została wtedy zbudowana zakrystia, kaplica i ponownie została podwyższona wieża.
Świątynia została wzniesiona w stylu baroku polskiego – posiada jedną nawę, jest murowana, otynkowana i nakryta blachą. Od strony wschodniej jest umieszczone węższe prezbiterium na planie prostokąta ze ściętymi narożnikami. Przy nim są umieszczone dobudówki: od strony południowej zakrystia z przedsionkiem, od strony północnej kaplica Pana Jezusa Ukrzyżowanego. Prezbiterium oddziela od nawy arkada. Od strony zachodniej jest umieszczona czworokątna wieża posiadająca kruchtę w przyziemiu.
Wewnątrz ściany świątyni podzielone są parzystymi pilastrami z kapitelami ozdobionymi główkami puttów (aniołków uskrzydlonych), w ścianie północnej jest umieszczona nisza sklepiona konchowo przeznaczona na chrzcielnicę i posiadająca trójkątny szczyt, w którym znajduje się oko opatrzności. Nawa nakryta jest kolebkowym sklepieniem z lunetami na gurtach, prezbiterium i zakrystia nakryte są sklepieniem krzyżowym, kruchta nakryta jest sklepieniem krzyżowo-kolebkowym. Drewniany chór umieszczony na podstawach szynowych ozdabiają malowidła Nowego Testamentu.
Świątynia posiada siedem ołtarzy w stylu barokowym. Ołtarz główny w stylu późnobarokowym jest dwukondygnacyjny i powstał na początku XVIII wieku, jest ozdobiony ornamentyką roślinną i posiada rzeźby św. Bartłomieja i św. Jana Chrzciciela oraz świętych Apostołów Piotra i Pawła. Na zwieńczeniu jest umieszczony Bóg Ojciec w otoczeniu puttów. Poniżej znajduje się ołtarz św. Barbary. Pośrodku jest umieszczony duży obraz Chrystusa Bolesnego ze związanymi rękoma adorowanego przez św. Jana Chrzciciela i św. Bartłomieja według księdza Jana Wiśniewskiego sprowadzony z Rzymu. Na zasuwie znajduje się obraz Przemienienia Pańskiego nazywany również obrazem zmartwychwstania.

</doc>
<doc id="4243738" url="https://pl.wikipedia.org/wiki?curid=4243738" title="Pierre Soulé">
Pierre Soulé

Pierre Soulé (ur. 31 sierpnia 1801 w Castillon-en-Couserans, zm. 26 marca 1870 w Nowym Orleanie) – amerykański polityk i dyplomata.
Życiorys.
Urodził się 31 sierpnia 1801 w Castillon-en-Couserans. Uczęszczał do szkół w Tuluzie i Bordeaux. W wieku 15 lat został wydalony do Nawarry za działalność przeciwko Burbonom. Przez rok przebywał w Pirenejach, a w 1818 roku powrócił do Francji. Studiował nauki prawne w Paryżu, gdzie po uzyskaniu dyplomu prowadził prywatną praktykę i zajmował się dziennikarstwem. W 1825 roku został aresztowany za działalność rewolucyjną, jednak zbiegł do Wielkiej Brytanii, a następnie na Haiti i do USA. Praktykował prawo w Nowym Orleanie, a w 1846 roku został członkiem legislatury stanowej Luizjany. W tym samym roku wystartował w uzupełniających wyborach do Senatu z ramienia Partii Demokratycznej, które miały obsadzić wakat po śmierci Alexandra Barrowa. Mandat senatora pełnił przez dwa miesiące w 1847 roku i ponownie w latach 1849–1853. W październiku 1853 roku został mianowany posłem pełnomocnym w Hiszpanii. Po niespełna dwuletniej służbie dyplomatycznej zrezygnował ze stanowiska. Powrócił do praktyki prawniczej w Nowym Orleanie. Był przeciwny secesji Luizjany, jednak podporządkował się władzom stanowym. Gdy jego rodzinne miasto zostało oblężone, Soulé został uwięziony w Fort Lafayette w Nowym Jorku. Po uwolnieniu wspomagał Konfederację. Zmarł 26 marca 1870 w Nowym Orleanie. Został pochowany na Saint Louis Cemetery.

</doc>
<doc id="4243757" url="https://pl.wikipedia.org/wiki?curid=4243757" title="3 Dywizja Flak">
3 Dywizja Flak

3 Dywizja Flak (niem. "3. Flak-Division") – niemiecka dywizja artylerii przeciwlotniczej z okresu II wojny światowej.
Historia.
Jednostkę utworzono 1 lipca 1938 r. jako "Luftverteidigungskommando Hamburg" (Dowództwo Obrony Powietrznej Hamburg). 1 sierpnia 1938 r. jej nazwę zmieniono na "Luftverteidigungskommando 3" i ponownie 1 września 1941 r. na "3. Flak-Division".
Dywizja przez całą wojnę przebywała w Hamburgu i najbliższych okolicach. Jej obrona załamała się w sierpniu 1943 r., gdy większa część miasta została spalona w czasie operacji Gomora. Poddała się Aliantom w maju 1945 r.

</doc>
<doc id="4243759" url="https://pl.wikipedia.org/wiki?curid=4243759" title="Serge Chiesa">
Serge Chiesa

Serge Chiesa (ur. 25 grudnia 1950 w Casablance) – francuski piłkarz, występujący na pozycji pomocnika.
Z zespołem Olympique Lyon w 1973 zdobył Puchar i Superpuchar Francji. W latach 1969–1974 rozegrał 12 meczów w reprezentacji Francji i strzelił dla niej 3 gole.

</doc>
<doc id="4243766" url="https://pl.wikipedia.org/wiki?curid=4243766" title="System Sygnalizacji Nr. 4">
System Sygnalizacji Nr. 4

System Sygnalizacji Nr. 4 () – zbiór protokołów stosowanych w sieciach telekomunikacyjnych. Architektura systemu sygnalizacji została określona przez CCITT i zdefiniowana jest w zaleceniach ITU-T serii Q.120-Q.139 przez Study Group XI w latach 1985-1988.

</doc>
<doc id="4243770" url="https://pl.wikipedia.org/wiki?curid=4243770" title="Szymon Kiwilsza">
Szymon Kiwilsza

Szymon Kiwilsza (ur. 27 listopada 1997 w Koszalinie) – polski koszykarz, występujący na pozycji środkowego, aktualnie zawodnik WKK Wrocław.
20 czerwca 2018 został zawodnikiem GTK Gliwice.
17 lipca 2019 dołączył do Legii Warszawa. 20 stycznia 2020 opuścił klub. Dzień później został zawodnikiem I-ligowej Weegree AZS-u Politechniki Opolskiej. 29 lipca powrócił do swojego pierwszego klubu WKK Wrocław. 

</doc>
<doc id="4243771" url="https://pl.wikipedia.org/wiki?curid=4243771" title="Bruno Bobak">
Bruno Bobak

Bruno Bobak (ur. 27 grudnia 1923 w Wawelówce k. Skałatu, zm. 24 września 2012 w Saint John, Nowy Brunszwik, Kanada) – kanadyjski artysta malarz, wykładowca i pedagog.
Życiorys.
Urodził się jako Bronisław Józef Bruno Bobak w kolonii Wawelówka, w gminie Grzymałów, rok później jego rodzice emigrowali do Kanady, zamieszkali w Saskatchewan. Po ukończeniu szkoły średniej Bobak zamieszkał w Toronto, gdzie studiował na wydziale artystycznym w Central Technical School pod kierunkiem Carla Schaeffera oraz Art Gallery of Toronto u Arthura Lismera. W 1942 wstąpił w szeregi armii kanadyjskiej i jako najmłodszy, jeden z trzydziestu trzech kanadyjskich artystów walczył na frontach II wojny światowej. W 1944 podczas wystawy sztuki wojennej otrzymał pierwszą nagrodę Canadian Army Competition of Art. Przebywając w Wielkiej Brytanii rozpoczął studia malarskie w Central School of Arts and Crafts oraz w City and Guilds Arts School w Londynie. Po powrocie do Kanady ożenił się i razem z żoną Molly początkowo mieszkał w Ottawie, gdzie pracował w Canadian Government Exhibition Commision. W 1947 przeprowadził się do Vancouver, gdzie wykładał w Vancouver School of Art. W 1960 przeniósł się do Nowego Brunszwiku, gdzie został artystą rezydentem na Uniwersytecie Nowego Brunszwiku, w tym samym roku otrzymał pierwszą nagrodę na Exhibition of Contemporary Art w Vancouver. W 1985 razem z żoną Molly Bobak zostali odznaczeni Orderem Kanady, rok później przeszedł na emeryturę.
Został uhonorowany również nadanym Queen Elizabeth II Silver Jubilee Medal.
Twórczość.
Bruno Bobak jest uznawany za jednego z najwybitniejszych kanadyjskich malarzy batalistycznych, jego prace znajdują się w zbiorach muzealnych w Kanadzie, Polsce, Wielkiej Brytanii i Stanach Zjednoczonych. Posługiwał się techniką akwarelową. Należał do wielu artystycznych stowarzyszeń m.in. Canadian Group of Painters, The Canadian Society of Painters in Water Colours, Etchers and Engravers, The British Columbia Society of Artists oraz The Royal Canadian Academy.

</doc>
<doc id="4243772" url="https://pl.wikipedia.org/wiki?curid=4243772" title="Galway Film Fleadh">
Galway Film Fleadh

Galway Film Fleadh – coroczny międzynarodowy festiwal filmowy odbywający się od 1989 w Galway w Irlandii.
Historia.
Galway Film Fleadh to sześciodniowe międzynarodowe wydarzenie filmowe, które odbywa się w lipcu. W programie imprezy znajdują się filmy z całego świata, wszystkich pokoleń i środowisk kulturowych. Pierwszy raz odbył się w dniach 19-24 lipca 1989 w Claddagh Palace, gdzie odbywał się do 1995. Po zamknięciu kina, w 1996, przeniósł się do Town Hall i Omniplex Cinema.
Irlandzki przemysł filmowy i Galway Film Fleadh wspierają się, włączając w swoje działania reaktywowany Irish Film Board i targi filmowe Galway Film Fair, w celu rozwijania brytyjskiego i irlandzkiego pierwszego dedykowanego rynku filmowego. W ciągu 30 lat główny cel Galway Film Fleadh pozostaje niezmieniony: stać się platformą dla najodważniejszych w nowym irlandzkim kinie oraz przyciągnąć publiczność i filmowców z całego świata, by dzielić się fenomenem kina. Oprócz prezentacji najlepszych filmów irlandzkich i światowych, odbywają się także warsztaty, debaty, seminaria i spotkania z ludźmi przemysłu filmowego w ramach Galway Film Fair. Członkowie branży filmowej debatują nad różnymi aspektami niezależnego tworzenia filmów, w tym produkcją, finansowaniem, dystrybucją i technologiami cyfrowymi.
Galway Film Fleadh gościł takie gwiazdy jak: Martin Sheen, Isabelle Huppert, Zachary Quinto, Saoirse Ronan, Anjelica Huston, Michael Fassbender, Amanda Plummer, Peter O’Toole, Abbas Kiarostami, Mira Nair, Bill Pullman, Jeremy Irons, Kathy Bates, Woody Harrelson, Paul Schrader, Robert Towne, Stephen Daldry, Lee Unkrich, Volker Schloendorff, John Lynch, Luis Mandoki, Campbell Scott, Patricia Clarkson, Stephen Frears, Maureen O’Hara, Anthony Minghella, Agnieszka Holland, Arthur Penn, István Szabó, Pierce Brosnan, Michael Winterbottom, Paolo Taviani, Michael Moore, Jim Sheridan, Neil Jordan.
W 2014 magazyn amerykańskich twórców filmowych, krytyków i przedstawicieli przemysłu "MovieMaker Magazine" umieścił Galway Film Fleadh na liście "25 Coolest Film Festivals in the World".
Pitching competition.
W 2005 ustanowiono konkurs The Galway Film Fleadh Pitching Competition w celu zaakcentowania, że dobry tekst jest podstawą sektora audiowizualnego oraz umożliwienia wielu pisarzom szansę zaistnienia w branży filmowej. Wszystko, co jest wymagane, to napisany na 500 słów autorskiego tekstu. Uwzględniany jest każdy rodzaj dramatu fabularnego, dokumentu lub animacji. Finaliści prezentują swój pomysł w ciągu 90 sekund przed publicznością i panelem ekspertów branżowych w ostatnim dniu Galway Film Fleadh. Pozwala to większej liczbie pisarzy na szansę przedstawienia swoich pomysłów, a jednocześnie zmotywowanie ich do doskonalenia sztuki "Elevator Pitch". Zwycięzca zostaje ogłoszony podczas ceremonii wręczenia nagród i otrzymuje nagrodę pieniężną w wysokości 3000 €.
Zaproszenie do napisania krótkiego tekstu inspiruje wiele osób, z których znaczna część nie miała doświadczenia w branży filmowej, zaś dla pisarzy stanowi szansę szlifowania warsztatu pitchingu. Jest to doskonała okazja aby przedstawić swój pomysł na papierze i przekazać swoją historię większej liczbie odbiorców. Oprócz nagrody pieniężnej zwycięzcy mają realną możliwość na rozwinięcie krótkiej formy w pełnometrażowy film. W 2007 w konkursie wziął udział William Collins, którego historia posłużyła do realizacji pełnometrażowego scenariusza na kanwie, którego powstał w 2010 film "My Brothers" w reżyserii Paula Frasera. Collins był też nominowany do nagrody IFTA w kategorii najlepszy scenariusz.
Junior Film Fleadh.
Junior Film Fleadh to festiwal odkrywania nowych talentów i centrum warsztatowe dla młodych ludzi, którzy chcą realizować się w branży filmowej. Powołany został do życia przez organizatorów Galway Film Fleadh i odbywa się w listopadzie. Projekcje filmów fabularnych i krótkometrażowych oraz filmów dokumentalnych odbywają się w języku angielskim, Gaeilge, francuskim, niemieckim i innych językach europejskich. Prowadzone są warsztaty filmowe i konkurs pitchingu oraz scenariuszy dla młodzieży.
One Minute Film Festival.
Galway City of Film we współpracy z Galway Film Centre i Galway Film Fleadh były gospodarzami "One Minute Film Festival". W ramach części konkursowej filmowcy i entuzjaści filmu przesyłają jednominutowy film, oparty na dowolnym temacie lub sposobie realizacji. Najlepsze 30 filmów wybierane jest przez grono sędziowskie, następnie wyświetlane w specjalnym publicznym wydarzeniu w ramach Galway Film Fleadh.

</doc>
<doc id="4243778" url="https://pl.wikipedia.org/wiki?curid=4243778" title="Renata Szczęch">
Renata Szczęch

Renata Szczęch, z domu Małodobra (ur. 7 stycznia 1967 w Kolbuszowej) – polska prawnik, dyplomata i urzędnik państwowy, w latach 2015–2016 podsekretarz stanu w Ministerstwie Rodziny, Pracy i Polityki Społecznej, w latach 2016–2017 podsekretarz stanu w Ministerstwie Spraw Zagranicznych, w latach 2017–2019 podsekretarz stanu w Ministerstwie Spraw Wewnętrznych i Administracji.
Życiorys.
Absolwentka Wydziału Prawa i Administracji Uniwersytetu Marii Curie-Skłodowskiej. Ukończyła aplikację legislacyjną przy Kancelarii Prezesa Rady Ministrów oraz studia MBA w Instytucie Nauk Ekonomicznych Polskiej Akademii Nauk.
Od 1993 zatrudniona w Wojewódzkim Urzędzie Pracy w Rzeszowie. W latach 1996–2001 pracowała w Ministerstwie Pracy i Polityki Społecznej, później do 2004 – w Ministerstwie Spraw Zagranicznych.
Pełniła funkcję konsula w Konsulacie Generalnym Rzeczypospolitej Polskiej w Nowym Jorku, kierując działem wizowym, paszportowym, a następnie zajmując się sprawami obywatelstwa polskiego. Pracowała również w departamencie prawnym Ministerstwa Gospodarki oraz w Urzędzie do spraw Repatriacji i Cudzoziemców.
Była dyrektorem Przedstawicielstwa Polskich Linii Lotniczych LOT na Amerykę Północną i Południową w Nowym Jorku. Kierowała także Departamentem Prawnym w Głównym Inspektoracie Sanitarnym.
Od 10 grudnia 2015 pełniła funkcję podsekretarza stanu w Ministerstwie Rodziny, Pracy i Polityki Społecznej, a następnie od 14 września 2016 podsekretarza stanu w Ministerstwie Spraw Zagranicznych, odpowiedzialnego za sprawy prawno-traktatowe (miała zostać odwołana ze względu na błędy przy pisaniu projektu ustawy o służbie zagranicznej). Od 24 października 2017 zasiadała na stanowisku podsekretarza stanu w Ministerstwie Spraw Wewnętrznych i Administracji. W sierpniu 2019 odwołana ze stanowiska. W 2020 była p.o. dyrektora Departamentu Prawnego i Orzecznictwa Kontrolnego Najwyższej Izby Kontroli.

</doc>
<doc id="4243781" url="https://pl.wikipedia.org/wiki?curid=4243781" title="Dinghui si">
Dinghui si

Dinghui si (chiń. 定慧寺; pinyin: Dìnghuì sì lub Dinghuichan si) – klasztor buddyjski należący do szkoły caodong tradycji buddyzmu chan. Znany jest także jako Jiaoshan.
Historia klasztoru.
Klasztor został wybudowany w 591 r. w czasie panowania dynastii Sui na wzgórzu Jiaoshan. Według tekstu "Xugao sengzhuan" Daoxuana powstałego w okresie dynastii Tang, cesarz Yang przewodził zgromadzeniu tysięcy mnichów w Yangzhou. W czasie tego spotkania przechodził tamtędy założyciel szkoły tiantai Zhiyi, który postanowił wybudować w Rugao świątynię. Aby postawić klasztor wyburzono okoliczne domy. W tym samym czasie wybudowano także pagodę. Oryginalna nazwa klasztoru to Puji. Gdy w okresie Song został przejęty przez tradycję buddyzmu chan i nosił nazwę Pujichan si. W okresie dynastii Yuan nazwa została zmieniona na Jiaoshan si, jednak po wizycie cesarza Kangxi zmieniono ponownie nazwę na Dinghui.
W czasie panowania dynastii Song klasztor został poważnie zniszczony w czasie wojen. W okresie panowania cesarza Jiajinga (chiń. 嘉靖, pan. 1521-1567) z dynastii Ming rząd Yangzhou przeznaczył 46410 taeli dla miasta Rugao w celu naprawienia całego miasta po częstych atakach "wokou" („japońskich” piratów). Podczas panowania cesarza Wanli (chiń. 萬曆, pan. 1572-1620) klasztor został całkowicie odbudowany i dodano budynek biblioteki.
Klasztor należał do centrów ordynacyjnych w prowincji obok takich klasztorów jak Jinshan, Gulin w Nankinie, Jiechuang w Suzhou, Qingliang w Zhangzhou, Guangxiao w Taixian i Qixia.
Klasztor nominalnie był klasztorem chan należącym do szkoły caodong jeszcze pod koniec panowania dynastii Qing. Jak właściwie wszystkie klasztory od okresu panowania dynastii Ming, prowadził praktykę chan zmieszaną z praktyką Czystej Krainy (chiń. "chanjing shuangxiu"). Zwykle takie klasztory posiadały zarówno pawilon medytacji, jak i pawilon recytowania imienia Buddy. Inne, tak jak i Dinghui, prowadziły specjalną połączoną praktykę przystosowaną do jednej sali. W okresie republikańskim stał się właściwie klasztorem prowadzącym praktykę różnych szkół buddyjskich, chociaż opatami byli zawsze mistrzowie z caodong. Opat Daxu wzmocnił w klasztorze praktyki Czystej Krainy.
W ostatnich pięćdziesięciu latach panowania dynastii Qing, czyli pomiędzy 1864 a 1912, odnowiono, odbudowano i rozbudowano wiele klasztorów, między innymi i Dinghui.
W ramach współpracy Dinghui si współpracował z Jinshan si w prowadzeniu sierocińca. Klasztory opiekowały się ponad setką dzieci do 1937 r., kiedy japońska inwazja prawie całkowicie ograniczyła dochody klasztorów.
W 1937 r. klasztor został ostrzelany i częściowo zniszczony, gdy armia nacjonalistyczna wykorzystała klasztor jako punkt obronny, który blokował japońskie natarcie wzdłuż rzeki Jangcy. Klasztor był zrujnowany, a posągi buddów były poważnie uszkodzone. Dzięki zarządowi Rugao klasztor został odnowiony i odbudowany do jego pierwotnego wyglądu.
W listopadzie 1983 r. decyzją władz klasztor został otwarty dla publiczności.
Ważniejsze obiekty klasztoru.
Plan klasztoru przypomina chiński znak 回. Świątynie są zgrupowane w środku. Brama klasztoru znajduje się po północnej stronie, co w Chinach była bardzo rzadkie, gdyż zwykle główna brama znajdowała się na południu.
Głównym budynkiem klasztoru jest Daxiongbaodian, wybudowany w stylu okresu Ming. Wewnątrz znajdują się posągi Siakjamuniego, Akszobhji i Amitabhy. Po obu stronach sali znajdują się rzeźby 18 arhatów. Jest on skierowany na północ. Tak jak i pawilon biblioteki
Na południowym zachodzie klasztoru stoi 2-kondygnacyjny pawilon Huayan.
Powierzchnia klasztoru to prawie 10000 m².

</doc>
<doc id="4243785" url="https://pl.wikipedia.org/wiki?curid=4243785" title="John Wilson Shaffer">
John Wilson Shaffer



</doc>
<doc id="4243787" url="https://pl.wikipedia.org/wiki?curid=4243787" title="Kamienica Pod Złotym Pucharem we Wrocławiu">
Kamienica Pod Złotym Pucharem we Wrocławiu

Kamienica Pod Złotym Pucharem (j. niem. "Zum Goldenen Becher") – kamienica na wrocławskim Rynku, na południowej pierzei Rynku, tzw. stronie "Złotego Pucharu".
Historia kamienicy i jej architektura.
Pierwszy zabudowania na parceli numer 26 powstała w średniowieczu, w XIII wieku i były to prawdopodobnie dwie mniejsze kamienice: starsza zachodnia i młodsza wschodnia. Ich szerokość wynosiła 17,3 metrów. W nieznanym okresie została połączona z parcelą znajdującą się przy ulicy Świdnickiej, tworząc literę „L”. Przyłączona parcela miała szerokość 3,5 m i mogła służyć jako przejazd na zaplecze domu przyrynkowego. W 1528 roku prawdopodobnie budynki zostały przebudowane. Z tego okresu pochodzi zachowana nad tylnym wejściem do budynku, kamienna tablica wotywna z reliefem przedstawiającym postać Chrystusa z atrybutami męki, z łacińską inskrypcją: „Ufaj Bogu i patrz na pięć ran Chrystusa”, z datą przebudowy i z wizerunkami dwóch fundatorów;. Według niektórych źródeł, na przełomie lat 1438–1439 w kamienicy miał gościć król Albrecht II Habsburg. Informacja ta wprowadzona przez Nicolausa Pola w XVII wieku jest kwestionowana przez historyków i być może miało dotyczyć kamienicy Pod Siedmioma Elektorami. Od drugiej połowy XVI wieku kamienica znajdowała się w posiadaniu rodziny Becherer, która to dokonała kolejne prace modernizacyjne; z tego okresu zachował się późnorenesansowy portal w sieni oraz kostkowe obramowanie skrajnego okna parteru w fasadzie. Od nazwiska piętnastowiecznej rodziny Bechererów pochodzi późniejsza nazwa kamienicy.
Jeden z właścicieli kamienicy z ostatnich dwóch dekad XVII wieku, H. Hänisch (wzmiankowany w latach 1658 i 1671) lub Anton Schode (właściciel kamienicy od 1690) był zleceniodawcą kolejnej poważnej przebudowy kamienicy w stylu barokowym. Powstała wówczas siedmioosiowa fasada, na której zakończeniu umieszczono tralkową balustradę i trójkątny tympanon związany z trzema środkowymi osiami (zob fot.2). Prawdopodobnie dach był płaski lub miał niewielkie nachylenie. Nad oknami wykonano charakterystyczne dla tego okresu trójkątne naczółki okienne na trzeciej kondygnacji.
Od 1758 roku nowym właścicielem budynku został Bernhard Joseph Grund; jego wizerunek do dnia obecnego widoczny jest na płaskorzeźbie znajdującej się na fasadzie budynku, a jego inicjały znajdują się w sieni budynku. Dwie pozostałe zachowane płaskorzeźby widoczne na elewacji budynku przedstawiają wóz i okręt żaglowy – symbole kupieckie.
W 1870 roku kamienica, będąca własnością kolejnego przedstawiciela rodu Grund, Friedricha Wilhelma przeszła gruntowną przebudowę. Jej autorem był mistrz murarski J. Neugebauer a głównym architektem był Osterlink. Do kamienicy dodano wówczas trzy skrzydła oficyn, wymieniono stropy, podwyższono czwartą kondygnację likwidując przy tym tympanon. Fasada zyskała neorenesansowy charakter. Na parterze zachowano portal i obramienia okien sklepu, ale od strony wschodniej, na potrzeby banku Bankhaus Oppenheim &amp; Schweitzer, wykonano nowa witrynę szafkową.
Według Wojciecha Brzezowskiego, przed 1909 roku kamienica została gruntownie przebudowana. Nadano jej wówczas formę neomanierystyczną. Nad pracami miała czuwać pracownia projektowa Gaze &amp; Böttcher.
Około 1909 roku firma Bernhard Joseph Grund, będąc właścicielem również kamienicy nr 27, ogłosiła konkurs na wykonanie projektu zgodnie z zaleceniami opiniotwórczej komisji „Stary i Nowy Wrocław”, która powstała ok. 1904 roku i miała za zadanie zapobiegać mocnych ingerencji budowlanych w zabytkowy krajobraz miasta. Projektanci musieli uwzględnić dobudowanie jednej kondygnacji z zachowaniem jej formy szczytowej oraz wyburzenie sąsiedniej kamienicy i wybudowania nowej harmonizującej architektonicznie z budynkiem nr 26. Okna w obu kamienicach miały mieć wielkość i kształt okien mieszkalnych. Całość miała przybrać formę wytwornego domu handlowego. Konkurs wyłowił zwycięzcę firmę Gaze &amp; Böttcherale, ale projekt nie został zrealizowany. Przyczyną tego mogła być zmiana planów właścicieli. W 1910 roku firma Bernhard Joseph Grund wykupiła narożną kamienicę nr 28. Narodził się wówczas plan połączenia wszystkich trzech kamienic. Niezrealizowane projekty Gaze &amp; Böttcher dotyczące szczytowych partii fasady zostały powierzone i zmodyfikowane w 1913 przez pracownię Karla Grossera. Prace budowlane rozpoczęto w 1913 roku.
Kamienica nr 26 została podniesiona o jedną kondygnację, zlikwidowano alternacje naczółków, a w ich miejsce umieszczono proste, prostokątne okna. Wykonano wówczas nową fasadę z kamiennymi neorenesansowymi rzeźbami, zmieniono również układ okienny na parterze i drzwi, nadając im formy zbliżone do pierwotnych średniowiecznych. We wnętrzu budynku zmieniono układ pomieszczeń na piętrach a kamienice połączono z kamienicą nr 27.
Funkcje handlowe kamienicy.
Do XVII wieku w kamienicy znajdował się zajazd. W drugiej połowie XIX wieku w kamienicy Pod Złotym Pucharem działała firma bieliźniarska Juliusza Henela. W pierwszych dekadach XX wieku na parterze działał sklep kolonialny. Po 1945, aż do lat pierwszej dekady XXI wieku w kamienicy znajdowała się Drogeria Pod Złotym Pucharem. Jej wnętrze ozdabiała stolarka wykonana w starym stylu, a w oknach znajdowały się trzy witraże, stylizowane na neogotyckie, nawiązujące tematyką do miejsca: pierwszy przedstawiał moździerz z tłuczkiem oraz szklaną buteleczkę na perfumy, a pośrodku na żółtym pasie przecinającym na pół tarczę znajdował się kwiat róży. Drugi witraż przedstawiał plan Wrocławia oparty na mapie miasta autorstwa Barthela Weihnera z 1562 roku. Trzeci miał formę prostokąta zamkniętego łukiem, a w jego centralnej części znajdował się złoty puchar, symbol kamienicy. Po zamknięciu drogerii wszystkie elementy ozdobne i witraże zostały usunięte.
Właściciele i postacie związane z kamienicą.
Pierwszym udokumentowanym właścicielem kamienicy (od 1347) był protoplasta rodziny z Zittau (z Żytawy), Niclos von Sittin (Sitten). Mikołaj był kupcem i inwestorem. Swoje interesy prowadził już na początku lat 20 XIV wieku. Kupował działki przy ulicy św. Wojciecha (obecnie ulica Wita Stwosza) oraz w jej pobliżu. Wraz z bratem Jacobem, przed 1336 właściciela kamienicy Rynek 4, powiększał swój majątek, skupując i sprzedając majątki ziemskie, posiadłości wiejskie, młyny, dochody, renty. W 1341 roku udzielił pożyczki królowi 800 grzywien pod zastaw 100 grzywien czynszu na dochodach z księstwa wrocławskiego. W latach 1322–1351 zasiadał w ławach i w radzie, gdzie w 1346 uzyskał godność seniora rady, a w 1349–1351 był pierwszym ławnikiem. Wespół z Piotrem Schwarz i Mikołajem z Krakowa ufundował kaplicę w kościele Św. Elżbiety. W późniejszych transakcjach towarzyszył mu jego syn Franzke, który również robił karierę polityczną: do składu rady był wybierany dwukrotnie w 1349 i 1351. W 1359 posesja została odsprzedana Arnoldowi Fusel, mężowi córki Mikołaja, Anny. Fusel, jeszcze do 1351 był współwłaścicielem kamienicy Rynek 19.
Po pięciu latach kamienica ponownie zmieniła właściciela i trafiła w ręce rodziny Schebitz: Petze (Pecze) von Schebicz, a następnie jego córki Margareth i jej męża Willuscha de Wras (1364-1376) oraz Hans Schewicz (1377-1378). Pomiędzy rokiem 1377 a 1387 Hans Schewicz zamienił się posesją z sąsiadem, właścicielem posesji 27, Piotrem Beyer młodszym. Prawdopodobnie przyczyną zamiany był brak zabudowy zatylnej i tylnego czy bocznego przejazdu na zaplecze co miało utrudniać Beyerowi w rozwinięciu jego działalności handlowej. Piotr Beyer młodszy od 1372 do 1397 był dwudziestokrotnie wybierany do ławy i rady miasta. W latach 1389, 1393–1394, 1396 piastował godność seniora rady, a w 1395 pierwszego ławnika. Jego ojciec, również radca, był właścicielem posesji nr 19. W 1402 roku posesje odziedziczył jego syn Marek a swoje udziały posiadali pozostali bracia Hans i Piotr.
Od 1418 roku właścicielem kamienicy zostali Niklas i Margareth Hering. Rajca miejski od 1439 był również właścicielem innej posesji przy Rynku 33 na wschodniej posesji. Po śmierci Niklasa i po zrzeczeniu się praw majątkowych jego dzieci Wenzela i Erasmusa na rzecz ich matki, jedyną właścicielką kamienicy do 1466 roku była Margareth Hering.
W 1466 roku kamienice, wraz z całym jej zadłużeniem czynszowym (ponad 23,5 grzywny czynszu, wykupne za ok. 230 grzywny) zakupił Kaspar Junghermann. Kaspar był z zawodu kramarzem, i jako przedstawiciel innych kramarzy, w latach 1478–1483 zasiadał w ławie. Do jego majątku należała działka przy ulicy Groszowej oraz dwa domy czynszowe przy Kurzym Targu (w latach 1467–1474). Po jego śmierci w 1483 kamienica była własnością jego nieletnich dzieci. W 1494 jego imiennik, Kaspar zrzekł się swoich udziałów na rzecz siostry Elżbiety i jej męża Hansa Becherera. Elżbieta zmarła w 1497 i została pochowana wraz z dziećmi w kościele św. Elżbiety, gdzie znajduje się jej nagrobek. W 1499 roku kamienica została poważnie zadłużona u bogacza Sebalda Sauermana (na 24 grzywny), ale pozostała w posiadaniu rodu do drugiej połowy XVI wieku.
Od drugiej połowy XVII wieku właścicielem kamienicy był H. Hänisch; wzmiankowany w dokumentach z 1658 i 1671 roku. Od 1690 roku kamienica była własnością kupca Johanna Antona Schodego. W 1758 roku kamienica została nabyta przez bogatego kramarza Bernharda Josepha Grunda i pozostała własnością rodu aż do 1945 roku. W budynku na parterze, na początku XX wieku znajdował się „Bank Wechselgeschäft Jaffe &amp; Co.” oraz sklepy C. Menzel &amp; Sohn, Pelzwaren, M. I. Hirschstein, Herrenkleider.
Po 1945.
Podczas działań wojennych w 1945 roku kamienica uległa wypaleniu. Została odbudowana według projektu Jana Burka, dwupoziomowy strych został zastąpiony jednopoziomowym a dach kalenicowy dachem namiotowym. Fasada została ponownie zwieńczona tympanonem.

</doc>
<doc id="4243788" url="https://pl.wikipedia.org/wiki?curid=4243788" title="Cornell University">
Cornell University



</doc>
<doc id="4243795" url="https://pl.wikipedia.org/wiki?curid=4243795" title="Purple and Brown">
Purple and Brown

Purple and Brown – brytyjski krótkometrażowy serial animowany wyreżyserowany przez Richa Webbera.

</doc>
<doc id="4243799" url="https://pl.wikipedia.org/wiki?curid=4243799" title="Kościół San Giacomo dall’Orio">
Kościół San Giacomo dall’Orio

Kościół San Giacomo dall’Orio) – rzymskokatolicki kościół w Wenecji w dzielnicy (sestiere) Santa Croce, dedykowany św. Jakubowi Większemu Apostołowi. Administracyjnie należy do Patriarchatu Wenecji. Jest kościołem parafialnym parafii San Giacomo dall’Orio, wchodzącej w skład dekanatu S. Polo – S. Croce – Dorsoduro.
W wystroju wnętrza wyróżniają się XIV-wieczny drewniany strop w kształcie stępki oraz XII-wieczna kampanila w stylu bizantyńsko-weneckim. W kościele znajduje się kilka arcydzieł weneckiego malarstwa renesansowego, w tym obraz Lorenza Lotta "Madonna z Dzieciątkiem i świętymi" (znany też jako "Najświętsza Maryja Panna z Dzieciątkiem pomiędzy Apostołami i Świętymi" lub "Madonna i czterej święci") w ołtarzu głównym.
Historia.
Legendarne początki.
Początki kościoła San Giacomo dall’Orio są owiane legendą: według niektórych miał być zbudowany w 555 roku (data poprawiona przez weneckiego historyka Marina Sanuda na 976 rok według kalendarza weneckiego); wg innego źródła powstał w VIII wieku (dokument Catastico di scritture, zachowany w archiwum parafialnym). Według jeszcze innych fundacja kościoła nastąpiła w ostatnich dekadach X wieku, z inicjatywy rodzin Campolo z Oderzo i Mula z Contrade, jako reakcja na potrzeby duchowe nowych mieszkańców obszaru Luprio (obecnie Orio), niedawno pozyskanego. Toponim „dell’Orio” jest przez niektórych uważany za zniekształcenie zwrotu „del lauro” („z drzewa laurowego”) i odnosi się do drzewa rzekomo rosnącego na miejscu, gdzie kościół został zbudowany. Inne teorie sugerują: ściągnięcie słów „dal” i „rio” (dla wskazania, iż fasada kościoła skierowana była w stronę kanału Rio de Sant’Agostino), zniekształcenie słowa luprio („bagno”, „teren podmokły”) lub rodzinę Orio (od nazwiska Aurii, udokumentowanego w Wenecji na przełomie X i XI wieku.
Obecny kościół.
Istnienie parafii San Giacomo dall’Orio jest potwierdzone w pierwszym, oficjalnym dokumencie z 1130 roku, którego sygnatariusz, Pietro Sulmulo, podpisał się jako proboszcz kościoła San Giacomo – „Sulmulo Petrus et pesbiter plebanus ecclesie Sancti Jacobi”. Kościół, doszczętnie zniszczony przez pożar, został przebudowany w 1149 roku, po czym całkowicie rozebrany i dzięki hojnej pomocy finansowej patrycjuszowskich rodzin Badoer i Da Mula odbudowany w ciągu 1225 roku jako bazylika w stylu bizantyńskim. Kolejna odbudowa miała miejsce po trzęsieniu ziemi w 1345 roku. W jej trakcie dobudowano transept, a korpus nawowy przekryto stropem w kształcie stępki. Nawy przebudowano w stylu gotyckim, również romańskie kapitele kolumn nawy głównej zostały zastąpione innymi, o wyraźnych cechach gotyckich. Przebudowano apsydę centralną, zaznaczoną na zewnątrz pilastrami i zwieńczoną drobnym łukiem arkadkowym. Z prawej strony, przed prezbiterium, zbudowano tzw. barco (chór zakonny). W 1566 roku do kościoła przeniesiono chrzcielnicę, wyburzając następnie mieszczący ją budynek, położony z lewej strony apsydy. Dwa lata później rozpoczęto tym miejscu budowę zakrystii. W 1568 roku przestrzeń pomiędzy dzwonnicą (wówczas nieprzylegającą do kościoła) a transeptem wypełniały domy duchowieństwa. Kolejne prace restauracyjne przeprowadzono w XVI wieku. W 1592 roku wyburzono barco, przenosząc ołtarz Krzyża. W tym samym roku scuola de devozion SS Sacramento nabyła kaplicę w prawej apsydzie, poddając ją następnie całkowitej przebudowie, zakończonej w 1604 roku. W 1764 roku rozebrano drewniane ołtarze San Sebastiano i Presepe; zbudowano nowy, kamienny ołtarz w prawym transepcie. Pomimo kolejnych przebudów kościół zachował nie tylko jednolity wygląd, ale także czysto bizantyński styl.
Po upadku Republiki Weneckiej.
Na mocy dekretu napoleońskiego Królestwa Włoch z 5 czerwca 1805 roku (oraz kolejnych dekretów) zainicjowano w Wenecji proces kasat i przekształceń kościołów i klasztorów oraz zmian granic parafii. Kościół San Giacomo dall’Orio przetrwał jednak te niekorzystne zmiany, a jako parafialny powiększył nawet swój stan posiadania – pod jego jurysdykcją znalazły się kościoły: San Zan Degolà, San Stae, San Boldo i Sant’Agostin (dwa ostatnie zostały później wyburzone). W efekcie poruszenia, wywołanego zawaleniem się w 1902 roku dzwonnicy św. Marka, kościół San Giacomo dall’Orio został w 1903 roku poddany renowacji. W jej efekcie rozebrano położoną obok wejścia do transeptu XVI-wieczną scuolę San Giacomo. Celem tej rozbiórki było przywrócenie pochyłego dachu z prawej strony.
Czasy współczesne.
Kościół San Giacomo dall’Orio położony jest poza tłumnie uczęszczanymi trasami turystycznymi, jednak plac przed nim ożywa w okresie karnawału poprzedzającego wielki post. Karnawał ten, skromny, lecz sugestywny, różni się zasadniczo od fiesty organizowanej na placu św. Marka.
Historia parafii.
Istnienie parafii San Giacomo dall’Orio jest potwierdzone w pewnym dokumencie z 1130 roku, którego sygnatariusz, Pietro Sulmulo, podpisał się jako proboszcz kościoła San Giacomo. Początkowo parafia związana była z konkatedrą San Pietro di Castello. Bullą papieża Innocentego III, skierowaną do patriarchy Grado Giovanniego Signale z 12 kwietnia 1200 roku parafia San Giacomo dall’Orio została przekazana patriarchatowi Grado z prawem mianowania proboszcza parafialnego. Jednocześnie była związana kościołem macierzystym San Silvestro, wenecką siedzibą patriarchy, co w latach 1216–1231 powodowało spory jurysdykcyjne. Ustały one z chwilą likwidacji patriarchatu Grado i włączenia go w 1451 roku do Patriarchatu Wenecji. Do 1807 roku kościół San Giacomo dall’Orio był kolegiatą, której kapitułę tworzyło trzech kapłanów, jeden diakon i jeden subdiakon. Dekrety napoleońskie spowodowały w latach 1807–1810 likwidację i koncentrację weneckich parafii. Parafia San Giacomo dall’Orio została połączona z parafią Sant’Ubaldo (wen. San Boldo). Jednocześnie wytyczono na nowo jej granice, poszerzając jej teren o część zniesionych parafii Sant’Agostino, San Giovanni decollato (San Zan degolà), Sant’Eustachio (San Stae) i San Simeone profeta (San Simeone grande); z kolei część pierwotnego terenu parafii San Giacomo dall’Orio została przekazana do tej ostatniej (która została zachowana) oraz do parafii San Cassiano. Od 1807 roku parafią zarządza proboszcz mianowany bezpośrednio przez patriarchalną Kurię Wenecką.
Architektura.
Fasada główna.
Fasada główna kościoła wychodzi na niewielki plac Campiello del Piovan, który z kolei graniczy z kanałem Rio de Sant’Agostin. Fasada tylko częściowo odpowiada szerokości nawy głównej, ponieważ z prawej strony znajduje się niewielki dom, służący jako mieszkanie proboszcza. Nad półkolistym łukiem, wieńczącym portal, znajduje się biały, kamienny posąg św. Jakuba Większego, pochodzący z XVII wieku. Na szczycie fasady widnieje żelazny krzyż patriarchalny z dwoma poprzecznymi belkami. Pod szczytem znajduje się okrągłe okno, poniżej, na bokach dwa okna, a pomiędzy nimi krzyż grecki, pochodzący prawdopodobnie z połowy XVI wieku. Podobne rozwiązania kompozycyjne charakteryzują również ściany zamykające oba ramiona transeptu.
Apsydy.
Trzy apsydy kościoła, wychodzące na Campo San Giacomo dell’Orio, cechuje stylistyczna dysharmonia. Apsyda centralna, datowana na XIII wiek, podzielona jest pionowo lizenami i zwieńczona ciągiem wiszących, ślepych arkad. Nad nimi znajduje się kolumnada, dodana podczas restauracji z 1903 roku. Apsydy boczne zbudowano później; tę po lewej stronie, zwaną Santissimo, zbudowano w ostatniej dekadzie XVI wieku, natomiast tę po prawej, zwaną Addolorata, w 1621 roku. W jej oknie znajduje się XVIII-wieczna, żelazna krata, o krzywiźnie dostosowanej do okrągłej ściany.
Kampanila.
Pierwotna kampanila została rozebrana w 1220 roku, ponieważ groziła zawaleniem. Obecna jest wynikiem odbudowy z 1225 roku. Została poważnie zniszczona w 1347 roku przez trzęsienie ziemi. W 1360 roku została odbudowana. Ma 44 wysokości i dzwony napędzane ręcznie. Stylistycznie przypomina kampanilę z bazyliki Santa Maria Assunta na wyspie Torcello. Wznosi się na planie kwadratu. Jej ściany są podzielone szerokimi lizenami, biegnącymi od podstawy aż do komory dzwonnej. Ta ostatnia otwiera się na wszystkie cztery strony kwadryforiami z podwójnymi kolumnami, zakończonymi kapitelami, na których wspierają się romańskie łuki. Nad nimi, pod płaskim dachem, biegnie fryz arkadkowy. Ściany wieży przepruto na różnych wysokościach niewielkimi monoforiami. W dolnej części dzwonnicy znajdują się dwa biforia. Pod nimi widnieje wykonana z greckiego marmuru płaskorzeźba, przedstawiająca św. Jerzego z włócznią i tarczą, datowana na okres między X lub XI wiekiem.
Wnętrze.
Kościół San Giacomo dall’Orio jest zbudowany na planie krzyża łacińskiego jako trójnawowa bazylika. Jego archaiczny, surowy wygląd zewnętrzny kontrastuje z bogatym wystrojem wnętrza, zdominowanym przez drewniany strop. Nawę główną od naw bocznych oddzielają masywne, granitowe kolumny, po 5 z każdej strony, pozbawione baz (zgodnie z techniką budowli romańskich w regionie Laguny Weneckiej) i zwieńczone XIV-wiecznymi kapitelami, pozłocone na narożnikach. Nad półkolistymi łukami arkad nawy głównej ciągnie się drewniany gzyms, wyrzeźbiony w 1532 roku na wystającej belce. W 1903 roku został on odrestaurowany i uzupełniony o brakujące elementy.
Obszerny transept został dobudowany w epoce gotyku. Jest on nieregularny. Jego prawe ramię, otwierające się między drugą a trzecią kolumną, składa się z trzech naw, podczas gdy lewe ramię, między czwartą a piątą kolumną, zostało zredukowane do jednej nawy, a to z powodu istniejących już budynków (domu duchowieństwa, zakrystii, baptysterium, korytarza wyjściowego) dobudowanych w XVI i XVIII stuleciu. Transept stanowi specyficzny rys w architekturze kościoła. Jego lewe (północne) ramię widziane z zewnątrz wydaje się być wciśnięte w nawę boczną (z powodu wspomnianych budynków), podczas gdy ramię po przeciwnej stronie wychodzi poza obrys ściany.
Dzieła sztuki.
Korpus nawowy przykrywa charakterystyczny XIV-wieczny, drewniany strop w kształcie stępki. Podobne stropy znajdują się w kościołach Santo Stefano i San Polo.
Prezbiterium.
Prezbiterium zachowuje ogólny plan romański. Jest podniesione w stosunku do posadzki nawy. Prowadzące do niego schody wykonano z czerwonego marmuru z Werony. Na każdej ze ścian bocznych widnieje duży mural przedstawiający krzyż, z marmurowymi wykończeniami w stylu lombardzkim z początku XVI wieku. Przy posadzce znajduje się tablica upamiętniająca poświęcenie kościoła. Pod stropem zawieszony został XIV-wieczny, drewniany krucyfiks, udekorowany obrazami Paola Veneziano. Pierwotny ołtarz główny został rozebrany w 1960 roku i zastąpiony obecnym. W ołtarzu głównym znajduje się obraz Lorenza Lotta, "Madonna z Dzieciątkiem i świętymi" (znany też jako "Najświętsza Maryja Panna z Dzieciątkiem pomiędzy Apostołami i Świętymi" lub "Madonna i czterej święci"). Namalowany w 1546 roku zalicza się do arcydzieł weneckiego malarstwa renesansowego. Był ostatnim obrazem namalowanym przez Lotta w Wenecji, zanim ten opuścił ją w wyniku nieporozumień. Widniejąca poniżej płaskorzeźba "Męczeństwo św. Jakuba" z 1704 roku, przypisywana Giuseppe Torretto, stanowiła antepedium pierwotnego ołtarza. Z lewej strony prezbiterium stoi XIV-wieczny posąg "Madonna Annunciata".
Kaplica w prawej apsydzie.
Kaplica Najświętszego Sakramentu (Cappella del Santissimo Sacramento) została zbudowana w latach 1549–1604 i przebudowana w 1753 roku. W jej centrum znajduje się marmurowa balustrada z 1750 roku, pokryta polichromią. Kopułę kaplicy otacza drewniana balustrada, zgodnie ze schematem palladiańskim. Sklepienie kopuły zdobi duży, udekorowany stiukiem fresk, "Anioły palące kadzidła", przypisywany między innymi Jacopowi Guaranie. W czterech pendentywach znajdują się freski Alessandra Varotari, przedstawiające czterech ewangelistów: św Łukasza, św. Marka, św. Mateusza i św. Jana. Sklepienie apsydy zdobi fresk "Anioły pogrążone w boleści", zrealizowany w 1830 roku przez G. Paolettiego. Ołtarz ma kształt palladiańskiej świątyni, z sześcioma kolumnami podtrzymującymi wydatną kopułę, zwieńczoną posągiem Zbawiciela. Na drzwiczkach tabernakulum widnieje scena "Chrystus konający w Ogrójcu" (XIX wiek). Ściany kaplicy zdobią obrazy: po prawej, u góry – "Biczowanie" Tizianella; po lewej, u góry: "Ecce Homo" Giulia Del Moro) i poniżej – dwa płótna Palmy młodszego: "Via Crucis" i "Złożenie do grobu".
Nowa zakrystia.
Nowa zakrystia, położona na prawo kaplicy Najświętszego Sakramentu, została zbudowana w 1903 roku na terenie dawnej Scholi Devozion De San Giacomo, którą w tym celu wyburzono. Na stropie zakrystii znajduje się pięć obrazów Paola Veronese, namalowanych w 1577 roku dla Scholi Devozion del Santissimo Sacramento: w centrum "Alegoria wiary", a w jej narożnikach cztery tonda, przedstawiające Doktorów Kościoła zachodniego: św. Grzegorza Wielkiego, św. Hieronima, św. Augustyna i św. Ambrożego. Z prawej strony wejścia jest obraz "Ofiarowanie Jezusa w świątyni" z 1771 roku, autorstwa Francesca Zugna, po przeciwnej stronie – "Madonna ze świętymi Janem i Mikołajem", Francesca Bassana z 1570 roku. Nad drzwiami wisi obraz: "Niepokalana ze św. Anną, św. Joachimem, św. Antonim Padewskim, św. Józefem i św. Franciszkiem Salezym", namalowany w 1734 roku przez Giovanniego Battistę Cromera. Na przedniej ścianie znajdują się obrazy: "Wesele w Kanie", przypisywany Palmie młodszemu oraz "Kazanie św. Jana Chrzciciela" Francesca Bassano z 1570 roku, a na ścianie lewej: "Agonia Chrystusa w Ogrójcu" Tizianella i "Obmycie nóg", autorstwa Melchiorre Colonny.
Kaplica w lewej apsydzie.
Kaplica Matki Bożej Bolesnej (Cappella dell’Addolorata), w stylu barokowym, została rozbudowana w latach 1621-1624 przez braci Contin na zamówienie scholi Devozion de l’Annunciata. Na prawej ścianie znajdują się monochromatyczne obrazy "Daniel" i "Dawid" (1532), przypisywane Gualtierowi Padovano, zdobiące pierwotnie rewers drzwi starych organów, zaś na lewej – również monochromatyczne obrazy "Św. Jan Ewangelista" i "Św. Jakub z laską pielgrzyma" (1532), przypisywane Andrei Schiavone, zdobiące pierwotnie awers drzwi starych organów. W ołtarzu jest obraz "Matka Boża Bolesna między płaczącymi aniołami" z 1770 roku, pędzla Lorenza Gramicci. Nad wejściem widnieje relief "Madonna z Puttem i donatorem", z początku XV wieku.
Stara zakrystia.
Niewielka rozmiarami stara zakrystia pochodzi z XVI wieku. Zdobi ją 9 obrazów Palmy młodszego z lat 1580–1581: na stropie – "Eucharystia adorowana przez czterech ewangelistów" oraz na ścianach – "Baranek Wielkanocny", "Chrystus złożony do grobu", "Przejście przez Morze Czerwone", "Proboszcz da Ponte przed Maryją Dziewicą, św. Markiem, św. Sylwestrem i św. Jakubem", "Wąż z brązu", "Zbieranie manny", "Eliasz nakarmiony przez anioła", "Ukrzyżowanie z Maryją i św. Janem".
Lewy transept.
W lewym transepcie znajduje się kaplica św. Wincentego Męczennika (Cappella di San Lorenzo Martire). Kult tego świętego istniał w tej kaplicy od 1434 roku. W jej ołtarzu umieszczony został obraz "Św. Wawrzyniec, św. Julian i św. Prosper", autorstwa Paola Veronese, namalowany około 1581 roku na zamówienie Laury Barbarigo, wdowy po Giacomo Malipiero. Na prawej ścianie jest obraz "Św. Wawrzyniec wspomagający ubogich", zaś na lewej – "Męczeństwo św. Wawrzyńca", oba pędzla Palmy młodszego.
Lewa nawa.
Ambona, umieszczona między lewym transeptem, a pierwszą kolumną, pochodzi z 1581 roku. Ma kształt dużego ośmiobocznego kielicha, wspartego na bazie. Ścianki ambony zdobią marmurowe motywy geometryczne, wyrzeźbione w marmurze. Baptysterium zostało zbudowane w 1566 roku. Prowadzący do niego portal wieńczy XVI-wieczny tympanon z herbem zleceniodawcy, proboszcza Da Ponte. W baptysterium znajduje się XVI-wieczna chrzcielnica, wykonana z czerwonego marmuru z Werony. Na ścianie nawy widnieje obraz "Cud św. Jakuba, wskrzeszającego koguta", autorstwa Antonia Palmy.
Prawy transept.
Po prawej stronie znajduje się odsłonięta ściana wcześniejszego kościoła i dwie kolumny, różniące się od pozostałych, w tym jedna, w kolorze verde antico, z kapitelem w porządku jońskim, która przypuszczalnie została w 1204 roku zabrana z Bizancjum, a którą później podziwiali John Ruskin i Gabriele D’Annunzio. Ołtarz św. Antoniego, zbudowany został w 1764 roku; jego autorstwo przypisuje się G. Massariemu. W ołtarzu umieszczony jest obraz "Madonna z Dzieciątkiem w chwale ze św. Antonim, św Józefem, św. Jakubem, św. Wawrzyńcem i św. Sebastianem", namalowany w 1764 roku przez Giovanniego Battistę Pittoniego. Antepedium ołtarza zdobią motywy geometryczne i umieszczony centralnie krzyż z polichromowanego marmuru. Na tylnej ścianie znajduje się obraz "Rozmnożenie chleba i ryb", z 1614 roku, przypisywany Palmie młodszemu oraz statuetka anonimowego twórcy z połowy XIII wieku, "Madonna w modlitwie".
Prawa nawa.
Barokowy ołtarz Madonny umieszczono w prawej nawie w 1832 roku, przenosząc go z innego, zlikwidowanego kościoła. Ustawiono na nim drewniany, XV-wieczny posąg Madonny. W antepedium znajduje się płaskorzeźba "Madonna Różańcowa", dzieło anonimowego twórcy. Ścianę nawy zdobią obrazy: "Ukrzyżowanie i św. Maria Magdalena" i "Ostatnia Wieczerza", oba autorstwa anonimowych twórców. Na ścianie tylnej, z prawej strony wejścia znajduje się najbardziej osobliwy obraz w kościele, "Cud Dziewicy", namalowany przez Gaetana Zompiniego w XVIII wieku. Obraz ukazuje człowieka, który podbiegł i zaatakował procesję pogrzebową Maryi, po czym został cudownie rzucony na ziemię, zaś jego oderwane ręce pozostały przy trumnie. Obok niego jest obraz "Chrystus podtrzymywany przez anioła", autorstwa Palmy młodszego z około 1600 roku.
Wewnętrzna ściana fasady.
Na wewnętrznej ścianie fasady znajdują się organy, dzieło Gaetana Callida, ukończone w 1776 roku. Emporę muzyczną zdobią trzy obrazy, od lewej: "Powołanie Apostołów", "Rozmowa Jezusa z uczonymi w świątyni" i "Męczeństwo św. Jakuba" (wszystkie autorstwa Andrei Schiavone). Pod nimi, po obu stronach wejścia znajdują się obrazy przedstawiające proroka Dawida, również autorstwa Schiavone. Wokół postaci widnieją napisy: „laudate deum in chordis et organo” (po prawej stronie) i „laudate Dominum in tympano et choro” (po lewej).

</doc>
<doc id="4243800" url="https://pl.wikipedia.org/wiki?curid=4243800" title="Amarini Villatoro">
Amarini Villatoro

Marvin Amarini Villatoro de León (ur. 8 lipca 1981 w Cobán) – gwatemalski trener piłkarski, od 2022 roku prowadzi Xelajú MC.
Życiorys.
Villatoro urodził się w mieście Cobán w departamencie Alta Verapaz. Wychowywał się w rodzinie klasy średniej. Od trzeciego do dziewiątego roku życia mieszał z rodzicami w departamencie Petén, po czym powrócił do Cobánu w celu zdobycia wykształcenia. Dorastał w jednej z biedniejszych dzielnic Cobánu. Ukończył pięcioletnie studia prawnicze na lokalnym uniwersytecie. Równocześnie trenował dziecięce drużyny piłkarskie w skrajnie ubogiej i ogarniętej przestępczością dzielnicy Del Esfuerzo 2. Podczas jednego z miejskich turniejów został zauważony przez Juana Luisa Hernándeza Fuertesa – trenera pierwszoligowego zespołu Cobán Imperial – który zaproponował mu poprowadzenie klubowej drużyny do lat piętnastu. W szkółce juniorskiej Imperial pracował w latach 2005–2006.
Profesjonalną pracę trenerską rozpoczął w Kostaryce, gdzie najpierw trenował juniorów CS Cartaginés, a następnie był asystentem trenera Johnny'ego Chavesa w drużynie Municipal Pérez Zeledón (2006–2007). Po powrocie do ojczyzny objął czwartoligowy Los Potros, z którym w 2008 roku awansował do trzeciej ligi gwatemalskiej. W 2011 wprowadził z kolei trzecioligowy Deportivo Sayaxché do drugiej ligi. W późniejszym czasie był również trenerem innych drugoligowych zespołów – kolejno Cobán Imperial, drugi raz Deportivo Sayaxché, Deportivo Carchá, trzeci raz Deportivo Sayaxché i Deportivo Jocotán. W maju 2015 został asystentem trenera Ariela Seny w pierwszoligowym Deportivo Guastatoya, zdobywając w tej roli wicemistrzostwo Gwatemali (sezon Apertura 2015). Po tym sukcesie ponownie objął drugoligowy Deportivo Jocotán, gdzie pracował przez pół roku. 
W maju 2016 Villatoro powrócił do Deportivo Guastatoya, tym razem w roli pierwszego trenera. W młodym wieku otrzymał tym samym szansę na poprowadzenie pierwszoligowej drużyny, potwierdzając swoją renomę jednego z czołowych szkoleniowców w kraju. Ze skromnym zespołem, dysponującym bardzo ograniczoną kadrą i możliwościami finansowymi, wywalczył w wiosennym sezonie Clausura 2017 tytuł wicemistrza Gwatemali. Rok później – w sezonie Clausura 2018 – zdobył natomiast pierwsze w historii Guastatoyi mistrzostwo Gwatemali. Został tym samym najmłodszym trenerem (35 lat), który wygrał ligę gwatemalską. Pół roku później obronił z Guastatoyą tytuł mistrzowski.
W marcu 2019 został ogłoszony selekcjonerem reprezentacji Gwatemali.

</doc>
<doc id="4243802" url="https://pl.wikipedia.org/wiki?curid=4243802" title="Stanisław Wais">
Stanisław Wais

Stanisław Wais (ur. 20 kwietnia 1914 w Klimkówce, zm. 7 maja 1982) – polski palacz kotłowy i polityk, poseł na Sejm PRL I, II i III kadencji.
Życiorys.
Uzyskał wykształcenie średnie. W latach 1935–1937 był robotnikiem w zakładach drzewnych w Gorlicach, następnie zatrudniony był jako palacz kotłowy w kopalni nafty. Jako palacz pracował również podczas okupacji niemieckiej w kopalni Wólka. Później działał w związkach zawodowych. W 1945 objął funkcję sekretarza oddziału Związku Zawodowego Nafciarzy w Iwoniczu, potem był przewodniczącym rady zakładowej w kopalni nafty w Iwoniczu oraz przewodniczącym Zarządu Okręgowego Związku Górników w Krośnie. Wstąpił do Polskiej Zjednoczonej Partii Robotniczej. W 1952, 1957 i 1961 uzyskiwał mandat posła na Sejm PRL I, II i III kadencji kolejno z okręgów Krosno (dwukrotnie) i Jasło. W trakcie I kadencji zasiadał w Komisji Spraw Ustawodawczych, w II w Komisji Komunikacji i Łączności oraz w Komisji Przemysłu Ciężkiego, Chemicznego i Górnictwa, w której pracował również w III kadencji.
Otrzymał Brązowy Krzyż Zasługi (1946) oraz Medal 10-lecia Polski Ludowej (1954). W 1976 został wyróżniony wpisem do „Księgi zasłużonych dla województwa krośnieńskiego” (w gronie pierwszych trzydziestu wyróżnionych osób).
Był żonaty z Heleną (1922–2013). Pochowany na Cmentarzu Komunalnym w Krośnie.

</doc>
<doc id="4243808" url="https://pl.wikipedia.org/wiki?curid=4243808" title="Felix Kjellberg">
Felix Kjellberg



</doc>
<doc id="4243810" url="https://pl.wikipedia.org/wiki?curid=4243810" title="Ni Jie">
Ni Jie

Ni Jie (ur. 24 września 1997) – chińska zapaśniczka walcząca w stylu wolnym. Druga w Pucharze Świata w 2017 roku.

</doc>
<doc id="4243811" url="https://pl.wikipedia.org/wiki?curid=4243811" title="Jack Gallagher (wrestler)">
Jack Gallagher (wrestler)



</doc>
<doc id="4243812" url="https://pl.wikipedia.org/wiki?curid=4243812" title="Scott Dawson (wrestler)">
Scott Dawson (wrestler)



</doc>
<doc id="4243814" url="https://pl.wikipedia.org/wiki?curid=4243814" title="Henry Aaron Baker">
Henry Aaron Baker

Henry Aaron Baker (ur. 1753, zm. 1836) – irlandzki architekt. Był czeladnikiem u Thomasa Ivory’ego. Pod jego kierunkiem przez cztery lata uczył się w Dublin Society's School of Drawing in Architecture. Naukę rozpoczął w 1777, a w 1779 otrzymał srebrny medal. Kiedy zdrowie mistrza zaczęło się pogarszać, przejął jego obowiązki dydaktyczne. Pracował także w biurze Jamesa Gandona. Był członkiem, a przez pewien czas sekretarzem, Royal Hibernian Academy. Był profesorem architektury od 1827 do 1831. Zmarł 4 (według innych źródeł 7) czerwca 1836. Został pochowany na Cmentarzu św. Tomasza w Dublinie. Jego dziełem jest łuk triumfalny znany jako Bishop's Gate w Derry. Otrzymał nagrodę za projekt przebudowy budynku parlamentu na bank (1802-1804). Kierownictwo tej inwestycji otrzymał jednak Francis Johnstone.

</doc>
<doc id="4243818" url="https://pl.wikipedia.org/wiki?curid=4243818" title="Lin Zushen">
Lin Zushen

Lin Zushen (; ur. 1 marca 1994) – chiński zapaśnik walczący w stylu wolnym. Olimpijczyk z Tokio 2020, gdzie zajął siódme miejsce w kategorii 86 kg. Zajął 22 miejsce na mistrzostwach świata w 2014 .Brązowy medalista mistrzostw Azji w 2018 roku.

</doc>
<doc id="4243822" url="https://pl.wikipedia.org/wiki?curid=4243822" title="Öldzijsajchany Batdzul">
Öldzijsajchany Batdzul

Öldzijsajchany Batdzul (mong. Өлзийсайханы Батзул; ur. 1 sierpnia 1994) – mongolski zapaśnik w stylu wolnym. Zajął piąte miejsce na mistrzostwach świata w 2021. Siódmy na igrzyskach azjatyckich w 2018. Srebrny medalista mistrzostw Azji w 2019 i 2022. Piąty w Pucharze Świata w 2022; szósty w 2017, 2018 i 2019 roku.

</doc>
<doc id="4243823" url="https://pl.wikipedia.org/wiki?curid=4243823" title="Tulga Tumurochir">
Tulga Tumurochir

Tulga Tumurochir (mong. Тулга Төмөр-Очирын; ur. 11 lutego 1998) – mongolski zapaśnik w stylu wolnym. Olimpijczyk z Tokio 2020, gdzie zajął dziewiąte miejsce w kategorii 65 kg. 
Brązowy medalista mistrzostw świata w 2021 i piąty w 2019. Dziewiąty na mistrzostwach Azji w 2017. Piąty w Pucharze Świata w 
2022 i szósty 2017. Mistrz Azji kadetów w 2015 i Azji U-23 w 2019 roku.

</doc>
<doc id="4243826" url="https://pl.wikipedia.org/wiki?curid=4243826" title="Lista proponowanych struktur chemicznych nowiczoków i ich prekursorów">
Lista proponowanych struktur chemicznych nowiczoków i ich prekursorów

Lista przedstawia związki chemiczne, co do których wysunięto przypuszczenia, że mogą być nowiczokami. Nie ma żadnych publicznie dostępnych danych, które potwierdzają istnienie nowiczoków bądź też podają ich dokładne struktury chemiczne czy właściwości. Poniższa tabela zawiera struktury chemiczne – wraz z podstawowymi danymi identyfikacyjnymi, właściwościami i uwagami – które według różnych autorów mogą być nowiczokami bądź ich prekursorami. Lista nie jest kompletna.

</doc>
<doc id="4243828" url="https://pl.wikipedia.org/wiki?curid=4243828" title="Pürevkhüügiin Shinekhüü">
Pürevkhüügiin Shinekhüü

Purevkhuu Shinekhuu (mong. Пүрэвхүүгийн Шинэхүү; ur. 22 lutego 1993) – mongolska zapaśniczka walcząca w stylu wolnym. Brązowa medalistka MŚ wojskowych w 2017 roku.

</doc>
<doc id="4243834" url="https://pl.wikipedia.org/wiki?curid=4243834" title="Purevkhuu Shinekhuu">
Purevkhuu Shinekhuu



</doc>
<doc id="4243835" url="https://pl.wikipedia.org/wiki?curid=4243835" title="Aleksandrówka (Urszulin)">
Aleksandrówka (Urszulin)

Aleksandrówka – część wsi Urszulin w Polsce, położona w województwie lubelskim, w powiecie włodawskim, w gminie Urszulin.
W latach 1975–1998 Aleksandrówka należała administracyjnie do województwa chełmskiego.

</doc>
<doc id="4243836" url="https://pl.wikipedia.org/wiki?curid=4243836" title="Brzozowo (Urszulin)">
Brzozowo (Urszulin)

Brzozowo – część wsi Urszulin w Polsce, położona w województwie lubelskim, w powiecie włodawskim, w gminie Urszulin.
W latach 1975–1998 Brzozowo należało administracyjnie do województwa chełmskiego.

</doc>
<doc id="4243847" url="https://pl.wikipedia.org/wiki?curid=4243847" title="Głodowo (Bojano)">
Głodowo (Bojano)

Głodowo – część wsi Bojano w Polsce, położona w województwie pomorskim, w powiecie wejherowskim, w gminie Szemud.
W latach 1975–1998 Głodowo administracyjnie należało do województwa gdańskiego.
W miejscowości znajduje się cmentarz żołnierzy radzieckich.

</doc>
<doc id="4243867" url="https://pl.wikipedia.org/wiki?curid=4243867" title="Mistrzostwa Świata w Short Tracku 2018">
Mistrzostwa Świata w Short Tracku 2018

43. Mistrzostwa Świata w Short Tracku odbyły się w kanadyjskim, Montrealu, w dniach 16–18 marca 2018 roku.
W zawodach przyznano 12 kompletów medali. W klasyfikacji najlepsi byli Koreańczycy. Polacy zdobyli jeden medal. Srebro Natalii Maliszewskiej na 500 m było pierwszym medalem Polaków w historii startów na mistrzostwach.

</doc>
<doc id="4243868" url="https://pl.wikipedia.org/wiki?curid=4243868" title="Kim Young-Jun">
Kim Young-Jun



</doc>
<doc id="4243869" url="https://pl.wikipedia.org/wiki?curid=4243869" title="Eliasz i Pistulka">
Eliasz i Pistulka

Eliasz i Pistulka – polski animowany serial dla dzieci emitowany w latach 1980-1983.
Serial opowiada o przygodach dwóch rozbójników, którzy pomagają biednym, a bogatym i chciwym wymierzają karę. Serial swobodnie nawiązuje do autentycznej biografii Karola Pistulki i Wincentego Eliasza.

</doc>
<doc id="4243870" url="https://pl.wikipedia.org/wiki?curid=4243870" title="Macrocyclops bistriatus">
Macrocyclops bistriatus

Macrocyclops bistriatus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1838 roku przez niemieckiego przyrodnika Carla Ludwiga Kocha.

</doc>
<doc id="4243872" url="https://pl.wikipedia.org/wiki?curid=4243872" title="Macrocyclops signatus">
Macrocyclops signatus

Macrocyclops signatus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1838 roku przez niemieckiego przyrodnika Carla Ludwiga Kocha.

</doc>
<doc id="4243879" url="https://pl.wikipedia.org/wiki?curid=4243879" title="Macrocyclops ater">
Macrocyclops ater

Macrocyclops ater – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1882 roku przez hydrobiologa Glenna Washingtona Herricka. Gatunek ten został ujęty w Katalogu Życia.

</doc>
<doc id="4243880" url="https://pl.wikipedia.org/wiki?curid=4243880" title="Cr2O3">
Cr2O3



</doc>
<doc id="4243900" url="https://pl.wikipedia.org/wiki?curid=4243900" title="Tarpieda Mohylew">
Tarpieda Mohylew

Tarpieda Mohylew (biał. Футбольны Клуб «Тарпеда» Магілёў) – białoruski klub piłkarski, mający siedzibę w mieście Mohylew, na wschodzie kraju.
Historia.
Chronologia nazw:
Klub piłkarski Mietałurh został założony w Mohylewie w 1959 roku. W 1960 zespół startował w rozgrywkach mistrzostw Białoruskiej SRR, gdzie zajął drugie miejsce. W 1962 zmienił nazwę na Kirawiec, ale w 1964 przywrócił nazwę Mietałurh. W 1979 przyjął nazwę Tarpieda. W 1982 klub zdobył swój pierwszy tytuł mistrzowski.
Po uzyskaniu niepodległości przez Białoruś i organizowaniu własnych mistrzostw klub w 1992 startował w rozgrywkach Pierwszej ligi mistrzostw Białorusi, gdzie zajął 7.miejsce wśród 16 zespołów. W sezonie 1994/95 dotarł do finału Pucharu Białorusi. 1 września 1996 klub zmienił nazwę na Tarpieda-Kadzina Mohylew. W 2000 zajął przedostatnie 15.miejsce i spadł z Wyższej ligi do Pierwszej ligi. Po zakończeniu sezonu 2005 klub został rozwiązany.
W 2011 klub został reaktywowany jako Tarpieda Mohylew. Najpierw występował w turniejach lokalnych, a w 2014 startował w drugiej lidze Mohylewa. W 2015 zgłosił się do rozgrywek w Drugiej lidze, gdzie zajął 10.miejsce w grupie A. 
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-05-2017).
Stadion.
Klub rozgrywał swoje mecze domowe na stadionie Tarpieda w Mohylewie, który może pomieścić 3500 widzów.

</doc>
<doc id="4243902" url="https://pl.wikipedia.org/wiki?curid=4243902" title="Mietałurh Mohylew">
Mietałurh Mohylew



</doc>
<doc id="4243908" url="https://pl.wikipedia.org/wiki?curid=4243908" title="Dipteryx odorata">
Dipteryx odorata



</doc>
<doc id="4243910" url="https://pl.wikipedia.org/wiki?curid=4243910" title="Urofiza">
Urofiza

Urofiza – u grzybów jest to płonna strzępka występująca w urediniach u przedstawicieli wielu rodzajów grzybów z rzędu rdzowców ("Pucciniales"). Urofizy mogą się znajdować na brzegach urediniów, lub pomiędzy powstającymi w nim urediniosporami. Ich obecność i morfologia mają znaczenie przy oznaczaniu gatunków tych grzybów.

</doc>
<doc id="4243911" url="https://pl.wikipedia.org/wiki?curid=4243911" title="Im Si-wan">
Im Si-wan

Im Si-wan (hangul: 임시완, hancha: 任時完; ur. 1 grudnia 1988 w Pusanie), lepiej znany jako Siwan – południowokoreański piosenkarz i aktor, członek zespołu . Jako aktor najbardziej znany jest z roli w filmie "Byeonhoin" (2013) oraz z serialu telewizyjnym "Misaeng" (2014), które odnosiły sukces zarówno pod względem box office i oglądalności.
Biografia.
Im Woong-jae urodził się 1 grudnia 1988 roku w Pusanie. Legalnie zmienił swoje imię z Woong-jae na Si-wan przed swoim debiutem. Ukończył Woosong Information College.
W 2017 roku podpisał kontrakt z Plum Entertainment.
11 lipca 2017 roku rozpoczął obowiązkową służbę wojskową, z której został zwolniony 27 marca 2019 roku. Im został wybrany jako asystent instruktora nowych rekrutów ze względu na swoje dobre wyniki.

</doc>
<doc id="4243920" url="https://pl.wikipedia.org/wiki?curid=4243920" title="Marian Des Loges">
Marian Des Loges

Marian Franciszek Antoni Des Loges (ur. 12 września 1898 we Lwowie, zm. 3 czerwca 1957 w Gdańsku) – polski bibliotekarz, organizator nowoczesnego bibliotekarstwa polskiego w latach 1920-1957, związany z bibliotekami naukowymi Lwowa i Gdańska.
Życiorys.
Młodość i lata edukacji.
Dzieciństwo Marian Des Loges spędził w Dobromilu, gdzie ukończył szkołę podstawową. Edukację gimnazjalną kontynuował w C. K. Gimnazjum Arcyksiężniczki Elżbiety w Samborze, gdzie w roku 1916 uzyskał świadectwo dojrzałości. Jesienią tego samego roku podjął studia na Wydziale Filozoficznym Uniwersytetu Jagiellońskiego w Krakowie. W latach 1917-1922 Des Loges kontynuował studia na Uniwersytecie Jana Kazimierza we Lwowie, studiując na Wydziale Filozoficznym filologię polską wraz z historią sztuki i filozofią. 24 stycznia 1925 r. uzyskał na lwowskim uniwersytecie stopień doktora filozofii na podstawie rozprawy „Symbol w poezji”. Edukację uzupełnił w 1930 r. o stopień magistra filologii polskiej, zaś w 1933 r. uzyskał dyplom nauczyciela szkół średnich.
Praca zawodowa.
Okres przedwojenny.
Jeszcze w czasie studiów, od 10 lutego 1920 r. Des Loges podjął pracę jako praktykant biblioteczny w Bibliotece Uniwersytetu Jana Kazimierza we Lwowie. Stopniowo awansował w jej strukturach, specjalizując się w katalogach rzeczowych. W 1925 r., po uzyskaniu dyplomu doktora filozofii, awansował na stanowisko asystenta i powierzono mu opiekę nad czytelnią ogólną i jej księgozbiorem. Jednocześnie w latach 1925-1930 pracował jako kierownik Biblioteki Poturzyckiej Ordynacji hr. Dzieduszyckich we Lwowie. Profesjonalizując się w zakresie wykonywanego zawodu, Des Loges odbywał podróże do bibliotek zagranicznych (Niemiec, Francji, Włoch). Pracę bibliotekarską łączył także przez pewien czas z dodatkową pracą nauczyciela języka polskiego i literatury w prywatnych gimnazjach żeńskich Lwowa i Warszawy.
Od lipca 1930 r. na okres dwóch lat miejscem pracy Des Logesa stała się stolica, gdzie zatrudniony został na stanowisku kierownika Działu Książki w Bibliotece Uniwersyteckiej pełniąc również obowiązki zastępcy dyrektora, którym w tym czasie był Stefan Henryk Rygiel.
Powróciwszy do Lwowa, ponownie podjął pracę w Bibliotece Uniwersytetu. Po wybuchu wojny poświęcił się ratowaniu księgozbiorów naukowych przed zniszczeniami wojennymi. Zwolniony 1 marca 1940 r., powrócił do pracy w okresie zarządu okupacyjnej władzy niemieckiej, potem władzy radzieckiej, gdy Biblioteka Uniwersytetu zmieniła nazwę na Fundamentalną Bibliotekę Uniwersytetu im. Iwana Franki. 1 czerwca 1945 r. Des Loges jako repatriant na zawsze wyjechał ze Lwowa.
Okres powojenny.
Wyjechawszy ze Lwowa po wojnie, Marian Des Loges osiedlił się na stałe w Gdańsku. Podjął zatrudnienie w Bibliotece Miejskiej (od 1953 r. Biblioteka PAN) na stanowisku zastępcy dyrektora. Od grudnia 1945 r. został jednocześnie mianowany kustoszem Biblioteki Narodowej w Warszawie. Z Biblioteką Miejską w Gdańsku związany był do 1 czerwca 1950 r., kiedy to objął stanowisko kierownika, później zaś dyrektora Biblioteki Głównej Politechniki Gdańskiej. Na nowym stanowisku wykazał się sprawnością organizacyjną podnosząc Bibliotekę z wojennych zniszczeń, organizując nowe zaplecze dla działań dydaktycznych i naukowych dla polskiej uczelni technicznej. W latach 1946-1951 pracował równocześnie jako wykładowca estetyki na Wydziale Architektury i Sztuki Politechniki Gdańskiej. Przez cztery lata (1948-1952) wykładał literaturę polską i estetykę w Wyższej Szkole Pedagogicznej w Gdańsku.
Życie prywatne.
Przodkowie Mariana Des Loges wywodzili się z Francji. Jego pradziadek, Arnold Des Loges, dał początek polskiej linii rodziny. Ojciec Mariana Des Loges, Sylwester Des Loges, był urzędnikiem ksiąg gruntowych, zaś matka, z domu Lang, przed zamążpójściem pracowała jako prywatna nauczycielka muzyki. Dzięki matce Marian Des Loges dość sprawnie opanował umiejętność gry na fortepianie.
W roku 1950 Marian Des Loges poślubił Janinę Rappé, pracowniczkę Biblioteki Gdańskiej Polskiej Akademii Nauk.
Marian Des Loges zmarł w Gdańsku w nocy z 2 na 3 czerwca 1957 r. i pochowany został na Cmentarzu Srebrzysko (rejon IX, kwatera profesorów, rząd 2).

</doc>
<doc id="4243949" url="https://pl.wikipedia.org/wiki?curid=4243949" title="Amfispora">
Amfispora

Amfispora – specyficzny rodzaj zarodnika występujący u niektórych grzybów z rzędu rdzowców ("Pucciniales"). Pełnocyklowe rdzowce tworzą 5 rodzajów zarodników: spermacja, ecjospory, urediniospory, teliospory i sporydia. Niektóre gatunki jednak, np. "Puccinia vexans", wytwarzają ciemne, grubościenne urediniospory zwane amfisporami. Różnią się budową i spełnianymi funkcjami od innych zarodników, i z tego powodu nazywane są szóstym typem zarodników tych grzybów.

</doc>
<doc id="4243956" url="https://pl.wikipedia.org/wiki?curid=4243956" title="Jasna strona księżyca">
Jasna strona księżyca

Jasna strona księżyca – trzeci studyjny album polskiego zespołu Czarno-Czarni. Płytę nagrano w studiu Zbigniewa Preisnera w Niepołomicach.
Na płycie zespół zaprezentował nieco ambitniejszą muzykę niż na pierwszych dwóch albumach, obok tanecznych rytmów są też utwory bardziej refleksyjne. Wydawnictwo promował singel z utworem "Ty i Ja, Ja i Ty", który był największym przebojem na płycie. Znalazły się tu również covery: „Kasztany” Nataszy Zylskiej, "Nim wstanie dzień" Agnieszki Osieckiej i Krzysztofa Komedy oraz "Za darmo" – w oryginale "Hot Love" z repertuaru zespołu T. Rex. Tytuł płyty nawiązuje do albumu grupy Pink Floyd "The Dark Side of the Moon".
Twórcy.
oraz

</doc>
<doc id="4243966" url="https://pl.wikipedia.org/wiki?curid=4243966" title="Biblia Kościelna 1917">
Biblia Kościelna 1917

Biblia Kościelna 1917 () – tłumaczenie Biblii na język szwedzki opublikowane w 1917 roku. Zostało ono 2 października 1917 roku zatwierdzone przez króla Gustawa V. Zastąpiła ona obowiązujący w Kościele Szwecji od 1703 roku tekst Biblii Karola XII.
Praca nad tłumaczeniem trwała z długimi przerwami 144 lata, odkąd Gustaw III w 1773 roku wyznaczył Komisję Biblijną w celu opracowania współczesnego tłumaczenia Biblii. W roku 1878 powołano nową Komisję Biblijną i na nowo rozpoczęto pracę nad przekładem. W komisji znaleźli się: A.E. Knös, C.A. Torén, H.G. Lindgren i H.M. Melin. Opublikowano kilka próbnych tłumaczeń, takich jak edycja Nowego Testamentu z 1883 roku. Tłumaczenie Starego Testamentu oparto na tekście masoreckim, a tłumaczenie Nowego Testamentu na najnowszym dostępnym wówczas tekście krytycznym greckiego tekstu Nowego Testamentu. Jednym z czołowych redaktorów wydania końcowego był Esaias Tegnér Jr., zwłaszcza w zakresie ST. Przyjmuje się, że to on wpłynął na jego archaiczny styl. Tłumaczenie ma jednak również walory językowe.
Język tego przekładu wkrótce stał się archaiczny, a w 1963 roku król powołał nowy Komitet Biblijny, który opublikował Nowy Testament w roku 1981. Całkowicie nowe tłumaczenie Biblii zostało opublikowane w 2000 roku przez Komisję Biblijną, która została utworzona w 1972.
Przekład Biblii znany jako "Svenska Folkbibeln" (Szwedzka Biblia Ludowa), opublikowany w 1998 roku przez Stiftelsen Biblicum, ma tekst, który jest częściowo rewizją Biblii Kościelnej 1917 a częściowo nowym przekładem. Natomiast przekład Nowego Testamentu tego wydania jest nowym niezależnym tłumaczeniem. Biblia ludowa jest powszechnie używana przez: luteranów wyznających nieomylność Biblii, ewangelików, wolne kościoły i chrześcijan z ruchu przebudzeniowego.

</doc>
<doc id="4243971" url="https://pl.wikipedia.org/wiki?curid=4243971" title="Marian Sienkowski">
Marian Sienkowski

Marian Sienkowski (ur. 23 lutego 1882, zm. 7 marca 1966) – polski metaloznawca i nauczyciel akademicki. Profesor metaloznawstwa i materiałoznawstwa. Profesor nadzwyczajny i kierownik Katedry Metaloznawstwa i Materiałoznawstwa Wydziału Mechanicznego Politechniki Gdańskiej, autor skryptu „Metalo- i materiałoznawstwo” (PZWS, 1951), redaktor „Poradnika okrętownictwa, cz. I: Materiałoznawstwo” (PWTW, 1956). Pochowany na cmentarzu Srebrzysko w Gdańsku (rejon IX, kwatera profesorów).

</doc>
<doc id="4243972" url="https://pl.wikipedia.org/wiki?curid=4243972" title="Rayo Vallecano w europejskich pucharach">
Rayo Vallecano w europejskich pucharach



</doc>
<doc id="4243974" url="https://pl.wikipedia.org/wiki?curid=4243974" title="Cahersiveen (stacja kolejowa)">
Cahersiveen (stacja kolejowa)

Cahersiveen – nieistniejąca stacja kolejowa na linii kolejowej Farranfore – Valentia Harbour w Cahersiveen w hrabstwie Kerry w Irlandii. Została otwarta 12 września 1893 i zamknięta 1 lutego 1960.
Po zamknięciu wraz z całą linią budynki stacyjne zostały rozebrane (z wyjątkiem jednej blaszanej szopy obecnie używanej jako magazyn). W pobliżu lokalizacji dawnej stacji znajduje się również żelazny wiadukt o długości 282 metrów przekraczający wody estuarium rzeki Fertha, przy którym położona jest miejscowość.

</doc>
<doc id="4243977" url="https://pl.wikipedia.org/wiki?curid=4243977" title="Ces">
Ces



</doc>
<doc id="4243979" url="https://pl.wikipedia.org/wiki?curid=4243979" title="Fes">
Fes



</doc>
<doc id="4243989" url="https://pl.wikipedia.org/wiki?curid=4243989" title="CD Tenerife w europejskich pucharach">
CD Tenerife w europejskich pucharach



</doc>
<doc id="4243992" url="https://pl.wikipedia.org/wiki?curid=4243992" title="Władysław Florjański">
Władysław Florjański



</doc>
<doc id="4243993" url="https://pl.wikipedia.org/wiki?curid=4243993" title="Bronisław Czerwiński">
Bronisław Czerwiński

Bronisław Czerwiński (ur. 20 lipca 1907 w Pińczowie, zm. 27 czerwca 1957 w Gdańsku) – polski matematyk.
Życiorys.
Przed drugą wojną światową rozpoczął studia z zakresu matematyki na Wydziale Filozoficznym Uniwersytetu Jagiellońskiego, które przerwał w czasie odbywania służby wojskowej. Walczył pod Wieluniem, Łodzią, Warszawą, Radzyniem i Kobryniem. 15 listopada 1939 roku zgłosił się do dyspozycji władz tajnego nauczania w kuratorium kieleckim, po czym oddelegowano go do kuratorium gdańskiego. Organizował na tym terenie gimnazjum i liceum w Oliwie, którego został dyrektorem. Od 1 września 1945 roku starszy asystent, a od 1 listopada tego roku adiunkt w Katedrze Matematyki Wydziału Mechanicznego Politechniki Gdańskiej. W 1947 roku uzyskał stopień doktora na Wydziale Budowy Okrętów. Otrzymał awans na stanowisko zastępcy profesora 1 września 1954 roku. Jeden z założycieli i rektor Wieczorowej Szkoły Inżynierskiej, później rektor WSE w Sopocie i prorektor Politechniki Gdańskiej ds. studiów zaocznych. 24 lutego 1956 roku otrzymał stopień docenta, a 1 marca 1956 stanowisko samodzielnego pracownika nauki na pełnym etacie. Autor 4 tomów skryptów z matematyki i 10 publikacji. Zmarły w Gdańsku 27 czerwca 1957 roku, pochowany na Cmentarzu Oliwskim (kwatera 12-A-16).

</doc>
<doc id="4243997" url="https://pl.wikipedia.org/wiki?curid=4243997" title="Feliks Markowski">
Feliks Markowski

Feliks Markowski (ur. 18 maja 1902 we Lwowie, zm. 7 listopada 1985) – polski architekt, naukowiec, nauczyciel akademicki.
Życiorys.
Feliks Markowski w 1920 r. ukończył II Szkołę Realną we Lwowie i rozpoczął studia na Wydziale Architektury Szkoły Politechnicznej w tym samym mieście. Dyplom inżyniera architekta obronił w 1928 r. W 1935 r. obronił doktorat na Politechnice Lwowskiej. Pracę habilitacyjną obronił w 1939 r. Jesienią 1945 r. jako kierownik i zastępca profesora organizował Katedrę Architektury i Planowania Wsi na powstającym Wydziale Architektury Politechniki Gdańskiej. Nominację na profesora nadzwyczajnego Wydziału Architektury Politechniki Gdańskiej otrzymał w 1947 r.
Pochowany na gdańskim cmentarzu Srebrzysko (rejon I, groby rodzinne C, grób 60).

</doc>
<doc id="4244000" url="https://pl.wikipedia.org/wiki?curid=4244000" title="Barbara Mielcarzewicz">
Barbara Mielcarzewicz

Barbara Mielcarzewicz (ur. 30 marca 1907 w Ostrowie Wielkopolskim, zm. 28 kwietnia 1988 w Gdańsku) – polska pedagog, bibliotekarz, dyrektor Biblioteki Głównej Politechniki Gdańskiej.
Życiorys.
W 1925 roku zdała maturę w Ostrowie Wielkopolskim, a następnie studiowała romanistykę i germanistykę na Uniwersytecie Poznańskim. W 1933 roku została magistrem filozofii. Od 15 maja 1930 do 29 sierpnia 1939 była nauczycielką języka niemieckiego, francuskiego oraz geografii w Gimnazjum Polskim w Gdańsku. Była opiekunką szkolnej drużyny harcerek. Działała w Związku Polaków w Wolnym Mieście Gdańsku. W czasie II wojny światowej schroniła się w środkowej Polsce przed poszukującymi ją Niemcami.
Po 1945 roku zamieszkała ponownie w Gdańsku, pracując jako nauczyciel i lektor języka niemieckiego i francuskiego w gdańskich szkołach średnich oraz Akademii Lekarskiej w Gdańsku. Od 1950 roku pracowała w Bibliotece Centralnej (następnie Głównej) Politechniki Gdańskiej, od czerwca 1956 jako wicedyrektor, a po wygraniu konkursu od listopada 1957 do przejścia na emeryturę we wrześniu 1973 roku dyrektor. 
Rozbudowała zaplecze magazynowe oraz główną czytelnię, znacząco powiększyła zbiory o publikacje polskie i zagraniczne, stworzyła skuteczny system informacyjny. Była redaktorką wielu wydawnictw Politechniki Gdańskiej. Opublikowała bibliografie pracowników tej uczelni zatrudnionych w latach 1945–1955. Udzielała się w Stowarzyszeniu Bibliotekarzy Polskich, kole byłych działaczy Polonii Gdańsk i wychowanków Gimnazjum Polskiego, jak również Towarzystwie Przyjaciół Gdańska.
Pochowana na gdańskim cmentarzu Srebrzysko (rejon XI, taras V, rząd 1).

</doc>
<doc id="4244002" url="https://pl.wikipedia.org/wiki?curid=4244002" title="Sułtani swingu">
Sułtani swingu

Sułtani swingu – czwarty studyjny album polskiego zespołu Czarno-Czarni. Płytę wypełniły interpretacje klasycznych polskich szlagierów od międzywojnia po lata 60. Utwory wykonano z dużą wiernością dla oryginałów, używając tradycyjnego instrumentarium – na płycie można usłyszeć fortepian, saksofon, kontrabas i sekcję smyczkową.
Na płycie znalazł się teledysk do piosenki „Czy pamiętasz tę noc w Zakopanem”, zrealizowany przez Yacha Paszkiewicza. Tytuł płyty nawiązuje do przeboju grupy Dire Straits "Sultans of Swing".
Twórcy.
oraz

</doc>
<doc id="4244004" url="https://pl.wikipedia.org/wiki?curid=4244004" title="Heteropsomyinae">
Heteropsomyinae



</doc>
<doc id="4244005" url="https://pl.wikipedia.org/wiki?curid=4244005" title="Marian Piątek">
Marian Piątek

Marian Wojciech Piątek (ur. 2 lipca 1911 we Lwowie, zm. 18 maja 1974 w Gdańsku) – polski mechanik.
Życiorys.
Ukończył studia na Wydziale Mechanicznym Politechnice Lwowskiej we Lwowie (1939 r.). W latach: 1935-1937, 1939-1941 i 1944-1945 pracował na Politechnice Lwowskiej. W 1945-1974 pracował na Politechnice Gdańskiej. W 1945-1951 był nauczycielem w Liceum Budownictwa Okrętowego, w 1951-1952 w Technikum Budowy Okrętów. W 1949 roku został kierownikiem Katedry Mechaniki Technicznej. W latach 1956-1959 był prorektorem do spraw nauki, a w latach 1969-1974 kierownikiem Zakładu Mechaniki i Wytrzymałości Materiałów na Wydziale Budowy Maszyn. W Instytucie Podstawowych Problemów Techniki PAN (1953-1958). Zastępca profesora (1949), profesor nadzwyczajny (1954). Członek Związku Nauczycielstwa Polskiego oraz Polskiego Towarzystwa Mechaniki Teoretycznej.
Pochowany na Cmentarzu Srebrzysko w Gdańsku (rejon IV, taras II-1-50).

</doc>
<doc id="4244006" url="https://pl.wikipedia.org/wiki?curid=4244006" title="Eses (dźwięk)">
Eses (dźwięk)



</doc>
<doc id="4244007" url="https://pl.wikipedia.org/wiki?curid=4244007" title="Eugeniusz Kenig">
Eugeniusz Kenig

Eugeniusz Kenig (ur. 1 września 1897 w Łodzi, zm. 9 marca 1970 w Gdańsku) – polski elektryk, nauczyciel akademicki, dziekan.
Życiorys.
Eugeniusz Kenig ukończył II Polskie Gimnazjum Filologiczne w Łodzi w 1917 i studia na Wydziale Elektrycznym Politechniki Warszawskiej w 1925. W okresie 1949-1953 był kierownikiem Katedry Podstaw Elektrotechniki Politechniki Gdańskiej. W latach 1950/1951 pełnił funkcję prodziekana Wydziału Elektrycznego Politechniki Gdańskiej, a w latach 1951-1958 był dziekanem tego wydziału. Był wykładowcą na Wydziale Elektrycznym Politechniki Gdańskiej oraz na Wydziale Mechanicznym Wieczorowej Szkoły Inżynierskiej NOT w Gdańsku. W 1938 i 1955 otrzymał Złoty Krzyż Zasługi.
Pochowany na cmentarzu Srebrzysko w Gdańsku (rejon IX, kwatera profesorów, rząd 3).

</doc>
<doc id="4244011" url="https://pl.wikipedia.org/wiki?curid=4244011" title="Aconaemys">
Aconaemys



</doc>
<doc id="4244013" url="https://pl.wikipedia.org/wiki?curid=4244013" title="Kazimierz Bogacz (elektryk)">
Kazimierz Bogacz (elektryk)

Kazimierz Bogacz (ur. 13 grudnia 1905 w Tustanowicach, zm. 17 października 1960) – polski wykładowca.
Życiorys.
Urodził się Tustanowicach (pow. Drohobycz, woj. lwowskie). Syn Michała i Ludwiki z d. Skrzęta. Od 1919 uczęszczał do Prywatnego Gimnazjum Humanistycznego w Borysławiu. Po zdaniu matury 16 grudnia 1927 rozpoczął studia na Wydziale Mechanicznym Politechniki Lwowskiej. Dyplom inżyniera elektryka uzyskał 20 grudnia 1935 za projekt linii dalekosiężnej. 1 kwietnia 1939 rozpoczął pracę w Wydz. Narzędziowni Państwowej Wytwórni Uzbrojenia Fabryki Broni w Radomiu - najpierw jako inż. praktykant, potem młodszy asystent. 1.06.1938 przeniesiono go do Fabryki Amunicji nr 2 w Dąbrowie (k. Kraśnika) na stanowisko inżyniera budowy. Po jej ukończeniu był do 10.09.1939 I zastępcą kierownika Wydziału Narzędziowni. Wykorzystał swoje doświadczenie dotyczące obrabiarek dostosowanych do wielkoseryjnej produkcji, przygotowując opracowanie Cyjanowanie narzędzi tnących. Staje się ekspertem narzędziowym.11.09.1939, po ewakuacji wraz z fabryką do Krzemieńca, udał się do Lublina (13.10.1939). Do Gdańska przybył 13 sierpnia 1945. Kierował tu Fabryką Narzędzi (dawniej: AEG i Kollinger), a następnie został dyrektorem technicznym, potem p.o. dyrektorem naczelnym Gdańskiej Fabryki Obrabiarek. 15 lutego 1947 zrezygnował ze stanowiska na rzecz Politechniki Gdańskiej. Pracował tu już wcześniej w Katedrze Rysunku Technicznego Wydziału Elektrycznego, najpierw jako starszy asystent (od 27 listopada 1945), potem adiunkt. Od 1.09.1947 prowadził wykłady z części maszyn na Wydziale Elektrycznym PG i pisał skrypt na ten temat dla elektryków. Od 1949 kierował Katedrą Części Maszyn Elektrycznych, której nazwę zmieniono w 1953 na Katedra Części Maszyn i Przyrządów Elektrycznych. 1.01.1953 powołano go na stanowisko kierownika tej katedry. W 1957 r. pracował także w Instytucie Maszyn Przepływowych PAN. W latach 1958-1960 był prodziekanem Wydziału Elektrycznego Politechniki Gdańskiej. Został pochowany na Cmentarzu Oliwskim.
Życie prywatne.
Żonaty od 5 sierpnia 1933 z Józefą Wandą z d. Kozłowską (ur. 5.02.1908), miał z nią córkę Bożenę (ur. 22.06.1939) i synów - Leszka (ur. 1.01.1947) oraz Janusza Marię (ur. 25.03.1949).

</doc>
<doc id="4244014" url="https://pl.wikipedia.org/wiki?curid=4244014" title="Sławków (ujednoznacznienie)">
Sławków (ujednoznacznienie)



</doc>
<doc id="4244015" url="https://pl.wikipedia.org/wiki?curid=4244015" title="Stanisław Jasiński (wojskowy)">
Stanisław Jasiński (wojskowy)

Stanisław Jasiński ps. „Wojtek”, „Stach” (ur. 22 maja 1913 w Czesławicach, zm. 15 stycznia 1981 w Warszawie) – podpułkownik Wojska Polskiego.
Życiorys.
Absolwent Szkoły Podchorążych Artylerii w Toruniu. Na stopień podporucznika został mianowany ze starszeństwem z 15 października 1936 i 25. lokatą w korpusie oficerów artylerii. W marcu 1939 pełnił służbę w 8 dywizjonie artylerii przeciwlotniczej w Toruniu na stanowisku dowódcy plutonu 4. baterii. Podczas okupacji w ZWZ-AK. W styczniu 1943, w wyniku donosu, został zatrzymany i osadzony na Pawiaku. 29 kwietnia tego roku przybył do KL Auschwitz, w którym figurował pod nazwiskiem „Stanisław Okrzeja”. 20 czerwca 1944 jako jednemu z nielicznych udała się samotna ucieczka z Oświęcimia. Przybył do Warszawy, gdzie wziął udział w powstaniu warszawskim. Pełnił służbę w Kwatermistrzostwie 3 Rejonu Obwodu V Mokotów. Po kapitulacji opuścił stolicę z ludnością cywilną. 
Od 1945 pełnił służbę w 1 Dywizji Piechoty im. Tadeusza Kościuszki, a następnie sprawował funkcję oficera prasowego w Gabinecie Ministra Obrony Narodowej. Później został zastępcą redaktora naczelnego Żołnierza Polskiego. W 1952 został aresztowany. W 1956 został zrehabilitowany, lecz stan zdrowia uniemożliwił mu dalszą służbę w wojsku. Otrzymał rentę inwalidzką i równocześnie podjął pracę, jako pracownik cywilny w Domu Wojska Polskiego. Zmarł w Warszawie. Był odznaczony m.in. Virtuti Militari V kl. Pochowany na cmentarzu Powązki Wojskowe w Warszawie (kwatera A23-12-14).

</doc>
<doc id="4244016" url="https://pl.wikipedia.org/wiki?curid=4244016" title="Janusz Cieszyński">
Janusz Cieszyński

Janusz Antoni Cieszyński (ur. 6 maja 1988 we Wrocławiu) – polski menedżer, przedsiębiorca i samorządowiec, w latach 2018–2020 podsekretarz stanu w Ministerstwie Zdrowia, w latach 2020–2021 wiceprezydent Chełma. Od 2021 sekretarz stanu w KPRM.
Życiorys.
Syn Aleksandry i Przemysława (menedżera, działacza Solidarności Walczącej). Ukończył studia z zakresu finansów i rachunkowości w Szkole Głównej Handlowej. Od 2009 do 2014 pracował w firmie telekomunikacyjnej Orange Polska w działach finansów i marketingu. Prowadził także przedsiębiorstwo zajmujące się doradztwem biznesowym i prawnym oraz zasiadał w zarządzie wspólnoty mieszkaniowej. Był zatrudniony jako doradca wicepremiera Mateusza Morawieckiego w Ministerstwie Rozwoju i Ministerstwie Finansów, a w latach 2016–2017 kierował Departamentem Małych i Średnich Przedsiębiorstw w Ministerstwie Rozwoju. Od 2016 do 2018 przewodniczył Radzie Nadzorczej Korporacji Ubezpieczeń Kredytów Eksportowych S.A.
17 stycznia 2018 powołany na stanowisko podsekretarza stanu w Ministerstwie Zdrowia, odpowiedzialnego za informatyzację sektora zdrowia, w tym nadzór nad Centrum Systemów Informacyjnych Ochrony Zdrowia. Był członkiem Komitetu Rady Ministrów do spraw Cyfryzacji przy Prezesie Rady Ministrów i Komitetu Monitorującego Programu Operacyjnego Inteligentny Rozwój. Został członkiem Prawa i Sprawiedliwości, w 2018 z jego ramienia zdobył mandat radnego Mokotowa, którego zrzekł się w listopadzie 2020. 17 sierpnia 2020 zrezygnował z pełnienia funkcji podsekretarza stanu w Ministerstwie Zdrowia. W listopadzie 2020 objął stanowisko wiceprezydenta Chełma. 8 czerwca 2021 powrócił do rządu na stanowisko sekretarza stanu w Kancelarii Premiera.

</doc>
<doc id="4244019" url="https://pl.wikipedia.org/wiki?curid=4244019" title="UD Las Palmas w europejskich pucharach">
UD Las Palmas w europejskich pucharach



</doc>
<doc id="4244023" url="https://pl.wikipedia.org/wiki?curid=4244023" title="Yim Si-wan">
Yim Si-wan



</doc>
<doc id="4244027" url="https://pl.wikipedia.org/wiki?curid=4244027" title="Hieroteusz (Wlachos)">
Hieroteusz (Wlachos)

Hieroteusz, imię świeckie Hieroteos Wlachos (ur. 1945 w Janinie) – grecki duchowny prawosławny, od 1995 metropolita Nafpaktos i Agios Vlasios.
Życiorys.
Święcenia prezbiteratu przyjął w 1972. 20 lipca 1995 otrzymał chirotonię biskupią.
W czerwcu 2016 r. uczestniczył w Soborze Wszechprawosławnym na Krecie.

</doc>
<doc id="4244033" url="https://pl.wikipedia.org/wiki?curid=4244033" title="Makary (Tillyridis)">
Makary (Tillyridis)

Makary, imię świeckie Andreas Tillyridis (ur. 18 kwietnia 1945 w Limassolu) – cypryjski duchowny prawosławny posługujący w Kenii, od 2015 metropolita Nairobi.
Życiorys.
Święcenia prezbiteratu przyjął w 1992 r. 25 lipca 1992 otrzymał chirotonię biskupią. Od 2001 r. jest metropolitą Kenii (w 2015 r. jego tytuł uległ zmianie na „metropolita Nairobi”).
W czerwcu 2016 r. uczestniczył w Soborze Wszechprawosławnym na Krecie.

</doc>
<doc id="4244034" url="https://pl.wikipedia.org/wiki?curid=4244034" title="Kells (stacja kolejowa)">
Kells (stacja kolejowa)

Kells – nieistniejąca stacja kolejowa na linii kolejowej Farranfore – Valentia Harbour w Kells w hrabstwie Kerry w Irlandii. Została otwarta 12 września 1893 i zamknięta 1 lutego 1960.
W Kells po zlikwidowanej kolei pozostało stosunkowo dużo – w miejscu dawnej stacji nadal widoczne są dwa perony, budynek stacyjny z blachy falistej, dom dla zawiadowców oraz budynek sygnałowy.

</doc>
<doc id="4244037" url="https://pl.wikipedia.org/wiki?curid=4244037" title="Planica 7 (2018)">
Planica 7 (2018)

Planica 7 2018 – pierwsza edycja turnieju Planica 7, odbywająca się w dniach 22–25 marca 2018 na skoczni Letalnica w Planicy w ramach Pucharu Świata w skokach narciarskich.
Do klasyfikacji generalnej turnieju zaliczono wyniki wszystkich 6 serii konkursowych oraz kwalifikacji do pierwszego z konkursów.
Zasady przeprowadzania konkursów w ramach Planica 7 są takie same, jak podczas innych zawodów Pucharu Świata.
Zawody rozpoczęły się w czwartek 22 marca 2018 kwalifikacjami do piątkowego konkursu indywidualnego. 23 marca przeprowadzono pierwszy konkurs indywidualny, dzień później zawodnicy wystąpili w konkursie drużynowym, natomiast w niedzielę 25 marca trzydziestu najlepszych zawodników klasyfikacji generalnej Pucharu Świata rywalizowało w finałowym konkursie indywidualnym.
Skocznia.
W tabeli podano rekord skoczni obowiązujący przed rozpoczęciem Planica 7 lub ustanowiony w trakcie jego trwania (wyróżniony wytłuszczeniem).
Jury.
Dyrektorem turnieju Planica 7 został Gabrijel Gros oraz, z ramienia Międzynarodowej Federacji Narciarskiej, dyrektor zawodów Pucharu Świata, Walter Hofer. Jego asystentem, podobnie jak w innych oficjalnych zawodach organizowanych przez FIS, był Borek Sedlák. Sędzią technicznym został Bertil Palsrud, a jego asystentem – Franck Salvi. Kontrolą sprzętu przed skokiem zajmował się Horst Tielmann, zaś po skoku, sprzęt sprawdzał Sepp Gratzer.
Opracowano na podstawie źródeł z Międzynarodowej Federacji Narciarskiej.
Przebieg turnieju.
Kwalifikacje do pierwszego konkursu indywidualnego.
Źródło: Międzynarodowa Federacja Narciarska
Pierwszy konkurs indywidualny.
Źródło: Międzynarodowa Federacja Narciarska
Konkurs drużynowy.
Źródło: Międzynarodowa Federacja Narciarska
Drugi konkurs indywidualny.
Źródło: Międzynarodowa Federacja Narciarska
Klasyfikacja końcowa.
Źródło: Międzynarodowa Federacja Narciarska

</doc>
<doc id="4244040" url="https://pl.wikipedia.org/wiki?curid=4244040" title="Mesa Geitonia">
Mesa Geitonia



</doc>
<doc id="4244041" url="https://pl.wikipedia.org/wiki?curid=4244041" title="Brørup (stacja kolejowa)">
Brørup (stacja kolejowa)

Brørup () – stacja kolejowa w miejscowości Brørup, w regionie Dania Południowa, w Danii. Znajduje się na linii Lunderskov – Esbjerg i obsługuje pociągi regionalne Danske Statsbaner.

</doc>
<doc id="4244044" url="https://pl.wikipedia.org/wiki?curid=4244044" title="Sporting Gijón w europejskich pucharach">
Sporting Gijón w europejskich pucharach



</doc>
<doc id="4244047" url="https://pl.wikipedia.org/wiki?curid=4244047" title="Dom Handlowy „Zenit” w Katowicach">
Dom Handlowy „Zenit” w Katowicach



</doc>
<doc id="4244049" url="https://pl.wikipedia.org/wiki?curid=4244049" title="Zorrotza-Zorrozgoiti">
Zorrotza-Zorrozgoiti

Zorrotza-Zorrozgoiti (bas.: "Zorrotza-Zorrozgoiti geltokia") – stacja kolejowa w Bilbao, w dzielnicy Zorrotza, w prowincji Vizcaya we wspólnocie autonomicznej Kraj Basków, w Hiszpanii. Perony stacji znajdują się pod wiaduktem autostrady AP-8
Jest obsługiwana przez pociągi wąskotorowe FEVE.

</doc>
<doc id="4244052" url="https://pl.wikipedia.org/wiki?curid=4244052" title="Egipskie hieroglify - określniki i ideogramy">
Egipskie hieroglify - określniki i ideogramy



</doc>
<doc id="4244053" url="https://pl.wikipedia.org/wiki?curid=4244053" title="Janusz Michułowicz">
Janusz Michułowicz

Janusz Michułowicz (ur. 29 maja 1931 we Lwowie, zm. 13 lutego 2018) – polski harcerz i drużynowy Związku Harcerstwa Polskiego, nauczyciel akademicki, pedagog.
Życiorys.
Syn Stanisława Michułowicza, skauta, działacza Polskiego Towarzystwa Gimnastycznego „Sokół” we Lwowie i Orlęcia lwowskiego oraz Kamili z domu Wacha.
W 1945 roku wraz z rodziną zamieszkał we Wrocławiu.
Od 1954 roku uczęszczał do Studium Wojskowego Wyższej Szkoły Pedagogicznej w Opolu, uzyskując stopień podporucznika. W roku akademickim 1953/1954 ukończył studia rusycystyczne pierwszego stopnia na Wydziale Humanistycznym Państwowej Wyższej Szkoły Pedagogicznej we Wrocławiu i otrzymał skierowanie do pracy w WSP w Opolu. W 1956 roku po zniesieniu rygorów nakazu pracy został przeniesiony do Katedry Języka Rosyjskiego na cywilne stanowisko lektora, a od roku akademickiego 1959/1960 pracował w Katedrze Pedagogiki. Podjął studia eksternistyczne drugiego stopnia na Wydziale Filologiczno-Historycznym Uniwersytetu Wrocławskiego, uzyskując 20 maja 1960 roku tytuł magistra pedagogiki.
W opolskiej Katedrze Pedagogiki początkowo prowadził ćwiczenia z psychologii i pedagogiki, później otrzymał uprawnienia do prowadzenia wykładów z zakresu nauk pedagogicznych. W 1967 roku obronił rozprawę doktorską „Szkolnictwo podstawowe powiatu oleskiego – powstanie, rozwój i pierwsze osiągnięcia”. Wiosną 1967 roku zorganizował w Opolu Zakładowy Oddział Samoobrony Wyższej Szkoły Pedagogicznej, którym kierował do jesieni 1972 roku. W lutym 1974 roku rozpoczął pracę w Filii Uniwersytetu Śląskiego w Cieszynie, pełniąc kolejno obowiązki dziekana, kierownika Zakładu Pedagogiki Pracy Kulturalno-Oświatowej i kierownika Zakładu Metodyki Pracy Organizacji Młodzieżowych (późniejszy Zakład Teorii Nauczania i Wychowania). W październiku 1983 roku został przeniesiony na Wydział Pedagogiki i Psychologii Uniwersytetu Śląskiego w Katowicach, gdzie pracował do odejścia na emeryturę w 1996 roku.  Do 2002 roku w Instytucie Bibliotekoznawstwa i Informacji Naukowej Uniwersytetu Śląskiego prowadził wykłady i ćwiczenia z zakresu metodyki pracy nauczyciela-bibliotekarza.
Został pochowany na Cmentarzu Świętej Rodziny we Wrocławiu.
Działalność harcerska.
W latach 1946-1948 był harcerzem i drużynowym Związku Harcerstwa Polskiego we Wrocławiu. Jesienią 1958 roku za namową ówczesnego dyrektora administracyjnego WSP w Opolu i komendanta Opolskiej Chorągwi Związku Harcerstwa Polskiego harcmistrza Stefana Grobelnego, założył Harcerski Akademicki Krąg Instruktorski (HAKI) im. Bohaterów spod Monte Casino. Była to pierwsza jednostka organizacyjna Związku Harcerstwa Polskiego w środowisku akademickim. W 1968 roku zorganizował i kierował Pracownią Metodyki Wychowania Harcerskiego przy ówczesnej Katedrze Pedagogiki WSP w Opolu, która była pierwszą w Polsce akademicką placówką specjalizującą się w problematyce wychowania harcerskiego.
Był stałym konsultantem Zespołu Badań i Analiz przy Komendzie Głównej ZHP w Warszawie oraz Centralnej Szkole Instruktorów Harcerskich w Załęczu Wielkim. Wchodził w skład kolegium redakcyjnego miesięcznika „Pokolenia” i „Harcerstwo” oraz współpracował z Ośrodkiem Badań Komendy Głównej ZHP i Wydziałem Kształcenia Komisji Historycznej ZHP.
W Instytucie Bibliotekoznawstwa i Informacji Naukowej Uniwersytetu Śląskiego zorganizował pierwszą w Polsce Pracownię Polskiej Bibliografii Harcerskiej i Skautowej, w której  pełnił obowiązki opiekuna naukowo-merytorycznego. Czynnie angażował się w pracę Komendy Chorągwi ZHP w Opolu i Bielsku-Białej, gdzie wygłaszał referaty z zakresy metodyki, wychowania harcerskiego, kształcenia instruktorów i historii harcerstwa.
Za działalność w harcerstwie został odznaczony Krzyżem  „Za Zasługi dla ZHP”.
Praca naukowa.
W pracy badawczej można wyodrębnić dwa nurty - pierwszy to metodyka i historia wychowania harcerskiego, drugi - pedagogika i historia szkolnictwa na Śląsku. W Uniwersytecie Śląskim prowadził wykłady i ćwiczenia z pedagogiki, metodyki pracy nauczyciela i bibliotekarza oraz  z wychowania harcerskiego, a także seminaria magisterskie. Tematyce tej poświęcił kilka podręczników i liczne artykuły naukowe.
Księgozbiór harcerski.
W 1998 roku podarował Bibliotece Uniwersytetu Śląskiego w Katowicach księgozbiór książek z zakresu metodyki harcerskiej i wychowania harcerskiego, pedagogiki oraz opracowania z metodyki pracy nauczyciela-bibliotekarza. Wiele książek opatrzonych jest umieszczonym na wewnętrznej stronie okładki exlibrisem.
Dzięki jego staraniom w 1979 roku Biblioteka Uniwersytetu Śląskiego nabyła kolekcję książek harcerskich mieszkającego w Wielkiej Brytanii harcmistrza Kazimierza Obtułowicza. Licząca około 300 woluminów kolekcja stała się początkiem stale rozbudowywanego w Bibliotece księgozbioru harcerskiego.

</doc>
<doc id="4244059" url="https://pl.wikipedia.org/wiki?curid=4244059" title="Kells (Kerry)">
Kells (Kerry)

Kells (irl. "Na Cealla") – wieś rybacka w hrabstwie Kerry w Irlandii na półwyspie Iveragh. W jej pobliżu znajduje się plaża Kells Beach nad zatoką Dingle. Inną atrakcją są ogrody Kells Bay Gardens, zawierające kolekcję roślin z południowej półkuli.
W latach 1893–1960 w Kells funkcjonowała stacja kolejowa na linii z Farranfore do Valentia Harbour. W pobliżu wsi znajdował się most kolejowy Gleesk Viaduct.
Przez Kells przebiega szlak turystyczny Pierścień Kerry.

</doc>
<doc id="4244062" url="https://pl.wikipedia.org/wiki?curid=4244062" title="Lucyna Podhalicz">
Lucyna Podhalicz

Lucyna Sabina Podhalicz z domu Hałasik (ur. 25 listopada 1965 w Nowej Sarzynie) – polska menedżer służby zdrowia, polityk i urzędniczka samorządowa, w latach 2018–2020 wicewojewoda podkarpacki.
Życiorys.
Studiowała socjologię w Państwowej Wyższej Szkole Wschodnioeuropejskiej w Przemyślu i na Uniwersytecie Rzeszowskim. Absolwentka podyplomowego Studium Literacko-Artystycznego Uniwersytetu Jagiellońskiego oraz studentka studiów menedżerskich w Szkole Głównej Handlowej.
Była dyrektorem biura Marka Kuchcińskiego. W 2001 przedstawiła Sejmowi projekt ustawy obywatelskiej o ochronie dzieci przed szkodliwymi treściami w mediach. W latach 2006–2010 i 2014–2018 zasiadała w radzie miejskiej Przemyśla jako członek Prawa i Sprawiedliwości; w drugiej kadencji będąc wiceprzewodniczącą i przewodniczącą organu. W 2010 bezskutecznie ubiegała się o mandat. Od 2014 do 2016 była dyrektorem Obwodu Lecznictwa Kolejowego SP ZOZ w Przemyślu, a w 2014 dyrektorem przedszkola. Od 2016 do 2018 pełniła funkcję zastępcy dyrektora ds. organizacji lecznictwa otwartego i rozwoju Wojewódzkiego Szpitala im. św. Ojca Pio w Przemyślu. Członek zarządu głównego Stowarzyszenia Rodzin Katolickich Archidiecezji Przemyskiej.
12 lutego 2018 objęła stanowisko wicewojewody podkarpackiego. W 2019 bez powodzenia kandydowała do Sejmu (zdobyła 6072 głosy). W listopadzie tego samego roku została pełniącą obowiązki wojewody do czasu wyboru następcy. Wykonywała je do stycznia 2020, gdy Ewa Leniart ponownie została wojewodą. W tym samym miesiącu odeszła ze stanowiska wicewojewody. W czerwcu 2020 została wiceprezesem zarządu spółki PGNiG Technologie z siedzibą w Krośnie, przedsiębiorstwa zależnego od Polskiego Górnictwa Naftowego i Gazownictwa.
Jest mężatką, ma dwóch synów.

</doc>
<doc id="4244067" url="https://pl.wikipedia.org/wiki?curid=4244067" title="Gerazym (Michaleas)">
Gerazym (Michaleas)

Gerazym, imię świeckie Gerasimos Michaleas (ur. 2 sierpnia 1945 w Kalamacie) – grecki duchowny prawosławny, od 2005 metropolita San Francisco.
Życiorys.
Święcenia prezbiteratu przyjął 2 lutego 2002. Tydzień później otrzymał chirotonię biskupią. Od 2005 r. jest metropolitą San Francisco Greckiej Prawosławnej Archidiecezji Ameryki.
W czerwcu 2016 r. uczestniczył w Soborze Wszechprawosławnym na Krecie.

</doc>
<doc id="4244069" url="https://pl.wikipedia.org/wiki?curid=4244069" title="Altötting (stacja kolejowa)">
Altötting (stacja kolejowa)

Altötting (niem: "Bahnhof Altötting") – stacja kolejowa w Altötting, w kraju związkowym Bawaria, w Niemczech. Znajduje się na linii Mühldorf – Burghausen. Według DB Station&amp;Service ma kategorię 6. W Altötting zatrzymuje się codziennie około 35 regionalnych pociągów Südostbayernbahn. Budynek dworca jest obiektem zabytkowym.

</doc>
<doc id="4244071" url="https://pl.wikipedia.org/wiki?curid=4244071" title="Stanisław Warszycki (1599-1681)">
Stanisław Warszycki (1599-1681)



</doc>
<doc id="4244072" url="https://pl.wikipedia.org/wiki?curid=4244072" title="Mikołaj Wolski (1553-1630)">
Mikołaj Wolski (1553-1630)



</doc>
<doc id="4244074" url="https://pl.wikipedia.org/wiki?curid=4244074" title="Stanisław Warszycki (1577-1617)">
Stanisław Warszycki (1577-1617)



</doc>
<doc id="4244075" url="https://pl.wikipedia.org/wiki?curid=4244075" title="Sawa (Zembillas)">
Sawa (Zembillas)

Sawa, imię świeckie Savvas Zembillas, ur. 11 czerwca 1957 w Gary) – amerykański duchowny prawosławny pochodzenia greckiego, od 2011 metropolita Pittsburgha.
Życiorys.
Święcenia prezbiteratu przyjął 8 stycznia 1995. 2 lutego 2002 otrzymał chirotonię biskupią. Od 2011 r. jest metropolitą Pittsburgha w Greckiej Prawosławnej Archidiecezji Ameryki. 

</doc>
<doc id="4244076" url="https://pl.wikipedia.org/wiki?curid=4244076" title="Gare de Weyersheim">
Gare de Weyersheim

Gare de Weyersheim – przystanek kolejowy w miejscowości Weyersheim, w departamencie Dolny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est. 
Położenie.
Znajduje się na linii Strasbourg – Lauterbourg, na km 9,378 między stacjami Hœrdt i Kurtzenhouse, na wysokości 142 m n.p.m. 
Historia.
Stacja została otwarta 17 lipca 1855 przez Compagnie des chemins de fer de l'Est wraz z odcinkiem linii między Vendenheim i Haguenau.

</doc>
<doc id="4244081" url="https://pl.wikipedia.org/wiki?curid=4244081" title="Karol Kamiński (koszykarz)">
Karol Kamiński (koszykarz)

Karol Kamiński (ur. 28 października 1997) – polski koszykarz, grający na pozycji rzucającego obrońcy, obecnie zawodnik Górnika Trans.eu Wałbrzych.
5 lipca 2019 dołączył do Trefla Sopot. 10 stycznia 2020 opuścił klub. Tego samego dnia dołączył do I-ligowego Górnika Trans.eu Wałbrzych

</doc>
<doc id="4244083" url="https://pl.wikipedia.org/wiki?curid=4244083" title="Leo Lis">
Leo Lis

Leo Lis (ur. 10 maja 1924 w Bytomiu; zm. 20 września 1969 w Berlinie) – ofiara śmiertelna przy Murze Berlińskim zastrzelona przez żołnierzy wojsk granicznych NRD podczas próby ucieczki do Berlina Zachodniego. 
Życiorys i okoliczności śmierci.
Urodzony w Bytomiu Leo Lis osiedlił się w późniejszym okresie w saksońskim Hennersdorf, gdzie mieszkał wraz z żoną i siedmiorgiem dzieci oraz zatrudniony był jako dojarz w państwowej spółdzielni produkcyjnej. Motywy ucieczki do Berlina Zachodniego nie są znane. 19 września 1969 r. pożegnawszy się z rodziną udał się pociągiem do Berlina Wschodniego, gdzie dzień później podążył ok. godziny 20.00 w rejon umocnień granicznych przy nieczynnym dworcu Berlin Nordbahnhof. Pokonując wybieg dla psów wartowniczych skierował się ku kolejnemu z zabezpieczeń, przez co uruchomił sygnał alarmowy. Pełniący służbę na jednej z wieżyczek wartownik opuścił posterunek w celu schwytania uciekiniera, z powodu ciemności nie zdołał jednak zlokalizować jego obecności. Udało się to żołnierzom z dwóch innych posterunków, którzy niezwlocznie otworzyli ogień. Przedzierający się przez kolejne umocnienia i trafiony przy zaporze pancernej w klatkę piersiową Leo Lis zmarł jeszcze przed przewiezieniem do szpitala. Spośród 78 łącznie oddanych strzałów jeden trafił w znajdujące się po stronie zachodniej mieszkanie. Strzelanina doprowadziła także do mających tam miejsce dzień później protestów podczas których mieszkańcy znieważyli żołnierzy oraz obrzucili kamieniami umocnienia graniczne.
Następstwa.
Strzelający żołnierze odznaczeni zostali medalami "Za przykładną służbę graniczną". Bezpieka poinformowała żonę ofiary o jej śmierci dopiero 27 września 1969 r. po uprzednim skremowaniu zwłok. Urnę z prochami złożono miesiąc później na cmentarzu w Kamenz. Po zjednoczeniu Niemiec wszczęto postępowanie przeciwko strzelającym żołnierzom, z powodu okoliczności łagodzących zostało ono jednak w 1997 r. umorzone. O zabitym przypomina dziś jedno z „okienek pamieci“ w zbudowanym ku pamięci ofiar mauzoleum Gedenkstätte Berliner Mauer przy Bernauer Straße. 

</doc>
<doc id="4244087" url="https://pl.wikipedia.org/wiki?curid=4244087" title="Andrzej Wasilewski (prawnik)">
Andrzej Wasilewski (prawnik)



</doc>
<doc id="4244090" url="https://pl.wikipedia.org/wiki?curid=4244090" title="Kościół Narodzenia Najświętszej Maryi Panny w Żarnowcu">
Kościół Narodzenia Najświętszej Maryi Panny w Żarnowcu

Kościół Narodzenia Najświętszej Maryi Panny – rzymskokatolicki kościół parafialny należący do dekanatu żarnowieckiego diecezji kieleckiej.
Świątynia została wzniesiona w latach 1323-1340 podczas panowania króla Kazimierza III Wielkiego.
Budowla została zniszczona przez pożar w 1528 roku, następnie została odbudowana dzięki staraniom Krzysztofa Szydłowskiego. Gruntownie została wyremontowana w 1910 roku. W 1979 roku zostało odnowione wnętrze kościoła. W ołtarzu głównym jest umieszczony obraz Matki Bożej Nieustającej Pomocy. Boczne ołtarze z lewej i prawej strony nawy są ozdobione obrazami – Najświętszego Serca Jezusa oraz Matki Bożej z Dzieciątkiem. Ołtarze są otoczone rzeźbionymi figurami świętych i aniołów.

</doc>
<doc id="4244092" url="https://pl.wikipedia.org/wiki?curid=4244092" title="Most im. Jamesa Joyce">
Most im. Jamesa Joyce



</doc>
<doc id="4244094" url="https://pl.wikipedia.org/wiki?curid=4244094" title="Efrem (Kyriakos)">
Efrem (Kyriakos)

Efrem, imię świeckie Efrem Kyriakos (ur. 1943 w Bejrucie) – libański duchowny prawosławny, od 2009 metropolita Trypolisu i Al-Koury.
Życiorys.
Święcenia prezbiteratu przyjął w 1987 r. 18 października 2009 otrzymał chirotonię biskupią. 

</doc>
<doc id="4244099" url="https://pl.wikipedia.org/wiki?curid=4244099" title="Portadown (stacja kolejowa)">
Portadown (stacja kolejowa)

Portadown (ang. "Portadown railway station") – stacja kolejowa w Portadown w hrabstwie Merthyr Armagh, w Irlandii Północnej. Znajduje się na linii Belfast – Dublin. Jest obsługiwana przez pociągi NI Railways.
Historia.
Stacja została otwarta w 1842.

</doc>
<doc id="4244103" url="https://pl.wikipedia.org/wiki?curid=4244103" title="Puchar Świata w skokach narciarskich 2017/2018 – Planica">
Puchar Świata w skokach narciarskich 2017/2018 – Planica



</doc>
<doc id="4244104" url="https://pl.wikipedia.org/wiki?curid=4244104" title="Puchar Świata w skokach narciarskich 2017/2018 – Willingen">
Puchar Świata w skokach narciarskich 2017/2018 – Willingen



</doc>
<doc id="4244109" url="https://pl.wikipedia.org/wiki?curid=4244109" title="Michał Kołodziej">
Michał Kołodziej

Michał Kołodziej (ur. 2 lipca 1997 w Mrągowie) – polski koszykarz grający na pozycjach niskiego lub silnego skrzydłowego, obecnie zawodnik Rawlplug Sokoła Łańcut.
21 lipca 2018 podpisał kolejną umowę z Legią Warszawa.
28 czerwca 2019 dołączył do Polpharmy Starogard Gdański.
23 grudnia 2020 został zawodnikiem Asseco Arki Gdynia.
16 czerwca 2021 zawarł kontrakt z Polskim Cukrem Toruń. 16 czerwca 2022 podpisał umowę z Eneą Abramczyk Astorią Bydgoszcz. 9 grudnia 2022 dołączył do Rawlplug Sokoła Łańcut.

</doc>
<doc id="4244110" url="https://pl.wikipedia.org/wiki?curid=4244110" title="Jan (Pelushi)">
Jan (Pelushi)

Jan, imię świeckie Fatmir Pelushi (ur. 1 stycznia 1956 w Tiranie) – albański duchowny prawosławny, od 1998 metropolita Korczy.
Życiorys.
Święcenia prezbiteratu przyjął w 1994 r. 20 lipca 1998 otrzymał chirotonię biskupią. W czerwcu 2016 r. wziął udział w Soborze Wszechprawosławnym na Krecie.

</doc>
<doc id="4244111" url="https://pl.wikipedia.org/wiki?curid=4244111" title="Gare de Corrèze">
Gare de Corrèze

Gare de Corrèze – przystanek kolejowy w miejscowości Saint-Priest-de-Gimel, w departamencie Corrèze, w regionie Nowa Akwitania, we Francji. Jest zarządzana przez SNCF i obsługiwana przez pociągi TER Nouvelle-Aquitaine. Położona jest w pobliżu gminy Aubazines.
Położenie.
Znajduje się na linii Tulle – Meymac, na km 613,937 między stacjami Tulle i Montaignac-Saint-Hippolyte, na wysokości 534 m n.p.m. 

</doc>
<doc id="4244114" url="https://pl.wikipedia.org/wiki?curid=4244114" title="James Adamson">
James Adamson

James Adamson (ur. 3 marca 1946 w Warsaw w stanie Nowy Jork) – amerykański lotnik i astronauta.
Życiorys.
W 1969 ukończył studia inżynieryjne i uzyskał stopień oficerski w West Poincie, w 1977 uzyskał dyplom z inżynierii lotniczej i kosmicznej na Uniwersytecie Princeton. Szkolił się na pilota, ukończył United States Naval Test Pilot School, pracował jako pilot doświadczalny na Uniwersytecie Princeton, w Edwards Air Force Base w Kalifornii, w West Poincie, w Patuxent Naval Air Station i Centrum Lotów Kosmicznych imienia Lyndona B. Johnsona w Houston. Ma wylatane ponad 3000 godzin na ponad 30 typach maszyn. Służył podczas misji wojskowych w Wietnamie i Kambodży, ponadto był asystentem profesora aerodynamiki Akademii Wojskowej w West Poincie. 23 maja 1984 został wybrany przez NASA kandydatem na astronautę, przechodził szkolenie na specjalistę misji. W listopadzie 1985 został wybrany do załogi planowanej misji Departamentu Obrony, która jednak została opóźniona z powodu katastrofy Challengera, później był jednym z jedenastu astronautów wybranych do objęcia kierowniczych stanowisk w NASA, pracował w biurze programu wahadłowców jako asystent menadżera integracji ds. inżynieryjnych. W lutym 1988 włączono go do załogi planowanej misji STS-28, pierwszej po katastrofie Challengera, od 8 do 13 sierpnia 1989 jako specjalista misji uczestniczył w misji STS-28 trwającej 5 dni i godzinę; start nastąpił z Centrum Kosmicznego im. Johna F. Kennedy’ego na Florydzie, a lądowanie w bazie Edwards. Od 2 do 11 sierpnia 1992 brał udział w misji STS-43 trwającej 8 dni, 21 godzin i 21 minut. 
Łącznie spędził w kosmosie 13 dni, 22 godziny i 21 minut. 
Opuścił NASA w sierpniu 1992.

</doc>
<doc id="4244116" url="https://pl.wikipedia.org/wiki?curid=4244116" title="Wypożyczalnia międzybiblioteczna">
Wypożyczalnia międzybiblioteczna

Wypożyczalnia międzybiblioteczna (ang. "interlibrary loan"/"lending") – jednostka organizacyjna biblioteki zajmująca się wypożyczaniem materiałów sprowadzanych na żądanie czytelnika z innych instytucji. Rozróżnia się wypożyczanie międzybiblioteczne krajowe i zagraniczne. Działalność wypożyczalni międzybibliotecznej regulują odpowiednie przepisy.
Historia.
W Europie pierwszym krajem, który w 1885 roku opublikował regulamin biblioteczny dotyczący również wypożyczeń międzybibliotecznych były Włochy. Obecnie międzynarodowe normy wypożyczeń międzybibliotecznych regulują wytyczne Międzynarodowej Federacji Stowarzyszeń i Instytucji Bibliotekarskich.
Wypożyczanie międzybiblioteczne w Polsce znane było przed I wojną światową. Zasady tej formy udostępniania zbiorów precyzowało zarządzenie Ministra Kultury i Sztuki z dnia 25.03.1980 r. w sprawie zasad wypożyczania międzybibliotecznego. Uzyskało ono podstawę prawną w Ustawie o bibliotekach z dnia 9.04.1968 r., która została zastąpiona aktem prawnym z dnia 27.06.1997 r. Każda instytucja udostępniająca zbiory na zasadzie wypożyczeń międzybibliotecznych reguluje ich zasady przez odpowiednie regulaminy.
Wypożyczanie międzybiblioteczne.
W praktyce bibliotecznej rozróżnia się:
Opłaty za realizację wypożyczania międzybibliotecznego ustalają regulaminy poszczególnych instytucji. 
Zasady ogólne wypożyczania międzybibliotecznego.
Czytelnik zwraca się do najbliższej biblioteki (publicznej, naukowej, fachowej, szkolnej) z prośbą o wypożyczenie z innej biblioteki poszukiwanych materiałów. Po otrzymaniu dokumentów biblioteka macierzysta powiadamia o tym fakcie czytelnika (telefonicznie, e-mailowo, pisemnie). Biblioteka bierze pełną odpowiedzialność za trzymane zbiory, które udostępniane są użytkownikowi na miejscu, w czytelni. 

</doc>
<doc id="4244121" url="https://pl.wikipedia.org/wiki?curid=4244121" title="Kopalnia galmanu „Kozioł”">
Kopalnia galmanu „Kozioł”



</doc>
<doc id="4244123" url="https://pl.wikipedia.org/wiki?curid=4244123" title="Aleksandra Zielińska">
Aleksandra Zielińska

Aleksandra Zielińska (ur. 1989) – polska pisarka.
Laureatka Nagrody im. Adama Włodka za rok 2017. Nominowana do Nagrody Conrada 2015 za najlepszy literacki debiut 2014 za powieść "Przypadek Alicji", do Nagrody Literackiej im. Witolda Gombrowicza 2017 za powieść "Bura i Szał" oraz do Nagrody Literackiej Gdynia 2018 za zbiór opowiadań "Kijanki i kretowiska". Laureatka stypendium Młoda Polska 2018 i międzynarodowego Funduszu Wyszehradzkiego oraz Nagrody im. A. Włodka. Członkini zespołu literackiego przy Studiu Munka.Członkini grupy literackiej Harda Horda. Mieszka w Krakowie.
Książki.
powieści:
zbiory opowiadań:

</doc>
<doc id="4244124" url="https://pl.wikipedia.org/wiki?curid=4244124" title="Tadeusz Strugała">
Tadeusz Strugała



</doc>
<doc id="4244126" url="https://pl.wikipedia.org/wiki?curid=4244126" title="Polish Archives of Internal Medicine (pl. Polskie Archiwum Medycyny Wewnętrznej)">
Polish Archives of Internal Medicine (pl. Polskie Archiwum Medycyny Wewnętrznej)



</doc>
<doc id="4244128" url="https://pl.wikipedia.org/wiki?curid=4244128" title="Polskie Archiwum Medycyny Wewnętrznej">
Polskie Archiwum Medycyny Wewnętrznej



</doc>
<doc id="4244134" url="https://pl.wikipedia.org/wiki?curid=4244134" title="Dionizy (Mandalos)">
Dionizy (Mandalos)

Dionizy, imię świeckie Dionisios Mandalos (ur. 1952 w Atenach) – grecki duchowny prawosławny, od 2006 metropolita Koryntu.
Życiorys.
Święcenia prezbiteratu przyjął w 1979 r. 15 października 2006 otrzymał chirotonię biskupią.

</doc>
<doc id="4244135" url="https://pl.wikipedia.org/wiki?curid=4244135" title="Tadeusz Strugała (duchowny)">
Tadeusz Strugała (duchowny)

Tadeusz Strugała (ur. 28 października 1956 w Bączalu Dolnym) – polski duchowny rzymskokatolicki, członek rady kapłańskiej diecezji sandomierskiej, od 1999 proboszcz w Kurzynie Średniej, od 2009 kanonik honorowy Kapituły Konkatedralnej w Stalowej Woli, dekanalny duszpasterz rodzin i strażaków ochotników zrzeszonych w OSP; społecznik.
Życiorys.
Młodość.
Urodził się 28 października 1956 roku w Bączalu Dolnym, jako syn Józefy i Władysława. Uczęszczał do Szkoły Podstawowej w rodzinnej miejscowości, a następnie do Zasadniczej Szkoły Zawodowej w Jaśle, po ukończeniu której podjął dalszą naukę w Liceum Ogólnokształcącym w Bieczu. W okresie szkolnym, jako ministrant, posługiwał w parafii św. Mikołaja i Imienia Maryi w Bączalu Dolnym. Po zdanym egzaminie maturalnym wstąpił do Wyższego Seminarium Duchownego w Przemyślu, będąc kolegą kursowym m.in. ks. prof dra hab. Stanisława Nabywańca. W 1983 uzyskał tytuł magistra teologii i 29 czerwca przyjął święcenia kapłańskie z rąk ówczesnego biskupa diecezjalnego przemyskiego Ignacego Tokarczuka. 4 lipca tegoż samego roku odprawił mszę świętą prymicyjną w kościele pw. Imienia Maryi w Bączalu Dolnym, w trakcie której jubileusz 50-lecia kapłaństwa obchodził także ksiądz prałat Stanisław Czerniec.
Posługa duszpasterska.
Niedługo po święceniach jako wikariusz podjął posługę duszpasterską w Markowej. Następnie od 1985 roku w parafii kolegiackiej w Jarosławiu u boku ks. dra Bronisława Fili, Wysokiej Strzyżowskiej, Niechobrzu, Sokołowie Małopolskim i Nowej Dębie – parafia Matki Bożej Królowej Polski. Kolejnymi placówkami były wspólnoty parafialne w Ostrowcu Świętokrzyskim – Matki Odkupiciela oraz na krótko sanktuarium św. Józefa w Nisku. Po reorganizacji podziału administracyjnego Kościoła katolickiego w Polsce ogłoszonej 25 marca 1992 przez Jana Pawła II bullą papieską "Totus tuus Poloniae populus" został inkardynowany do pracy w diecezji sandomierskiej.
W 1999 został mianowany proboszczem parafii św. Marii Magdaleny w Kurzynie Średniej zastępując na tym stanowisku ks. Jana Kądziołkę. W trakcie swojej posługi w Kurzynie Średniej jako kapelan strażaków w gminie Ulanów podjął się opieki nad miejscowymi jednostkami Ochotniczej Straży Pożarnej. Jest jednocześnie Członkiem Prezydium Miejsko-Gminnego ZOSP RP w Ulanowie. Troszczy się o przywrócenie dawnej świetności drewnianego kościoła parafialnego wzniesionego w latach 1816–1818 i renowację zabytkowego wyposażenia ruchomego. Jest inicjatorem powstania Katolickiego Centrum Pomocy Rodzinie, róż Żywego Różańca, chóru parafialnego i kilku innych grup modlitewnych. Pełni wiele funkcji w strukturze diecezjalnej, w tym: członka rady kapłańskiej diecezji sandomierskiej (z nominacji) i duszpasterza rodzin dekanatu ulanowskiego.
Godności i odznaczenia.
W 2009 roku w ramach uznania licznych zasług dla Kościoła diecezjalnego został obdarzony przez biskupa Andrzeja Dzięgę godnością kanonika honorowego kapituły przy bazylice konkatedralnej w Stalowej Woli.

</doc>
<doc id="4244142" url="https://pl.wikipedia.org/wiki?curid=4244142" title="Austerlitz">
Austerlitz



</doc>
<doc id="4244143" url="https://pl.wikipedia.org/wiki?curid=4244143" title="Jeźdźcy przeznaczenia">
Jeźdźcy przeznaczenia

Jeźdźcy przeznaczenia (ang. "Riders of Destiny") – amerykański western z 1933 roku w reżyserii Roberta N. Bradbury’ego, z udziałem Johna Wayne’a i Cecylii Parker.
Fabuła.
James Kincaid kontroluje źródła wody i żąda olbrzymich kwot od innych farmerów. Agent rządowy Sandy Saunders ma jakoś zaradzić tej sytuacji. Ma dwie opcje, albo uda mu się przywrócić rzekę na dawny szlak i osuszyć źródła Kincaida, albo odebrać mu ziemię. Na dodatek Sandy zakochuje się w córce jednego ze skrzywdzonych farmerów, Fey Denton.

</doc>
<doc id="4244144" url="https://pl.wikipedia.org/wiki?curid=4244144" title="Daniel Bursch">
Daniel Bursch

Daniel Bursch (ur. 25 lipca 1957 w Bristolu w Pensylwanii) – amerykański lotnik i astronauta.
Życiorys.
W 1979 ukończył fizykę w United States Naval Academy, a w 1991 nauki inżynieryjne w Naval Postgraduate School, w kwietniu 1980 został lotnikiem morskim w Pensacoli na Florydzie. Od stycznia do grudnia 1984 szkolił się na pilota doświadczalnego w United States Naval Test Pilot School w stanie Maryland. Jest kapitanem US Navy, ma wylatane ponad 2500 godzin na ponad 35 typach samolotów. 
Kariera astronauty.
17 stycznia 1990 został wybrany przez NASA kandydatem na astronautę, zakwalifikował się w lipcu 1991. Był specjalistą misji STS-51 od 12 do 22 września 1993, trwającej 9 dni, 20 godzin i 11 minut; start i lądowanie nastąpiły z Centrum Kosmicznego im. Johna F. Kennedy'ego na Florydzie. Od 30 września do 11 października 1994 był specjalistą misji STS-68 trwającej 11 dni, 5 godzin i 46 minut. Start nastąpił z Centrum Kosmicznego im. Johna F. Kennedy’ego, a lądowanie w Edwards Air Force Base w Kalifornii. Misja STS-77 miała miejsce od 19 do 29 maja 1996, trwała 10 dni i 39 minut; wykonano lot z laboratorium Spacelab-LSM i umieszczono na orbicie oraz przechwycono satelitę Spartan-207. W ostatniej misji, STS-108/Ekspedycja 4/STS-111 na Międzynarodową Stację Kosmiczną od 5 grudnia 2001 do 19 czerwca 2002 pełnił funkcję inżyniera lotu, a misja trwała 195 dni, 19 godzin i 38 minut.Łącznie spędził w kosmosie 226 dni, 22 godziny i 14 minut. W czerwcu 2005 opuścił NASA.

</doc>
<doc id="4244149" url="https://pl.wikipedia.org/wiki?curid=4244149" title="Gare d'Austerlitz (stacja metra)">
Gare d'Austerlitz (stacja metra)



</doc>
<doc id="4244150" url="https://pl.wikipedia.org/wiki?curid=4244150" title="Gare d'Austerlitz">
Gare d'Austerlitz



</doc>
<doc id="4244151" url="https://pl.wikipedia.org/wiki?curid=4244151" title="Pont d'Austerlitz">
Pont d'Austerlitz



</doc>
<doc id="4244168" url="https://pl.wikipedia.org/wiki?curid=4244168" title="Izaak (Barakat)">
Izaak (Barakat)

Izaak, imię świeckie Abduallah Barakat (ur. 1966 w Damaszku) – syryjski duchowny prawosławny, od 2011 metropolita Niemiec i Europy Centralnej.
Życiorys.
Święcenia prezbiteratu przyjął w 2000 r. 12 lipca 2011 otrzymał chirotonię biskupią.

</doc>
<doc id="4244172" url="https://pl.wikipedia.org/wiki?curid=4244172" title="Radosław Paczuski">
Radosław Paczuski

Radosław Paczuski (ur. 24 stycznia 1993 w Warszawie) – polski kick-bokser, zawodnik muay thai oraz MMA. Amatorski mistrz świata K-1, mistrz organizacji Fight Exclusive Night w formule K-1, były mistrz federacji DSF Kickboxing Challenge. Obecny nr. 7 rankingu KSW w wadze średniej.
Kariera w kick-boxingu.
Jako pierwszy zawodnik w historii, sięgnął po pasy mistrzowskie dwóch najważniejszych organizacji, promujących zawodowy kickboxing w Polsce.
Członek kadry narodowej w kick-boxingu i muay thai w latach 2014–2016. Wielokrotny medalista imprez krajowych i zagranicznych. W latach 2015–2017 związany z grupą DSF Kickboxing Team. Od 2017 związany z grupą Fight Exclusive Night (FEN). Stoczył ponad 100 walk amatorskich i 23 zawodowych. Zwycięzca walk na galach King of Kings, MFC, DSF Kickboxing Challenge czy Fight Exclusive Night.
Kariera MMA.
ACA.
Przed rozpoczęciem kariery w MMA wspominał, że będzie chciał sprawdzić się w tej dyscyplinie i często trenował swoje umiejętności walki w parterze. Jego debiut, który odbył się na gali "ACA 92" 16 lutego 2019 ogłosiła sama organizacja, Absolute Championship Akhmat. Pierwotnie jego pierwszym rywalem miał zostać Marcin Krakowiak, jednak ze względu na konieczność zmiany kategorii wagowej zmierzył się z Jarosławem Lechem. Po wielu problemach w walce ostatecznie zwyciężył jednogłośną decyzją sędziów.
Jeszcze tego samego roku, w drugiej zawodowej walce na "ACA 96" miał zmierzyć się z Piotrem Szczodrowskim, ale ten podczas przygotowań doznał kontuzji i musiał wycofać się z walki. Nowym przeciwnikiem Paczuskiego został Damian Ostęp. Przy wymianie ciosów "The Machine" znokautował swojego rywala lewym podbródkowym.
Jeszcze tego samego roku stoczył walkę na "ACA 101" z debiutującym Danielem Płonką, którego pokonał przez ciężki nokaut w 29 sekund od rozpoczęcia pojedynku.
KSW.
Od 2022 roku związany kontraktem z najlepszą polską federacją MMA – Konfrontacją Sztuk Walki (KSW). 28 maja 2022 podczas gali "KSW 70: Pudzian vs. Materla" zmierzył się z byłym kick-bokserskim mistrzem organizacji Glory, Jasonem Wilnisem. Walka skończyła się w trzeciej rundzie przez TKO, po tym jak Holender doznał kontuzji palca.
20 sierpnia na "KSW 73: Sarara vs. Wrzosek" pokonał przez nokaut (prawy podbródkowy) po niespełna dwóch minutach walki doświadczonego Anglika, Jasona Radcliffe'a.
Na gali "", która odbyła się 21 stycznia 2023 w Szczecinie zmierzył się ze zwycięzcą pierwszej edycji programu "Tylko jeden", Tomaszem Romanowskim. Po trzech rundach niesamowitego boju przegrał przez niejednogłośną decyzję sędziów, z których jeden punktował walkę 29-28 dla Paczuskiego, dwaj pozostali jednak w takim samym stosunku dla Romanowskiego. Trzy dni po tej gali KSW dodatkowo nagrodziło obu zawodników bonusem za najlepszą walkę wieczoru.
Kolejną zawodową walkę stoczy 3 czerwca 2023 na warszawskim Stadionie PGE Narodowym podczas gali "XTB KSW 83: Colosseum 2".
Życie prywatne.
Wspólnie z bratem, Kamilem Paczuskim, w 2015 roku założył Uniq Fight Club, który mieści się w dawnym kinie Wrzos w Warszawskim Aninie. Klub wywodzi się ze Stowarzyszenia „Radość Boxing Team”, które działało w latach 2012–2015. Treningi organizowane były wówczas w niewielkiej sali sportowej OSP Warszawa Radość. Ze względu na słabe warunki lokalowe oraz brak profesjonalnego sprzętu do ćwiczeń, bracie Paczuscy podjęli decyzję o założeniu Uniq Fight Club. Obecnie w klubie zawodnicy trenują m.in. kickboxing, krav-mage, boks, MMA i inne sztuki walki. Do grona trenerów należy m.in. Marcin Kret oraz Kamil Paczuski.
W 2016 roku wziął udział w zawodach Iron Man Thriatlon, kończąc je w czasie 12 godzin i 30 minut.
W rozmowie dla Super Expressu powiedział, że niedawno po latach wrócił na wyższą uczelnię, na której studiuje zarządzanie. W wolnym czasie uczy się języków obcych.
Osiągnięcia.
Kick-boxing.
Zawodowe:
Amatorskie:
Boks tajski.
Amatorskie:

</doc>
<doc id="4244179" url="https://pl.wikipedia.org/wiki?curid=4244179" title="Gare d’Austerlitz (metro w Paryżu)">
Gare d’Austerlitz (metro w Paryżu)



</doc>
<doc id="4244186" url="https://pl.wikipedia.org/wiki?curid=4244186" title="Cuan Dhún Dealgan">
Cuan Dhún Dealgan



</doc>
<doc id="4244187" url="https://pl.wikipedia.org/wiki?curid=4244187" title="Dún Dealgan">
Dún Dealgan



</doc>
<doc id="4244191" url="https://pl.wikipedia.org/wiki?curid=4244191" title="Spis jednostek badawczo-rozwojowych w Polsce">
Spis jednostek badawczo-rozwojowych w Polsce



</doc>
<doc id="4244194" url="https://pl.wikipedia.org/wiki?curid=4244194" title="Jurij Szatałow (ujednoznacznienie)">
Jurij Szatałow (ujednoznacznienie)



</doc>
<doc id="4244201" url="https://pl.wikipedia.org/wiki?curid=4244201" title="Mistrzostwa Świata w Short Tracku 1987">
Mistrzostwa Świata w Short Tracku 1987

12. Mistrzostwa Świata w Short Tracku odbyły się w Kanadzie, w Montrealu, w dniach 3 – 5 kwietnia 1987 roku. Rozegrano 10 konkurencji: 500 m, 1000 m, 1500 m, 3000 m kobiet i mężczyzn oraz sztafetę 3000 m kobiet i 5000 m mężczyzn. Medale przyznano w wieloboju i sztafetach. W klasyfikacji medalowej najlepsi byli Japończycy. 

</doc>
<doc id="4244210" url="https://pl.wikipedia.org/wiki?curid=4244210" title="Augustyn (Labardakis)">
Augustyn (Labardakis)

Augustyn, imię świeckie Georgios Labardakis (ur. 7 lutego 1938 w Vukoliés) – grecki duchowny prawosławny, od 1980 metropolita Niemiec Patriarchatu Konstantynopolitańskiego.
Życiorys.
Święcenia prezbiteratu przyjął w 1964 r. 26 marca 1972 otrzymał chirotonię biskupią. Od roku 1980 jest metropolitą Niemiec.
W czerwcu 2016 r. uczestniczył w Soborze Wszechprawosławnym na Krecie.

</doc>
<doc id="4244211" url="https://pl.wikipedia.org/wiki?curid=4244211" title="Mistrzostwa Świata w Short Tracku 1988">
Mistrzostwa Świata w Short Tracku 1988

13. Mistrzostwa Świata w Short Tracku odbyły się w Stanach Zjednoczonych, w Saint Louis, w dniach 9 - 11 lutego 1988 roku. Rozegrano 10 konkurencji: 500 m, 1000 m, 1500 m, 3000 m kobiet i mężczyzn oraz sztafetę 3000 m kobiet i 5000 m mężczyzn. Medale przyznano w wieloboju i sztafetach. W klasyfikacji medalowej najlepsi byli Kanadyjczycy. 

</doc>
<doc id="4244212" url="https://pl.wikipedia.org/wiki?curid=4244212" title="Michael Gernhardt">
Michael Gernhardt

Michael Gernhardt (ur. 4 maja 1956 w Mansfield w Ohio) – amerykański bioinżynier i astronauta.
Życiorys.
W 1974 ukończył szkołę w Mansfield, a w 1978 studia fizyczne na Vanderbilt University, w 1983 uzyskał magisterium, a w 1991 doktorat z bioinżynierii na Uniwersytecie Pensylwanii. W latach 1977-1984 pracował jako zawodowy nurek głębinowy i inżynier projektu konstrukcji na różnych podmorskich polach naftowych, ponad 700 razy nurkował w morskiej głębi. W 1988 założył kompanię Oceaneering Space Systems mającą transferować technologię podmorską i doświadczenie operacyjne do programu Międzynarodowej Stacji Kosmicznej. Pracował nad rozwojem różnych narzędzi astronautycznych i rozwojem nowych przenośnych systemów podtrzymywania życia i procedury dekompresji podczas działań poza pojazdem kosmicznym (spacerów kosmicznych). 31 marca 1992 został wybrany przez NASA kandydatem na astronautę, od sierpnia 1992 przechodził szkolenie na specjalistę misji w Centrum Lotów Kosmicznych imienia Lyndona B. Johnsona. Od 7 do 18 września 1995 brał udział w misji STS-69 trwającej 10 dni, 20 godzin i 28 minut; umieszczono wówczas na orbicie i przechwycono sztuczne satelity WSF-2 oraz Spartan 201. Od 4 do 8 kwietnia 1997 uczestniczył w misji STS-83 trwającej 3 dni, 23 godziny i 12 minut. Zakładane cele misji nie zostały zrealizowane z powodu problemów z ogniwem paliwowym. Od 1 do 17 lipca 1997 brał udział w misji STS-94 trwającej 15 dni, 16 godzin i 44 minuty i będącej powtórnym lotem po nieudanym locie naukowym STS-83 z laboratorium Spacelab MSL (Microgravity Science Laboratory). Ostatnią jego misją była STS-104 od 12 do 25 lipca 2001 trwająca 12 dni, 18 godzin i 35 minut.
Łącznie spędził w kosmosie 43 dni, 6 godzin i 59 minut. Opuścił NASA w sierpniu 2001.

</doc>
<doc id="4244216" url="https://pl.wikipedia.org/wiki?curid=4244216" title="Bruno Leuschner">
Bruno Leuschner

Bruno Max Leuschner, ps. Max, Techniker (ur. 12 sierpnia 1910 w Rixdorfie koło Berlina, zm. 10 lutego 1965 w Berlinie) – wschodnioniemiecki działacz państwowy i partyjny SED, m.in. przew. Państwowej Komisji Planowania i członek Biura Politycznego KC SED.
Życiorys.
Urodził się w rodzinie szewca i krawcowej. Po ukończeniu gimnazjum w Berlinie-Neukölln (1919–1925) Leuschner odbył staż urzędniczy w fabryce odzieżowej Lachmann &amp; Meyer w Berlinie (1925–1928), gdzie następnie pracował jako urzędnik, kalkulator, handlowiec, a ostatnio jako pracownik działu eksportu. Wieczorowo studiował ekonomię, filozofię i psychologię na Wyższej Szkole Lessinga ("Lessing-Hochschule") i Uniwersytecie Fryderyka Wilhelma ("Friedrich-Wilhelms-Universität"), oraz na Marksistowskiej Szkole Robotniczej ("Marxistische Arbeiterschule"), wszystkie w Berlinie (1928–1931). W 1931 wstąpił do KPD w dzielnicy Berlin-Neukölln, następnie działał w Berlin-Wedding Ost, i od 1933 pełnił funkcje m.in. współpracownika gazety „Der Rote Wedding”. W 1936 Leuschner został aresztowany i skazany w 1937 przez Sąd Rejonowy w Berlinie na karę sześciu lat więzienia za udział w „spisku w celu popełnienia zdrady stanu”, którą odbył w więzieniach Brandenburg-Görden i Sonnenburg. Następnie został uwięziony w obozach koncentracyjnych w Sachsenhausen (1942–1944) i Mauthausen (1944–1945).
Leuschner był zaangażowany w 1945 w utworzenie wydziału gospodarczego KPD, którego następnie był szefem. Jako kier. Wydziału Gospodarki i Finansów Komitetu Centralnego SED, pełnił główną rolę w utworzeniu Niemieckiej Komisji Gospodarczej ("Deutschen Wirtschaftskommission") (1947–), gdzie powierzono mu szefostwo, najpierw Wydziału Spraw Gospodarczych, następnie Wydziału Planowania (1948–), a zarazem wiceszefostwo całej komisji ds. planowania. Pełniąc te funkcje, przyczynił się do przygotowania planu półrocznego z 1948 i planu dwuletniego 1949/1950 NRD.
Następnie pełnił funkcję I zastępcy przewodniczącego (1950–1952), przew. Państwowej Komisji Planowania NRD (1952–1961) i przedst. NRD przy RWPG (1952–). Wybrany został członkiem KC SED (1950–1965), zastępcą przew. Izby Ludowej NRD ("Volkskammer") (1953–1965), z-cą członka (1953–) i członkiem Biura Politycznego KC SED (1958–1965), z-cą prezesa Rady Ministrów NRD (1955–1965), członkiem Rady Państwa NRD (1960–1963) oraz członkiem Rady Obrony Narodowej (1960–1965). W 1961 na XIII Zjeździe KC SED został usunięty z KC SED z funkcji przew. Państwowej Komisji Planowania NRD, jednocześnie powierzając mu stanowisko ministra odpowiedzialnego za koordynację podstawowych zadań gospodarczych w Kancelarii Prezesa Rady Ministrów NRD, i ponownie stałego przedstawiciela NRD przy RWPG (1962–1965). Z racji sprawowanych funkcji był „skoszarowany” w partyjno-rządowym osiedlu kierownictwa NRD - Osiedlu Leśnym pod Bernau. Jego urna została pochowana na cmentarzu centralnym Friedrichsfelde w Berlinie-Lichtenberg.
Jego imieniem nazwano największą w NRD elektrownię jądrową Greifswald. W 1990 Poczta NRD ("Deutsche Post der DDR") wydała okolicznościowy znaczek pocztowy z jego portretem.

</doc>
<doc id="4244217" url="https://pl.wikipedia.org/wiki?curid=4244217" title="Warłam (Merticariu)">
Warłam (Merticariu)

Warłam, imię świeckie Vasile Merticariu (ur. 28 października 1960 w Ştiubeni) – rumuński duchowny prawosławny, od 2009 biskup pomocniczy archieparchii Bukaresztu.
Życiorys.
20 grudnia 2009 otrzymał chirotonię biskupią jako biskup pomocniczy przy patriarchacie ze stolicą tytularną w Ploeszti.

</doc>
<doc id="4244221" url="https://pl.wikipedia.org/wiki?curid=4244221" title="Ośrodek Kultury „Andaluzja”">
Ośrodek Kultury „Andaluzja”



</doc>
<doc id="4244227" url="https://pl.wikipedia.org/wiki?curid=4244227" title="Christine Caine">
Christine Caine

Christine Caine (ur. 23 września 1966 w Sydney) – australijska ewangelistka i działaczka społeczna na rzecz zwalczania handlu ludźmi i aktywizacji chrześcijańskich kobiet.
Życiorys.
Christine Caryofyllis urodziła się w 1966 roku i została zaraz adoptowana przez rodzinę greckich imigrantów w Australii. Wychowywała się w Lalor Park (przedmieście Sydney), w tradycji prawosławnej. W młodości działała w organizacjach społecznych i chrześcijańskich na rzecz dzieci i młodzieży. Studiowała anglistykę na Uniwersytecie w Sydney. Od 1989 roku całkowicie zaangażowała się w ewangelizację. Była pastorem młodzieżowym, a następnie nauczycielem Biblii w kościele Hillsong. Przez sześć lat posługiwała w USA. W 1996 roku poślubiła Nicka Caine, z którym ma dwie córki, Catherine i Sophię.
Działalność.
Christine Caine w 2008 roku założyła, wraz z mężem, organizację The A21 Campaign, która zajmuje się zwalczaniem handlu ludźmi, pracy przymusowej, wcielania dzieci-żołnierzy i niewolnictwa seksualnego. Organizacja posiada oddziały w Australii, Grecji, Ukrainie, USA, Bułgarii, Danii, Wielkiej Brytanii, Norwegii, RPA i Tajlandii. W 2015 roku założyła i prowadzi międzynarodową organizację Propel Women, która zajmuje się uczeniem kobiet odkrywania i realizacji osobistego powołania danego przez Boga. Wraz z mężem przewodzi też neocharyzmatycznemu kościołowi Zoe Church w Australii, który posiada filie w Los Angeles, Salonikach, Sofii i Warszawie. Głosiła Ewangelię i nauczania motywacyjne w ponad trzydziestu krajach. W chrześcijańskiej stacji telewizyjnej TBN prowadzi cotygodniowy program Equip &amp; Empower. Witryna ChurchLeaders.com, zajmująca się promowaniem chrześcijańskich liderów, w listopadzie 2017 roku umieściła ją wśród współczesnych pięciu "dzielnych kobiet", które "znacząco wpłynęły na Kościół dla Ewangelii Jezusa i zaryzykowały wszystko dla Boga".
Publikacje.
Christine Caine jest autorką kilku książek, z których dwie zostały przetłumaczone na polski:
Jej nauczanie ewangelizacyjne, "Nie zachowuj się jak chrześcijanin… bądź nim!", zostało wydane w tłumaczeniu polskim w formie DVD.

</doc>
<doc id="4244242" url="https://pl.wikipedia.org/wiki?curid=4244242" title="Ard Loch na mBreac Beadaí">
Ard Loch na mBreac Beadaí



</doc>
<doc id="4244243" url="https://pl.wikipedia.org/wiki?curid=4244243" title="Linia kolejowa Berlin-Karow – Fichtengrund">
Linia kolejowa Berlin-Karow – Fichtengrund

Linia kolejowa Berlin-Karow – Fichtengrund – lokalna, niezelektryfikowana linia kolejowa biegnąca przez teren Berlina oraz kraj związkowy Brandenburgia, w Niemczech. Łączy ona stację Berlin-Karow ze stacją Fichtengrund.

</doc>
<doc id="4244244" url="https://pl.wikipedia.org/wiki?curid=4244244" title="Katerina Zhydachevska">
Katerina Zhydachevska



</doc>
<doc id="4244246" url="https://pl.wikipedia.org/wiki?curid=4244246" title="JSC Aviaenergo">
JSC Aviaenergo



</doc>
<doc id="4244249" url="https://pl.wikipedia.org/wiki?curid=4244249" title="Carl Walz">
Carl Walz

Carl Erwin Walz (ur. 6 września 1955 w Cleveland) – amerykański inżynier, lotnik i astronauta.
Życiorys.
W 1973 skończył szkołę w Lyndhurst (Ohio), a w 1977 studia fizyczne na Kent State University w Ohio, w 1979 uzyskał magisterium z fizyki ciała stałego na John Carroll University. W latach 1979-1982 pracował jako analityk próbek radioaktywnych w McClellan Air Force Base w Kalifornii, później uczył się inżynierii lotów doświadczalnych w Edwards Air Force Base i 1984-1987 pracował jako inżynier próbnych lotów w tej bazie lotniczej, a 1987-1990 był zarządcą próbnych lotów. 17 stycznia 1990 został wybrany przez NASA kandydatem na astronautę, szkolił się na specjalistę misji. Od 12 do 22 września 1993 brał udział w misji STS-51 trwającej 9 dni, 20 godzin i 11 minut. Brał udział w 7-godzinnym spacerze kosmicznym. Od 8 do 23 lipca 1994 był specjalistą misji STS-65 trwającej 14 dni, 17 godzin i 55 minut. Od 16 do 26 września 1996 uczestniczył w misji STS-79 trwającej 10 dni, 3 godziny i 18 minut. W swojej ostatniej misji, STS-108/Ekspedycja 4/STS-111 na Międzynarodową Stację Kosmiczną, trwającej od 5 grudnia 2001 do 16 czerwca 2002, pełnił funkcję inżyniera lotu. Wykonał wówczas 6-godzinny spacer kosmiczny wraz z rosyjskim kosmonautą Jurijem Onufrijenką i trwający 5 godzin i 52 minuty spacer kosmiczny z astronautą Danielem Burschem.
Łącznie spędził w kosmosie 230 dni, 13 godzin i 2 minuty. Opuścił NASA 5 grudnia 2008.

</doc>
<doc id="4244251" url="https://pl.wikipedia.org/wiki?curid=4244251" title="Katerina Zschydatschewska">
Katerina Zschydatschewska



</doc>
<doc id="4244253" url="https://pl.wikipedia.org/wiki?curid=4244253" title="Mistrzostwa Świata w Short Tracku 1989">
Mistrzostwa Świata w Short Tracku 1989

14. Mistrzostwa Świata w Short Tracku odbyły się w Wielkiej Brytanii, w Solihull, w dniach 7 – 9 kwietnia 1989 roku. Poprzednio ta miejscowość gościła zawodników w 1978 roku. Rozegrano 10 konkurencji: 500 m, 1000 m, 1500 m, 3000 m kobiet i mężczyzn oraz sztafetę 3000 m kobiet i 5000 m mężczyzn. Medale przyznano w wieloboju i sztafetach. W klasyfikacji medalowej najlepsi byli Kanadyjczycy. 

</doc>
<doc id="4244260" url="https://pl.wikipedia.org/wiki?curid=4244260" title="Afera korupcyjna w Tarnobrzegu (2018)">
Afera korupcyjna w Tarnobrzegu (2018)

Afera korupcyjna w Tarnobrzegu (2018) – medialne określenie czynności podjętych przez Centralne Biuro Antykorupcyjne względem urzędującego prezydenta Tarnobrzega Grzegorza Kiełba.
21 lutego 2018 roku został on zatrzymany niedługo po tym, jak przyjął 20 000 złotych korzyści majątkowej za podjęcie korzystnej decyzji dotyczącej planu zagospodarowania przestrzennego, który to nie jest kompetencją prezydenta miasta.
W dniu zatrzymania w gabinecie Prezydenta Miasta byli dwaj dyrektorzy tarnobrzeskich szkół i działacz oraz radny Platformy Obywatelskiej Dariusz Kołek. W związku z oskarżeniami Dariusz Kołek złożył do władz Podkarpackiego Regionu PO wniosek o zawieszenie jego członkostwa w Platformie Obywatelskiej do czasu wyjaśnienia sprawy.
Grzegorz Kiełb został tymczasowo aresztowany na 3 miesiące, a 8 marca 2018 roku funkcję komisarza powierzono na wniosek wojewody podkarpackiego przez premiera Mateusza Morawieckiego działaczowi Prawa i Sprawiedliwości Kamilowi Kalince. Wkrótce po objęciu urzędu podpisał on umowę na budowę obwodnicy Tarnobrzega za kwotę o 10 milionów większą niż oryginalnie planowało miasto. Rada Miasta postanowiła nie obradować nad planem zagospodarowania terenu będącego – według CBA – przedmiotem łapówki.

</doc>
<doc id="4244264" url="https://pl.wikipedia.org/wiki?curid=4244264" title="Telewizja Serbinów">
Telewizja Serbinów



</doc>
<doc id="4244265" url="https://pl.wikipedia.org/wiki?curid=4244265" title="An Earagail">
An Earagail



</doc>
<doc id="4244268" url="https://pl.wikipedia.org/wiki?curid=4244268" title="Katerina Zshydatshevska">
Katerina Zshydatshevska



</doc>
<doc id="4244270" url="https://pl.wikipedia.org/wiki?curid=4244270" title="Narciarstwo alpejskie na Zimowych Igrzyskach Paraolimpijskich 2018 – slalom gigant mężczyzn">
Narciarstwo alpejskie na Zimowych Igrzyskach Paraolimpijskich 2018 – slalom gigant mężczyzn

Slalom gigant mężczyzn – jedna z konkurencji rozgrywana w ramach narciarstwa alpejskiego na Zimowych Igrzyskach Paraolimpijskich 2018. Zawody rozegrano 14 marca 2018 roku w trzech klasach.
Osoby niedowidzące.
W rywalizacji wystąpiło 18 zawodników z 13 państw.
Osoby stojące.
W rywalizacji wystąpiło 42 zawodników z 21 państw.
Osoby siedzące.
W rywalizacji wystąpiło 37 zawodników z 20 państw.

</doc>
<doc id="4244275" url="https://pl.wikipedia.org/wiki?curid=4244275" title="Cezariusz Belica">
Cezariusz Belica

Cezariusz Belica (ur. 1965) – polski artysta fotograf. Prezes Zarządu Towarzystwa Fotograficznego im. Edmunda Osterloffa w Radomsku.
Życiorys.
Cezariusz Belica związany z radomszczańskim środowiskiem fotograficznym – mieszka i pracuje w Radomsku, gdzie prowadzi własny zakład fotograficzny. Szczególne miejsce w twórczości Cezariusza Belicy zajmuje fotografia ludzi, fotografia portretowa (szczególnie kobieca). Jest autorem i współautorem wielu wystaw fotograficznych; indywidualnych, zbiorowych, poplenerowych oraz pokonkursowych, na których zdobył wiele nagród, wyróżnień, dyplomów, listów gratulacyjnych. Jest członkiem Towarzystwa Fotograficznego im. Edmunda Osterloffa w Radomsku, gdzie w latach 1995–1996 i od 2014 pełnił funkcję prezesa zarządu. Uczestniczy w pracach jury w konkursach fotograficznych. 
W 2007 roku Cezariusz Belica został przyjęty w poczet członków Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 245). W działalności Fotoklubu RP uczestniczył do 2021. 
Wybrane wystawy.
Źródło.

</doc>
<doc id="4244277" url="https://pl.wikipedia.org/wiki?curid=4244277" title="Parafia wojskowa św. s. Faustyny Kowalskiej w Nisku">
Parafia wojskowa św. s. Faustyny Kowalskiej w Nisku

Parafia wojskowa pod wezwaniem świętej siostry Faustyny Kowalskiej w Nisku – rzymskokatolicka parafia wojskowa, znajdująca się w Nisku. Podlega pod Ordynariat Polowy Wojska Polskiego, a należy do Dekanatu Inspektoratu Wsparcia Sił Zbrojnych. Erygowana 1 marca 2015. Jej proboszczem od 1 lipca 2015 jest ks. ppłk Szczepan Madoń. Znajduje się ona przy ulicy Sandomierskiej 20 w Nisku, przy JW 3538. 

</doc>
<doc id="4244278" url="https://pl.wikipedia.org/wiki?curid=4244278" title="Federacyjna Ludowa Republika Jugosławii">
Federacyjna Ludowa Republika Jugosławii



</doc>
<doc id="4244279" url="https://pl.wikipedia.org/wiki?curid=4244279" title="Demokratyczna Federacyjna Jugosławia">
Demokratyczna Federacyjna Jugosławia



</doc>
<doc id="4244284" url="https://pl.wikipedia.org/wiki?curid=4244284" title="Asas (dźwięk)">
Asas (dźwięk)



</doc>
<doc id="4244286" url="https://pl.wikipedia.org/wiki?curid=4244286" title="Henryk Furmankiewicz">
Henryk Furmankiewicz

Henryk Furmankiewicz (ur. ok. 1909, zm. 22 maja 1987) – polski prawnik.
Życiorys.
Syn Stefana. W stopniu plutonowego podchorążego działając pod pseudonimem „Nurt” uczestniczył w powstaniu warszawskim.
Zmarł 22 maja 1987 w wieku 78 lat. Został pochowany na cmentarzu Powązkowskim w Warszawie (kwatera 265-3-26). Jego żoną była Halina z domu Ziemińska (zm. 2001 w wieku 81 lat).

</doc>
<doc id="4244290" url="https://pl.wikipedia.org/wiki?curid=4244290" title="Stephanorhinus">
Stephanorhinus

Stephanorhinus – wymarły rodzaj ssaków nieparzystokopytnych z rodziny nosorożców, żyjący w plejstocenie. Należał do plejstoceńskiej megafauny, występował w północnych stepach Eurazji.
Pokrewne gatunki.
Najbliżej spokrewniony z nosorożcami z rodzaju "Stephanorhinus" jest nosorożec sumatrzański ("Dicerorhinus sumatrensis") oraz wymarły nosorożec włochaty ("Coelodonta antiquitatis").
Okazy kopalne.
W Europie odkryto do tej pory kilkadziesiąt fragmentów "Stephanorhinus", najczęściej pojedynczych kości. W 2016 pracownicy Oddziału Dolnośląskiego Państwowego Instytutu Geologicznego odkryli najlepiej jak dotąd zachowany okaz "Stephanorhinus" sp. w trakcie prac przy budowie obwodnicy Gorzowa Wielkopolskiego – zachowało się ok. 85% szkieletu. Jego wiek określa się na interglacjał eemski.

</doc>
<doc id="4244298" url="https://pl.wikipedia.org/wiki?curid=4244298" title="NGC 405">
NGC 405



</doc>
<doc id="4244303" url="https://pl.wikipedia.org/wiki?curid=4244303" title="NGC 6049">
NGC 6049



</doc>
<doc id="4244306" url="https://pl.wikipedia.org/wiki?curid=4244306" title="Larry Drew II">
Larry Drew II

Larry Donelle Drew II (ur. 5 marca 1990 w Encino) – amerykański koszykarz, występujący na pozycji rozgrywającego, obecnie zawodnik Changwon LG Sakers. 
W 2008 wystąpił w meczu gwiazd amerykańskich szkół średnich – McDonald’s All-American. Został uznany za najlepszego zawodnika stanu Kalifornia (John R. Wooden California High School POY) oraz zaliczony do III składu Parade All-American.
Jego ojciec Larry Senior występował w NBA przez 11 lat (Pistons, Kansas City / Sacramento Kings, Clippers, Lakers), docierając do finałów w 1991. Następnie został trenerem, obecnie jest asystentem trenera w Cleveland Cavaliers.
6 sierpnia 2018 został zawodnikiem południowokoreańskiego Changwon LG Sakers.

</doc>
<doc id="4244320" url="https://pl.wikipedia.org/wiki?curid=4244320" title="Zlew Einsteina">
Zlew Einsteina

Zlew Einsteina to zlew używany przez wykładowców fizyki na uniwersytecie w Lejdzie od 1920. Pierwotnie zlew stał w dużej sali wykładowej starego laboratorium Kamerlingh Onnes. Został przeniesiony do nowego budynku, kiedy fizycy przeprowadzili się na wydział nauk przyrodniczych w 1977. Tam znajduje się do dziś w głównej sali wykładowej i służy kontynuowaniu tradycji mycia rąk odwiedzających uczelnię słynnych naukowców. Krótka lista użytkowników zlewu składa się z Paula Ehrenfesta, Heike Kamerlingha Onnesa, Hendrika Antona Lorentza i Alberta Einsteina oraz ze współczesnych noblistów takich jak Brian Schmidt i Albert Fert.

</doc>
<doc id="4244323" url="https://pl.wikipedia.org/wiki?curid=4244323" title="Antym (Kukuridis)">
Antym (Kukuridis)

Antym, imię świeckie Christos Kukuridis (ur. 2 stycznia 1962 w Aleksandropolis) – grecki duchowny prawosławny, od 2004 metropolita Aleksandropolis.
Życiorys.
Święcenia prezbiteratu przyjął w 1989 r. 9 października 2004 otrzymał chirotonię biskupią.
W czerwcu 2016 r. uczestniczył w Soborze Wszechprawosławnym na Krecie.

</doc>
<doc id="4244324" url="https://pl.wikipedia.org/wiki?curid=4244324" title="Antymiusz (Koukouridis)">
Antymiusz (Koukouridis)



</doc>
<doc id="4244327" url="https://pl.wikipedia.org/wiki?curid=4244327" title="Mary Weber">
Mary Weber

Mary Ellen Weber (ur. 24 sierpnia 1962 w Cleveland) – amerykańska naukowiec, lotniczka i astronautka.
Życiorys.
W 1980 ukończyła szkołę w Bedford Heights, w 1984 obroniła z wyróżnieniem dyplom inżynierii chemicznej na Purdue University, w 1988 uzyskała doktorat z chemii fizycznej na Uniwersytecie Kalifornijskim w Berkeley, a w 2002 dyplom magistra administracji biznesowej na Southern Methodist University. Od 1983 wykonuje akrobatyczne skoki na spadochronie; do października 2004 wykonała ich ponad 3500. Jest dziewięciokrotną srebrną/brązową medalistką narodowych zawodów spadochroniarskich USA (U.S. National Skydiving Championships). W 2002 wraz z 300 innymi osobami brała udział w pobiciu światowego rekordu na największą powietrzną formację akrobatyczną. Ma wylatane ponad 800 godzin, w tym 600 na odrzutowcu.
31 marca 1992 została wybrana przez NASA kandydatką na astronautkę, zajmowała w NASA wiele różnych stanowisk. Po przejściu szkolenia astronautycznego, od 13 do 22 lipca 1995 jako specjalistka misji brała udział w misji STS-70 trwającej 8 dni, 22 godziny i 20 minut. Umieszczono wówczas na orbicie satelitę telekomunikacyjnego TDRS -7 (TDRS-G).Od 19 do 29 maja 2000 była specjalistką misji STS-101 trwającej 9 dni, 20 godzin i 9 minut. Wahadłowiec Atlantis połączył się wówczas z Międzynarodową Stację Kosmiczną, gdzie dostarczono wyposażenie i przeprowadzono prace remontowe, wymieniając wadliwe baterie i część sprzętu, wykonano również wiele manewrów.
Łącznie spędziła w kosmosie 18 dni, 18 godzin i 29 minut. Opuściła NASA w grudniu 2002. Obecnie jest wiceprezesem Południowo-Zachodniego Centrum Medycznego na University of Texas w Dallas.

</doc>
<doc id="4244328" url="https://pl.wikipedia.org/wiki?curid=4244328" title="Jerzy (Khodr)">
Jerzy (Khodr)

Jerzy, imię świeckie Georges Khodr (ur. 6 lipca 1923 w Trypolisie) – libański duchowny prawosławny, w latach 1970–2018 metropolita Byblos i Batroun.
Życiorys.
Święcenia kapłańskie przyjął w 1953 r. 10 lutego 1970 otrzymał chirotonię biskupią. 6 marca 2018 r. złożył rezygnację (podeszły wiek).

</doc>
<doc id="4244356" url="https://pl.wikipedia.org/wiki?curid=4244356" title="Zmarli w kwietniu 2018">
Zmarli w kwietniu 2018

Kwiecień 2018.
data dzienna nieznana

</doc>
<doc id="4244370" url="https://pl.wikipedia.org/wiki?curid=4244370" title="Jeremiasz (Kaligiorgis)">
Jeremiasz (Kaligiorgis)

Jeremiasz, imię świeckie Paraschos Kaligiorgis (ur. 17 stycznia 1935 w Kos) – grecki biskup prawosławny w jurysdykcji Patriarchatu Konstantynopolitańskiego, od 2018 r. metropolita Ankary.
Życiorys.
Święcenia prezbiteratu przyjął w 1964 r. 31 stycznia 1971 otrzymał chirotonię biskupią. W latach 1988–2003 był metropolitą Francji. W latach 2003–2018 był metropolitą Szwajcarii.

</doc>
<doc id="4244373" url="https://pl.wikipedia.org/wiki?curid=4244373" title="Olympic (stacja MTR)">
Olympic (stacja MTR)

Olympic (chiński: 奧運) – jedna ze stacji MTR, systemu szybkiej kolei w Hongkongu, na Tung Chung Line. Została otwarta 22 czerwca 1998. 
Znajduje się w obszarze Tai Kok Tsui, w dzielnicy Yau Tsim Mong, w Nowych Terytoriach.

</doc>
<doc id="4244374" url="https://pl.wikipedia.org/wiki?curid=4244374" title="Unia Narodowo-Państwowa">
Unia Narodowo-Państwowa

Unia Narodowo-Państwowa – polska centrowa partia polityczna związana z obozem piłsudczykowskim, powstała w czerwcu 1922 roku. Miała charakter inteligencki. Wśród jej założycieli byli m.in. przyszli prezydenci Gabriel Narutowicz i Ignacy Mościcki. Związani z nią byli m.in. krakowscy konserwatyści.
Głosiła hasło: "wszystko w państwie dla państwa", sprzeciwiała się jednak etatyzmowi w gospodarce. Propagowała solidaryzm społeczny i przeciwstawienie egoizmowi partyjnemu. Broniła równouprawnienia wszystkich wyznań religijnych. Startowała w wyborach parlamentarnych w 1922, nie uzyskując żadnego mandatu. Uzyskała 38 tys. głosów.

</doc>
<doc id="4244378" url="https://pl.wikipedia.org/wiki?curid=4244378" title="Sunny Bay (stacja MTR)">
Sunny Bay (stacja MTR)

Sunny Bay (chiński: 欣澳) – jedna ze stacji MTR, systemu szybkiej kolei w Hongkongu, na Tung Chung Line i Disneyland Resort Line. Została otwarta 1 czerwca 2005. 
Znajduje się w Yam O, w dzielnicy Tsuen Wan, na wyspie Lantau.

</doc>
<doc id="4244381" url="https://pl.wikipedia.org/wiki?curid=4244381" title="Tung Chung (stacja MTR)">
Tung Chung (stacja MTR)

Tung Chung (chiński: 東涌) – jedna ze stacji MTR, systemu szybkiej kolei w Hongkongu, na Tung Chung Line. Została otwarta 22 czerwca 1998. 
Znajduje się w Tung Chung, w dzielnicy Tsuen Wan, na wyspie Lantau.

</doc>
<doc id="4244382" url="https://pl.wikipedia.org/wiki?curid=4244382" title="Brewster Shaw">
Brewster Shaw

Brewster H. Shaw (ur. 16 maja 1945 w Cass City w Michigan) – amerykański lotnik i astronauta.
Życiorys.
W 1968 i 1969 uzyskał dyplomy z inżynierii mechanicznej na University of Wisconsin. Przez wiele lat służył w United States Air Force, otrzymał stopień pułkownika, był również pilotem doświadczalnym. W lutym 1996 dołączył do Rockwell International Corporation, był dyrektorem jej filii z Seal Beach w Kalifornii. 16 stycznia 1978 został wybrany przez NASA kandydatem na astronautę, przechodził szkolenie na pilota misji. Od 28 listopada do 8 grudnia 1983 był pilotem misji STS-9 trwającej 10 dni, 7 godzin i 47 minut. Następnie, jako dowódca uczestniczył w misji STS-61-B od 27 listopada do 3 grudnia 1985, trwającej 6 dni, 21 godzin i 4 minuty. Był również dowódcą misji STS-28 od 8 do 13 sierpnia 1989 trwającej 5 dni i godzinę.
Łącznie spędził w kosmosie 22 dni, 5 godzin i 51 minut. W październiku 1989 opuścił NASA.

</doc>
<doc id="4244390" url="https://pl.wikipedia.org/wiki?curid=4244390" title="Shuffla">
Shuffla

Shuffla – singel szwedzkiego duetu Samir &amp; Viktor wydany 24 lutego 2018 roku przez Warner Music Sweden. Singel został odnotowany na drugim miejscu szwedzkiej listy przebojów. Utwór dotarł do finału Melodifestivalen w 2018 roku.
Wydanie.
Singel został wydany 24 lutego 2018 roku przez Warner Music Sweden. 26 lutego został opublikowany utwór.

</doc>
<doc id="4244391" url="https://pl.wikipedia.org/wiki?curid=4244391" title="Shalom Levin">
Shalom Levin



</doc>
<doc id="4244392" url="https://pl.wikipedia.org/wiki?curid=4244392" title="Szalom Lewin">
Szalom Lewin

Szalom Lewin (hebr.: שלום לוין, ang.: " Shalom Levin", ur. 27 marca 1916 w Rakowie, zm. 14 kwietnia 1995) – izraelski naukowiec i polityk, w latach 1969–1977 poseł do Knesetu z listy Koalicji Pracy
Życiorys.
Urodził się 27 marca 1916 w Rakowie, w obwodzie mińskim w ówczesnym Imperium Rosyjskim, obecnie Białoruś. W okresie międzywojennym mieszkał w Polsce (II RP). Uczył się w chederze, w jesziwie, następnie w wileńskim żydowskim gimnazjum oraz seminarium prowadzonym przez Żydowskie Stowarzyszenie Kulturalno-Oświatowe „Tarbut”. Od 1933 związany był z żydowską organizacją młodzieżową He-Chaluc jako członek, instruktor, a następnie jeden z przywódców. W 1937 wyemigrował do stanowiącej brytyjski mandat Palestyny.
Służył w oddziałach chroniących żydowskie osadnictwo w dolinie Jezreel. Podczas wojny o niepodległość Izraela brał udział w obronie Jerozolimy, następnie w izraelskim wojsku służył jako oficer kulturalny. W 1952 ukończył studia z zakresu historii i literatury na Uniwersytecie Hebrajskim w Jerozolimie.
W wyborach w 1969 po raz pierwszy został wybrany posłem. W siódmym Knesecie zasiadał w komisji edukacji i kultury oraz przewodniczył komisji wspólnej zajmującej się problemami bezpieczeństwa w szkołach i przedszkolach. W kolejnych wyborach uzyskał reelekcję. W Knesecie ósmej kadencji zasiadał w trzech komisjach: edukacji i kultury; spraw zagranicznych i obrony oraz konstytucyjnej, prawa i sprawiedliwości.
W 1976 uzyskał na Uniwersytecie Hebrajskim doktorat z filozofii i edukacji. W przeprowadzonych w rok później wyborach nie udało mu się zdobyć mandatu poselskiego.
Zmarł 14 kwietnia 1995 w wieku siedemdziesięciu dziewięciu lat.

</doc>
<doc id="4244394" url="https://pl.wikipedia.org/wiki?curid=4244394" title="Galway International Arts Festival">
Galway International Arts Festival

Galway International Arts Festival (GIAF) – coroczny europejski festiwal sztuki odbywający się od 1978 w Galway w Irlandii. Dyrektorem generalnym jest John Crumlish, a dyrektorem artystycznym Paul Fahy.
Historia.
Galway International Arts Festival jest organizacją kulturalną, która organizuje jeden z wiodących europejskich festiwali sztuki, opracowuje i produkuje nowe projekty artystyczne, które prezentowane są w kraju i za granicą. Festiwal otwiera ludzkie pasje i inspiruje nowe sposoby myślenia i działania. Jest także twórcą platformy dyskusyjnej First Thought Talks. Odgrywa bardzo istotną rolę w umiejscowieniu Galway na mapie Wild Atlantic Way, jako kluczowego centrum kultury, sztuki i turystyki. Jest też jedną z instytucji, która będzie współuczestniczyć w realizacji programu w ramach przyznanego Galway tytułu Europejskiej Stolicy Kultury 2020.
Multidyscyplinarny festiwal odbywa się każdego lipca w Galway i obejmuje wiele form sztuki, w tym teatr, taniec, muzykę, operę, spektakl uliczny, sztuki wizualne, dyskusje i komedie. W 2017 odbyło się ponad 200 wydarzeń w 33 miejscach w ciągu 14 dni, a liczba uczestników przekroczyła 210 000. W 2017 The Guardian uznał festiwal za jeden z 10 najlepszych letnich festiwali w Europie.
Na przestrzeni ostatnich 40 lat w festiwalu uczestniczyło wielu zaproszonych gości, m.in. Brian Wilson, Joni Mitchell, Bill Viola, Grizzly Bear, Bon Iver, St. Vincent, Blondie, The Gloaming, Elvis Costello, John Gerrard, Hughie O’Donoghue, Sophie Calle, Louise Bourgeois, Cormac McCarthy, Ivo van Hove, David Hockney, Kronos Quartet, Philip Glass, Tommy Emmanuel, Marina Abramović, Steppenwolf, Mick Flannery, Damien Dempsey, The National, New York Theatre Workshop. GIAF regularnie współpracuje z wiodącymi irlandzkimi instytucjami, w tym Druid Theatre Company.
First Thought Talks.
First Thought Talks to platforma dyskusyjna skupiająca się na kreatywności pomiędzy liderami irlandzkimi i międzynarodowymi z wielu dziedzin sztuki i non-arts w celu zaangażowania, informowania i inspirowania twórczego dyskursu. First Thought Talks odbywają się co roku w ramach festiwalu, a także są transmitowane na żywo za pomocą internetu. Odbywają się też jako niezależne wydarzenia poza festiwalem.
Od czasu wprowadzenia w 2012 roku program znacznie się rozwinął. W 2017 podczas Galway International Arts Festival odbyło się 17 wydarzeń z udziałem 40 panelistów, w tym pisarza Colma Tóibína, Caitriony Perry z RTÉ, psychologa Maureen Gaffney i syryjskiego architekta Marwa Al-Sabouni. GIAF zorganizowało także dwa międzynarodowe spotkania z podróżnikiem z Galway, Gavanem Henniganem i dramaturgiem Endą Walshem.
W First Thought Talks uczestniczyli: były prezydent Mary Robinson, producent i muzyk Nile Rodgers, redaktor „The Observer” John Mullholland, aktorzy John Mahoney, Cillian Murphy i Rebecca Root, prezenter telewizyjny BBC dr Gabriel Weston, dyrektor artystyczny National Theatre of Great Britain Nicholas Hytner oraz Michael J. Dowling, dyrektor generalny jednego z największych prywatnych zakładów opieki zdrowotnej na świecie, artyści John Gerrard i Varvara Shavrova, naukowiec prof. Abhay Pandit, modelka Cameron Russell, dziennikarka RTÉ Evelyn O’Rourke.
Produkcje i trasy.
Galway International Arts Festival jest producentem przedstawień teatralnych i wystaw, które wystawia w kraju i za granicą. W ciągu ostatnich pięciu lat byli producentami lub współproducentami 15 produkcji, których pokazy odbyły się w Londynie, Paryżu, Nowym Jorku, Edynburgu, Chicago, Adelaide, Sydney, Hongkongu i Waszyngtonie.
Nagrody i wyróżnienia.
Galway International Arts Festival i koprodukcje teatralne otrzymały 14 krajowych i międzynarodowych nagród teatralnych z 34 nominacji w latach 2011-2017. Dwie kolejne nagrody Special Tribute Awards otrzymali artyści współpracujący z GIAF: Stephen Rea i Olwen Fouéré w uznaniu dorobku artystycznego ze specjalną wzmianką o ich ostatnich produkcjach festiwalowych.

</doc>
<doc id="4244395" url="https://pl.wikipedia.org/wiki?curid=4244395" title="Feldherrnhalle">
Feldherrnhalle

Portyk Marszałków (niem. "Feldherrnhalle") – monumentalny portyk na Odeonsplatz w Monachium w Bawarii, w południowych Niemczech. Wzorowany na Loggia dei Lanzi we Florencji. Został zamówiony w 1841 roku przez króla Ludwika I, aby uczcić tradycję jego armii.
W listopadzie 1923 portyk był miejscem krótkiej bitwy, która zakończyła pucz monachijski. W czasach nazistowskich służył jako pomnik upamiętniający śmierć w puczu 16 członków partii nazistowskiej.

</doc>
<doc id="4244399" url="https://pl.wikipedia.org/wiki?curid=4244399" title="Wang Rong (piosenkarka)">
Wang Rong (piosenkarka)

Wang Rong (), właśc. Wang Faye (), również znana jako Rollin Wang (ur. 24 grudnia 1978 w Shanxi) – chińska wokalistka popowa, modelka.

</doc>
<doc id="4244400" url="https://pl.wikipedia.org/wiki?curid=4244400" title="Serafin (Joantă)">
Serafin (Joantă)

Serafin, imię świeckie Romul Joantă (ur. 4 września 1948 w Boholţ) – rumuński duchowny prawosławny posługujący w Niemczech, od 1994 metropolita Niemiec oraz Europy Środkowej i Północnej.
Życiorys.
Święcenia prezbiteratu przyjął w 1974 r. 11 marca 1990 otrzymał chirotonię biskupią. Od 1994 r. jest metropolitą Niemiec oraz Europy Środkowej i Północnej.
W czerwcu 2016 r. był członkiem delegacji Patriarchatu Rumuńskiego na Święty i Wielki Sobór Kościoła Prawosławnego.

</doc>
<doc id="4244403" url="https://pl.wikipedia.org/wiki?curid=4244403" title="Damion Lee">
Damion Lee

Damion Lee (ur. 21 października 1992 w Baltimore) – amerykański koszykarz, występujący na pozycji rzucającego obrońcy, obecnie zawodnik Phoenix Suns.
14 lipca 2018 podpisał umowę z Golden State Warriors na występy, zarówno w NBA, jak i zespole G-League – Santa Cruz Warriors. 7 lipca 2022 został zawodnikiem Phoenix Suns.

</doc>
<doc id="4244406" url="https://pl.wikipedia.org/wiki?curid=4244406" title="Gregory Harbaugh">
Gregory Harbaugh

Gregory J. Harbaugh (ur. 15 kwietnia 1956 w Cleveland) – amerykański astronauta.
Życiorys.
W 1974 ukończył szkołę w Willoughby, a w 1978 inżynierię aeronautyczną i astronomiczną na Purdue University, w 1986 obronił dyplom z nauk fizycznych na University of Houston-Clear Lake. Od 1978 pracował w Centrum Lotów Kosmicznych imienia Lyndona B. Johnsona, gdzie pełnił funkcję zarządzania inżynieryjnego i technicznego w operacjach lotów wahadłowców, podczas misji STS-1 i STS-51L pracował przy kontroli lotów. Uzyskał licencję pilota komercyjnego, ma wylatane ponad 1600 godzin. 5 czerwca 1987 został wybrany przez NASA kandydatem na astronautę, zakwalifikował się w sierpniu 1988, szkolił się na specjalistę misji. Od 28 kwietnia do 6 maja 1991 uczestniczył w misji STS-39 trwającej 8 dni, 7 godzin i 22 minuty. Od 13 do 19 stycznia 1993 był specjalistą misji STS-54 trwającej 5 dni, 23 godziny i 38 minut. Harbaugh wykonał wówczas spacer kosmiczny trwający 4 godziny i 28 minut. Trzecią jego misją była STS-71 od 27 czerwca do 7 lipca 1995, podczas której nastąpiło połączenie wahadłowca Atlantis ze stacją kosmiczną Mir. Trwała 9 dni, 19 godzin i 22 minuty. Ostatnią jego misją była STS-82 od 11 do 21 lutego 1997 do Kosmicznego Teleskopu Hubble’a, trwająca 9 dni, 23 godziny i 37 minut. Harbaugh wykonał wówczas dwa spacery kosmiczne o łącznym czasie 14 godziny i 1 minuty.
Łącznie spędził w kosmosie 34 dni, godzinę i 59 minut. W otwartej przestrzeni kosmicznej przebywał 18 godzin i 29 minut. Opuścił NASA 30 marca 2001.

</doc>
<doc id="4244408" url="https://pl.wikipedia.org/wiki?curid=4244408" title="Więzadło Botalla">
Więzadło Botalla



</doc>
<doc id="4244410" url="https://pl.wikipedia.org/wiki?curid=4244410" title="Autostrada A15 (Portugalia)">
Autostrada A15 (Portugalia)

Autostrada A15 (port. "Autoestrada A15", "Autoestrada do Atlântico") – autostrada w środkowej Portugalii.
Autostrada biegnie od węzła z autostradą między Óbidos i Caldas da Rainha przez Rio Maior do węzła z autostradą w okolicach Santarém.
W planach jest budowa drogi na drugą stronę Tagu do Almeirim, gdzie połączy się z autostradą . Obecna długość drogi to 38 km, a po rozbudowie wyniesie 49 km.

</doc>
<doc id="4244414" url="https://pl.wikipedia.org/wiki?curid=4244414" title="Saad Lamjarred">
Saad Lamjarred

Saad Bachir Lamjarred (arab. سعد لمجرد; ur. 7 kwietnia 1985 roku w Rabacie) – marokański piosenkarz, tancerz i producent muzyczny.
Życiorys.
Lamjarred urodził się 7 kwietnia 1985 roku w Rabacie w Maroku. Jest synem Bachira Abdou - marokańskiego śpiewaka klasycznego oraz aktorki Nezha Regragui. W wieku czterech lat zainteresowany muzyką zaczął śpiewać piosenki ojca. Uczęszczał do Konserwatorium Muzycznego w Rabacie, gdzie studiował teorię sztuki muzycznej. W 2007 roku zajął drugie miejsce w Super Star, popularnym arabskim programie telewizyjnym.

</doc>
<doc id="4244417" url="https://pl.wikipedia.org/wiki?curid=4244417" title="Hypohelion">
Hypohelion

Hypohelion P.R. Johnst. – rodzaj grzybów z typu workowców ("Ascomycota").

</doc>
<doc id="4244418" url="https://pl.wikipedia.org/wiki?curid=4244418" title="Thomas Jones (astronauta)">
Thomas Jones (astronauta)

Thomas David Jones (ur. 22 stycznia 1955 w Baltimore) – amerykański astronauta i pilot.
Życiorys.
W 1973 ukończył szkołę w Esseksie w stanie Maryland, a w 1977 studia w United States Air Force Academy w Colorado Springs, w 1988 uzyskał doktorat z nauk planetarnych na University of Arizona w Tucson, gdzie od 1983 pracował. W 1990 został starszym pracownikiem naukowym Science Applications International Corporation w Waszyngtonie. 17 stycznia 1990 został wybrany przez NASA kandydatem na astronautę, zakwalifikował się jako astronauta w lipcu 1991. Przechodził szkolenie na specjalistę misji. Od 9 do 20 kwietnia 1994 uczestniczył w misji STS-59 z radarem SRL-1 (Space Radar Laboratory), trwającej 11 dni, 5 godzin i 49 minut.Drugą jego misją była STS-68 od 30 września do 11 października 1994 z obserwatorium radarowym SRL-2, trwająca 11 dni, 5 godzin i 46 minut.
Od 19 listopada do 7 grudnia 1996 był specjalistą misji STS-80 trwającej 17 dni, 15 godzin i 43 minuty. Umieszczono wówczas na orbicie i przechwycono swobodnie latające platformy badawcze ORFEUS-SPAS II (Orbiting Retrievable Fal and Extreme Ultraviolet Spectrometr) oraz WSF-3 (Wake Shield Facility).Od 7 do 20 lutego 2001 brał udział w misji STS-98 trwającej 12 dni, 21 godzin i 20 minut.
Łącznie spędził w kosmosie 53 dni i 48 minut. Opuścił NASA 7 września 2001.

</doc>
<doc id="4244421" url="https://pl.wikipedia.org/wiki?curid=4244421" title="Kościół Matki Bożej Najświętszego Różańca w Midleton">
Kościół Matki Bożej Najświętszego Różańca w Midleton

Kościół Matki Bożej Najświętszego Różańca w Midleton (ang. "Church of Our Lady of the Most Holy Rosary Midleton") – katolicki kościół parafialny zlokalizowany w Midleton w Irlandii.
Historia.
W 1808 został wzniesiony pierwszy lokalny kościół pod wezwaniem św. Jana. Stał on w miejscu, gdzie obecnie mieści się Liceum św. Marii. Zastąpił krytą strzechą kaplicę maryjną z około 1750. Z uwagi na zły stan techniczny dachu i ciągłe naprawy budynku konieczne było zbudowanie nowego kościoła.
Dr William Hutch, który był przewodniczącym St. Colman’s College w Fermoy, został proboszczem w Midleton w 1892. Uzyskał poparcie dla idei budowy nowego kościoła parafialnego. Porozumienie zostało sporządzone z Lordem Midleton 18 lipca 1893.
George Coppinger Ashlin (1837–1921) zaprojektował nowy budynek w stylu neogotyckim. Zewnętrzne mury kościoła zbudowane są z ociosanego lokalnego wapienia. Kontrakt na budowę przyznano firmie „Jeremiah Coffey &amp; Son” z siedzibą w Coolbawn. Koszt budowy i wyposażenia obiektu wynosił 19 920 funtów w chwili poświęcenia.
W niedzielę 13 maja 1894 arcybiskup Thomas William Croke pobłogosławił kamień węgielny, cztery narożniki przyszłej świątyni i lokalizację ołtarza głównego, oznaczoną drewnianym krzyżem. Dr Croke, wikariusz w Midleton (1853–1857), poprowadził ceremonię poświęcenia nowej świątyni (14 października 1896). Mszę świętą tego dnia celebrował biskup James Browne, a kazanie było głoszone przez kardynała Michaela Logue’a z Armagh.
Ze względu na presję finansową postanowiono nie budować wysokiej wieży (iglicy), w wyniku czego wieża została tylko zadaszona. Po publicznym spotkaniu w kwietniu 1906 powołano Komitet Budowy Kościoła, zebrano fundusze i iglicę z dzwonem o nazwie "Dominic" jednak wykonano. Roboty zakończono 1 czerwca 1908. Kanonik Hutch zmarł w 1917, a kaplica grobowa (obecnie kaplica adoracji) poświęcona jego pamięci została zbudowana w 1922.
W niedzielę 7 października 1928 biskup James Browne w swoim kazaniu powiedział: "Ten wspaniały kościół to uznanie dla gorliwości kleru i ludzi z Midleton i na wieczność będzie pamiątką tego, co to pokolenie i ich przodkowie zrobili dla Boga".
Kościół jest siedzibą polskiego duszpasterstwa w Midleton.

</doc>
<doc id="4244431" url="https://pl.wikipedia.org/wiki?curid=4244431" title="Antonín Bečvář">
Antonín Bečvář

Antonin Bečvář (wymowa: ; ur. 10 czerwca 1901 w Starej Boleslavi, zm. 10 stycznia 1965 w Brandýsi nad Labem) – czeski astronom i klimatolog. Opracował ceniony atlas nieba "Atlas Coeli Skalnaté Pleso". Przez długi czas pracował na Słowacji.
Życiorys.
Urodził się w miejscowości Stará Boleslav, studiował w gimnazjum realnym w Brandýsi nad Labem (dziś Gimnazjum J.S. Machara). Następnie studiował na wydziale nauk przyrodniczych Uniwersytetu Karola. W 1927 roku zbudował małe obserwatorium w rodzinnej miejscowości. Studia ukończył broniąc pracę doktorską z dziedziny meteorologii w 1934 roku. Antonin Bečvář był od dzieciństwa słabego zdrowia, przez co na ścieżkę kariery naukowej wstąpił mając ponad 30 lat, kiedy jego stan zdrowia się ustabilizował.
W 1937 roku otrzymał posadę państwowego klimatologa w Wysokich Tatrach. W Słowacji pracował od 1937 roku, jako klimatolog państwowych łaźni w Szczyrbskim Jeziorze; tam też stwierdził, że w Tatrach panują dobre warunki dla astronomii. Wskutek zawarcia układu monachijskiego w 1938 roku, czechosłowackie obserwatorium astrofizyczne w miejscowości Stará Ďala (obecnie Hurbanovo) w Słowacji zostało zamknięte. Bečvář pomyślnie zaapelował do rządu słowackiego, aby potężny reflektor o aperturze został przeniesiony na nowe miejsce nad Łomnicki Staw. W latach 1941–1943 z jego inicjatywy wybudowano nowe obserwatorium nad Łomnickim Stawem (), którego był pierwszym dyrektorem (1943–1950). W styczniu 1945 roku z narażeniem życia ochronił obserwatorium przed wysadzeniem przez wycofujących się żołnierzy niemieckich.
Obserwatorium było jednym z najwyżej położonych obserwatoriów w Europie i jedynym wysokogórskim obserwatorium w Czechosłowacji. W czasie swojego istnienia stało się uznanym instytutem naukowym. Zainicjowana została tu tradycja badań Słońca i materii międzyplanetarnej. Ponadto wykładał astronomię na słowackim Uniwersytecie Komeńskiego w Bratysławie.
W roku 1951 został zwolniony z pracy w Obserwatorium nad Łomnickim Stawem. Wrócił do Brandýsi nad Labem, gdzie rozpoczął pracę nad atlasem gwiazd. Przez cały czas pobytu w Tatrach zajmował się fotografowaniem i badaniem chmur. W 1953 roku wydał "Atlas chmur górskich". Bečvář był człowiekiem o szerokim spektrum zainteresowań. Poza astronomią zajmował się meteorologią, był amatorem fotografii, dobrze grał na fortepianie, a także był entuzjastycznym turystą i wielbicielem gór. W roku 1948 wydał barwną publikację "Tatry Wysokie". Napisał też powieść "Jediné léto", która ukazała się w 1940 roku.
10 stycznia 1965 roku Antonin Bečvář zmarł w Brandýsi nad Labem. Profesor Zdeněk Kopal, astronom czeskiego pochodzenia, w nekrologu dla magazynu "Nature" napisał: „Wraz ze śmiercią dr Antonina Bečvářa czechosłowaccy astronomowie stracili jednego ze swoich najbardziej znanych kolegów, a świat najwybitniejszego twórcę kartografii astronomicznej naszych czasów”.
Praca.
Antonín Bečvář prowadził długoterminowe systematyczne obserwacje fotosfery słonecznej, komet i meteorytów. Odkrył komety C/1942 C1 Whipple–Bernasconi–Kulin i C/1947 F2 Bečvář, prowadził obserwacje roju meteorów Ursydy. Był autorem wielu prac z astronomii i hydrologii, filmów o rozwoju chmur, publikacji "Tatry Wysokie" (1948) i "Atlas górskich chmur" (1953); Bečvář był również pionierem czechosłowackiej fotografii meteorologicznej. Najbardziej znaczącym jego dziełem są cztery wielkie atlasy astronomiczne: "Atlas Coeli Skalnaté Pleso" (1948) z katalogiem (1951), wydany na Zachodzie jako "Atlas of the heavens". Atlas ten jako pierwszy zawierał liczne radioźródła odkryte po II wojnie światowej. Kontynuacją były prace "Atlas Eclipticalis" (1958), "Atlas Borealis" (1962) i "Atlas Australis" (1964). Te prace zostały wydane także za granicą, stając się podstawowym narzędziem obserwatoriów astronomicznych na świecie. Bečvář rozpoczął prace nad następnym atlasem, "Atlas Galacticus", obejmującym słabsze gwiazdy, gromady i mgławice, jednak te plany pokrzyżowało zapalenie płuc, które doprowadziło do śmierci astronoma.
Upamiętnienie.
Międzynarodowa Unia Astronomiczna w roku 1970 nazwała na jego cześć krater Bečvář na niewidocznej stronie Księżyca. Jego imię nosi także planetoida (4567) Bečvář.

</doc>
<doc id="4244433" url="https://pl.wikipedia.org/wiki?curid=4244433" title="San Pedro de Macorís (prowincja)">
San Pedro de Macorís (prowincja)

San Pedro de Macorís jest to jedna z 32 prowincji Dominikany. Stolicą prowincji jest miasto San Pedro de Macorís.
Opis.
Prowincja położona na południu Dominikany nad Morzem Karaibskim, zajmuje powierzchnię 1 254 km² i liczy 290 458 mieszkańców 1 grudnia 2010. Graniczy z prowincjami na północy Monte Plata, Hato Mayor i El Seibo, na wschodzie La Romana i na zachodzie Santo Domingo.

</doc>
<doc id="4244435" url="https://pl.wikipedia.org/wiki?curid=4244435" title="Biegi narciarskie na Zimowych Igrzyskach Paraolimpijskich 2018 – sprint kobiet">
Biegi narciarskie na Zimowych Igrzyskach Paraolimpijskich 2018 – sprint kobiet

Sprint stylem klasycznym kobiet – jedna z konkurencji rozgrywana w ramach biegów narciarskich na Zimowych Igrzyskach Paraolimpijskich 2018. Zawody rozegrano 14 marca 2018 roku w trzech klasach.
Czas jest wyliczany poprzez pomnożenie rzeczywistego czasu z procentem dla danej klasy zawodników.
Osoby siedzące.
W rywalizacji wystąpiło 25 zawodniczek z 14 państw.
Osoby stojące.
W rywalizacji wystąpiło 16 zawodniczek z 8 państw.
Osoby niedowidzące.
W rywalizacji wystąpiło 11 zawodniczek z 7 państw.

</doc>
<doc id="4244441" url="https://pl.wikipedia.org/wiki?curid=4244441" title="Tadeusz Kubiak (skrzypek)">
Tadeusz Kubiak (skrzypek)

Tadeusz Kubiak (ur. 11 października 1923 r. w Mchowicach, zm. 8 marca 2018) – polski skrzypek.
Życiorys.
Jego pierwsze skrzypce były ręcznie wykonane, z naciągniętymi drutami zamiast strun. Kiedy miał 10 lat dostał od ojca pierwsze, prawdziwe skrzypce tzw. „trzyćwierciówki”. Jego pierwszym nauczycielem był „słuchowiec” Stefan Szczerbacki z Łodzi, potem pobierał nauki u organisty w Górze św. Małgorzaty. Własną kapelę założył dopiero po II wojnie światowej i od tego czasu poświęcił się muzyce, grał zwłaszcza na weselach.
Przez 15 lat grał z harmonistą Czesławem Domańskim, następnie z Kazimierzem Stajudą, który jednak po pewnym czasie wycofał się. Skrzypce stawały się coraz mniej popularne (modne stały się instrumenty dęte). Przez kilka lat Tadeusz Kubiak grał jeszcze sporadycznie z Czesławem Kowalczykiem, później z zięciem Andrzejem Krajewskim.
Wychował wielu uczniów, którym przekazał własne umiejętności muzyczne. W 1994 stworzył przy Gminnym Ośrodku Kultury w Leśmierzu kapelę ludową, w której grał na skrzypcach, (pozostali członkowie Paweł Ladorucki – harmonia 3-rzędowa, Andrzej Dobierzewski – bęben). Kapela Tadeusza Kubiaka szybko zaczęła zdobywać główne nagrody na różnego rodzaju Przeglądach Międzywojewódzkich, Festiwalach Folklorystycznych. 
W 2004 został laureatem głównej nagrody, „Baszty”, na 38. Ogólnopolskim Festiwalu Kapel i Śpiewaków Ludowych w Kazimierzu Dolnym w kategorii solista – instrumentalista. Na tym samym festiwalu w 2008 I miejsce zdobyła jego kapela. Kapela ta zdobywała także corocznie pierwsze miejsca na Międzywojewódzkich Przeglądach Kapel Ludowych w Bedlnie oraz Spotkaniach Folklorystycznych Polski Centralnej „Od Kujawiaka do Oberka” w Sieradzu. W Sieradzu Tadeusz Kubiak zajmował również corocznie I miejsce w kategorii solista – instrumentalista..
W 2010 uczestniczył w projekcie współfinansowanym przez Ministra Kultury i Dziedzictwa Narodowego „Folklor łęczycki dla współczesnego odbiorcy”, w którego realizację zaangażowani byli wybitni polscy muzycy jazzowi. Jako najstarszy uczestnik projektu był jedynym wykonawcą dawnych utworów swojego regionu. 

</doc>
<doc id="4244446" url="https://pl.wikipedia.org/wiki?curid=4244446" title="Julia Grabher">
Julia Grabher

Julia Grabher (ur. 2 lipca 1996 w Dornbirn) – austriacka tenisistka.
Kariera tenisowa.
Dotychczas zwyciężyła w jedenastu singlowych i ośmiu deblowych turniejach rangi ITF.
W zawodach cyklu WTA 125 Niemka zwyciężyła w jednym finale w grze pojedynczej.
26 grudnia 2022 roku zajmowała najwyższe miejsce w rankingu singlowym WTA Tour – 82. pozycję, natomiast 29 sierpnia 2016 osiągnęła najwyższą pozycję w rankingu deblowym – 387. miejsce.

</doc>
<doc id="4244454" url="https://pl.wikipedia.org/wiki?curid=4244454" title="Kamienica Pod Elefanty w Krakowie">
Kamienica Pod Elefanty w Krakowie

Kamienica Pod Elefanty (także Kamienica Pod Nosorożcem) – zabytkowa kamienica znajdująca się w Krakowie przy ulicy Grodzkiej 38, na rogu z ulicą Poselską 18, na Starym Mieście.
Historia kamienicy.
W XV wieku w miejscu obecnej kamienicy znajdowały się dwa gotyckie domy oraz kościół św. Piotra, sąsiadujący bezpośrednio z ulicą Poselską. Najbardziej wysunięty na północ dom posiadał wmurowane w fasadę godło, przedstawiające słonia lub nosorożca, od którego wziął swoją nazwę, przeniesioną następnie na połączony budynek. W XVII wieku mieściła się w nim Apteka Pod Złotym Słoniem, prowadzona przez Włocha Bonifacego Cantelli. W 1791 rozebrano kościół św. Piotra, a teren po nim przez ponad czterdzieści lat pozostał pusty. W 1835 dokonano gruntownej przebudowy, według projektu Tadeusza Piotrowskiego, łącząc dwie gotyckie kamienice oraz rozbudowując gmach o teren dawnego kościoła. Budynek spłonął podczas wielkiego pożaru Krakowa w 1850. Został odbudowany w latach 1850-1852 według projektu Piotra Baranowskiego

</doc>
<doc id="4244457" url="https://pl.wikipedia.org/wiki?curid=4244457" title="Rajd Świdnicki 2018">
Rajd Świdnicki 2018

46. Rajd Świdnicki KRAUSE – 46. edycja Rajdu Świdnickiego. To rajd samochodowy, który był rozgrywany od 21 do 22 kwietnia 2018 roku. Bazą rajdu było miasto Świdnica. Była to pierwsza runda rajdowych samochodowych mistrzostw Polski w roku 2018 i druga runda historycznych rajdowych samochodowych mistrzostw Polski w sezonie 2018. W sezonie 2018 był to rajd drugiej kategorii (tzw. jednoetapowy), gdzie punktacja była następująca od 25 punktów za zwycięstwo i oddzielne punkty za odcinek Power Stage. Organizatorem rajdu był Automobilklub Sudecki.
Rajd wygrał Grzegorz Grzyb, dla którego było to ósme zwycięstwo i dwudzieste ósme podium w cyklu RSMP. Było to trzecie zwycięstwo załogi Grzyb, Hundla w tym rajdzie, którzy poprzednio triumfowali w Rajdzie Świdnickim w latach 2015 i 2016. Wygrał on cztery z ośmiu odcinków specjalnych. Drugie miejsce zajął Jakub 'Colin' Brzeziński, dla którego było to szóste podium w karierze. Trzecie miejsce zajął Mikołaj Marczyk - druga wizyta na podium w karierze. Cała pierwsza trójka kierowała samochodami Škoda Fabia R5. 
Rajdu nie ukończył ubiegłoroczny mistrz Polski Filip Nivette, który odpadł na trzecim odcinku specjalnym, po uszkodzeniu chłodnicy. Z rywalizacji odpadł także Dariusz Poloński, który nie dojechał do mety ósmego odcinka.
Lista startowa.
Poniższa lista spośród 51 zgłoszonych zawodników obejmuje tylko zawodników startujących w najwyższej klasie 2 samochodami grupy R5 i wybranych zawodników startujących w klasie Open N. 

</doc>
<doc id="4244459" url="https://pl.wikipedia.org/wiki?curid=4244459" title="Kamienica Pod Nosorożcem w Krakowie">
Kamienica Pod Nosorożcem w Krakowie



</doc>
<doc id="4244460" url="https://pl.wikipedia.org/wiki?curid=4244460" title="Parafia św. Mateusza Ewangelisty w Dawidach Bankowych">
Parafia św. Mateusza Ewangelisty w Dawidach Bankowych

Parafia pw. św. Mateusza Ewangelisty w Dawidach Bankowych – parafia rzymskokatolicka należąca do dekanatu raszyńskiego, archidiecezji warszawskiej, metropolii warszawskiej Kościoła katolickiego. Siedziba parafii mieści się w Dawidach Bankowych przy ulicy Miklaszewskiego. Obsługiwana przez księży archidiecezjalnych. 
Historia.
Parafię erygował kardynał Józef Glemp w dniu 12 czerwca 2001. W lipcu 2010 rozpoczęto wznoszenie nowego kościoła.
Obszar parafii.
Parafię wydzielono z terenów parafii: Świętych Apostołów Piotra i Pawła w Warszawie (Zamienie i Dawidy Bankowe) oraz parafii św. Szczepana w Raszynie. 
W granicach parafii znajdują się miejscowości: 
a także części miejscowości:
W 2011 liczyła 1850 parafian.

</doc>
<doc id="4244461" url="https://pl.wikipedia.org/wiki?curid=4244461" title="Hwang Jang Lee">
Hwang Jang Lee



</doc>
<doc id="4244464" url="https://pl.wikipedia.org/wiki?curid=4244464" title="Krypton (serial telewizyjny)">
Krypton (serial telewizyjny)

Krypton – amerykański serial telewizyjny stworzony przez Davida S. Goyera i Damiana Kindlera bazujący na komiksach wydawnictwa DC Comics, który opowiada o losach dziadka Supermana. Serial był oryginalnie emitowany od 21 marca 2018 do 14 sierpnia 2019 roku przez SyFy.
W Polsce serial był emitowany od 3 lipca 2018 roku do 17 września 2019 przez HBO Polska.
17 sierpnia 2019 roku stacja SyFy ogłosiła zakończenie produkcji serialu po dwóch sezonach.
Produkcja.
22 czerwca 2016 roku, stacja SyFy zamówiła pilotowy odcinek serialu.
Na początku września 2016 roku, poinformowano, że w serialu zagra Georgina Campbell. W kolejnym miesiącu, ogłoszono, że do obsady dołączyli: Cameron Cuffe jako Seg-El, Ian McElhinney jako Val-El, Elliot Cowan jako Daron-Vex, Ann Ogbomo jako Alura Zod, Rasmus Hardiker jako Kem, Wallis Day jako Nyssa-Vex oraz Aaron Pierre jako Dev-Em.
11 maja 2017 roku, stacja SyFy zamówiła pierwszy sezon serialu.
W dniu 22 maja 2018, stacja poinformowała o przedłużeniu serialu na drugi sezon.
W połowie sierpnia 2019, stacja SyFy anulowała produkcję, poinformowała również o rezygnacji z produkcji jego spin-offu "Lobo".

</doc>
<doc id="4244468" url="https://pl.wikipedia.org/wiki?curid=4244468" title="Wtórnik katodowy">
Wtórnik katodowy



</doc>
<doc id="4244469" url="https://pl.wikipedia.org/wiki?curid=4244469" title="22 Dywizja Flak">
22 Dywizja Flak

22 Dywizja Flak (niem. "22. Flak-Division") – niemiecka dywizja artylerii przeciwlotniczej z okresu II wojny światowej.
Historia.
Jednostkę utworzono w kwietniu 1943 r. w Dortmundzie na bazie 10. Brygady Flak. Zapewniała obronę przeciwlotniczą zagłębia Ruhry, jej pododdziały stacjonowały w Dortmundzie, Münsterze, Bochum i Hagan.
Poddała się Aliantom w 16 kwietnia 1945 r. w Iserlohn.

</doc>
<doc id="4244470" url="https://pl.wikipedia.org/wiki?curid=4244470" title="Santo Domingo (prowincja)">
Santo Domingo (prowincja)

San Pedro de Macorís – prowincja Dominikany. Stolicą prowincji jest miasto Santo Domingo Este. 
Opis.
Prowincja położona na południu Dominikany nad Morzem Karaibskim, zajmuje powierzchnię 1 302 km² i liczy 2 374 370 mieszkańców 1 grudnia 2010. Na północy prowincji znajduje się dystrykt Distrito Nacional, stanowiący specjalną jednostkę administracyjną stolicy państwa Santo Domingo i razem tworzą największy obszar metropolitalny na Dominikanie.

</doc>
<doc id="4244471" url="https://pl.wikipedia.org/wiki?curid=4244471" title="Michał Krzywicki (duchowny)">
Michał Krzywicki (duchowny)

Michał Krzywicki (ur. 29 września 1895 w Rakowie, obecnie Białoruś, zm. 13 stycznia 1967 w Drohiczyn) – polski duchowny katolicki, protonotariusz apostolski, doktor nauk teologicznych, wykładowca seminaryjny, administrator apostolski diecezji pińskiej z siedzibą w Drohiczynie (1950–1967).
Życiorys.
Był synem Franciszka Krzywickiego i Katarzyny z Bielskich Krzywickiej. W 1912 wstąpił do Wyższego Seminarium Duchownego w Petersburgu. Jeszcze jako diakon został w 1918 kanclerzem notariuszem kurii diecezji mińskiej. Był też prefektem w szkołach w Mińsku. 14 czerwca 1919 otrzymał z rąk bp. Zygmunta Łozińskiego w kościele w Wołczkiewiczach sakrament święceń. W tym samym roku rozpoczął studia na Wydziale Teologii Katolickiego Uniwersytetu Lubelskiego, w którym w 1924 uzyskał licencjat. Został prefektem w Stołpcach. W 1926 został wykładowcą Wyższego Seminarium Duchownego w Pińsku. W 1927 uzyskał na KUL stopień naukowy doktora nauk teologicznych. Pełnił szereg funkcji w diecezji pińskiej. W 1937 został kanonikiem pińskiej kapituły katedralnej. We wrześniu został na krótko wraz z alumnami pińskiego seminarium aresztowany przez władze sowieckie. Po uwolnieniu w październiku 1939 za zgodą bp. Kazimierza Bukraby osiadł w Wilnie, gdzie przebywał do końca wojny.
W kwietniu 1945 trafił do Białegostoku. Został wykładowcą tamtejszego Wyższego Seminarium Duchownego i sędzią kurii diecezjalnej.
1 czerwca 1950 został administratorem apostolskim diecezji pińskiej. 1 lipca 1950 objął rządy w diecezji, 1 września 1950 przeniósł siedzibę kurii z Bielska Podlaskiego do Drohiczyna. Zorganizował tam w 1952 Wyższe Seminarium Duchowne w Drohiczynie, początkowo w połączeniu z seminarium w Siedlcach, (w 1957 zostało usamodzielnione). Na przełomie lat 50. i 60. ze względu na ciężką chorobę nie był w stanie samodzielnie wykonywać obowiązków administratora. W 1962 Stolica Apostolska powołała dla ulżenia mu biskupa pomocniczego, którym został bp Władysław Jędruszuk. Był organizatorem uroczystości milenijnych w Drohiczynie z udziałem kard. Stefana Wyszyńskiego i abp. Karola Wojtyły.
Zmarł 13 stycznia 1967. Został pochowany na cmentarzu w Drohiczynie.

</doc>
<doc id="4244473" url="https://pl.wikipedia.org/wiki?curid=4244473" title="Jerry Ross">
Jerry Ross

Jerry Lynn Ross (ur. 20 stycznia 1948 Crown Point w Indiana) – amerykański astronauta, pierwszy człowiek, który siedmiokrotnie przebywał w przestrzeni kosmicznej.
Życiorys.
W 1966 ukończył szkołę w Crown Point, a w 1972 inżynierię mechaniczną na Purdue University. Od 1970 służył w United States Air Force, w 1976 ukończył kurs na pilota doświadczalnego w United States Air Force Test Pilot School. Ma wylatane ponad 4100 godzin na 21 typach samolotów. W lotnictwie USA służył do 31 marca 2000. Od lutego 1979 pracował w Centrum Lotów Kosmicznych imienia Lyndona B. Johnsona jako oficer ładunku i kontroler lotów. Został wybrany przez NASA kandydatem na astronautę 19 maja 1980, później przechodził szkolenie astronautyczne. Od 27 listopada do 3 grudnia 1985 jako specjalista misji uczestniczył w misji STS-61-B trwającej 6 dni, 21 godzin i 4 minuty; start nastąpił z Centrum Kosmicznego im. Johna F. Kennedy’ego na Florydzie, a lądowanie w Edwards Air Force Base w Kalifornii. Umieszczono wówczas na orbicie satelity telekomunikacyjne. Ross wykonał dwa 6-godzinne spacery kosmiczne. Od 2 do 7 grudnia 1988 był specjalistą misji STS-27 trwającej 4 dni, 9 godzin i 5 minut. Wyniesiono na orbitę wojskowego satelitę rozpoznania radarowego Lacrosse 1.
Od 5 do 11 kwietnia 1991 był specjalistą misji STS-37 trwającej 5 dni, 23 godziny i 32 minuty. Umieszczono na orbicie satelitę GRO (Gamma Ray Observatory), (później został przemianowany na CGRO (Compton Gamma Ray Observatory)), umożliwiającego obserwacje Wszechświata w zakresie promieniowania gamma. Ross wykonał dwa spacery kosmiczne trwające łącznie 10 godzin i 49 minut.Od 26 kwietnia do 6 maja 1993 brał udział w naukowej misji STS-55 z laboratorium Spacelab D-2, trwającej 9 dni, 23 godziny i 44 minuty. Od 12 do 20 listopada 1995 uczestniczył w misji STS-74 trwającej 8 dni, 4 godziny i 30 minut. Połączono amerykański wahadłowiec Atlantis z rosyjską stacją kosmiczną Mir. Od 4 do 15 grudnia 1998 był specjalistą misji STS-88 trwającej 11 dni, 19 godzin i 42 minuty. Dostarczono na orbitę Unity - drugi segment Międzynarodowej Stacji Kosmicznej. Ross wykonał trzy spacery kosmiczne trwające łącznie 21 godzin i 22 minuty. Ostatnią jego misją była STS-110 od 8 do 19 kwietnia 2002, trwająca 10 dni, 19 godzin i 42 minuty. Ross dwa razy wychodził wówczas w otwartą przestrzeń kosmiczną, łącznie na 14 godzin i 9 minut.
Łącznie spędził w kosmosie 58 dni i 51 minut. Opuścił NASA 20 stycznia 2012.

</doc>
<doc id="4244478" url="https://pl.wikipedia.org/wiki?curid=4244478" title="Curtis McElhinney">
Curtis McElhinney

Curtis McElhinney (ur. 23 maja 1983 w London, Ontario, Kanada) – kanadyjski hokeista, gracz NHL.

</doc>
<doc id="4244481" url="https://pl.wikipedia.org/wiki?curid=4244481" title="Nathaniel Macon">
Nathaniel Macon

Nathaniel Macon (ur. 17 grudnia 1758 w Warrenton, zm. 29 czerwca 1837 tamże) – amerykański polityk.
Życiorys.
Urodził się 17 grudnia 1758 w Warrenton. Studiował w Princeton College, a następnie wziął udział w wojnie o niepodległość. W 1781 roku został wybrany do legislatury stanowej Karoliny Północnej, gdzie zasiadał cztery lata. W 1785 roku wybrano go delegatem na Kongres Kontynentalny, jednak odmówił uczestnictwa. Sześć lat później został wybrany do Izby Reprezentantów, gdzie zasiadał do końca 1815 roku. W latach 1801–1807 pełnił funkcję spikera Izby. Należał do zdecydowanych zwolenników Thomasa Jeffersona – antyfederalistów. Sprzeciwiał się centralizacji władzy, gdyż obawiał się, że swobody obywatelskie mogą być zagrożone przez rząd federalny. Był zwolennikiem wojny z Wielką Brytanią i utrzymania niewolnictwa. Zrezygnował z mandatu, ponieważ wygrał uzupełniające wybory do Senatu (z ramienia Partii Demokratyczno-Republikańskiej), mające obsadzić wakat po rezygnacji Francisa Locke’a. W latach 1826–1827 pełnił funkcję przewodniczącego pro tempore Senatu. W wyborach prezydenckich w 1824 roku był jednym z kandydatów na wiceprezydenta. Uzyskał 24 głosy w Kolegium Elektorów. Zrezygnował z mandatu senatora w 1828 roku. W 1835 roku został przewodniczącym stanowej konwencji konstytucyjnej. Zmarł 29 czerwca 1837 roku w Warrenton.
Był wujem Micajaha Thomasa Hawkinsa i Willisa Alstona.

</doc>
<doc id="4244484" url="https://pl.wikipedia.org/wiki?curid=4244484" title="Tymczasowy Komitet Doradczo-Naukowy">
Tymczasowy Komitet Doradczo-Naukowy

Tymczasowy Komitet Doradczo-Naukowy (TKDN) powstał w 1933 pod patronatem Miinisterstwa Spraw Wojskowych jako jedna z pierwszych w Polsce prób instytucjonalnego wykorzystania środowiska naukowego w celu zwiększenia wojskowo-gospodarczego potencjału kraju. W pracach TKDN uczestniczyli profesorowie: Janusz Groszkowski Maksymilian Huber, Stanisław Pawłowski, Mieczysław Pożaryski, Antoni Roman, Bohdan Stefanowski, Wojciech Świętosławski, Czesław Witoszyński Mieczysław Wolfke oraz w 1936 r. Kazimierz Smoleński. Oficerami łącznikowymi Ministerstwa Spraw Wojskowych byli: płk dr med. Zagrodzki, ppłk inż. Stanisław Witkowski, który był szefem Biura Przemysłu Wojennego i brał udział w obradach jak członek TKDN, oraz ppłk dypl. Leopold Gebel, zastępca szefa biura administracji armii, sekretarz TKDN.
Coraz bardziej niespokojna sytuacja w Europie wymuszała potrzebę opracowania nowego uzbrojenia i sprzętu dla wojska. Zakres prac TKDN był bardzo szeroki, od doskonalenia istniejącego uzbrojenia po technologie eksperymentalne (np. karabin elektryczny)
TKDN funkcjonował do późnych lat trzydziestych.

</doc>
<doc id="4244487" url="https://pl.wikipedia.org/wiki?curid=4244487" title="Wanda Kronenberg">
Wanda Kronenberg

Wanda Kronenberg (ur. 2 maja 1922, zm. 1944) – polska wielokrotna agentka.
Była córką Leopolda Jana Kronenberga i Wandy de Montallo Rowton Kronenbergowej. Dorastała w warszawskiej elicie towarzyskiej.
Po wybuchu wojny ewakuowała się wraz z dziennikarzem Witoldem Jasiłkowskim do Lwowa, gdzie wyszła za niego za mąż. Po kilku tygodniach wrócili do Warszawy. Do 1941 Jasiłkowski prowadził niejasne interesy wraz z dwoma wspólnikami. Ich grupa mogła współpracować z polskim podziemiem, jednak według raportów oficerów Armii Krajowej mogli być także powiązani z Niemcami. W 1941 Jasiłkowski został aresztowany i jego dalsze losy nie są znane. Wanda Kronenberg wyjechała do Lwowa, gdzie na przełomie 1941 i 1942 została zwerbowana przez Gestapo.
Niewiele wiadomo na temat jej działalności podczas okupacji. Najprawdopodobniej należała do AK, współpracowała z NKWD, Gestapo i wywiadem angielskim.
Zginęła w pierwszych dniach powstania warszawskiego, rozstrzelana przez AK-owców pod zarzutem współpracy z NKWD i Gestapo oraz infiltracji Komendy Głównej AK.

</doc>
<doc id="4244491" url="https://pl.wikipedia.org/wiki?curid=4244491" title="Adrienne Cowan">
Adrienne Cowan

Adrienne Cowan (ur. 28 stycznia 1995 w Houston) – amerykańska wokalistka metalowa, a także pianistka, poetka, dyrygentka i kompozytorka. Znana z charakterystycznego głosu i technik śpiewu takich jak screamo i growl.
Występowała z: Avantasia, Seven Spires, Winds of Plague, Sascha Paeth’s Masters of Ceremony, Milan, i FirstBourne, Kyle Morrison, Light &amp; Shade, Mike Kerr.

</doc>
<doc id="4244508" url="https://pl.wikipedia.org/wiki?curid=4244508" title="Franciszek Walewski">
Franciszek Walewski

Franciszek Walewski ps. „Mrok”, „Stryjek” (ur. 21 września 1912, zm. 14 stycznia 1979) – kapitan piechoty Wojska Polskiego i Armii Krajowej, komendant Podobwodu I Skarżysko-Kamienna („Morwa”) w Obwodzie Iłża Inspektoratu Starachowickiego Armii Krajowej (Okręg Radom-Kielce), komendant Obwodu Końskie Inspektoratu Starachowickiego AK. 
Życiorys.
Syn Jana i Czesławy z domu Pająk. 
Absolwent Szkoły Podchorążych Piechoty w Ostrowi Mazowieckiej-Komorowie. Promowany na stopień podporucznika został ze starszeństwem z dnia 15 października 1935 roku oraz 215. lokatą w korpusie oficerów piechoty, po czym skierowano go do służby w 14 pułku piechoty we Włocławku. Na dzień 21 września 1936 r. zajmował stanowisko młodszego oficera w 3 kompanii strzelców w I batalionie 14 pp, a w dniu 16 marca 1938 r. stanowisko dowódcy plutonu w 1 kompanii c.k.m. tegoż pułku. W październiku 1938 roku wziął udział w operacji zaolziańskiej – jako oficer kompanii ckm zbiorczego batalionu wystawionego przez 14 pp (zajmował stanowisko zastępcy dowódcy tej kompanii, którym był por. Czesław Rolecki). Do stopnia porucznika awansowany został ze starszeństwem z dnia 19 marca 1939 roku i 212. lokatą wśród oficerów piechoty. Na dzień 23 marca 1939 roku pełnił funkcję dowódcy plutonu w 2 kompanii ckm 14 pułku piechoty, które to stanowisko zajmował do momentu ogłoszenia mobilizacji. 
Zgodnie z przydziałem mobilizacyjnym został II adiutantem 14 pułku piechoty. Razem z włocławskim pułkiem wziął udział w walkach toczonych na obszarze korytarza pomorskiego i w bitwie nad Bzurą. Został ciężko ranny w dniu 18 września 1939 r. w lesie Budy Stare (w pobliżu Białej Góry nad Bzurą)).
Uniknął niewoli i działał w konspiracji – w Związku Walki Zbrojnej i Armii Krajowej, początkowo w stopniu porucznika, a następnie kapitana. Używał pseudonimów „Mrok” i „Stryjek”. Od 15 sierpnia 1940 r. zajmował stanowisko szefa wyszkolenia i zastępcy komendanta Rejonu Skarżysko w Obwodzie Kielce ZWZ, a od października 1940 r. objął prawdopodobnie obowiązki komendanta tego Rejonu. Od wiosny 1942 r. do czerwca 1943 roku pełnił funkcję zastępcy komendanta Podobwodu I Skarżysko-Kamienna w Obwodzie Iłża Armii Krajowej (komendantem był wówczas por. Stanisław Ciaś ps. „Osman”, „Fiszer”). Został ranny 26 marca 1943 roku podczas akcji w Skarżysku. 
Od czerwca 1943 r. do października 1944 roku zajmował stanowisko komendanta Podobwodu I Skarżysko-Kamienna (kryptonim „Morwa”) w Obwodzie Iłża Inspektoratu Starachowickiego AK – wchodzącego w struktury Okręgu Radom-Kielce. Pod koniec lipca 1944 roku Inspektorat Starachowicki AK wystawił bataliony 3 pułku piechoty Legionów AK. Franciszek Walewski „Stryjek” objął wówczas dowództwo batalionu sformowanego w rejonie Skarżyska (II batalion 3 pp Leg. AK). Aresztowany przez Niemców, zbiegł i od listopada 1944 r. przeszedł do pracy konspiracyjnej w Obwodzie Końskie Armii Krajowej, którego był komendantem aż do rozwiązania Armii Krajowej (19 stycznia 1945 r.).
Okres powojenny.
Po wojnie zamieszkał we Włocławku, używał wówczas nazwiska Stryjek-Walewski. Pracował jako leśniczy lasów komunalnych (mieszkał między innymi w leśniczówce Dąbrówka we Włocławku). 
Franciszek Walewski był zapalonym myśliwym. Zmarł na atak serca w dniu 14 stycznia 1979 r. podczas polowania prowadzonego w okolicach miejscowości Pyszkowo. Pochowany został na włocławskim Cmentarzu Komunalnym, razem z żoną Henryką (zmarłą w Warszawie) – sektor 44A, rząd 1, grób 13.

</doc>
<doc id="4244512" url="https://pl.wikipedia.org/wiki?curid=4244512" title="Pat Walsh">
Pat Walsh

Patricia Margaret „Pat” Walsh (ur. 16 marca 1960) – irlandzka lekkoatletka, dyskobolka i sprinterka.
Podczas igrzysk olimpijskich w Los Angeles (1984) zajęła 9. miejsce w rzucie dyskiem z wynikiem 55,38.
Dwukrotnie startowała w mistrzostwach Europy: w 1982 zajęła 15. miejsce w rzucie dyskiem, w 1986 odpadła w eliminacjach 400 metrów.
Biegła na drugiej zmianie irlandzkiej sztafety 4 × 400 metrów, która odpadła w eliminacjach na mistrzostwach świata w 1987.
Reprezentantka kraju w zawodach pucharu Europy.
Złota medalistka mistrzostw Irlandii Północnej (1985, rzut dyskiem), 14 razy triumfowała w mistrzostwach Irlandii (bieg na 400 metrów: 1986 i 1988, pchnięcie kulą: 1979 i 1985, rzut dyskiem: 1977–1985 oraz rzut oszczepem: 1977).
Kilkunastokrotna rekordzistka kraju w rzucie dyskiem, dwukrotna rekordzistka Irlandii w sztafecie 4 × 400 metrów.

</doc>
<doc id="4244513" url="https://pl.wikipedia.org/wiki?curid=4244513" title="Patricia Walsh">
Patricia Walsh



</doc>
<doc id="4244514" url="https://pl.wikipedia.org/wiki?curid=4244514" title="Tubal">
Tubal

Tubal – postać biblijna, jeden z siedmiu synów Jafeta (wnuk Noego). Od imienia tego nazywany jest też lud i kraina leżącą na północ od terenów starożytnego Izraela. Tubal jako lud lub kraina wspominany jest przez Ezechiela oraz Izajasza. Mieszkańcy Tubal często wymieniani są w Biblii razem z Meszekiem (innym synem Jafeta). 

</doc>
<doc id="4244525" url="https://pl.wikipedia.org/wiki?curid=4244525" title="Tramwaje w Altdorf">
Tramwaje w Altdorf



</doc>
<doc id="4244528" url="https://pl.wikipedia.org/wiki?curid=4244528" title="Rajd Świdnicki 2017">
Rajd Świdnicki 2017

45. Rajd Świdnicki KRAUSE – 45. edycja Rajdu Świdnickiego. To rajd samochodowy, który był rozgrywany od 21 do 23 kwietnia 2017 roku. Bazą rajdu było miasto Świdnica. Była to pierwsza runda Rajdowych Samochodowych Mistrzostw Polski w roku 2017.

</doc>
<doc id="4244535" url="https://pl.wikipedia.org/wiki?curid=4244535" title="Jan (Haikal)">
Jan (Haikal)

Jan, imię świeckie Shafic Haikal (ur. 7 czerwca 1967 w Dżurat Arsun) – libański duchowny prawosławny posługujący w Niemczech, od 2011 biskup pomocniczy metropolii Niemiec i Europy Centralnej Patriarchatu Antiocheńskiego.
Życiorys.
Święcenia prezbiteratu przyjął w 1997 r. 6 sierpnia 2011 otrzymał chirotonię biskupią. 

</doc>
<doc id="4244537" url="https://pl.wikipedia.org/wiki?curid=4244537" title="Chorzów Batory (Chorzów)">
Chorzów Batory (Chorzów)



</doc>
<doc id="4244543" url="https://pl.wikipedia.org/wiki?curid=4244543" title="Hermina Thau">
Hermina Thau

Hermina Thau (ur. 1896 w Jarosławiu, zm. 1977 w Kanadzie) – polska artystka plastyk.
Życiorys.
Studiowała ceramikę, tkactwo i malarstwo w Akademii Sztuk Pięknych w Wiedniu, naukę kontynuowała w Düsseldorfie pod kierunkiem Richarda Langera. Następnie zamieszkała w Warszawie, gdzie uczęszczała na lekcje do prof. Zofii Gołąb. Po wybuchu II wojny światowej została uwięziona i zesłana do łagru, uwolniona w wyniku amnestii przedostała się na zachód, w 1944 dotarła do Kanady. W 1948 i w 1950 jej prace uczestniczyły w Canadian National Exhibitions, które odbywały się w Toronto. Utrzymywała się prowadząc wielokierunkową pracownię malarstwa i rzemiosła artystycznego, należała do Potters Clubu. W 1956 wystawiała swoje prac w metalu podczas Międzynarodowych Targach w Montrealu. 

</doc>
<doc id="4244549" url="https://pl.wikipedia.org/wiki?curid=4244549" title="Wojciech Königsberg">
Wojciech Königsberg

Wojciech Königsberg (ur. 12 maja 1983 w Nowej Soli) – polski historyk i publicysta.
Życiorys.
Jest absolwentem historii na Wydziale Humanistycznym Uniwersytetu Zielonogórskiego (2007). Jest czterokrotnym stypendystą Polonia Aid Foundation Trust w Londynie (2013, 2014, 2018, 2021). Jako niezależny historyk specjalizuje się w tematyce Armii Krajowej, ze szczególnym uwzględnieniem dziejów Zgrupowań Partyzanckich AK „Ponury”, akcji zbrojnych polskiego podziemia, kontrwywiadu oraz losów cichociemnych. Jest członkiem Środowiska Świętokrzyskich Zgrupowań Partyzanckich Armii Krajowej „Ponury”-„Nurt”.
Wojciech Königsberg jest autorem ponad 100 tekstów naukowych i popularnonaukowych poświęconych Armii Krajowej, w tym kilku książek. Publikował m.in. w „Polityce”, „Polsce Zbrojnej”, oraz Wirtualnej Polsce.
W 2012 zdobył Nagrodę im. prof. Tomasza Strzembosza dla autora najlepszej debiutanckiej lub drugiej w karierze książki dotyczącej najnowszej historii Polski za publikację pt. "Droga „Ponurego”. Rys biograficzny majora Jana Piwnika". W 2018 zdobył Nagrodę im. Oskara Haleckiego w konkursie "Książka Historyczna Roku", w głosowaniu czytelników w kategorii "Najlepsza książka popularnonaukowa poświęcona historii Polski w XX wieku" za pracę pt. "AK 75. Brawurowe akcje Armii Krajowej." 
Prowadzi blog historyczny pt. Wokół "Ponurego""."

</doc>
<doc id="4244554" url="https://pl.wikipedia.org/wiki?curid=4244554" title="Glenbeigh">
Glenbeigh

Glenbeigh (irl. Gleann Beithe) – wieś w hrabstwie Kerry w Irlandii, na półwyspie Iveragh. Glenbeigh jest zwane „Klejnotem Pierścienia Kerry”. W pobliżu miejscowości znajduje się piaszczysta plaża Rossbeigh Beach o długości 11 km. Znajduje się w miejscu, gdzie rzeki Caragh i Behy uchodzą do zatoki Dingle.
Nazwa pochodzi z języka irlandzkiego i stanowi składową słów "gleann" (glen, dolina) i "beith" (brzoza).
W latach 1893 – 1960 w Glenbeigh znajdowała się stacja kolejowa na linii Farranfore – Valentia Island.

</doc>
<doc id="4244555" url="https://pl.wikipedia.org/wiki?curid=4244555" title="Andrzej Tatur">
Andrzej Tatur

Andrzej Tatur (ur. 16 września 1944 roku w Warszawie) – polski geolog i polarnik. 
Życiorys.
W 1969 ukończył studia na Wydziale Geologii UW po czym podjął pracę w Instytucie Ekologii PAN. Tamże, w 1979, obronił pracę doktorską "Analiza zróżnicowania składu chemicznego gleb pastwiskowych w Małych Pieninach" (promotorem był Tadeusz Traczyk). Habilitował się w 2002, na podstawie pracy "Ornitogenne ekosystemy morskiej Antarktyki: ich geneza rozwój i zanik". Stopień profesorski uzyskał w 2011.
Od 1979 zaangażowany w badania polarne. Pięciokrotnie uczestniczył w Wyprawach Antarktycznych Polskiej Akademii Nauk do Stacji Arctowskiego a także w kilku wyprawach argentyńskich i rosyjskich. Prowadził też badania w Arktyce (Svalbard, Finlandia) oraz w Ziemi Ognistej, Andach i Patagonii.
W latach 2006-2011 był dyrektorem Zakładu Biologii Arktyki Instytutu Biochemii i Biofizyki PAN.
Jest autorem lub współautorem około 100 publikacji naukowych.
Jest członkiem Komitetu Badań Polarnych PAN.
Na jego cześć nazwano wzgórza antarktyczne. 

</doc>
<doc id="4244558" url="https://pl.wikipedia.org/wiki?curid=4244558" title="Jan Zaborowski (sędzia)">
Jan Zaborowski (sędzia)

Jan Zaborowski (ur. 22 marca 1915 w Nowogródku, zm. 28 listopada 2004) – polski sędzia pochodzenia żydowskiego, kolaborant III Rzeszy, autor wyroków śmierci na żołnierzy polskiego podziemia niepodległościowego.
Urodził się w rodzinie żydowskiej. Jego ojcem był Józef Izraelit. W 1936 ukończył studia na Wydziale Prawa i Nauk Społecznych Uniwersytetu Stefana Batorego w Wilnie. Aplikował w nowogródzkim sądzie. Po kampanii wrześniowej (do 8 maja 1940) był więziony w niemieckich obozach jenieckich. Od 1941 do 1943 przebywał w Warszawie, gdzie służył w żydowskiej policji ("Jüdischer Ordnungsdienst") tamtejszego getta. Według własnych wspomnień brał udział w powstaniu warszawskim. Od 1 lutego 1945 służył w komunistycznym Wojsku Polskim, a po miesiącu służby powierzono mu obowiązki sędziego w wojskowym sądzie rejonowym w Poznaniu. 5 lipca 1946 mianowano go szefem tego sądu. W opinii służbowej napisano m.in., że miał "wyczucie praworządności demokratycznej" oraz "zrozumienie dla obecnych interesów państwa polskiego". Wśród wszystkich sędziów poznańskich sądów wojskowych wydał najwięcej wyroków śmierci. W wyniku jego orzeczeń stracono co najmniej 36 żołnierzy niezłomnych z terenu Wielkopolski, m.in. z organizacji Zielony Trójkąt, czy oddziału Rudolfa Majewskiego pseudonim "Leśniak". Od 1948 wykładał m.in. w Oficerskiej Szkole Prawniczej. W 1953 przeniesiono go do rezerwy. Został wpisany na listę warszawskich adwokatów. Był przewodniczącym Głównego Sądu Koleżeńskiego i Komisji Współpracy z Zagranicą ZG PZF. Był odznaczony Krzyżem Oficerskim Orderu Odrodzenia Polski. Został pochowany na warszawskim cmentarzu Bródnowskim (kwatera 82A-3-29).

</doc>
<doc id="4244559" url="https://pl.wikipedia.org/wiki?curid=4244559" title="Grjothøi">
Grjothøi

Grjothøi – góra położona w gminie Skjåk w regionie Oppland, w południowej Norwegii. Osiąga wysokość 1943 m n.p.m.

</doc>
<doc id="4244573" url="https://pl.wikipedia.org/wiki?curid=4244573" title="Abraham (Garmelia)">
Abraham (Garmelia)

Abraham, imię świeckie Amiran Garmelia (ur. 15 listopada 1948 w Suchumi) – gruziński duchowny prawosławny posługujący we Francji, od 2002 metropolita Europy Zachodniej.
Życiorys.
Święcenia prezbiteratu przyjął w 1988 r. 25 grudnia 1992 otrzymał chirotonię biskupią. Od 2002 r. jest metropolitą Europy Zachodniej.

</doc>
<doc id="4244574" url="https://pl.wikipedia.org/wiki?curid=4244574" title="Jarosław Podlesnych">
Jarosław Podlesnych

Jarosław Igoriewicz Podlesnych (ros. Ярослав Игоревич Подлесных; ur. 3 września 1994) – rosyjski siatkarz, grający na pozycji przyjmującego. 
Sukcesy klubowe.
Mistrzostwo Rosji:
Superpuchar Rosji:
Puchar Rosji:
Puchar CEV:
Sukcesy reprezentacyjne.
Liga Narodów:
Igrzyska Olimpijskie:

</doc>
<doc id="4244577" url="https://pl.wikipedia.org/wiki?curid=4244577" title="Zbigniew Gabryś">
Zbigniew Gabryś

Zbigniew Gabryś (ur. 30 kwietnia 1972) – polski kierowca rajdowy, w sezonie 2017 został drugim wicemistrzem Polski, zajmując trzy razy drugie miejsce w sezonie.

</doc>
<doc id="4244581" url="https://pl.wikipedia.org/wiki?curid=4244581" title="Bayaguana">
Bayaguana

Bayaguana – miasto i gmina na Dominikanie, położone w południowo-wschodniej części prowincji Monte Plata. 
Opis.
Miasto zostało założone w 1606 roku, obecnie jest znana turystom z pięknych widoków i wodospadów.. Zajmuje powierzchnię 877,99 km² i liczy 20 303 mieszkańców 1 grudnia 2010 .

</doc>
<doc id="4244582" url="https://pl.wikipedia.org/wiki?curid=4244582" title="FamilyMart">
FamilyMart

FamilyMart (ファミリーマート Famirīmāto) – japońska sieć sklepów typu convenience działających na systemie franczyzy. FamilyMart to druga pod względem wielkości sieć typu convenience w Japonii, ustępująca tylko 7-Eleven. Posiada 24 243 sklepy na całym świecie. Działa m.in. w Japonii, Chinach, Filipinach, Tajlandii, Wietnamie, Indonezji, Malezji i na Tajwanie
FamilyMart jest spółką zależną FamilyMart UNY Holdings, Ltd., które jest właścicielem sieci supermarketów Uny. Głównym akcjonariuszem jest Itochu posiadając 37,66% akcji firmy. Siedziba FamilyMart znajduje się na siedemnastym piętrze biurowca Sunshine 60 znajdującego się w granicach dzielnicy Ikebukuro w Tokio. W Japonii znajdują się także sklepy pod nazwą Circle K Sunkus zarządzane przez FamilyMart.
Wszystkie standardowe produkty spożywcze dostępne w innych japońskich sklepach typu convenience, czasopisma, mangi, napoje gazowane, napoje alkoholowe takie jak sake, nikuman, smażony kurczak, onigri i bentō są dostępne w lokalizacjach FamilyMart.
Sklepy otwarte przez FamilyMart w Korei Południowej działają pod nazwą CU i są operowane przez BGF Retail. Sieć była kiedyś największą tego typu w Korei Południowej.
Działalność.
Pierwszy sklep FamilyMart otwarty został w Sayama, Saitama w 1973.
FamilyMart posiada swoje sklepy w Malezji, Filipinach, Tajlandii, Indonezji, Tajwanie, Chinach i Wietnamie.
W październiku 2013 roku FamilyMart otworzył swój dziesięciotysięczny sklep w Japonii. Działalność FamilyMart w pewnych częściach Azji, w szczególności chinach, kontynuuje swoje poszerzanie się.
Od stycznia 2018 roku, FamilyMart posiada już 24243 sklepów na całym świecie, z szybkim wzrostem tej liczby w Azji poza Japonią. W Japonii znajduje się 17409 sklepów, na Tajwanie znajduje się 3165 sklepów, w Chinach 2177 sklepów, 1138 sklepów w Tajlandii, 66 na Filipinach, 165 w Wietnamie, 87 w Indonezji i 37 w Malezji.
FamilyMart posiada swoje sklepy we wszystkich prefekturach Japonii podczas gdy 7-Eleven nie posiada żadnego w Prefekturze Okinawa.
Chińskie sklepy FamilyMart znajdują się w Szanghaju, Suzhou, Shenzhen, Kantonie, Hangzhou, Chengdu, Wuxi, Pekinie i Dongguan.
Działalność zamorska.
Korea Południowa.
Pod koniec Maja 2012, liczba działających sklepów FamilyMart przekroczyła 7271. W Czerwcu tego samego roku FamilyMart of South Korea, który był zarządzany przez FamilyMart Corporation i BGF Retail, został przemianowany na „CU” po tym jak BGF Retail zarządało od FamilyMart opuszczenia rynku Południowo Koreańskiego i zakończenia swoich tamtejszych operacji. Pod koniec Marca 2014 roku, FamilyMart całkowicie opuścił Koreę Południową. Sklepy pozostawione po FamilyMart nazywają się teraz CU i zarządzane są przez BGF Retail, motto CU brzmi „Wygoda dla ciebie”.
Na dodatek, Południowo Koreańscy franczyzobiorcy operowali kilkoma sklepami w Obszarze Przemysłowym Kaesŏng i Regionie Turystycznym Kŭmgangsan w Korei Północnej dla Południowo Koreańskich turystów i pracowników, wszystkie z nich są już zamknięte.
Filipiny.
FamilyMart na Filipinach wystartował 7 Kwietnia 2013 roku pod zarządem Ayala Corporation, Rustan's Group i Itochu. Pierwszy sklep na Filipinach został otwarty 22 Kwietnia tego samego roku i znajduje się w Centrum handlowym Glorietta 3 w Makati. W filipinach znajduje się 66 sklepów FamilyMart.
Tajwan.
W maju 2012 roku, na Tajwanie znajdowało się 9255 sklepów typu convenience, co przekładało się na 1 sklep na 2500 ludzi. Jest to najwyższy taki współczynnik na świecie i wciąż rośnie. 7-Eleven jest najpopularniejszym sklepem tego typu na Tajwanie, a FamilyMart plasuje się za nim.
W styczniu 2018 roku, na Tajwanie znajdowało się w sumie 3165 sklepów FamilyMart.
Stany Zjednoczone (Famima!!).
Zaczynając w Lipcu 2005 roku, FamilyMart zaczął budować i otwierać kilka swoji placówek w Los Angeles, California. Były one pierwszymi z 250 planowanych do 2009 roku. Sklepy w Ameryce Północnej nazywały się „Famima!!”.
W listopadzie 2010, FamilyMart ogłosił, iż ograniczy ilość swoich sklepów w Stanach Zjednoczonych do dziesięciu z powodu trudnych warunków ekonomicznych.
Tylko 9 sklepów działało w tym samym czasie u szczycie działalności amerykańskiego oddziału FamilyMart, a ostatecznie firma wycofała się z amerykańskiego rynku w 2015, zamykając tym samym wszystkie 8 otwartych sklepów.
Malezja.
W dniu 11 listopada 2016, o godzinie 11:00, FamilyMart otworzył swój pierwszy sklep w Malezji. Znalazł on się w Wisma Lim Foo Yong w Bukit Bintang, Kuala Lumpur. Sklep stał się popularny z powodu, iż był on pierwszym sklepem typu convenience sprzedającym Lody włoskie i świeże przekąski.
FamilyMart Malaysia jest własnością QL Resources Bhd i Maxincome Resources Sdn Bhd. Mają razem 20-letnią umowę z FamilyMart Co Ltd.
Wszystkie usługi gastronomiczne i produkty gotowe do spożycia w FamilyMart Malaysia są robione używając składników halal. Usługa jest w tej chwili w środku procesu aplikacji z JAKIM. Produkty dostępne w FamilyMart które są certyfikowanymi produktami Halal mają na swoich opakowaniach logo o tym świadczące. Produkty importowane z Japonii, Korei czy Tajwanu muszą przejść weryfikację aby upewnić czy nie znajdują się w nich żadne składniki haram jak wieprzowina, smalec, czy jakikolwiek alkohol. Klienci mogą wyczytać składniki napojów i innych produktów spożywczych na opakowaniach aby zapewnić sobie bezproblemowe spożycie.
W styczniu 2018 roku w Genting Highlands i w całym Klang Valley znajdowały się 37 sklepów FamilyMart. Znajdują się one m.in. w Sunway Velocity, MyTown, Changkat Bukit Bintang, Resorts World Genting i Mid Valley Megamall. Do 2025 w Malezji znajdować się ma ponad 1000 sklepów tej sieci, przyprowadzając koncept „konbini” (Japońskiego sklepu convenience) do Malezji.

</doc>
<doc id="4244597" url="https://pl.wikipedia.org/wiki?curid=4244597" title="EABS">
EABS

EABS czyli Electro-Acoustic Beat Sessions – polski kwintet jazzowy z Wrocławia, wyrosły w środowisku hip-hopowym, założony w 2011 r. przez Piotra Skorupskiego (ps. Spisek Jednego). Zadebiutowali w maju 2017 płytą "Repetitions (Letters to Krzysztof Komeda)". Nominowani do Fryderyka 2018 w kategorii Jazzowy Fonograficzny Debiut Roku. Artyści, którzy ich inspirują to m.in.: Ahmad Jamal, Gil Scott-Heron, Jay Dee czy Pete Rock.
Przypisy.
7. https://www.radioram.pl/articles/view/32901/Znamy-zwyciezcow-tegorocznych-Wroclawskich-Nagrod-Muzycznych-i-Teatralnej, www.radioram.pl [dostęp 2019.05.17] (pol).

</doc>
<doc id="4244604" url="https://pl.wikipedia.org/wiki?curid=4244604" title="Eumeniusz (Tamiolakis)">
Eumeniusz (Tamiolakis)

Eumeniusz, imię świeckie Jeorjos Tamiolakis (ur. 26 listopada 1945 w Agios Charalambi) – grecki duchowny prawosławny, od 1994 biskup pomocniczy metropolii Niemiec Patriarchatu Konstantynopolitańskiego.
Życiorys.
Święcenia prezbiteratu przyjął w 1977 r. 15 stycznia 1994 otrzymał chirotonię biskupią.

</doc>
<doc id="4244608" url="https://pl.wikipedia.org/wiki?curid=4244608" title="Krzysztof Dziedzic">
Krzysztof Dziedzic

Krzysztof Dziedzic (ur. 25 maja 1975) – polski perkusista i kompozytor jazzowy. Zadebiutował w 1996 roku na festiwalu Jazz nad Odrą we Wrocławiu w kwintecie Piotra Wojtasika. Nominowany do Fryderyka 2018 w kategorii Fonograficzny Debiut Roku za płytę „Tempo”.

</doc>
<doc id="4244612" url="https://pl.wikipedia.org/wiki?curid=4244612" title="Fargezja olbrzymia">
Fargezja olbrzymia

Fargezja olbrzymia ("Fargesia robusta" Yi) – gatunek bambusa z rodziny wiechlinowatych (traw). Naturalnie występuje w chińskich górach na terenie prowincji Syczuan na wysokości od 1600 do 2700 m n.p.m. Stanowi istotny składnik diety pandy wielkiej. Fargezja olbrzymia może być uprawiana w cieplejszych rejonach Polski.
Morfologia.
Na stanowiskach naturalnych osiąga wysokość 3–7 m, przy średnicy pędów 10–30 mm. Liście stosunkowo duże, długości do 12 cm i szerokości do 2 cm, ciemnozielone. Pochwy pędowe w początkowym okresie bardzo jasne, po kilku tygodniach zaczynają ciemnieć i odpadają.

</doc>
<doc id="4244613" url="https://pl.wikipedia.org/wiki?curid=4244613" title="Bartłomiej (Kessidis)">
Bartłomiej (Kessidis)

Bartłomiej, imię świeckie Ioannis Kessidis (ur. 12 sierpnia 1968 w Kastorii) – grecki duchowny prawosławny, od 2004 biskup pomocniczy metropolii Niemiec Patriarchatu Konstantynopolitańskiego.
Życiorys.
Święcenia prezbiteratu przyjął w 1996 r. 10 czerwca 2004 otrzymał chirotonię biskupią. 

</doc>
<doc id="4244620" url="https://pl.wikipedia.org/wiki?curid=4244620" title="Bazyli (Tsiopanas)">
Bazyli (Tsiopanas)

Bazyli, imię świeckie Vassilios Tsiopanas (ur. 4 maja 1939 w Missolungi) – grecki duchowny prawosławny, od 1976 biskup pomocniczy metropolii Niemiec Patriarchatu Konstantynopolitańskiego.
Życiorys.
Święcenia prezbiteratu przyjął w 1966 r. 1 lutego 1976 otrzymał chirotonię biskupią.

</doc>
<doc id="4244626" url="https://pl.wikipedia.org/wiki?curid=4244626" title="Góra Luizy">
Góra Luizy

Góra Luizy (niem. "Luisenberg") – wzniesienie morenowe o wysokości 68 m n.p.m. w południowej części Gdańska, w dzielnicy Ujeścisko-Łostowice (część Łostowice), w pobliżu zbiegu ul. Niepołomickiej i ul. Kampinoskiej. Nazwa upamiętnia zmarłą w 1810 pruską królową Luizę, stanowiącą symbol oporu Niemców względem Napoleona Bonaparte; samo wzgórze było w 1813 miejscem starcia pruskiej landwehry z wojskami napoleońskimi. Dla upamiętnienia wówczas poległych 9 oficerów w 1817 na wzniesieniu ustawiono żeliwny krzyż. Po 1945 został on zdewastowany, a w 2008 przeniesiony i wmurowany w fasadę pobliskiego kościoła katolickiego św. Judy Tadeusza Apostoła. Na szczycie do dziś zachował się natomiast postument po pomniku. 
Po II wojnie światowej wzniesienie – od nazwiska właściciela terenu – nieoficjalnie było nazywane Wzgórzem Zielińskiego. U podnóża wzniesienia rośnie 250-letni dąb szypułkowy, od 1986 pomnik przyrody.
4 listopada 2017 na wzgórzu udostępniono dla zwiedzających punkt widokowy.

</doc>
<doc id="4244636" url="https://pl.wikipedia.org/wiki?curid=4244636" title="Kasia Pietrzko">
Kasia Pietrzko

Kasia Pietrzko, Katarzyna Pietrzko (ur. 15 marca 1994 w Bielsku-Białej) – polska pianistka i kompozytorka jazzowa. 
Życiorys.
Uczyła się w Państwowej Ogólnokształcącej Szkole Muzycznej I i II st. im. S. Moniuszki w Bielsku-Białej, a następnie studiowała fortepian jazzowy na Akademii Muzycznej w Krakowie. W 2017 r. własnym sumptem wydała debiutancki album "Forthright Stories". Miała przyjemność uczestniczyć w warsztatach muzycznych prowadzonych przez takich artystów jak Ed Cherry, Kenny Garrett, Eric Marienthal i Chuck Israels. Swoje umiejętności doskonaliła w Nowym Jorku u Aarona Parksa, Taylora Eigsti, Johny'ego O'Neala, Aarona Goldberga i Kenny'ego Wernera. Artystka dotychczas nagrywała albumy płytowe z Joanną Słowińską i Sinfoniettą Cracovią, współtworząc Zielnik Polski, nagrany w Europejskim Centrum Muzyki Krzysztofa Pendereckiego w Lusławicach; współtworzyła również debiutancki album Stanisław Słowiński Quintet. Artystka w 2016 roku wydała album demo zapowiadający debiutancką płytę Kasia Pietrzko Trio. W 2015 roku wraz z zespołem Kasia Pietrzko Trio wystąpła na 42. Międzynarodowym Festiwalu Pianistów Jazzowych w Kaliszu. Razem ze Stanisław Słowiński Quintet zdobyła w grudniu 2015 roku Grand Prix 39. Międzynarodowego Konkursu Młodych Zespołów Jazzowych Jazz Juniors w Krakowie. We wrześniu 2017 ukazał się debiutancki album Kasia Pietrzko Trio "Forthright Stories", który został bardzo pozytywnie przyjęty przez krytyków i środowisko. Od 2017 roku artystka współtworzy The Tonny Williams Tribute, którego liderem jest wybitny perkusista Michał Miśkiewicz. Współpracowała również z Adamem Larsonem, Troyem Robertsem, Henrykiem Miśkiewiczem, Mateuszem Smoczyńskim, Adamem Bałdychem. Koncertowała m.in. na festiwalach w Hiszpanii, Serbii, Rumunii, Słowacji, Czechach, na Węgrzech i w Chinach. 14 lutego 2018 roku zagrała z Tomaszem Stańko w krakowskiej Alchemii. W opinii wybitnych polskich muzyków jazzowych charakteryzuje ją zmysł improwizatorski, wyobraźnia harmoniczna i brzmieniowa kreatywność.

</doc>
<doc id="4244640" url="https://pl.wikipedia.org/wiki?curid=4244640" title="Białoruś na Zimowych Igrzyskach Olimpijskich 2018">
Białoruś na Zimowych Igrzyskach Olimpijskich 2018

Białoruś na Zimowych Igrzyskach Olimpijskich 2018 – występ kadry sportowców reprezentujących Białoruś na igrzyskach olimpijskich w Pjongczangu w 2018 roku.
W kadrze znalazło się 33 zawodników – 16 mężczyzn i 17 kobiet. Reprezentanci Białorusi wystąpili w 40 konkurencjach w sześciu dyscyplinach sportowych.
Funkcję chorążego reprezentacji Białorusi podczas ceremonii otwarcia igrzysk pełniła narciarka Ałła Cuper, a podczas ceremonii zamknięcia – biathlonistka Darja Domraczewa. Reprezentacja Białorusi weszła na stadion olimpijski jako 29. w kolejności, pomiędzy ekipami z Belgii i Bośni i Hercegowiny.
Reprezentanci Białorusi zdobyli w Pjongczangu trzy medale – dwa złote i jeden srebrny. Złoto w skokach akrobatycznych wywalczyła Hanna Huśkowa, złoto zdobyły również biathlonistki w sztafecie kobiet, a wicemistrzynią olimpijską w biathlonowym biegu masowym została Darja Domraczewa. Zdobyte medale dały Białorusi 15. miejsce w klasyfikacji medalowej igrzysk.
Był to 7. start reprezentacji Białorusi na zimowych igrzyskach olimpijskich i 13. start olimpijski, wliczając w to letnie występy.

</doc>
<doc id="4244646" url="https://pl.wikipedia.org/wiki?curid=4244646" title="Brzydkie kaczątko (serial animowany)">
Brzydkie kaczątko (serial animowany)

Brzydkie kaczątko (hiszp. "El Patito Feo", ang. "The Ugly Duckling") – hiszpański serial animowany wyprodukowany w latach 1997-1998 przez Neptuno Films w reżyserii Josepa Viciana.
Wersja polska.
W Polsce serial był emitowany w TVP 1 w latach 2000-2001 z polskim dubbingiem. Pierwszy odcinek wyemitowano 2 kwietnia 2000, a ostatni pierwszej serii 10 czerwca 2001. 
Powstała też wersja pełnometrażowa wydana na VHS przez Cass Film.

</doc>
<doc id="4244650" url="https://pl.wikipedia.org/wiki?curid=4244650" title="Wyższa Szkoła Partyjna KPZR">
Wyższa Szkoła Partyjna KPZR

Wyższa Szkoła Partyjna przy KC KPZR () – kluczowa partyjno-polityczna instytucja edukacyjna w ZSRR odpowiedzialna za szkolenie i przygotowywanie czołowych kadr KPZR i aparatu państwowego, oraz pracowników mediów (radia, prasy i telewizji), która funkcjonowała w Moskwie w latach 1939–1978. Szkołę ukończyło około 10 000 absolwentów oraz ponad 14,5 tysiąca słuchaczy różnego rodzaju szkoleń.
Historia.
Szkoła powstała na bazie Uniwersytetu Komunistycznego im. J.M. Swierdłowa ("Коммунистический университет имени Я. М. Свердлова"), kursów agitatorów-instruktorów przy Wszechrosyjskim Centralnym Komitecie Wykonawczym ("Всеросси́йский Центра́льный Исполни́тельный Комите́т") i Wyższej Szkoły Propagandystów im. J.M. Swierdłowa ("Высшая школа пропагандистов имени Я. М. Свердлова"). W 1939, nadano jej nazwę Wyższej Szkoły Partyjnej przy KC KPZR.
Siedziba.
Na początku szkoła mieściła się w budynku przy ul. Mała Dmitrowka 6 (ул. Малая Дмитровка) а od pierwszej połowy lat została przeniesiona na pl. Mijuskaja 6 (Миусская пл.).

</doc>
<doc id="4244651" url="https://pl.wikipedia.org/wiki?curid=4244651" title="John Edward Redmond">
John Edward Redmond

John Edward Redmond (; ur. 1 września 1856 w Dublinie, zm. 6 marca 1918 w Londynie) – irlandzki polityk. Był liderem Irish Parliamentary Party. Jego życiowym celem było wywalczenie dla Irlandii "home rule", czyli autonomii w ramach imperium brytyjskiego.
Życiorys.
Jego rodzicami byli William Archer Redmond i jego żona Mary, z domu Hoey. Miał brata Williama Hoeya Kearneya Redmonda (1861–1917). Kształcił się u jezuitów w Clongowes Wood College, a następnie w latach 1874–1876 studiował w Trinity College w Dublinie. W 1876 został urzędnikiem w brytyjskim parlamencie. Uczęszczał na zebrania polityczne, na których przemawiał Charles Stewart Parnell. W 1880 został wybrany do Izby Gmin. Karierę polityczną rozpoczął od udziału w skandalu, kiedy to irlandzcy deputowani zostali usunięci z obrad. Jak sam mówił, po zaprzysiężeniu i pierwszym wystąpieniu został zawieszony w prawach posła. Jednak wygrywał kolejne wybory i aż do śmierci zasiadał w parlamencie, reprezentując okręgi Wexford North (1885–1891) i Waterford (1891–1918). W 1883 odbył podróż do Australii celem zbierania funduszy na działalność patriotyczną. Ożenił się tam z Jo(h)anną Mary, przyrodnią siostrą Jamesa i Thomasa Daltonów. Miał z nią troje dzieci, syna i córki. Żona zmarła w 1889.
Zmarł w wyniku operacji usunięcia kamieni żółciowych.

</doc>
<doc id="4244652" url="https://pl.wikipedia.org/wiki?curid=4244652" title="Hieronim Schulz">
Hieronim Schulz

Hieronim Stefan Schulz ps. „Porucznik Wojtarski” (ur. 31 sierpnia 1901 w Ludwigslust, zm. 15 grudnia 1942 w Poznaniu) – polski lekarz, działacz społeczny, w czasie okupacji niemieckiej członek Wojskowej Organizacji Ziem Zachodnich, zaangażowany w organizację tajnego nauczania.
Życiorys.
Urodził się 31 sierpnia 1901 roku w Ludwigslust, Meklemburgia-Pomorze Przednie w rodzinie Stanisława Schulza, sekretarza pocztowego oraz Franciszki z domu Hoffmann. Kuzyn Zbigniewa Sałacińskiego. Uczeń Gimnazjum Króla Fryderyka we Wrocławiu, w 1919 ukończył Gimnazjum im. Karola Marcinkowskiego w Poznaniu. Zaangażowany w akcję plebiscytową na Warmii. W 1920 rozpoczął studia na wydziałach lekarskim oraz filozoficznym Uniwersytetu Poznańskiego, gdzie w 1928 otrzymał tytuł doktora medycyny.
W 1921 jeden z założycieli Korporacji Akademickiej Chrobria. Członek zarządu Poznańskiego Okręgowego Związku Bokserskiego i lekarz bokserów. Współzałożyciel, wieloletni prezes i członek honorowy Klubu Motocyklowego „Unia” w Poznaniu.
W czasie niemieckiej okupacji szef wydziału medyczno-sanitarnego Wojskowej Organizacji Ziem Zachodnich.
9 września 1939 Prezydent Miasta Poznania Cyryl Ratajski powierza mu tymczasowo kierownictwo Wydziału Zdrowia Publicznego. W listopadzie 1939 niemiecki Komisarz Miejski z powodu braków kadrowych powierza mu stanowisko lekarza opieki społecznej i monitorowanie zaopatrzenia medycznego w mieście.
Aresztowany przez Gestapo 31 sierpnia 1941 roku wraz z aptekarzem Marianem Nyklewiczem za słuchanie zagranicznych radiostacji, poddany śledztwu i skierowany do ciężkich robót do Fortu VII. Ciężko chory na gruźlicę krtani został na wiosnę 1942 roku zwolniony do domu po przekupieniu oficerów niemieckich przez rodzinę.
Zmarł 15 grudnia 1942 roku w wyniku wysoce rozwiniętej choroby. Został pochowany na cmentarzu Górczyńskim w Poznaniu.

</doc>
<doc id="4244655" url="https://pl.wikipedia.org/wiki?curid=4244655" title="Friedrich Alpers">
Friedrich Alpers

Friedrich Alpers (ur. 25 marca 1901 w Sonnenberg (gmina Vechelde), zm. 3 września 1944 w Quevy le Grandpod nieopodal Mons) – polityk nazistowski (członek NSDAP od 1929), członek SA (od 1930), Generalforstmeister i sekretarz stanu ds. leśnictwa w rządzie Rzeszy Niemieckiej, SS-Obergruppenführer (od 1943; w SS od 1931). Współodpowiedzialny za zbrodnie niemieckie w Brunszwiku, gdzie od maja 1933 pełnił funkcje ministra finansów i ministra sprawiedliwości w rządzie krajowym.
1 listopada 1937 mianowany na stanowisko "Generalforstmeistera" (dyrektora generalnego pruskich lasów państwowych) oraz sekretarza stanu w "Reichsforstamt" (Urzędzie Leśnym Rzeszy) jako zastępca Hermanna Goeringa.
W lutym 1944 zgłosił się ochotniczo do służby frontowej, po czym w stopniu majora skierowany został na stanowisko 1. Batalionu 9 Pułku Spadochronowego, walczącego na froncie zachodnim. Po śmierci pierwszego dowódcy pułku 21 sierpnia 1944 objął dowództwo pułku. 3 września 1944, ciężko ranny pod Mons, popełnił samobójstwo.
Odznaczony Żelaznym Krzyżem I i II klasy, Krzyżem Niemieckim oraz Krzyżem Rycerskim.

</doc>
<doc id="4244678" url="https://pl.wikipedia.org/wiki?curid=4244678" title="Wasylówka (ujednoznacznienie)">
Wasylówka (ujednoznacznienie)



</doc>
<doc id="4244679" url="https://pl.wikipedia.org/wiki?curid=4244679" title="Nimigen Island">
Nimigen Island

Nimigen Island – niezamieszkana wyspa w zatoce Cumberland, w regionie Qikiqtaaluk, na terytorium Nunavut, w Kanadzie.
W pobliżu Nimigen Island położone są wyspy: Utsusivik Island, Kangigutsak Island, Maktaktujanak Island, Shakshukowshee Island, Shakshukuk Island, Opingivik Island, Blacklead Island, Aupaluktut Island, Kikiktaluk Island i Nuvujen Island.

</doc>
<doc id="4244681" url="https://pl.wikipedia.org/wiki?curid=4244681" title="Dzinara Alimbiekawa">
Dzinara Alimbiekawa

Dzinara Tałhatauna Alimbiekawa (biał. Дзінара Талгатаўна Алімбекава, ros. Динара Талгатовна Алимбекова, "Dinara Tałgatowna Alimbiekowa", ur. 5 stycznia 1996 w Abaju w Kazachstanie) – białoruska biathlonistka, mistrzyni olimpijska i mistrzyni świata juniorek w sztafecie.
Kariera.
Czterokrotnie uczestniczyła w mistrzostwach świata juniorów w latach 2011, 2012, 2015 i 2017. Najlepsze rezultaty osiągnęła również podczas MŚJ 2015 w Mińsku, gdzie zdobyła złoty medal w sztafecie, zajmując też między innymi czwarte miejsce w sprincie.
W Pucharze Świata zadebiutowała 21 stycznia 2016 roku w Anterselvie, zajmując 72. miejsce w sprincie. Pierwsze punkty wywalczyła 14 grudnia 2017 roku w Annecy, gdzie zajęła 33. miejsce w tej samej konkurencji. Na podium zawodów pucharowych pierwszy raz stanęła 11 grudnia 2020 roku w Hochfilzen, wygrywając rywalizację w sprincie. W zawodach tych wyprzedziła Tiril Eckhoff z Norwegii i Niemkę Franziskę Preuß.
W lutym 2018 roku została mistrzynią olimpijską w biegu sztafetowym podczas igrzysk w Pjongczangu. Startowała wspólnie z Nadieżdą Skardino, Iryną Kryuko i Darją Domraczewą. Alimbiekawa uzyskała najsłabszy czas biegu spośród zawodniczek w białoruskiej sztafecie. Indywidualnie na igrzyskach wystąpiła tylko w biegu na 15 km, w którym zajęła 56. miejsce.
Osiągnięcia.
Źródło

</doc>
<doc id="4244682" url="https://pl.wikipedia.org/wiki?curid=4244682" title="Dzinara Alimbekawa">
Dzinara Alimbekawa



</doc>
<doc id="4244683" url="https://pl.wikipedia.org/wiki?curid=4244683" title="Dinara Alimbiekowa">
Dinara Alimbiekowa



</doc>
<doc id="4244684" url="https://pl.wikipedia.org/wiki?curid=4244684" title="Dzinara Alimbekava">
Dzinara Alimbekava



</doc>
<doc id="4244686" url="https://pl.wikipedia.org/wiki?curid=4244686" title="Ogrodniczki (Stoczki)">
Ogrodniczki (Stoczki)

Ogrodniczki – część wsi Stoczki w Polsce, położona w województwie podlaskim, w powiecie białostockim, w gminie Turośń Kościelna.
W latach 1975–1998 Ogrodniczki administracyjnie były częścią województwa białostockiego.

</doc>
<doc id="4244762" url="https://pl.wikipedia.org/wiki?curid=4244762" title="Cəlal Süleymanov">
Cəlal Süleymanov

Cəlal Süleymanov (ur. 15 sierpnia 1986) – azerski zapaśnik walczący w stylu wolnym. Zajął trzecie miejsce w Pucharze Świata w 2015. Brązowy medalista ME juniorów w 2005 roku.

</doc>
<doc id="4244763" url="https://pl.wikipedia.org/wiki?curid=4244763" title="Jalal Suleymanov">
Jalal Suleymanov



</doc>
<doc id="4244765" url="https://pl.wikipedia.org/wiki?curid=4244765" title="Tanju Gemici">
Tanju Gemici

Tanju Gemici (ur. 9 grudnia 1991) – turecki zapaśnik walczący w stylu wolnym. Zajął dziewiąte miejsce na mistrzostwach Europy w 2020. Ósmy w Pucharze Świata w 2015 roku.

</doc>
<doc id="4244766" url="https://pl.wikipedia.org/wiki?curid=4244766" title="Chromosera">
Chromosera

Chromosera Redhead, Ammirati &amp; Norvell (złotopępówka) – rodzaj grzybów z rodziny wodnichowatych ("Hygrophoraceae").

</doc>
<doc id="4244770" url="https://pl.wikipedia.org/wiki?curid=4244770" title="Dordżcegmedijn Altangerel">
Dordżcegmedijn Altangerel

Dordżcegmedijn Altangerel (mong. Доржцэгмэдийн Алтангэрэл; ur. 7 listopada 1992) – mongolski zapaśnik walczący w stylu wolnym. Zajął szóste miejsce w Pucharze Świata w 2016 roku.

</doc>
<doc id="4244777" url="https://pl.wikipedia.org/wiki?curid=4244777" title="Macrocyclops baicalensis">
Macrocyclops baicalensis

Macrocyclops baicalensis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1962 roku przez rosyjską (radziecką) zoolog Galinę Fedorowną Mazepową.

</doc>
<doc id="4244778" url="https://pl.wikipedia.org/wiki?curid=4244778" title="Kopułka sklepiona">
Kopułka sklepiona

Kopułka sklepiona ("Cuphophyllus fornicatus" (Fr.) Lodge, Padamsee &amp; Vizzini) – gatunek grzybów z rodziny wodnichowatych ("Hygrophoraceae").
Systematyka i nazewnictwo.
Pozycja w klasyfikacji według Index Fungorum: "Cuphophyllus, Hygrophoraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1783 r. Elias Fries nadając mu nazwę "Hygrophorus fornicatus". Obecną, uznaną przez Index Fungorum nazwę nadali mu w 2013 r. Lodge, Padamsee i Vizzini, przenosząc go do rodzaju "Cuphophyllus".
Synonimów naukowych jest 26. Są nimi m.in. wszystkie odmiany i formy. Niektóre inne (nowsze):
Polską nazwę, wówczas w formie „wilgotnica sklepiona”, nadała Barbara Gumińska w 1997 r. Po przeniesieniu go do rodzaju "Cuphophyllus" nazwa polska przez jakiś czas była niespójna z nazwą naukową. Nazwę „kopułka sklepiona” zarekomendowała Komisja ds. Polskiego Nazewnictwa Grzybów Polskiego Towarzystwa Mykologicznego w 2021.
Morfologia.
Średnica 2,5–5 cm, za młodu stożkowaty, potem szeroko rozpostarty, na szczycie uwypuklony. Brzeg gładki, bez prążkowania. Powierzchnia gładka, lekko błyszcząca, w stanie wilgotnym nieco lepka, szybko jednak wysychająca. Barwa od bladoochrowej do szarooliwkowej, na środku nieco ciemniejsza.
Rzadkie, dość grube, szeroko przyrośnięte lub zbiegające, początkowo białe, potem ciemniejsze, szaroochrowe. U podstawy czasami połączone anastomozami. Ostrza gładkie.
Wysokość 3,5–6 cm, grubość 0,5–1 cm, kształt walcowaty, zwężający się ku podstawie, czasami wygięty. Powierzchnia sucha, gładka, włóknista, biała lub biaława, dołem czasami szarawa, pod kapeluszem delikatnie oszroniona.
Nieco wodnisty, biały, w trzonie włóknisty. Uszkodzony nie zmienia barwy. Smak łagodny, zapachu brak.
Elipsoidalne, gładkie, hialinowe, o rozmiarach 6–9 × 4–6 μm, z kilkoma gutulami, nieamyloidalne.
Występowanie i siedlisko.
Wilgotnica sklepiona występuje w wielu krajach Europy, ale jest dość rzadka. W polskim piśmiennictwie naukowym po II wojnie światowej podana tylko na jednym stanowisku w Beskidzie Żywieckim przez B. Gumińską w 1997 r. Aktualne stanowiska w Polsce podaje internetowy atlas grzybów.
Od 2014 r. w Polsce jest objęta ochroną częściową grzybów.
Pojawia się od września do października, pojedynczo lub po kilka sztuk, w trawie na polanach i łąkach. 
Grzyb niejadalny.

</doc>
<doc id="4244779" url="https://pl.wikipedia.org/wiki?curid=4244779" title="Cuphophyllus fornicatus">
Cuphophyllus fornicatus



</doc>
<doc id="4244781" url="https://pl.wikipedia.org/wiki?curid=4244781" title="Hygrocybe fornicata">
Hygrocybe fornicata



</doc>
<doc id="4244782" url="https://pl.wikipedia.org/wiki?curid=4244782" title="Macrocyclops coronatus">
Macrocyclops coronatus

Macrocyclops coronatus – gatunek widłonogów z rodziny Cyclopidae. Nazwa naukowa tych skorupiaków została opublikowana w 1857 roku przez niemieckiego zoologa Carla Clausa.

</doc>
<doc id="4244783" url="https://pl.wikipedia.org/wiki?curid=4244783" title="Macrocyclops tenuicornis">
Macrocyclops tenuicornis

Macrocyclops tenuicornis – gatunek widłonogów z rodziny Cyclopidae. Nazwa naukowa tych skorupiaków została opublikowana w 1857 roku przez niemieckiego zoologa Carla Clausa.

</doc>
<doc id="4244819" url="https://pl.wikipedia.org/wiki?curid=4244819" title="Macrocyclops fuscus">
Macrocyclops fuscus

Macrocyclops fuscus, – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1820 roku na podstawie badań naukowych szwajcarskiego zoologa Louisa Jurine. Gatunek ten został ujęty w Katalogu Życia.

</doc>
<doc id="4244873" url="https://pl.wikipedia.org/wiki?curid=4244873" title="Macrocyclops distinctus">
Macrocyclops distinctus

Macrocyclops distinctus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1887 roku przez zoologa o nazwisku Richard. Gatunek ten został ujęty w Katalogu Życia.

</doc>
<doc id="4244885" url="https://pl.wikipedia.org/wiki?curid=4244885" title="Macrocyclops monticola">
Macrocyclops monticola

Macrocyclops monticola – gatunek widłonogów z rodziny Cyclopidae. Nazwa naukowa tych skorupiaków została opublikowana w 1994 roku przez japońskiego biologa Teruo Ishidę.

</doc>
<doc id="4244888" url="https://pl.wikipedia.org/wiki?curid=4244888" title="Kitagawa Kenji">
Kitagawa Kenji

 – szósty singel japońskiego zespołu NMB48, wydany w Japonii 7 listopada 2012 roku przez laugh out loud records.
Singel został wydany w czterech edycjach: trzech regularnych (Type A, Type B, Type C) oraz „teatralnej” (CD). Osiągnął 1 pozycję w rankingu Oricon i pozostał na liście przez 24 tygodnie, sprzedał się w nakładzie egzemplarzy. Singel zdobył status platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4244889" url="https://pl.wikipedia.org/wiki?curid=4244889" title="Macrocyclops neuter">
Macrocyclops neuter

Macrocyclops neuter – gatunek widłonogów z rodziny Cyclopidae. Nazwa naukowa tych skorupiaków została opublikowana w 1931 roku przez niemieckiego zoologa Friedricha Kiefera.

</doc>
<doc id="4244891" url="https://pl.wikipedia.org/wiki?curid=4244891" title="Alexander Barrow">
Alexander Barrow

Alexander Barrow (ur. 27 marca 1801 w Nashville, zm. 29 grudnia 1846 w Baltimore) – amerykański polityk.
Życiorys.
Urodził się 27 marca 1801 w Nashville. Ukończył akademię West Point, a następnie studiował nauki prawne i w 1822 roku został przyjęty do palestry. Przeniósł się do Luizjany, gdzie rozpoczął prywatną praktykę prawniczą. Po pewnym czasie został plantatorem i członkiem legislatury stanowej. W 1840 roku został wybrany do Senatu, z ramienia Partii Wigów. Mandat senatora pełnił od 1841 roku do śmierci 29 grudnia 1846 w Baltimore.

</doc>
<doc id="4244893" url="https://pl.wikipedia.org/wiki?curid=4244893" title="Neohygrocybe fornicata">
Neohygrocybe fornicata



</doc>
<doc id="4244894" url="https://pl.wikipedia.org/wiki?curid=4244894" title="Macrocyclops oligolasius">
Macrocyclops oligolasius

Macrocyclops oligolasius – gatunek widłonogów z rodziny Cyclopidae. Nazwa naukowa tych skorupiaków została opublikowana w 1938 roku przez niemieckiego zoologa Friedricha Kiefera.

</doc>
<doc id="4244896" url="https://pl.wikipedia.org/wiki?curid=4244896" title="Akcja Polowanie">
Akcja Polowanie

Akcja Polowanie – nieudany zamach Armii Krajowej na gubernatora okupowanej Warszawy Ludwiga Fischera, przeprowadzony w czasie II wojny światowej 8 stycznia 1944 roku w Warszawie.
Historia.
Akcja została zarządzona przez Kierownictwo Walki Podziemnej i wykonana przez Batalion „Zośka” w ramach tzw. akcji Główki, szerszej operacji mającej na celu eliminację funkcjonariuszy niemieckiego aparatu terroru w okupowanej Polsce, w odwecie za zbrodnie na ludności cywilnej oraz na członkach podziemia.
Celem zamachu był okupacyjny gubernator dystryktu warszawskiego Ludwig Fischer, którego nazwisko znajdowało się na pierwszym miejscu listy celów akcji Główki. W połowie grudnia 1943 wywiad AK przekazał do Kedywu meldunek o cyklicznie odbywających się w pobliżu Mieni polowaniach okupacyjnych dygnitarzy. Brali w nich udział (oprócz Fischera) m.in. starosta warszawski, Ludwig Leist, dowódca SS, Franz Kutschera, komendant Sipo, Ludwig Hahn i inni. Na szefa akcji wyznaczono oficera z oddziału Deska 81, porucznika Bronisława Gruna "Szyba" ("Gingera"), który ustalił miejsce ataku: zalesiony odcinek szosy Warszawa – Siedlce, pomiędzy Wawrem, a jednym ze wzgórz w Starej Miłosnej, niedaleko od leśniczówki Delmatyńskich. Niemcy tamtędy właśnie wracali z łowów, będąc najczęściej w stanie nietrzeźwym po libacji kończącej polowania. Zastępcami "Szyby" byli porucznik Tadeusz Gaworski "Tadziunio" oraz plutonowy Andrzej Łukowski "Blondyn". Obserwatorem z ramienia Kedywu był kapitan Jan Kajus Andrzejewski "Jan".
W akcji łącznie brało udział czterdziestu ludzi uzbrojonych w 1 ckm, 1 rkm, 22 pistolety maszynowe oraz dużą ilość broni mniejszego kalibru i granatów. W stosunku do innych podobnych akcji była ona wyjątkowo dobrze zaopatrzona w środki ogniowe. W momencie przejazdu kolumny pojazdów przez wyznaczony punkt członkowie patrolu nr 4 nie wytrzymali presji i przedwcześnie zaatakowali jadący z prędkością około 60-80 km/h konwój niemieckich aut, w którym jechał Ludwig Fischer. Pomiędzy Niemcami a Polakami wywiązała się strzelanina, w wyniku której ranionych zostało dziewięciu Niemców, wśród nich szef Schupo, Krieger, któremu później amputowano nogę, oraz szef aprowizacji dystryktu warszawskiego – Krecker. Ciężko ranni został też sierżant Schneider i volksdeutsch Nowak, którzy znajdowali się w najbardziej zniszczonym samochodzie Leista. Auto, którym jechał Fischer był głównym celem zamachowców, jednak gubernatorowi udało się uciec, uchodząc z życiem. Wśród Polaków był jeden ranny. Wszystkie samochody przeznaczono do kasacji.
Bezpośrednio po akcji żołnierze AK wycofali się w kierunku Rembertowa, a mniejsza część do Międzylesia. Ludzie Bolesława Kontryma "Żmudzina" udali się przez Gocławek na Grochów. Akcja zakończyła się niepowodzeniem, jednak niektóre jej skutki były korzystne dla strony polskiej. Bezpośrednią konsekwencją akcji było zasianie strachu u wroga i ograniczenie przejazdów Kutschery tylko do 140-metrowego odcinka Alei Ujazdowskich z mieszkania do pracy. Przed siedzibą Leista wybudowano betonową budkę dla strażników.

</doc>
<doc id="4244898" url="https://pl.wikipedia.org/wiki?curid=4244898" title="Macrocyclops oithonoides">
Macrocyclops oithonoides

Macrocyclops oithonoides – gatunek widłonogów z rodziny Cyclopidae. Nazwa naukowa tych skorupiaków została opublikowana w 1957 roku przez duńskiego zoologa Ulrika Røena.

</doc>
<doc id="4244899" url="https://pl.wikipedia.org/wiki?curid=4244899" title="Mistrzostwa Polski Seniorów w Lekkoatletyce 2018">
Mistrzostwa Polski Seniorów w Lekkoatletyce 2018

94. Mistrzostwa Polski Seniorów w Lekkoatletyce – zawody lekkoatletyczne, które odbyły się między 20 a 22 lipca 2018 na Stadionie Lekkoatletycznym w Lublinie.
Organizatora mistrzostw Zarząd Polskiego Związku Lekkiej Atletyki wybrał w październiku 2017.
Biegi przełajowe.
90. mistrzostwa Polski w biegach przełajowych zostały rozegrane 17 marca w Żaganiu.
Chód na 50 km.
1. mistrzostwa Polski kobiet w chodzie na 50 kilometrów odbyły się 24 marca w słowackiej miejscowości Dudince w ramach mityngu Dudinská Päťdesiatka. Zawody o mistrzostwo Polski mężczyzn odbyły się 6 października w Wiedniu.
Maraton.
88. mistrzostwa Polski mężczyzn w biegu maratońskim rozegrane zostały 22 kwietnia w Warszawie w ramach szóstej edycji Orlen Warsaw Marathon. 38. mistrzostwa Polski kobiet w biegu maratońskim odbyły się 8 kwietnia w ramach 45. Maratonu Dębno.
Bieg na 10 000 m.
Mistrzostwa Polski w biegu na 10 000 metrów zostały rozegrane 28 kwietnia w Łomży.
Biegi sztafetowe i wieloboje.
Mistrzostwa Polski w biegach sztafetowych i wielobojach zostały rozegrane w Suwałkach 1 i 2 czerwca. Po raz pierwszy rozdano medale w konkurencji sztafet mieszanych 4 × 400 metrów i 4 × 800 metrów.
Bieg na 5 km.
7. mistrzostwa Polski kobiet i mężczyzn w biegu ulicznym na 5 kilometrów zostały rozegrane 16 czerwca w Warszawie.
Chód na 20 km.
Zawody o mistrzostwo Polski kobiet i mężczyzn w chodzie na 20 kilometrów odbyły się 23 czerwca w Warszawie.
Bieg na 10 km.
9. Mistrzostwa Polski w biegu ulicznym na 10 kilometrów mężczyzn zostały rozegrane 4 sierpnia w Gdańsku w ramach edycji 25. biegu św. Dominika. 7. mistrzostwa kobiet odbyły się 7 października w Warszawie.
Półmaraton.
27. Mistrzostwa Polski w półmaratonie zostały rozegrane 2 września w Pile.
Bieg 24-godzinny.
Mistrzostwa Polski w biegu 24-godzinnym (ultramaratonie) zostały rozegrane 8/9 września w Łysem.

</doc>
<doc id="4244901" url="https://pl.wikipedia.org/wiki?curid=4244901" title="Megacyclops">
Megacyclops

Megacyclops – rodzaj widłonogów z rodziny Cyclopidae. Nazwa naukowa tego rodzaju skorupiaków została opublikowana w 1927 roku przez niemieckiego zoologa Friedricha Kiefera.

</doc>
<doc id="4244906" url="https://pl.wikipedia.org/wiki?curid=4244906" title="Milion lat przed naszą erą">
Milion lat przed naszą erą



</doc>
<doc id="4244908" url="https://pl.wikipedia.org/wiki?curid=4244908" title="Miasto bez Żydów">
Miasto bez Żydów



</doc>
<doc id="4244909" url="https://pl.wikipedia.org/wiki?curid=4244909" title="Musée de l'Armée">
Musée de l'Armée



</doc>
<doc id="4244910" url="https://pl.wikipedia.org/wiki?curid=4244910" title="Organisation de l’Armée Secrète">
Organisation de l’Armée Secrète



</doc>
<doc id="4244912" url="https://pl.wikipedia.org/wiki?curid=4244912" title="Stanisław Bańkowski">
Stanisław Bańkowski

Stanisław Bańkowski (ur. 9 stycznia 1910 w Czerwonym Dworze, zm. 31 marca 1983) – polski dziennikarz, publicysta.
Urodził się 9 stycznia 1910 jako syn Juliana w Czerwonym Dworze. W 1957 był redaktorem naczelnym „Życia Warszawy”, po czym przeszedł do pracy w Polskiej Agencji Prasowej, gdzie był dyrektorem, kierownikiem działu krajowego, korespondentem w Londynie. Wraz z Marią Bańkowską był autorem tłumaczenia publikacji pt. "Od Giotta do Cézanne'a. Zarys historii malarstwa" autorstwa Michaela Leveya.
Zmarł 31 marca 1983. Został pochowany na Cmentarzu Wojskowym na Powązkach w Warszawie (kwatera 37C-10-1).

</doc>
<doc id="4244916" url="https://pl.wikipedia.org/wiki?curid=4244916" title="Miasto bez Żydów (powieść)">
Miasto bez Żydów (powieść)

Miasto bez Żydów () – powieść społeczno-polityczna austriackiego pisarza Hugona Bettauera, napisana w 1922 roku.
Opis fabuły.
Akcja powieści dzieje się w Wiedniu współczesnym czasom pisarza. Rząd obwinia Żydów o wywołanie kryzysu gospodarczego i nakazuje przymusowe wysiedlenia wszystkich obywateli narodowości żydowskiej, w tym zasymilowanych i pochodzących z mieszanych małżeństw. Po wypędzeniu ludność Wiednia świętuje, jednak szybko kryzys gospodarczy pogłębia się i rząd zostaje zmuszony do ponownego przyjęcia Żydów.
Tło.
Powieść była pierwszym dziełem literackim o wyraźnie antynazistowskim i antyrasistowskim wydźwięku, dzięki czemu zdobyła sobie dużą popularność i sprzedała się w nakładzie 250 tys. egzemplarzy. Ekranizację książki zrealizował w 1924 r. reżyser Hans Karl Breslauer, który jednak złagodził jej wydźwięk, zastępując Austrię fikcyjną Utopią. Powieść spotkała się z negatywną reakcją sympatyków partii nazistowskiej, a kilka miesięcy po premierze filmu Bettauer zginął z rąk nazisty Ottona Rothstocka w swoim biurze.

</doc>
<doc id="4244917" url="https://pl.wikipedia.org/wiki?curid=4244917" title="Michał Hofman">
Michał Hofman

Michał Hofman (ur. 24 września 1911 w Mikulińcach, zm. 9 listopada 1989) – polski dziennikarz.
Życiorys.
Był synem Bernarda. W 1936 ukończył studia prawnicze na Uniwersytecie Jana Kazimierza we Lwowie, po studiach, do wybuchu II wojny światowej pracował jako aplikant adwokacki. Od 1944 był związany z Polską Agencją Prasową, początkowo w redakcji zagranicznej, m.in. był korespondentem podczas procesu norymberskiego, następnie kierował działem zagranicznym (później Redakcją Zagraniczną) PAP. W latach 1958-1962 był przewodniczącym Prezydium PAP, w latach 1962-1971 dyrektorem naczelnym PAP. W 1972 został redaktorem naczelnym pisma "Forum".
Opublikował m.in. "Chmura nad Bikini. Z notatnika obserwatora eksperymentów z bombą atomową na atolu Bikini" (1946), "Dziennik berliński" (1954), publikował także m.in. w "Nowych Drogach", "Polityce", "Trybunie Ludu", "Życiu Warszawy".
Od 1949 był członkiem PZPR, w latach 1951-1982 SDP. W latach 1958-1970 był wiceprzewodniczącym Międzynarodowej Federacji Dziennikarzy. Od 1965 wchodził w skład Głównej Komisji Badania Zbrodni Hitlerowskich w Polsce, od 1960 był członkiem Ogólnopolskiego Komitetu Pokoju (od 1982 jego wiceprzewodniczącym), od 1972 członkiem Polskiego Społecznego Komitetu Bezpieczeństwa i Współpracy w Europie.

</doc>
<doc id="4244918" url="https://pl.wikipedia.org/wiki?curid=4244918" title="Międzynarodowy Festiwal Operatorów Filmowych „Braci Manaki”">
Międzynarodowy Festiwal Operatorów Filmowych „Braci Manaki”

Międzynarodowy Festiwal Operatorów Filmowych „Braci Manaki” (mac. "Меѓународен фестивал на филмската камера „Браќа Манаки”", ang. "International Cinematographers’ Film Festival “Manaki Brothers”" lub "Manaki Brothers Film Festival") – pierwszy i najstarszy na świecie festiwal filmowy poświęcony sztuce operatorów filmowych. Odbywa się od 1979 roku w macedońskiej miejscowości Bitola. Jego nazwa upamiętnia bałkańskich filmowców znanych jako Bracia Manaki: Janaki Manaki (1878–1954) i Milton Manaki (1882–1964). Festiwal powstał z inicjatywy Stowarzyszenia Filmowców Macedońskich (MFPA), Cinematheque of Macedonia, a także miasta–gospodarza Bitoli. Po uzyskaniu niepodległości przez Macedonię w 1991 roku festiwal zyskał międzynarodowy charakter. Przyznawane są na nim nagrody dla najlepszych operatorów filmowych – Złotą, Srebrną i Brązową Kamerę 300.

</doc>
<doc id="4244923" url="https://pl.wikipedia.org/wiki?curid=4244923" title="William Robinson">
William Robinson



</doc>
<doc id="4244927" url="https://pl.wikipedia.org/wiki?curid=4244927" title="Miasto bez Żydów (film)">
Miasto bez Żydów (film)

Miasto bez Żydów () – austriacki niemy film dramatyczny z 1924 roku w reżyserii Hansa Karla Breslauera. Film jest ekranizacją powieści Hugo Bettauera z 1922 roku pod tym samym tytułem.
Opis fabuły.
Akcja filmu dzieje się w fikcyjnej Utopii. Rząd obwinia Żydów o wywołanie kryzysu gospodarczego i nakazuje przymusowe wysiedlenia wszystkich obywateli narodowości żydowskiej, w tym zasymilowanych i pochodzących z mieszanych małżeństw. Po wypędzeniu ludność kraju świętuje, jednak szybko kryzys gospodarczy pogłębia się i rząd zostaje zmuszony do ponownego przyjęcia Żydów.
Odbiór.
Film był ekranizacją popularnej powieści Hugona Bettauera z 1922 roku, jednak złagodzoną w formie – Austrię zastąpiono fikcyjną Utopią. Film spotkał się z negatywną reakcją nazistów, ich bojówki zakłócały pokazy filmu i atakowały widzów. Kilka miesięcy po premierze nazista Otto Rothstock zamordował Bettauera w jego biurze, za co został skazany na kilka miesięcy pobytu w szpitalu psychiatrycznym. Wyrok spotkał się aprobatą dużej części społeczeństwa. Film był wyświetlany do 1933 roku, kiedy miał miejsce ostatni pokaz w Amsterdamie. Po dojściu nazistów do władzy w Niemczech został zakazany, a kopie filmu zaginęły. W latach 90. XX wieku odnaleziono jedną kopię w Amsterdamie, była jednak niekompletna i przerobiona. W 2015 roku francuski kolekcjoner znalazł na targu staroci kopię filmu bliską oryginałowi. Jej odrestaurowanie sfinansowano ze środków zebranych w ramach crowdfundingu.

</doc>
<doc id="4244939" url="https://pl.wikipedia.org/wiki?curid=4244939" title="Christian Danowicz">
Christian Danowicz

Christian Danowicz (ur. 21 grudnia 1983, Buenos Aires) – francusko-argentyński skrzypek i dyrygent o polskich korzeniach, mieszkający we Wrocławiu.
Życiorys.
Christian Danowicz urodził się w 1983 r. w Buenos Aires, w Argentynie. Naukę gry na skrzypcach rozpoczął w wieku lat 4 pod okiem swojego ojca, Enrique Danowicza, skrzypka i pedagoga. Jest absolwentem Konserwatorium Muzycznego w Tuluzie (Francja), które ukończył z wyróżnieniem w klasie skrzypiec prof.Gillesa Colliarda. W roku 2010 otrzymał tytuł magistra sztuki na Uniwersytecie Muzycznym im.F. Chopina w Warszawie, gdzie studiował skrzypce pod kierunkiem prof. Julii i Krzysztofa Jakowiczów. Na tej samej uczelni ukończył studia licencjackie w klasie dyrygentury symfoniczno – operowej prof. Antoniego Wita i prof. Tomasza Bugaja.
Jest laureatem III nagrody na IV Międzynarodowym Konkursie Skrzypcowym im. T. Wrońskiego w Warszawie (2009), na którym został też wyróżniony nagrodą specjalną dla najciekawszej indywidualności artystycznej konkursu oraz dla najlepszego studenta UMFC w Warszawie. W roku 2010 otrzymał I nagrodę na Konkursie Muzyki Kameralnej podczas festiwalu Duxbury Music Festival w U.S.A.
Od 2010 r. Christian Danowicz jest koncertmistrzem NFM Orkiestry Leopoldinum we Wrocławiu, z którą regularnie występuje również jako solista i dyrygent. 
Jest współzałożycielem NFM Trio Solistów Leopoldinum, które w roku 2012 otrzymało stypendium na studia podyplomowe w Reina Sofia School of Music (Madryt) w klasie kameralistyki prymariusza Alban Berg Quartet, Güntera Pichlera.
W 2014 r., pod kierunkiem prof J. Pietrzaka, uzyskał stopień doktora Akademii Muzycznej im. K. Lipinskiego we Wrocławiu, gdzie obecnie prowadzi własną klasę skrzypiec.
W 2017 r. otrzymał stopień doktora habilitowanego, a od 2019 r. jest również wykładowcą na Uniwersytecie Muzycznym im. F. Chopina w Warszawie.
Płyty NFM Orkiestry Leopoldinum " Made in Poland" (2018) oraz "Supernova" (2019), na których Christian Danowicz występuje jako solista, aranżer i dyrygent, zostały nagrodzone prestiżową statuetką „Fryderyk”.
Christian Danowicz ma na swoim koncie występy w U.S.A, Wenezueli, Niemczech, Francji, Szwajcarii, Luksemburgu, Włoszech, na Ukrainie, Litwie i w Polsce, gdzie jako solista wystąpił z towarzyszeniem Płockiej Orkiestry Symfonicznej, Filharmonii Lubelskiej, Filharmonii Koszalińskiej, Orkiestry Symfonicznej Filharmonii Wrocławskiej, Orkiestry Kameralnej Leopoldinum, Filharmonii Bałtyckiej i Filharmonii Narodowej w Warszawie.
Jest pomysłodawcą i współorganizatorem festiwalu muzycznego „Musique au Leman” w Thonon we Francji, gdzie corocznie odbywają się koncerty muzyki symfonicznej i kameralnej z jego udziałem. Jest regularnie zapraszany na międzynarodowe mistrzowskie kursy muzyczne m.in. „Danish Strings” w Danii oraz „Śląskie Lato Muzyczne” w Opolu.
Zagrał dyrygenta w filmie "80 milionów" z 2011 roku.

</doc>
<doc id="4244953" url="https://pl.wikipedia.org/wiki?curid=4244953" title="Henryk Zwiren">
Henryk Zwiren

Henryk Zwiren (ur. 3 listopada 1911, zm. 5 grudnia 1971) – polski dziennikarz, korespondent.
Urodził się 3 listopada 1911 jako syn Józefa. W latach 60. był korespondentem Polskiej Agencji Prasowej w Waszyngtonie.
Zmarł 5 grudnia 1971. Został pochowany na Cmentarzu Wojskowym na Powązkach w Warszawie (kwatera B32-20-9). Jego żoną była Maria Kowalczyk-Zwiren z domu Goldszlak (1912-2005).

</doc>
<doc id="4244958" url="https://pl.wikipedia.org/wiki?curid=4244958" title="Sudan (nosorożec)">
Sudan (nosorożec)

Sudan (ur. 1973 w Sudanie, zm. 19 marca 2018 w Kenii) – ostatni samiec nosorożca północnego, podgatunku nosorożca białego.
Urodził się w 1973, najprawdopodobniej na terenie Parku Narodowego Shambe w Sudanie (obecnie Sudan Południowy), gdzie w 1975 został schwytany i przetransportowany do ogrodu zoologicznego w czechosłowackim mieście Dvůr Králové nad Labem, gdzie przebywał przez trzydzieści cztery lata.
Po tym, gdy okazało się, że jest jednym z ostatnich samców nosorożca północnego, zaś Zoo Dvůr Králové popadło w kłopoty finansowe, Sudan w grudniu 2009 trafił do rezerwatu Ol Pejeta – działającego od lat 40. XX wieku ośrodka dla dzikich zwierząt. Rezerwat znajduje się w kenijskim hrabstwie Laikipia (dawna prowincja Wielkiego Rowu), położonym na równiku. Wraz z Sudanem przewieziono tam jeszcze trzy zwierzęta: dwie samice – jego córkę Najin i wnuczkę Fatu oraz samca Suniego. W Dvůr Králové pozostała inna jego córka, samica Nabira, która padła w lipcu 2015. Kiedy w październiku 2014 padł Suni, zaś w grudniu Angalifu, samiec z San Diego Zoo Safari Park, Sudan został ostatnim żyjącym samcem nosorożca północnego. Był od tego czasu pilnowany przez 24 godziny na dobę przez uzbrojonych strażników.
Ponieważ okazało się, iż w związku ze swoim wiekiem Sudan nie jest już zdolny do prokreacji, naukowcy kontynuowali starania o przedłużenie gatunku metodą in vitro. Tego typu metoda nie była wcześniej stosowana wobec tak wielkich zwierząt.
Od 2017 Sudan miał swoje konto na Tinderze. Przez wiele lat chorował, głównie ze względu na zwyrodnienie stawów i mięśni. Przez ostatnie dwa miesiące swojego życia nie mógł się poruszać. Miał również rozległe rany na całym ciele. Został uśpiony w kenijskim rezerwacie 19 marca 2018, w wieku około 45 lat, gdy średnio przedstawiciele tego gatunku żyją 40 lat.
W momencie jego śmierci na świecie pozostały jeszcze dwie samice, Najin i Fatu, podgatunek jest krytycznie zagrożony.

</doc>
<doc id="4244959" url="https://pl.wikipedia.org/wiki?curid=4244959" title="Międzynarodowy Festiwal Operatorów Filmowych Braci Manaki">
Międzynarodowy Festiwal Operatorów Filmowych Braci Manaki



</doc>
<doc id="4244961" url="https://pl.wikipedia.org/wiki?curid=4244961" title="Algorhythm">
Algorhythm

Algorhythm – polski zespół jazzowy założony w styczniu 2013 w Gdańsku. Nominowany do Fryderyka 2018 za album "Mandala".

</doc>
<doc id="4244962" url="https://pl.wikipedia.org/wiki?curid=4244962" title="Regiony statystyczne Macedonii Północnej">
Regiony statystyczne Macedonii Północnej

Regiony statystyczne Macedonii – osiem regionów, na które podzielona jest Macedonia Północna dla ułatwienia zadań statystycznych. Nie stanowią one elementu oficjalnego podziału administracyjnego, w którym największymi jednostkami są gminy. Podział na regiony statystyczne jest zgodny z NUTS-1 dla kraju.
Największym regionem pod względem liczby ludności jest Skopijski, zaś pod względem powierzchni – Pelagonijski.

</doc>
<doc id="4244973" url="https://pl.wikipedia.org/wiki?curid=4244973" title="Grupa Nowy Styl">
Grupa Nowy Styl



</doc>
<doc id="4244988" url="https://pl.wikipedia.org/wiki?curid=4244988" title="Mandala (album)">
Mandala (album)

Mandala – drugi album kwintetu Algorhythm, trójmiejskiego zespołu jazzowego grającego jazz nowoczesny, wydany przez Alpaka Records (nr kat. AR001). Premiera płyty odbyła się 18 marca 2017 w gdańskim Klubie Żak w ramach festiwalu Jazz Jantar. Album uzyskał nominację do nagrody Fryderyka 2018.

</doc>
<doc id="4244989" url="https://pl.wikipedia.org/wiki?curid=4244989" title="Wit Rzepecki">
Wit Rzepecki

Wit Maciej Rzepecki (ur. 30 kwietnia 1909 w Wolance, zm. 15 września 1989 w Zakopanem) – polski chirurg płuc.
Życiorys.
W 1933 ukończył studia na Wydziale Lekarskim Uniwersytetu Jana Kazimierza we Lwowie, a w 1937 uzyskał stopień doktora. Przed 1939 był założycielem pierwszej w II Rzeczypospolitej Stacji Dawców Krwi. Podczas II wojny światowej służył w Polskich Siłach Zbrojnych na Zachodzie. Powróciwszy do Polski został ordynatorem oddziału w Sanatorium ZNP w Zakopanem. Równocześnie powierzono mu obowiązki konsultanta chirurgicznego we wszystkich innych sanatoriach zakopiańskich. Specjalizował się w chirurgii płuc. W 1951 uzyskał habilitację. Był kierownikiem Zakładu Torakochirurgii, później pod nazwą Kliniki Chirurgii Klatki Piersiowej przy Instytucie Doskonalenia i Specjalizacji Kadr Lekarskich Akademii Medycznej w Warszawie. W 1954 mianowany profesorem nadzwyczajnym Instytutu Gruźlicy w Warszawie. 
Zmarł 15 września 1989 w Zakopanem. Został pochowany na Nowym Cmentarzu w Zakopanem (kw. P2-4-13).

</doc>
<doc id="4244995" url="https://pl.wikipedia.org/wiki?curid=4244995" title="Lupka Dżundewa">
Lupka Dżundewa

Lupka Arsowa-Dżundewa ("maced." Љупка Арсова – Џундева) (ur. 7 października 1934 w Skopju, zm. 7 grudnia 2018 tamże) – jugosłowiańska i macedońska aktorka teatralna i filmowa.
Życiorys.
Ukończyła Państwową Szkołę Teatralną w Skopju i w 1951 stała się członkiem Macedońskiego Teatru Narodowego, gdzie pracowała do emerytury w 1990. Występowała w sztukach klasycznych i współczesnych dramatopisarzy. Była członkiem Rady Teatralnej i Rady Artystycznej Dramatu Macedońskiego Teatru Narodowego. W 1952 zagrała w pierwszym macedońskim filmie "Frosina" w reżyserii Vojislava Nanovicia.
Otrzymała nagrodę "11 października" (11 Октомври) za całokształt twórczości, a także nagrodę "Wojdan Czernodrinski" (Войдан Чернодрински) i nagrodę "13 listopada" (13 Ноември) miasta Skopje. Za osiągnięci artystyczne otrzymała także nagrodę przyznawaną przez JRT (Jugoslovenska radio-televizija).
Wyszła za mąż za Petara Dżundewa (Петар Џундев) z którym miała dwóch synów, Gorana (1954-1994) i Igora (1963).

</doc>
<doc id="4245000" url="https://pl.wikipedia.org/wiki?curid=4245000" title="Bartłomiej Kotschedoff">
Bartłomiej Kotschedoff

Bartłomiej Kotschedoff (ur. 4 listopada 1987 w Stargardzie) – polski aktor.
Życiorys.
Urodził się w Stargardzie, przez pewien czas mieszkał we Włoszech. Po zdaniu matury zdał egzaminy wstępne i został przyjęty do Państwowej Wyższej Szkoły Teatralnej w Krakowie. W 2014, po ośmiu latach nauki, ukończył studia aktorskie.
Na małym ekranie zadebiutował rolą w serialu "Majka" w 2009, a na wielkim ekranie zadebiutował w 2016 w filmie "Historia Roja", nagranym w latach 2009–2010. W realizowanej w latach 2015-2016 superprodukcji TVP, serialu fabularnym "Bodo", wystąpił w roli Adolfa Dymszy, jednego z najpopularniejszych polskich aktorów okresu dwudziestolecia międzywojennego. Był współautorem scenariusza do filmu fabularnego "Atak paniki" (2017) (reż. Paweł Maślona), który otrzymał pozytywne recenzje krytyków.
Na scenie teatralnej zadebiutował w 2010 w teatrze szkolnym PWST w Krakowie. W 2013 otrzymał nagrodę za rolę Heinera w spektaklu „Pływalnia” na 31. Festiwalu Szkół Teatralnych w Łodzi.
W marcu 2018 był gościem Kuby Wojewódzkiego w talk-show stacji TVN "Kuba Wojewódzki".

</doc>
<doc id="4245007" url="https://pl.wikipedia.org/wiki?curid=4245007" title="Stanisław Kohmann">
Stanisław Kohmann

Stanisław Wilhelm Kohmann (ur. 29 kwietnia 1900, zm. 26 stycznia 1983) – profesor doktor habilitowany nauk medycznych, profesor anatomii.
Życiorys.
Stanisław Kohmann był jednym uczniów prof. Kazimierza Kostaneckiego, profesora zwyczajnego na Katedry Anatomii Opisowej krakowskiej szkoły anatomicznej i anatomii porównawczej.
We wrześniu 1939 roku był asystentem w Zakładzie Anatomii Uniwersytetu Jagiellońskiego. Po wkroczeniu wojsk niemieckich do Krakowa Stanisław Kohmann przystąpił do ukrycia najcenniejszych zbiorów katedry anatomii. Po aresztowaniach przez Niemców wykładowców uniwersyteckich UJ w ramach akcji Sonderaktion Krakau władze okupacyjne zawiesiły działalność akademicką w Krakowie. 6 listopada 1942 w Krakowie bez zezwolenia władz okupacyjnych niemieckich rozpoczęto wykłady na tajnych kompletach Wydziału Lekarskiego UJ. Dr Jan Robel zaangażował Stanisława Kohmanna do prowadzenia wykładów w kompletach dla studentów medycyny.
Kohmann przystąpił do działalności konspiracyjnej tajnego nauczania w Tajnym Uniwersytecie Jagiellońskim, prowadził zajęcia i wykłady z anatomii. Od Jesieni 1944 roku prowadził wykłady dla studentów z Uniwersytetu Ziem Zachodnich, który po upadku powstania Warszawskiego został przeniesiony z Warszawy do Krakowa. Po zakończeniu wojny otrzymał stanowisko kierownika Katedry Anatomii, której rektorem był profesor Jan Glatzel.
W 1946 roku obronił rozprawę doktorską i uzyskał stopień naukowy doktora, a później uzyskał tytuł doktora habilitowanego. W roku 1948 został profesorem anatomii w Śląskiej Akademii Medycznej im. Ludwika Waryńskiego, otrzymał stanowisko kierownika Katedry Anatomii Prawidłowej i Topograficznej.
Pod jego kierunkiem doktoryzował się w 1951 Alojzjusz Smolik na podstawie rozprawy “Zawodowe zmiany kształtu kręgosłupa”.
W 1967 w Zabrzu na XIV zjeździe Polskiego Towarzystwa Anatomicznego został wybrany prezesem, był siódmym prezesem towarzystwa i pełnił tę funkcję przez 4 lata.
Był jednym z autorów opracowania "600-lat UJ Medycyna Kraków - Historia Katedr", PWN Kraków 1964, tom II.
W 1967 w Zabrzu na XIV zjeździe Polskiego Towarzystwa Anatomicznego został wybrany prezesem, był siódmym prezesem towarzystwa i pełnił tę funkcję przez 4 lata.
Uzyskał tytuł doktora honoris causa Śląskiego Uniwersytetu Medycznego 10 listopada 1975 r.
Stanisław Kohmann zmarł w 1983 roku, został pochowany na Cmentarzu Komunalnym w Nowym Sączu.
Publikacje.
Autor podręczników dla studentów:

</doc>
<doc id="4245012" url="https://pl.wikipedia.org/wiki?curid=4245012" title="Piotr Stepnowski">
Piotr Stepnowski

Piotr Stepnowski (ur. 30 czerwca 1970 w Gdańsku) – polski specjalista z dziedziny ochrony środowiska, nauczyciel akademicki, profesor Wydziału Chemii Uniwersytetu Gdańskiego. W kadencji 2016–2020 prorektor, a w kadencji 2020-2024 rektor UG. Jeden z dwóch synów Andrzeja Stepnowskiego.
Życiorys.
Jest absolwentem III Liceum Ogólnokształcącego w Gdyni. Od początku kariery akademickiej związany jest z Uniwersytetem Gdańskim, na którym ukończył studia na międzywydziałowym kierunku Ochrona Środowiska w 1995. Odbył staże naukowe w Uniwersytecie w Lund, Centrum Badań Morza ENEA w La Spezia oraz w Uniwersytecie w Bremie. Był również uczestnikiem polarnej ekspedycji naukowej Instytutu Oceanologii PAN na pokładzie r/v „Oceania”. W 2010 uzyskał tytuł profesora nauk chemicznych.
Jego zainteresowania naukowe obejmują badania mechanizmów rozprzestrzeniania i przemian chemicznych zanieczyszczeń środowiska oraz metody ich analizy, a także ocenę toksykologiczną skutków ich występowania. Opublikował ponad 260 prac naukowych w czasopismach z tzw. listy filadelfijskiej. Redaktor 8 pozycji wydawniczych oraz autor i współautor 3 podręczników akademickich, a także 15 rozdziałów w prestiżowych wydawnictwach międzynarodowych. Piotr Stepnowski wygłosił ponad 50 wykładów. Jego prace cytowane były ponad 7000 razy, a obecny indeks Hirscha wynosi 46. Aktywnie zabiegał o finansowanie prowadzonych badań naukowych zarówno z instytucji krajowych, jak i międzynarodowych uzyskując wsparcie dla blisko 50 projektów naukowych, badawczo-rozwojowych i dydaktycznych.
Był wielokrotnie zapraszany przez zagraniczne uczelnie i instytucje naukowe. Aktywnie współpracuje z Uniwersytetem w Bremie, Politechniką Drezdeńską, Uniwersytetem w Aveiro, Uniwersytetem w Lizbonie, Wyższą Szkołą Techniczną im. Beutha w Berlinie i Uniwersytetem Blaise Pascal w Clermont-Ferrand.
Był wyróżniony dwiema nagrodami Ministra Nauki i Szkolnictwa Wyższego, Medalem im. Wiktora Kemuli za wybitne osiągnięcia w zakresie chemii analitycznej, Nagrodą Naukową im. Jana Heweliusza w dziedzinie nauk przyrodniczych i ścisłych i in.
23 listopada 2020 został wybrany na stanowisko Rektora Uniwersytetu Gdańskiego na kadencję 2020–2024.
W 2022 został odznaczony medalem Komisji Edukacji Narodowej.

</doc>
<doc id="4245015" url="https://pl.wikipedia.org/wiki?curid=4245015" title="I liga brazylijska w piłce nożnej (2017)">
I liga brazylijska w piłce nożnej (2017)

Campeonato Brasileiro Série A w roku 2016 był czterdziestym szóstym sezonem rozgrywek o mistrzostwo Brazylii. Mistrzem Brazylii zostało Corinthians Paulista, natomiast wicemistrzem Brazylii zostało SE Palmeiras. Królem strzelców rozgrywek został Jô z Corinthians Paulista.

</doc>
<doc id="4245022" url="https://pl.wikipedia.org/wiki?curid=4245022" title="Stwierdzenie nabycia spadku">
Stwierdzenie nabycia spadku

Stwierdzenie nabycia spadku – istniejąca w polskim prawie cywilnym instytucja, mająca na celu legitymizację stanu majątkowego, jaki powstał w wyniku otwarcia spadku.
Geneza.
Polski system prawny nie przewiduje spadku wakującego, a więc sytuacji, w której nikt po spadek się nie zgłasza, nie ma znanego następcy lub też znani następcy zrzekli się spadku. Z tego powodu nabycie spadku następuje ex lege (z mocy prawa) z chwilą jego otwarcia, to jest momentem śmierci spadkodawcy. Z uwagi na brak zewnętrznego przejawu przejścia praw ze spadkodawcy na spadkobiercę, prawo polskie przyjęło deklaratywne potwierdzenie statusu spadkobiercy, tj. kto i w jakiej części dziedziczy po danym spadkodawcy na podstawie ustawy lub testamentu. Do 2008 roku Kodeks cywilny przewidywał jedynie sądowe postanowienie o stwierdzeniu nabycia spadku, natomiast obecnie funkcjonuje również notarialne poświadczenie dziedziczenia. Oba tryby wywołują tożsame skutki. Ponadto w polskim porządku prawnym funkcjonuje również europejskie poświadczenie spadkowe.
Postanowienie o stwierdzeniu nabycia spadku.
Wniosek o wydanie postanowienia o stwierdzeniu nabycia spadku może złożyć każdy, kto ma w tym interes (tj. jakikolwiek interes osobisty bądź majątkowy). Osobami uprawnionym do złożenia takiego wniosku są:
Wniosek złożony przez osobę nieuprawnioną podlega odrzuceniu. Uprawnienie do złożenia wniosku o stwierdzenie nabycia spadku jest roszczeniem procesowym, dlatego też nie podlega przedawnieniu.
Sądem właściwym do wydania przedmiotowego postanowienia jest sąd spadku w rozumieniu art. 628 k.c., czyli najczęściej sąd rejonowy właściwy miejscowo dla ostatniego miejsca zamieszkania spadkodawcy.
Stwierdzenie nabycia spadku wydaje sąd w drodze postanowienia po przeprowadzeniu rozprawy w postępowaniu nieprocesowym. Sąd bada, czy spadkodawca nie pozostawił testamentu, a jeżeli takowy został sporządzony, wzywa do jego złożenia. Po złożeniu testament zostaje otwarty i ogłoszony. Sąd z urzędu bada także, kto jest spadkobiercą. Uproszczonym dowodem ustalenia spadkodawcy jest zapewnienie spadkowe składane przez zgłaszającego się spadkobiercę, a dotyczące wiadomości o innych spadkobiercach. Wskazane przez wnioskodawcę osoby jako potencjalni spadkobiercy testamentowi lub ustawowi są uczestnikami koniecznymi postępowania. Sąd nie jest związany oświadczeniem wnioskodawcy i może przeprowadzić tzw. postępowanie konwokacyjne, w ramach którego wzywa spadkobierców do udziału w postępowaniu przez ogłoszenie umieszczone w piśmie poczytnym na całym obszarze państwa oraz podanie do publicznej wiadomości w miejscu ostatniego zamieszkania spadkodawcy, w sposób w tym miejscu przyjęty. Wówczas stwierdzenie nabycia spadku może nastąpić dopiero po upływie 3 miesięcy od takiego ogłoszenia.
Postanowienie o stwierdzeniu nabycia spadku obejmuje cały spadek po jednym spadkodawcy w stosunku do wszystkich spadkobierców. Orzeczenie wskazuje kto, z jakiego tytułu oraz w jakich częściach dziedziczy po danym spadkodawcy. Możliwe jest również połączenie kilku wniosków o stwierdzenie nabycia spadku oraz rozpoznanie ich w jednym postępowaniu. W konsekwencji postanowienie o stwierdzeniu nabycia spadku może dotyczyć kilku spadkodawców, jak np. w przypadku postanowienia o stwierdzeniu nabycia spadku po rodzicach.
Postanowienie może być wydane najwcześniej po upływie 6 miesięcy od otwarcia spadku. Wcześniejsze jego wydanie może mieć miejsce wyłącznie wówczas, gdy wszyscy znani spadkobiercy złożyli oświadczenie o przyjęciu lub odrzuceniu spadku, bądź gdy upłynął termin do złożenia takiego oświadczenia. Postanowienie to podlega zaskarżeniu.
Notarialne poświadczenie dziedziczenia.
Procedurę wydania notarialnego poświadczenia dziedziczenia reguluje ustawa z dnia 14 lutego 1991 r. – Prawo o notariacie w rozdziale 3a. Zgodnie z tą regulacją, notariusz poświadcza dziedziczenie, które zrównane jest w skutkach z sądowym postanowieniem o stwierdzeniu nabycia spadku. Ustawodawca wyłącza jednak możliwość stwierdzenia dziedziczenia:
Postępowanie to znajduje zastosowanie w sprawach niespornych. W razie ujawnienia kwestii spornych notariusz winien odesłać uczestników na drogę postępowania sądowego, aby rozstrzygnąć wątpliwości.
Postępowanie notarialne obejmuje:
Przed notariuszem powinni się stawić wszyscy żyjący, potencjalni spadkobiercy. Sąd Najwyższy dopuścił także sporządzenie notarialnego poświadczenia dziedziczenia w sytuacji, gdy jeden ze spadkobierców nie żyje.
Notariusz może sporządzić poświadczenie dziedziczenia jedynie przy udziale potencjalnych spadkobierców oraz uprawnionych z tytułu zapisów windykacyjnych. Notariusz po udzieleniu pouczenia odbiera od osób biorących udział sporządzeniu poświadczenia szereg oświadczeń. Po spisaniu protokołu sporządza on akt poświadczenia dziedziczenia, zawierający m.in. stwierdzenie kto, na jakiej podstawie i w jakich częściach dziedziczy po spadkodawcy. Sporządzony akt poświadczenia dziedziczenia notariusz niezwłocznie wpisuje za pośrednictwem systemu teleinformatycznego do rejestru aktów poświadczenia, utworzonego przez Krajową Radę Notarialną.
Skutki materialnoprawne stwierdzenia nabycia spadku oraz poświadczenia dziedziczenia.
Sądowe stwierdzenie nabycia spadku oraz notarialne poświadczenia dziedziczenia wywołują następujące skutki materialnoprawne:
Europejskie poświadczenie spadkowe.
Instytucja europejskiego poświadczenia spadkowego uregulowana jest w art. 62–73 rozporządzenia nr 650/2012. Poświadczenie jest wydawane celem wykorzystania go w innym państwie członkowskim UE na potwierdzenie statusu spadkobierców, zapisobierców mających bezpośrednie prawa do spadku oraz wykonawców testamentów lub zarządców spadku. Przedmiotowe poświadczenie stanowi podstawę dokonania wpisu majątku spadkowego do właściwego rejestru państwa członkowskiego.

</doc>
<doc id="4245023" url="https://pl.wikipedia.org/wiki?curid=4245023" title="Jadwiga Szustrowa">
Jadwiga Szustrowa

Jadwiga Szustrowa, właśc. Szuster ze Strzeleckich (ur. 4 marca 1890 w Tomaszowie Mazowieckim, zm. 14 maja 1961 w Łodzi) – polska lekarka działająca na rzecz walki z gruźlicą.
Życiorys.
Urodziła się 4 marca 1890 w Tomaszowie Mazowieckim w rodzinie Strzeleckich, jako córka Edwarda, inżyniera kolejowego. Studiowała medycynę w Krakowie i od 1910 w Genewie, gdzie w 1917 otrzymała dyplom lekarza. Na początku lat 20. nostryfikowała dyplom na Uniwersytecie Poznańskim, następnie pracowała w Radomsku i Porębie. W 1923 zamieszkała w Łodzi, gdzie jej mąż Lucjan został wicedyrektorem Kasy Chorych. Była organizatorką trzech przychodni przeciwgruźliczych z przeznaczeniem dla dzieci, pracowała także jako lekarka szkolna. Wspólnie z mężem była pomysłodawcą powstania sanatorium przeciwgruźliczego dla dzieci w podłódzkim Tuszynku. Działała w Robotniczym Towarzystwie Przyjaciół Dzieci.
W 1940 została wysiedlona razem z rodziną do Piotrkowa Trybunalskiego. W maju 1944 została razem z mężem aresztowana przez Gestapo, następnie została osadzona w niemieckim obozie Ravensbrück (KL), skąd została uwolniona w kwietniu 1945 dzięki akcji Międzynarodowego, Szwedzkiego i Duńskiego Czerwonego Krzyża. Po wojnie wróciła do Łodzi i ponownie pracowała w służbie zdrowia, zajmując się walką z gruźlicą. Była inicjatorką powstania Społecznego Komitetu do Walki z Gruźlicą. Pełniła stanowisko dyrektora Wojewódzkiej Przychodni Przeciwgruźliczej dla miasta Łodzi. Została prezesem (1953–1959) i członkiem honorowym Polskiego Towarzystwa Ftyzjatrycznego oraz prezesem łódzkiego oddziału PTF. Była członkiem i doradcą Międzynarodowej Unii Przeciwgruźliczej.
Zmarła 14 maja 1961 i została pochowana na Cmentarzu Doły w Łodzi (kwatera VII-1-22).
Jej mężem od 1914 był Lucjan Szuster, z wykształcenia inżynier chemik, który zmarł w 1944 w więzieniu w Radomiu. Miała z troje dzieci, synów Edwarda i Włodzimierza oraz córkę Alinę (lekarz z tytułem doktora, żona dr. Janusza Myczkowskiego).
Upamiętnienie.
W maju 1962 została odsłonięta tablica upamiętniająca Jadwigę Szustrową, na fasadzie willi Meyera przy ulicy Stanisława Moniuszki, gdzie od 1949 do końca życia pracowała.
W 1972 jej imię otrzymał V Dom Pomocy Społecznej w Łodzi.
Jej imię nosi skwer obok Uniwersyteckiego Szpitala Klinicznego nr 4 im. M. Konopnickiej Uniwersytetu Medycznego.

</doc>
<doc id="4245024" url="https://pl.wikipedia.org/wiki?curid=4245024" title="Zmitrok Biadula">
Zmitrok Biadula

Zmitrok Biadula, biał. Змітрок Бядуля, właśc. Samuił Płaunik, biał. Самуіл Плаўнік (ur. 23 kwietnia 1886 w Pasadźcu, zm. 3 listopada 1941 w okolicach Uralska) – klasyk literatury białoruskiej, poeta, pisarz i satyryk.
Życiorys.
Urodził się w niezamożnej rodzinie białoruskich Żydów w miejscowości Pasadziec (ówczesny powiat wileński, obecny rejon łohojski). Pobierał nauki w jeszebie, następnie pracował jako korepetytor i sprzedawca. Pisać zaczął w 1907 roku, początkowo po rosyjsku. Publikował utwory w prasie petersburskiej oraz wileńskim piśmie „Mołodyje Porywy”. W 1910 zamieścił prozę poetycką w „Naszej Niwie”. Interesował się już wtedy folklorem, toteż przyjął pseudonim Zmitrok Biadula.
Opisywał wieś przed rewolucją październikową, np. w powieści "Saławiej" (1927, pol. „Słowik”). Napisał powieść socrealistyczną "Jazep Kruszynski" (cz. 1–2, 1929–32), której akcja toczy się w latach 20. XX wieku, a także napisał autobiografię "U drymuczych lasach" (1939). Wydał również zbiory nowel: "Na zaczarowannych honiach" (1923, pol. „Na zaczarowanych polach”), "Apawiadanni" (1926, pol. „Opowiadania”), "Pa projdzienych scieżkach" (1940, pol. „Po przebytych ścieżkach”).

</doc>
<doc id="4245025" url="https://pl.wikipedia.org/wiki?curid=4245025" title="Samuił Płaunik">
Samuił Płaunik



</doc>
<doc id="4245031" url="https://pl.wikipedia.org/wiki?curid=4245031" title="Zwodziciel z Sewilli i Kamienny Gość">
Zwodziciel z Sewilli i Kamienny Gość



</doc>
<doc id="4245032" url="https://pl.wikipedia.org/wiki?curid=4245032" title="Dorota Kobiela">
Dorota Kobiela

Dorota Kobiela (ur. 1978 w Bytomiu) – polska reżyserka, scenarzystka i producentka filmów animowanych.
Życiorys.
Absolwentka Akademii Sztuk Pięknych w Warszawie. Otrzymała również czterokrotnie stypendium ministra kultury i sztuki za osiągnięcie w zakresie dziedziny rysunku i malarstwa. Reżyserka i scenarzystka takich filmów animowanych jak: "Kochaj mnie", "Przedbiegi", "List", "Serce na dłoni", "Mały listonosz", "Szkice Chopina". Za zrealizowany wspólnie z Hugh Welchmanem pełnometrażowy film "Twój Vincent" (2017) otrzymała wiele nagród i wyróżnień, w tym nominację do Oscara i Złotego Globu.&lt;br&gt;
Członkini Amerykańskiej Akademii Sztuki i Wiedzy Filmowej.

</doc>
<doc id="4245034" url="https://pl.wikipedia.org/wiki?curid=4245034" title="Dawid Dawydzik">
Dawid Dawydzik

Dawid Dawydzik (ur. 7 grudnia 1994) – polski piłkarz ręczny, obrotowy, od 2019 zawodnik Azotów-Puławy.
Kariera sportowa.
Początkowo zawodnik klubów drugoligowych: Dziewiątki Legnica i w latach 2014–2016 Żagwi Dzierżoniów.
W sezonie 2016/2017 występował w Śląsku Wrocław, w którego barwach rozegrał w I lidze 24 mecze i zdobył 106 goli. W 2017 przeszedł do Zagłębia Lubin. W Superlidze zadebiutował 12 września 2017 w spotkaniu z Vive Kielce (24:32), a dwie pierwsze bramki w najwyższej klasie rozgrywkowej rzucił 14 października 2017 w meczu z Wisłą Płock (21:36). W sezonie 2017/2018 rozegrał 23 spotkania i zdobył 37 goli. W sezonie 2018/2019 wystąpił w 36 meczach i rzucił 80 bramek.
W lipcu 2019 przeszedł do Azotów-Puławy, z którymi podpisał trzyletni kontrakt.
W marcu 2018 został po raz pierwszy powołany przez trenera Piotra Przybeckiego do reprezentacji Polski na konsultację szkoleniową w Płocku. W kwietniu 2018 zadebiutował w kadrze B, występując w turnieju towarzyskim na Węgrzech, w którym zdobył dwie bramki. Latem 2018 uczestniczył w akademickich mistrzostwach świata w Chorwacji. W reprezentacji Polski zadebiutował 12 czerwca 2019 w meczu z Kosowem (23:23), w którym zdobył jednego gola.

</doc>
<doc id="4245036" url="https://pl.wikipedia.org/wiki?curid=4245036" title="Paulina Biernat">
Paulina Biernat

Paulina Biernat (ur. 9 czerwca 1986 w Kielcach) – polska tancerka, psycholog, coach i prezenterka telewizyjna.
Życiorys.
Wychowała się w Kielcach. Ukończyła naukę w kieleckim II Liceum Ogólnokształcącego im. Jana Śniadeckiego, jest absolwentką Szkoły Wyższej Psychologii Społecznej w Warszawie na kierunku psychologia.
Kariera taneczna.
Treningi tańca towarzyskiego rozpoczęła w wieku dziewięciu lat w kieleckim klubie „Jump”. W parze z Jakubem Żeglenem osiągnęła najwyższą, międzynarodową klasę taneczną „S”. Od 2009 do końca 2011 tańczyła w parze ze Stefano Terrazzino, w międzyczasie jej partnerem tanecznym był też Marek Dedik.
W latach 2010–2011 występowała w charakterze trenerki tańca w programie rozrywkowym TVN "Taniec z gwiazdami". Wystąpiła w dwóch edycjach, w których partnerowała Arturowi Barcisiowi (2010) i Michałowi Szpakowi (2011). Od 2014 z przerwami występuje jako trenerka tańca w programie Polsatu "Dancing with the Stars. Taniec z gwiazdami". Jej partnerami tanecznymi byli: Jacek Lenartowicz, Tomasz Zimoch, Daniel Kuczaj i Wojciech Węcławowicz.
10 marca 2012 w parze z modelem Pawłem Stalińskim zajęła drugie miejsce w Tanecznym Turnieju Gwiazd „Elixa 2012”.
Kariera dziennikarska.
Prowadziła cykl "Para do poprawy" emitowany w programie "Dzień dobry TVN" (2015), autorski program "Inspired.by" realizowany dla Business &amp; Prestige (2016–2017) i talk-show "Taniec życia" dla Onet.pl (2018).
Życie prywatne.
Była zaręczona z Kubą Miatkowskim. W kwietniu 2018 potwierdziła rozstanie z partnerem, do którego doszło latem 2017.

</doc>
<doc id="4245037" url="https://pl.wikipedia.org/wiki?curid=4245037" title="Thurles (stacja kolejowa)">
Thurles (stacja kolejowa)

Thurles (ang: "Thurles railway station") – stacja kolejowa w miejscowości Thurles, w hrabstwie Tipperary, w Irlandii. Znajduje się na ważnej linii Dublin – Cork i zatrzymuje się tutaj średnio 17 pociągów w każdym kierunku.
Została otwarta w 1848 roku. Stacja była miejscem aresztowania Williama Smitha O'Briena w dniu 5 sierpnia 1848 roku, kiedy czekał na pociąg po nieudanym powstaniu w Ballingarry w Południowym Tipperary. Na dworcu znajduje się tablica upamiętniająca to wydarzenie.
Stacja jest zarządzana i obsługiwana przez Iarnród Éireann.

</doc>
<doc id="4245042" url="https://pl.wikipedia.org/wiki?curid=4245042" title="Andrzej Klisiecki">
Andrzej Klisiecki

Andrzej Jan Klisiecki (ur. 22 października 1895 w Krośnie, zm. 31 marca 1975 we Wrocławiu) – polski lekarz, profesor fizjologii.
Życiorys.
Syn Tomasza. Po ukończeniu w roku 1913 gimnazjum w Drohobyczu rozpoczął studia medyczne na Uniwersytecie Jagiellońskim, ale ukończył je na Wydziale Lekarskim Uniwersytetu Jana Kazimierza we Lwowie w roku 1921, otrzymując tytuł doktora wszech nauk lekarskich. Uczeń profesora Adolfa Becka. Podczas I wojny światowej służył w armii austriackiej, potem jako żołnierz Wojska Polskiego wziął udział w wojnie polsko-sowieckiej. W 1928 został docentem fizjologii, a od 1929 do 1939 był profesorem Akademii Medycyny Weterynaryjnej we Lwowie od roku 1937 jako profesor zwyczajny, Uniwersytetu Wrocławskiego (1945-1950), Akademii Medycznej we Wrocławiu (1950-1966). Był organizatorem i pierwszym kierownikiem Zakładu Fizjologii AM prace badawcze i publikacje realizowane w Zakładzie Fizjologii pod kierownictwem profesora Klisieckiego koncentrowały się głównie na zagadnieniach wpływu warunków klimatycznych na organizm człowieka. Był członkiem korespondentem Polskiej Akademii Umiejętności. Od 1950 do 1956 był pierwszym rektorem Wyższej Szkoły Wychowania Fizycznego we Wrocławiu (późniejszy AWF). Za pomocą skonstruowanego przez Napoleona Cybulskiego fotohemotachometru przeprowadził w latach 30. i 40. głośne badania nad zmianami ciśnienia tętniczego krwi w zależności od faz akcji skurczowej serca. W 1966 otrzymał tytuł doktora "honoris causa" Uniwersytetu Przyrodniczego we Wrocławiu. Został pochowany na Cmentarzu Grabiszyńskim we Wrocławiu.

</doc>
<doc id="4245043" url="https://pl.wikipedia.org/wiki?curid=4245043" title="Gare de Kurtzenhouse">
Gare de Kurtzenhouse

Gare de Kurtzenhouse – przystanek kolejowy w miejscowości Kurtzenhouse, w departamencie Dolny Ren, w regionie Grand Est, we Francji. Jest zarządzany przez SNCF i obsługiwany przez pociągi TER Grand Est. 
Położenie.
Znajduje się na linii Strasbourg – Lauterbourg, na km 12,298 między stacjami Weyersheim i Bischwiller, na wysokości 139 m n.p.m. 
Historia.
Stacja została otwarta 17 lipca 1855 przez Compagnie des chemins de fer de l'Est wraz z odcinkiem linii między Vendenheim i Haguenau.

</doc>
<doc id="4245044" url="https://pl.wikipedia.org/wiki?curid=4245044" title="Santa Águeda (przystanek kolejowy)">
Santa Águeda (przystanek kolejowy)

"Santa Águeda"' (bas.: "Santa Agedako geltokia") – przystanek kolejowy w Bilbao, w dzielnicy Kastrexana, w prowincji Vizcaya we wspólnocie autonomicznej Kraj Basków, w Hiszpanii. 
Jest obsługiwana przez pociągi wąskotorowe FEVE.

</doc>
<doc id="4245045" url="https://pl.wikipedia.org/wiki?curid=4245045" title="John Lounge">
John Lounge

John Michael Lounge (ur. 28 czerwca 1946 w Denver, zm. 1 marca 2011 w Burlington) – amerykański inżynier, żołnierz i astronauta.
Życiorys.
W 1964 ukończył szkołę w Burlington, a w 1969 studia na United States Naval Academy, w 1970 uzyskał dyplom z astrogeofizyki na University of Colorado. Przechodził szkolenie na lotnika morskiego w Pensacoli na Florydzie, później służył na lotniskowcu USS Enterprise w Azji Południowo-Wschodniej, biorąc udział w 99 misjach bojowych. W 1974 został instruktorem w Wydziale Fizyki United States Naval Academy, 1976-1978 pracował w Navy Space Project Office w Waszyngtonie, w lipcu 1978 został zatrudniony w Centrum Lotów Kosmicznych imienia Lyndona B. Johnsona jako główny inżynier odpowiedzialny za wysyłanie sztucznych satelitów na orbitę i członek drużyny kontroli lotów programu Skylab. 19 maja 1980 został wybrany przez NASA kandydatem na astronautę, zakwalifikował się w sierpniu 1981. Od 27 sierpnia do 3 września 1985 był specjalistą misji STS-51-I trwającej 7 dni, 2 godziny i 18 minut. Start nastąpił z Centrum Kosmicznego im. Johna F. Kennedy’ego, a lądowanie w Edwards Air Force Base w Kalifornii. Umieszczono na orbicie satelity telekomunikacyjne Aussat-1, ASC-1 oraz Leasat-4 (Syncom IV-4), naprawiono też (aktywowano) w otwartej przestrzeni satelitę Leasat-3 (Syncom IV-3) umieszczonego na orbicie przez załogę promu kosmicznego Discovery STS-51-D.
Od 29 września do 2 października 1988 jako specjalista misji uczestniczył w misji STS-26 trwającej 4 dni i godzinę. Była to pierwsza misja po katastrofie Challengera. Umieszczono na orbicie satelitę telekomunikacyjnego TDRS-3. Trzecią i ostatnią jego misją była STS-35 od 2 do 10 grudnia 1990, trwająca 8 dni, 23 godziny i 5 minut. Obserwowano przestrzeń kosmiczną w ultrafiolecie i promieniowaniu rentgenowskim za pomocą obserwatorium ASTRO-1 umieszczonego w ładowni wahadłowca. Łącznie astronauta spędził w kosmosie 20 dni, 2 godziny i 23 minuty.

</doc>
<doc id="4245046" url="https://pl.wikipedia.org/wiki?curid=4245046" title="Wacław Markert">
Wacław Markert

Wacław Henryk Markert (ur. 13 stycznia 1898 w Łodzi, zm. 9 stycznia 1992 w Łodzi) – polski lekarz internista, profesor.
Życiorys.
Syn Henryka i Wandy z d. Barcz. W 1917 ukończył 2 Gimnazjum Filologiczne w Łodzi i podjął studia medyczne na Uniwersytecie Warszawskim. Od 1918 służył jako ochotnik w 3 pułku ułanów Dzieci Warszawy, walczył w wojnie polsko-ukraińskiej, dostał się do niewoli ukraińskiej w czasie walk pod Bełzem, skąd po trzech miesiącach zbiegł. Uczestniczył także w wojnie polsko-bolszewickiej. Od lata 1920 służył w Wojskowym Szpitalu Epidemicznym w Kopyczyńcach. W 1921 został przeniesiony do rezerwy i powrócił na studia.
W 1924 ukończył studia medyczne na Wydziale Lekarskim Uniwersytetu Warszawskiego, jeszcze przed końcem studiów rozpoczął pracę jako wolontariusz w macierzystej uczelni w II Klinice Chorób Wewnętrznych. W tym charakterze pracował do 1928. Od 1928 do maja 1938 był tam zatrudniony jako asystent, od czerwca 1938 jako tzw. asystent tytularny.
We wrześniu 1939 zgłosił się do służby wojskowej jako ochotnik i został mianowany zastępcą dowódcy Szpitala Polowego nr 202. Uczestniczył w walkach nad Bzurą, dostał się do niewoli niemieckiej 17 września 1939, ale zwolniono go w marcu 1940 (został wyreklamowany jako lekarz). Od 1 kwietnia 1941 pracował w Szpitalu Dzieciątka Jezus w Warszawie. W tym charakterze uczestniczył w powstaniu warszawskim. Po upadku powstania przebywał w Milanówku, gdzie pracował w Zakładzie Domu Miłosierdzia im. ks. Boduina.
Od marca 1945 pracował ponownie w II Klinice Chorób Wewnętrznych Wydziału Lekarskiego Uniwersytetu Warszawskiego, początkowo jako adiunkt. Już 25 marca 1945 przedstawił tam rozprawę habilitacyjną "Imidazole we krwi i moczu w chorobach narządu krążenia w okresie przewlekłej niewydolności oraz w chorobach wątroby i nerek" i uzyskał uprawnienia veniam legendi. 30 sierpnia 1947 otrzymał tytuł profesora nadzwyczajnego, a od 1 września 1947 został kierownikiem III Katedry i Kliniki Chorób Wewnętrznych Wydziału Lekarskiego Uniwersytetu Łódzkiego. Pracę tę kontynuował po włączeniu Wydziału w 1950 w struktury Akademii Medycznej w Łodzi, w latach 1952–1953 był prodziekanem Wydziału Lekarskiego, w latach 1953–1955 prorektorem AM ds. klinicznych. 28 marca 1957 otrzymał tytuł profesora zwyczajnego. Przeszedł na emeryturę w 1968. W 1952 należał do założycieli działu klinicznego łódzkiego Instytutu Medycyny Pracy. Równocześnie w latach 1958–1963 kierował Katedrą Chorób Wewnętrznych powstałej w 1958 Wojskowej Akademii Medycznej. Był założycielem i redaktorem czasopisma naukowego „Folia Medica Lodziensia”.
W 1978 otrzymał tytuł doktora "honoris causa" Akademii Medycznej w Łodzi. Był jednym z inicjatorów reaktywacji po II wojnie światowej Łódzkiego Towarzystwa Naukowego. Otrzymał godność członka honorowego ŁTN. Był także członkiem Towarzystwa Internistów Polskich (od 1928, od 1970 członkiem honorowym), Polskiego Towarzystwa Lekarskiego (od 1928, od 1984 członkiem honorowym), członkiem honorowym Polskiego Towarzystwa Ftizjopneumonologicznego (od 1976).

</doc>
<doc id="4245047" url="https://pl.wikipedia.org/wiki?curid=4245047" title="Græsted Syd">
Græsted Syd

Græsted Syd () – przystanek kolejowy w miejscowości Græsted, w Regionie Stołecznym, w Danii. 
Znajduje się na Gribskovbanen i jest obsługiwany przez pociągi regionalne Lokaltog.

</doc>
<doc id="4245049" url="https://pl.wikipedia.org/wiki?curid=4245049" title="Ljupka Džundeva">
Ljupka Džundeva



</doc>
<doc id="4245051" url="https://pl.wikipedia.org/wiki?curid=4245051" title="Mistrzostwa świata do lat 18 w hokeju na lodzie mężczyzn 2018/Elita">
Mistrzostwa świata do lat 18 w hokeju na lodzie mężczyzn 2018/Elita

20. Mistrzostwa Świata do lat 18 w hokeju na lodzie mężczyzn 2018 rozgrywane były w rosyjskim Czelabińsku i Magnitogorsku, w dniach od 19 do 29 kwietnia 2018 roku. Mecze odbywały się w Rosji po raz czwarty w historii. W poprzednich mistrzostwach złoty medal zdobyli Amerykanie po wygranej w finale nad Finlandią 4:2.
Mistrzami zostali zawodnicy Finlandii, którzy w finale pokonali obrońców tytułu 3:2 i tym samym zrewanżowali się Amerykanom za porażkę sprzed roku.
Organizacja.
W tej części mistrzostw uczestniczy 10 najlepszych drużyn na świecie. System rozgrywania meczów jest inny niż w niższych dywizjach. Najpierw drużyny rozgrywają mecze w fazie grupowej (2 grupy po 5 zespołów), systemem każdy z każdym. Cztery pierwsze zespoły w fazie grupowej awansują do ćwierćfinałów. Najsłabsze drużyny z każdej z grup zagrają w fazie play-off do dwóch zwycięstw. Drużyna, która przegra dwukrotnie spada do niższej dywizji.
Sędziowie.
IIHF wyznaczyło 12 głównych arbitrów oraz 10 liniowych, którzy prezentują się następująco:
Faza grupowa.
"Godziny podane w czasie lokalnym ()"
Tabela
    = awans do ćwierćfinałów     = baraż o utrzymanie
Tabela
"    = awans do ćwierćfinałów     = baraż o utrzymanie"
Baraż o utrzymanie.
Rywalizacje wygrała drużyna Szwajcarii wynikiem 2:0.
Nagrody.
Najbardziej Wartościowy Zawodnik (MVP) turnieju: Jack Hughes
Nagrody IIHF dla najlepszych zawodników
Skład Gwiazd turnieju

</doc>
<doc id="4245055" url="https://pl.wikipedia.org/wiki?curid=4245055" title="Hilda Margaret Bruce">
Hilda Margaret Bruce

Hilda Margaret Bruce (ur. 5 kwietnia 1903, zm. 2 listopada 1974) – brytyjska zoolog, najbardziej znana dzięki odkryciu efektu Bruce, reakcji na feromony obserwowanej u wielu gatunków gryzoni.
Życiorys.
Hilda Bruce urodziła się 5 kwietnia 1903 roku. Uczyła się w szkole St Leonards w St Andrews, po czym spędziła rok w Szwajcarii. W 1923 roku rozpoczęła naukę w King’s College for Women, gdzie otrzymała stopień Bachelor of Science w zakresie nauk domowych i społecznych, i kolejny z fizjologii. Przez jakiś czas uczyła na politechnice w Chelsea. W 1930 Bruce dołączyła do Narodowego Instytutu Badań Medycznych (, NIMR) w Mount Vernon, Hampstead. Początkowo jej badania dotyczyły witaminy D; ponadto była współautorką pierwszego artykułu dotyczącego rozwoju i rozrodu chomiczków syryjskich. W 1933 roku została zatrudniona przez Towarzystwo Farmaceutyczne, gdzie kontynuowała badania nad witaminą D. W 1941 roku polecono jej ustanowienie laboratorium standaryzacji oleju z wątroby dorsza, na potrzeby hodowli drobiu. W 1944 roku wróciła do NIMR, gdzie tworzyła specjalistyczne diety dla zwierząt laboratoryjnych.
Od początku lat 1950. Bruce skupiła się na zachowaniach seksualnych u gryzoni, w szczególności efekcie Whittena. W 1959 roku opublikowała pracę dokumentującą odkrycie zjawiska obecnie nazywanego efektem Bruce: przerywania ciąży po ekspozycji na zapach obcego samca. Bruce odeszła z NIMR w 1963 roku, ale nadal prowadziła badania naukowe dotyczące składników odżywczych, rozwoju i feromonów w Zakładzie Medycyny Badawczej w Cambridge. Pracowała w zakładzie do 1973 roku. W późniejszych latach, Bruce poruszała się głównie na wózku inwalidzkim, od 1942 roku będąc dotknięta zaostrzającym się reumatoidalnym zapaleniem stawów.
Narodowy Instytut Badań Medycznych.
Bruce brała udział w wyizolowaniu czystej witaminy D w 1931 roku, a następnie pracowała w dziale standardów biologicznych, określając stabilność tej substancji. W tym czasie pracowała także z Kennethem Callowem w zakładzie fizjologii, farmakologii i biochemii, badając efekt leczniczy witaminy D u szczurów z krzywicą.
Efekt Bruce.
Od 1950 roku Bruce badała zachowania seksualne u laboratoryjnych myszy, skupiając się na synchronizacji rui. W jednym z eksperymentów umieszczała niedawno pokryte ciężarne samice myszy w towarzystwie samców, które nie były ojcami. Zaobserwowała, że w rezultacie wzrosła liczba poronień, a samice ponownie zachodziły w ruję i parzyły się z nowym partnerem. Częstość poronień nie wzrastała, kiedy ciężarne myszy były połączone z niedojrzałym lub wykastrowanym samcem. Zjawisko występowało także wtedy, gdy samica nie miała kontaktu wzrokowego lub akustycznego z samcem, a jedynie zapachowy.
Alan Parkes, który zwerbował ją do NIMR w 1944 roku pomógł jej przeprowadzić wstępne ustalenia, które ostatecznie doprowadziły do odkrycia tego zjawiska.

</doc>
<doc id="4245056" url="https://pl.wikipedia.org/wiki?curid=4245056" title="Tüßling (stacja kolejowa)">
Tüßling (stacja kolejowa)

Tüßling (niem: "Bahnhof Tüßling") – stacja kolejowa w Tüßling, w kraju związkowym Bawaria, w Niemczech. Znajduje się na linii Mühldorf – Freilassing i Mühldorf – Burghausen. Według DB Station&amp;Service ma kategorię 5. 

</doc>
<doc id="4245060" url="https://pl.wikipedia.org/wiki?curid=4245060" title="Siergiej Skripal">
Siergiej Skripal

Siergiej Wiktorowicz Skripal (, ur. 23 czerwca 1951 w Kaliningradzie) – rosyjski oficer wywiadu wojskowego, który działał jako podwójny agent brytyjskich służb wywiadowczych w latach 1990. i na początku XXI wieku. W grudniu 2004 został aresztowany przez Federalną Służbę Bezpieczeństwa Rosji (FSB), a następnie skazany za zdradę stanu na 13 lat więzienia. Osiedlił się w Wielkiej Brytanii w 2010 roku po wymianie za dziesięciu rosyjskich agentów aresztowanych w Stanach Zjednoczonych.
Biografia.
W 1972 r. ukończył szkołę inżynierii wojskowej w Kaliningradzie z kwalifikacją sapera spadochroniarza. Następnie studiował w Moskiewskiej Akademii Inżynierii Wojskowej, po czym służył w radzieckich jednostkach powietrznodesantowych. Został włączony do wywiadu wojskowego (GRU). Na początku lat 90. wysłany jako oficer GRU do ambasady na Malcie. Z powodu cukrzycy odesłano go z powrotem do Moskwy, gdzie rozpoczął pracę w centrali GRU i przez pewien czas był dyrektorem departamentu personalnego. Od 2001 pracował w Ministerstwie Gmin Rządu Obwodu Moskiewskiego.
Aresztowanie i wyrok skazujący.
W grudniu 2004 został aresztowany przez Federalną Służbę Bezpieczeństwa Rosji (FSB), a następnie osądzony za zdradę stanu i skazany na 13 lat więzienia o zaostrzonym rygorze w sierpniu 2006 roku. Jego prawnicy odwołali się od wyroku, który został podtrzymany przez Wojskowe Kolegium Sądu Najwyższego w dniu 30 listopada 2006. W 2010, po wymianie za dziesięciu rosyjskich agentów aresztowanych w Stanach Zjednoczonych, przeniósł się do Wielkiej Brytanii. 4 marca 2018 on i jego córka Julija Skripal zostali otruci środkiem typu nowiczok i przewiezieni do szpitala w Salisbury. W odwecie, 15 marca 2018, premier Theresa May ogłosiła wydalenie 23 rosyjskich dyplomatów.

</doc>
<doc id="4245069" url="https://pl.wikipedia.org/wiki?curid=4245069" title="Gare de Montaignac-Saint-Hippolyte">
Gare de Montaignac-Saint-Hippolyte

Gare de Montaignac-Saint-Hippolyte – przystanek kolejowy w miejscowości Montaignac-Saint-Hippolyte, w departamencie Corrèze, w regionie Nowa Akwitania, we Francji. Jest zarządzana przez SNCF i obsługiwana przez pociągi TER Nouvelle-Aquitaine.
Położenie.
Znajduje się na linii Tulle – Meymac, na km 623,115 między stacjami Corrèze i Égletons, na wysokości 620 m n.p.m. 

</doc>
<doc id="4245075" url="https://pl.wikipedia.org/wiki?curid=4245075" title="Terence Henricks">
Terence Henricks

Terence Thomas Henricks (ur. 5 lipca 1952 w Bryan w Ohio) – amerykański astronauta i pilot.
Życiorys.
W 1974 ukończył studia inżynieryjne na United States Air Force Academy, a w 1982 administrację publiczną na Golden Gate University. Szkolił się na pilota w Craig Air Force Base w Selmie i w Miami, a w 1983 uczył się w szkole pilotów doświadczalnych. Ma wylatane ponad 6000 godzin na 30 różnych typach samolotów, wykonał też 749 skoków na spadochronie. Dosłużył się stopnia pułkownika. 4 czerwca 1985 został wybrany przez NASA kandydatem na astronautę, zakwalifikował się jako astronauta w lipcu 1986, przechodził szkolenie na pilota statku kosmicznego w Centrum Lotów Kosmicznych imienia Lyndona B. Johnsona i Centrum Kosmicznym im. Johna F. Kennedy’ego. Od 24 listopada do 1 grudnia 1991 był pilotem misji STS-44 trwającej 6 dni, 22 godziny i 50 minut. Od 26 kwietnia do 6 maja 1993 jako pilot uczestniczył w misji STS-55 trwającej 9 dni, 23 godziny i 40 minut. Od 13 do 22 lipca 1995 był dowódcą misji STS-70 trwającej 8 dni, 22 godziny i 20 minut. Od 20 czerwca do 7 lipca 1996 dowodził misją STS-78.
Łącznie spędził w kosmosie 42 dni, 18 godzin i 37 minut. Opuścił NASA 31 października 1997.

</doc>
<doc id="4245079" url="https://pl.wikipedia.org/wiki?curid=4245079" title="Krupnioki śląskie">
Krupnioki śląskie

Krupnioki śląskie – zaliczane są do wędlin podrobowych, nietrwałych, parzonych, z przyprawami, w osłonce naturalnej. Średnica batonów wynosi 30–40 mm, długość 15–25 cm, zaś masa jednostkowa batonu wynosi 200–300 g.
Obszar geograficzny wytwarzania „krupnioków śląskich” obejmuje teren województw śląskiego i opolskiego oraz gminę Dziadowa Kłoda (powiat oleśnicki, województwo dolnośląskie).
„Krupnioki śląskie” to wyroby w osłonce naturalnej. Charakteryzują się czystą powierzchnią, lekko wilgotną. Osłonka ściśle przylega do farszu, którego stopień rozdrobnienia nie przekracza 5 mm. Surowce na przekroju muszą być równomiernie rozłożone, konsystencja ścisła, plastry o grubości 10 mm nie mogą się rozpadać, niedopuszczalne są skupiska niewymieszanych składników.
Zawartość tłuszczu wynosi nie więcej niż 35%, zawartość soli nie więcej niż 2,5%, zawartość azotanów i azotynów (w przeliczeniu na NaNO2 mg/kg) nie więcej niż 50.
„Krupnioki śląskie” były obecne na stołach od początku badań etnograficznych poświęconych potrawom spożywanym na obszarze Śląska. Najstarsze wzmianki pochodzą z końca XVIII w. ze wsi w pobliżu Gliwic. Liczne zapisy pojawiają się w źródłach XIX-wiecznych. „Krupnioki śląskie” występowały m.in. w jadłospisach weselnych, zaś ich upowszechnienie na stołach śląskich nastąpiło w latach 30. XIX w. Miało to niewątpliwy związek z dynamicznym wzrostem w XIX w. pogłowia zwierząt domowych, w tym świń, na Śląsku. Wówczas powszechne stało się wykorzystywanie głowizny ubijanych zwierząt gospodarskich, jako jednego ze składników surowcowych do produkcji krupnioków. Popularność „krupnioków śląskich” w XIX w. rosła również za sprawą rozwoju górnictwa na Śląsku. Wiąże się to z faktem, że osoby ciężko pracujące w kopalniach węgla kamiennego musiały jeść kaloryczne i pożywne posiłki, aby mieć siłę do ciężkiej pracy.
Wyrób „krupnioków śląskich” nierozerwalnie związany był ze świniobiciem, które było specyficznym i ważnym rytuałem na Śląsku. Od XIX w. wielu Ślązaków mieszkających w centrach przemysłowych nie miało takich możliwości jak ludzie mieszkający na wsi, posiadający swoje pole czy sad. Mieszkańcy miast mieli do dyspozycji mały ogródek i chlewik, gdzie utrzymywali świnie, króliki i gołębie. Do świniobicia angażowani byli wszyscy członkowie rodziny, zaś mistrzem ceremonii był zamówiony na ten dzień masarz. Po uboju krew wykorzystywano przy produkcji salcesonów i „krupnioków śląskich”, a tradycją było robienie dużej ilości tych ostatnich, aby obdzielić rodzinę i sąsiadów, którzy przynosili resztki i obierki, aby pomóc rodzinie wykarmić trzodę. Zwyczajowo gospodarze dzielili się wyrobami ze świniobicia, w tym „krupniokami śląskimi” z nieobecnymi przy tym bliskimi. Surowce wykorzystywane do wyrobu tego produktu pozwalały w optymalny sposób zagospodarować podroby wieprzowe po świniobiciu. Było to bardzo ważne również z ekonomicznego punktu widzenia dla rodzin górniczych, które zwłaszcza w XIX w. nie dysponowały dużymi budżetami domowymi.
„Krupnioki śląskie” wyróżniają się wśród innych produktów należących do tej samej kategorii dużą kalorycznością, wyrazistym smakiem i zapachem oraz kruchą strukturą. Wynika to nie tylko z innych proporcji składu surowcowego w porównaniu do innych produktów podrobowych tego typu, ale również z umiejętności i doświadczenia wytwórców potrafiących uzyskać produkt o charakterystycznych cechach organoleptycznych. „Krupnioki śląskie” zawdzięczają wyżej wymienione cechy głównie zharmonizowanemu połączeniu wszystkich surowców i przypraw, w szczególności wybranej kaszy, wątroby, cebuli i pieprzu, które nadają specyficznych walorów smakowo-zapachowych gotowemu produktowi.
Podstawową różnicą w składzie surowcowym „krupnioków śląskich”, w porównaniu do podobnych produktów, jest niższy w nich udział kaszy wynoszący 15%, podczas gdy w innych wyrobach udział ten kształtuje się na poziomie 20–25%. Surowce „krupnioków śląskich” aż w 85% są pochodzenia zwierzęcego i jest to najwyższy udział spośród tradycyjnych produktów tej kategorii (75–80% surowców pochodzenia zwierzęcego dla pozostałych wyrobów), co udokumentowane jest w przepisach wewnętrznych nr 21 Centrali Przemysłu Mięsnego z 1964 r.

</doc>
<doc id="4245081" url="https://pl.wikipedia.org/wiki?curid=4245081" title="Mistrzostwa świata do lat 18 w hokeju na lodzie mężczyzn 2018/I Dywizja">
Mistrzostwa świata do lat 18 w hokeju na lodzie mężczyzn 2018/I Dywizja

Mistrzostwa Świata do lat 18 w Hokeju na Lodzie Mężczyzn I Dywizji 2018 odbędą się w dwóch państwach: w łotewskiej Rydze oraz w ukraińskim Kijowie. Zawody rozegrano:
W mistrzostwach pierwszej dywizji uczestniczy 12 zespołów, które zostały podzielone na dwie grupy po 6 zespołów. Rozgrywały one mecze systemem każdy z każdym. Zwycięzca turnieju grupy A awansował do mistrzostw świata elity w 2019 roku, ostatni zespół grupy A spadł do grupy B, zastępując zwycięzcę turnieju grupy B. Najsłabsza drużyna grupy B spadła do drugiej dywizji.
Hale, w których odbywały się zawody to:
Grupa A.
Wyniki
"Godziny podane w czasach lokalnych ()"
Tabela
"     = awans do elity     = spadek do I dywizji, grupy B"
Dyrektoriat turnieju wybrał trójkę najlepszych zawodników na każdej pozycji:
Grupa B.
Wyniki
"Godziny podane w czasach lokalnych ()"
Tabela
"     = awans do I dywizji, grupy A     = spadek do II dywizji, grupy A"
Dyrektoriat turnieju wybrał trójkę najlepszych zawodników na każdej pozycji:

</doc>
<doc id="4245082" url="https://pl.wikipedia.org/wiki?curid=4245082" title="Gaomin si">
Gaomin si

Gaomin si (chiń. 高旻寺; pinyin: Gāomínsì) – chiński klasztor buddyjski związany z tradycją chan w dzielnicy Hanjiang miasta Yangzhou w prowincji Jiangsu.
Historia klasztoru.
Klasztor został wybudowany w odległości 7 km na południe od śródmieścia Yangzhou, na zachodnim brzegu Starego Kanału (fragment Wielkiego Kanału), na południe od jego skrzyżowania z Kanałem Yizheng-Yangzhou. Gaomin powstał w czasie panowania dynastii Sui (581-618).
Apogeum jego rozwoju, to okres dynastii Qing, w czasie której był dwukrotnie odnawiany i powiększany.
W 1651 r. wybudowano pagodę Tianzhong wraz ze świątynią tuż obok. Cesarz Kangxi (pan. 1661-1722) podczas jednego z pobytów w klasztorze nadał mu nazwę Gaomin. W 1703 r. wybudowano w zachodniej części klasztoru Tawanxinggong (chiń. 塔湾行宫, Pałac Wieży w Zatoce). Pałac ten zajmował dużo większą powierzchnię niż sam klasztor (5/4 całej powierzchni klasztornej). Od świątyni oddzielony był wysokimi murami. W XVII w. Gaomin, Jinshan, Geyuan w Chengdu i Baoguang w Xindu uważane były na największe klasztory chan.
W erze "kangxi" (康熙, 1661-1722) w klasztorze było pięć budynków dla oddawania czci Buddzie i pawilonów (chiń. 碑御亭, beiyuting) zarówno po lewej jak i prawej stronie. Poza nimi znajdował się także budynek Złotego Buddy, a za nim stała pagoda Zhongtian. Wszystkie one zostały zniszczone w okresie er "daoguang" (1820-1850) i "xianfeng" (1850-1861). W czasie następnych dwu er "tongzhi" (1861-1875) i "guangxu" (1875-1908) budynki odbudowano oraz postawiono dwukondygnacyjny budynek Yushu
W dużych klasztorach publicznych w Jiangsi (takich jak Gaomin) długoterminowa władza należała do mnichów, których nazwiska znalazły się na zwojach Dharmy.
Ponieważ Gaomin należał do wielkich ośrodków medytacyjnych, "tygodnie medytacyjne" należały do bardzo popularnych i powodowały, że do klasztoru przybywało wielu mnichów. Reguły w pawilonie medytacyjnym były surowe. Dla wielu ludzi z zewnątrz najbardziej surowe były nie długie okresy medytacyjne, ale prawie całkowite odosobnienie. Nawet jeśli z jakichś powodów mnich został zwolniony z medytacji, to nie mógł opuścić terenu klasztoru. Rezydenci mogli opuścić teren klasztoru tylko raz w roku - w dniu nowego roku. Odpowiednio ubrani wychodzili prawą stroną bramy, a powracali - lewą. Prywatne wycieczki były całkowicie zabronione. Kodeks reguł klasztoru przewidywał kary (włącznie z wyrzuceniem) dla wszystkich, nawet dla wędrownych mnichów, którzy dla własnych prywatnych celów udali się do Sancha he lun, na most na Jangcy, aby dokonać zakupów i podziwiać piękne widoki. Regulamin w budynku medytacji stał się tak surowy, że praktyka medytacji stała się mechaniczna i zbyt męcząca. Zdarzały się wypadki popadnięcia w obłęd, a również i wypadki śmierci. Było to niezgodne z duchem chanu i jego pierwotnymi ideami. "Kodeks reguł klasztoru Gaomin" stał się doskonałym przykładem feudalnego myślenia i zmonopolizowania władzy przez opatów.
W 1885 r. do klasztoru przybył Xuyun, który po wpadnięciu do rzeki był śmiertelnie chory. Z trudnością siadał do medytacji i osiągnął oświecenie.
Gaomin był prawdopodobnie jednym klasztorem, który całkowicie odrzucił wszelkie praktyki związane ze Szkołą Czystej Krainy.
Opat klasztoru Laiguo przeprowadził wielką rekonstrukcję klasztoru. Zrekonstruowano pagody, budynki, pawilony oraz Yanshou Tang. Po 1949 r. Gaomin był w rękach buddystów. W czasie "rewolucji kulturalnej" klasztor był okupowany przez czerwonogwardzistów. Pozostawili po sobie całkowicie zdemolowane budynki i klasztor był blisko całkowitego upadku.
Po Trzecim Plenum Komitetu Centralnego KPCh w lipcu 1977 r. wprowadzono wolność religijną. W 1983 r. klasztor Gaomin został zaliczony do najważniejszych świątyń Chin i ponownie przekazany w buddyjskie ręce. W ciągu ostatnich lat klasztor odbudowuje i odnawia budynki. Dzięki finansowej pomocy z Hongkongu wybudowano nowe budynki medytacji, które otworzono w czasie ceremonii w 1989 r.
Adres klasztoru.
Gaomin si, Hanjiang District, Yangzhou 225128, China

</doc>
<doc id="4245083" url="https://pl.wikipedia.org/wiki?curid=4245083" title="Krupniok śląski">
Krupniok śląski



</doc>
<doc id="4245092" url="https://pl.wikipedia.org/wiki?curid=4245092" title="Steven Hawley">
Steven Hawley

Steven Hawley (ur. 12 grudnia 1951 w Ottawie w Kansas) – amerykański astronauta, fizyk i astronom.
Życiorys.
W 1969 ukończył szkołę w Salina, a w 1973 z pierwszą lokatą studia fizyczne i astronomiczne na University of Kansas, w 1977 uzyskał doktorat z fizyki i astronomii na Uniwersytecie Kalifornijskim. Pracował w obserwatoriach astronomicznych w Waszyngtonie i w Green Bank w Wirginii, współpracował również z obserwatorium w La Serena w Chile. 16 stycznia 1978 został wybrany przez NASA kandydatem na astronautę, przechodził szkolenie na specjalistę misji. Od 30 sierpnia do 5 września 1984 brał udział w misji STS-41-D trwającej 6 dni i 56 minut; start nastąpił z Centrum Kosmicznego im. Johna F. Kennedy’ego na Florydzie, a lądowanie w Edwards Air Force Base w Kalifornii. Wyniesiono na orbitę trzy satelity telekomunikacyjne: SBS-D dla łączności prywatnej, wojskowy LEASAT/SYNCOM 2 i łącznościowy Telstar 3C. Od 12 do 18 stycznia 1986 był specjalistą misji STS-61-C trwającej 6 dni, 2 godziny i 3 minuty. Umieszczono na orbicie satelitę telekomunikacyjnego Satcom KU-1. Od 24 do 29 kwietnia 1990 uczestniczył w misji STS-31, trwającej 5 dni, godzinę i 16 minut, mającej na celu umieszczenie na orbicie Kosmicznego Teleskopu Hubble’a. Od 11 do 21 lutego 1997 był specjalistą misji serwisowej STS-82 do Teleskopu Hubble’a, trwającej 9 dni, 23 godziny i 37 minut. Ostatnią jego misją była STS-93 od 23 do 28 lipca 1999, trwająca 4 dni, 22 godziny i 49 minut.
Łącznie spędził w kosmosie 32 dni, 2 godziny i 41 minut. Opuścił NASA 27 lutego 2008.

</doc>
<doc id="4245093" url="https://pl.wikipedia.org/wiki?curid=4245093" title="Szymon Szymański">
Szymon Szymański

Szymon Szymański (ur. 4 stycznia 1996) – polski koszykarz, występujący na pozycjach skrzydłowego lub środkowego, obecnie zawodnik Miasta Szkło Krosno.
21 grudnia 2018 został wypożyczony przez Rosę Radom do Rawlplug Sokoła Łańcut.
10 czerwca 2020 dołączył do GTK Gliwice. 3 grudnia 2021 został wypożyczony do I-ligowego Miasta Szkło Krosno.

</doc>
<doc id="4245099" url="https://pl.wikipedia.org/wiki?curid=4245099" title="Katedra Wniebowzięcia Najświętszej Maryi Panny w Aleppo">
Katedra Wniebowzięcia Najświętszej Maryi Panny w Aleppo

Katedra Wniebowzięcia Najświętszej Maryi Panny w Aleppo – katedra syryjskokatolickiej archidiecezji Aleppo znajdująca się w tym mieście. Położona jest w centrum miasta, w chrześcijańskiej dzielnicy Al-Azizijja.
Historia.
Katedra zbudowana została w roku 1970.
Architektura.
Jednonawowa świątynia murowana wybudowana w stylu współczesnym, zwieńczona okazałą kopułą. Tylna ściana prezbiterium zajęta jest w całości przez wielkie okno witrażowe.
Wnętrze.
Wnętrze katedry jest przestronne, skromne i nowoczesne. W ołtarzu głównym stoi figura Matki Bożej. W kościele znajduje się wiele zlatynizowanych elementów wystroju obcych tradycji antiocheńskiej, takich jak posoborowy ołtarz "twarzą do ludu" zamiast tradycyjnego syryjskiego oraz konfesjonały i rzeźby. Koło ołtarza znajduje się tron biskupi utrzymany w tradycyjnym stylu wschodnim, w kościele są też figury Chrystusa i Matki Bożej z Lourdes. Na kopule znajduje się monumentalny fresk Wniebowzięcia Maryi wykonany w 2018 roku.

</doc>
<doc id="4245101" url="https://pl.wikipedia.org/wiki?curid=4245101" title="Clever - widzisz i wiesz">
Clever - widzisz i wiesz



</doc>
<doc id="4245104" url="https://pl.wikipedia.org/wiki?curid=4245104" title="Mikołaj Żółkiewski">
Mikołaj Żółkiewski



</doc>
<doc id="4245109" url="https://pl.wikipedia.org/wiki?curid=4245109" title="Linda Godwin">
Linda Godwin

Linda Maxine Godwin (ur. 2 lipca 1952 w Cape Girardeau w stanie Missouri) – amerykańska naukowiec i astronautka.
Życiorys.
W 1970 ukończyła szkołę w Jackson, a w 1974 studia matematyczne i fizyczne w Southeast Missouri State University, w 1980 uzyskała doktorat z fizyki na University of Missouri, na którym następnie pracowała. Od 1980 pracowała w NASA m.in. jako kontrolerka lotów i oficer ładunku. 4 czerwca 1985 została wybrana kandydatką na astronautkę i zakwalifikowała się jako astronautka w lipcu 1986. Po przejściu szkolenia na specjalistkę misji, od 5 do 11 kwietnia 1991 uczestniczyła w misji STS-37, trwającej 5 dni, 23 godziny i 32 minuty. Na orbicie umieszczono satelitę GRO (Gamma Ray Observatory) (teleskop kosmiczny Comptona). Od 9 do 20 kwietnia 1994 była specjalistką misji STS-59 z radarem SRL-1 (Space Radar Laboratory), trwającej 11 dni, 5 godzin i 49 minut. Wykonano mapy dziesiątki milionów kilometrów kwadratowych powierzchni Ziemi. Od 22 do 31 marca 1996 brała udział w misji STS-76 na stację kosmiczną Mir, trwającej 9 dni, 5 godzin i 16 minut. Wykonała wówczas dwa spacery kosmiczne trwające łącznie ponad 10 godzin. Od 5 do 17 grudnia 2001 uczestniczyła w misji STS-108 do Międzynarodowej Stacji Kosmicznej.
Łącznie spędziła w kosmosie 38 dni, 6 godzin i 12 minut. Otrzymała kilka medali NASA. W sierpniu 2010 opuściła NASA.

</doc>
<doc id="4245110" url="https://pl.wikipedia.org/wiki?curid=4245110" title="Wyższa Szkoła Komsomolska WLKZM">
Wyższa Szkoła Komsomolska WLKZM

Wyższa Szkoła Komsomolska przy KC WLKZM, Wyższa Szkoła Komsomołu () – kluczowa organizacyjno-polityczna instytucja edukacyjna w ZSRR odpowiedzialna za szkolenie i przygotowywanie czołowych kadr WLKZM, która funkcjonowała w Moskwie w latach 1969–1990.
Historia.
Szkoła powstała na bazie Centralnej Żeńskiej Szkoły Kształcenia Snajperów ("Центральная женская школа снайперской подготовки") (1942–1944) i Centralnej Szkoły Komsomolskiej przy KC WLKZM ("Центральная Комсомольская Школа при ЦК ВЛКСМ") (1944–1969). W 1969, nadano jej nazwę Wyższej Szkoły Komsomolskiej.
Siedziba.
Szkoła mieściła się przy ul. Junosti 5 (ул. Юности) w Moskwie.

</doc>
<doc id="4245117" url="https://pl.wikipedia.org/wiki?curid=4245117" title="Jełena Jowanowa">
Jełena Jowanowa

Jełena Jowanowa (maced. Јелена Јованова, ang. "Jelena Jovanova"; ur. 21 października 1984 w Banja Luce) – macedońska aktorka teatralna i filmowa.
Życiorys.
Urodziła się w Banja Luce w ówczesnej Jugosławii, obecnie Bośnia i Hercegowina, w dzieciństwie często podróżowała między Bośnią i Macedonią. Jej matka jest Serbką, urodziła się i mieszkała w Bośni, a ojciec jest Macedończykiem. Przeprowadzili się do Macedonii tuż przed wojną w Bośni, dzięki czemu jej rodzina uratowała się od brutalnych ludobójstw, które miały miejsce w tamtym okresie czasu. Zamieszkała w mieście Sztip, gdzie uczęszczała do szkoły. W młodym wieku wykazała się dużą ambicją i zamiłowaniem do sztuki, a swoją wczesną karierę aktorską rozpoczęła w szkole średniej.
W 2002 została nagrodzona jako najlepsza aktorka młodego pokolenia w Macedonii, co utwierdziło ją w kształceniu się w sztuce aktorskiej. Zapisała się na studia na Wydziale Sztuk Dramatycznych w Skopju, gdzie ukończyła studia aktorskie w klasie profesora i reżysera Włado Cwetanowskiego. Na studiach miała też swój pierwszy profesjonalny występ sceniczny. Od 2006 została zatrudniona w Macedońskim Teatrze Narodowym w Skopju. Zrealizowała ponad 25 sztuk teatralnych i kilkanaście filmów krótkometrażowych oraz fabularnych.
Na dużym ekranie zadebiutowała w 2010 w filmie "As If I Am Not There" w reżyserii Juanity Wilson, który został wybrany jako irlandzki film do nagrody Best Foreign Language Film na 84. edycję wręczania Oscarów, jednak nie otrzymał nominacji.
W 2011 wystąpiła w reżyserskim debiucie Angeliny Jolie, "Kraina miodu i krwi", będąc najmłodszą aktorką z Macedonii, zaangażowaną w hollywoodzkim filmie fabularnym. 29 grudnia 2015 odbyła się w Macedońskim Teatrze Narodowym premiera musicalu "Chicago", w którym Jowanowa zagrała główną rolę Roxie Hart. W 2016 zagrała w filmie chorwackiego reżysera Rajko Grlicia "Konstytucja". W trakcie jego realizacji dzieliła życie między pracą w teatrze w Skopju a Zagrzebiem, gdzie kręcony był film.
Życie prywatne.
W 2015 poślubiła Stjepana Pericia, również aktora, którego poznała w 2013 podczas kręcenia serialu telewizyjnego "Tajne".

</doc>
<doc id="4245120" url="https://pl.wikipedia.org/wiki?curid=4245120" title="Polskie Nagrody Filmowe – Nagroda za Osiągnięcia Życia">
Polskie Nagrody Filmowe – Nagroda za Osiągnięcia Życia



</doc>
<doc id="4245122" url="https://pl.wikipedia.org/wiki?curid=4245122" title="Ice Cream Cake">
Ice Cream Cake

Ice Cream Cake – pierwszy minialbum południowokoreańskiej grupy Red Velvet, wydany 17 marca 2015 roku przez wytwórnię SM Entertainment. Ukazał się w dwóch edycjach „Ice Cream Cake” i „Automatic”. Płytę promowały single „Ice Cream Cake” i „Automatic”. Sprzedał się w nakładzie egzemplarzy w Korei Południowej (stan na luty 2018 r.).
Tło i promocja.
11 marca 2015 roku SM Entertainment oficjalnie przedstawiło byłą stażystkę z SM Rookies, Yeri, jako nową członkinuię Red Velvet za pośrednictwem wideo przesłanego na swój oficjalny kanał YouTube. Tego samego dnia ujawnili tytuł pierwszego minialbumu grupy – "Ice Cream Cake". Agencja potwierdziła, że grupa będzie promowała z dwoma głównymi piosenkami – „Ice Cream Cake” i „Automatic”. 14 marca został wydany teledysk do utworu „Automatic”, a dzień później ukazał się teledysk do drugiej piosenki.
SM Entertainment zapowiedziało program, w którym Red Velvet będą promowały swój nowy album – "Ice Cream TV"; program był emitowany przez Naver Music i był prowadzony przez Minho z zespołu Shinee. Oprócz występów na żywo, grupa mówiła także o nowym albumie i ich „comebacku”.
Piosenka „Ice Cream Cake” wygrała w programach muzycznych, m.in. w "Music Bank", "M Countdown", "Inkigayo" oraz "Show Champion".

</doc>
<doc id="4245129" url="https://pl.wikipedia.org/wiki?curid=4245129" title="Flaga gminy Prudnik">
Flaga gminy Prudnik



</doc>
<doc id="4245133" url="https://pl.wikipedia.org/wiki?curid=4245133" title="Nalotnica jedwabnikowata">
Nalotnica jedwabnikowata

Nalotnica jedwabnikowata "Hypochnicium bombycinum" (Sommerf.) J. Erikss. – gatunek grzybów należący do rzędu żagwiowców ("Polyporales").
Systematyka i nazewnictwo.
Pozycja w klasyfikacji według Index Fungorum: "Hypochnicium, Incertae sedis, Polyporales, Incertae sedis, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1826 r. Søren Christian Sommerfelt nadając mu nazwę "Thelephora bombycina". Obecną, uznaną przez Index Fungorum nazwę nadał mu w 1958 r. J. Eriksson przenosząc go do rodzaju "Hypochnicium" i innej rodziny. 
Synonimy:
Nazwę polską zaproponował Władysław Wojewoda w 1973 r. Stanisław Chełchowski w 1898 r. opisywał ten gatunek jako nalotek późny.
Morfologia.
Rozpostarty, przyrośnięty i trudny do oddzielenia do podłoża, często duży, osiągający powierzchnię kilku dm2. Zazwyczaj ma grubość 0,1–0,5 mm, ale okazy bujnie rosnące mogą mieć grubość nawet kilku mm. Młode owocniki są higrofaniczne, starsze mają barwę od żółtawej do bladoochrowej. Powierzchnia górna (hymenium) gładka lub brodawkowata, czasami wystające z niej strzępki nadają jej włóknisty wygląd. Dojrzałe okazy w stanie suchym są mniej lub bardziej spękane. Obrzeże włókniste, płonne, ale czasami cały owocnik jest pokryty hymenium.
System strzępkowy monomityczny. Strzępki cienkie do średniogrubych, o szerokości 3–5 μm, silnie rozgałęzione, ze sprzążkami. Wszystkie strzępki cyjanofilne. Cystyd brak. Podstawki początkowo maczugowate, podczas dojrzewania zwężają się i stają się faliste. Mają rozmiary 45–65 × 6–8 μm i zwykle 4 stożkowate i nieco zgięte sterygmy. W cytoplazmie zawierają liczne, oleiste kropelki. Zarodniki elipsoidalne lub jajowate, gładkie, grubościenne, cyjanofilne, nieamyloidalne, 9–11 × 6–8 μm.
Występowanie i siedlisko.
Występuje w Europie, Ameryce Północnej i na Jamajce. W Europie jest szeroko rozprzestrzeniony i częsty. W piśmiennictwie naukowym na terenie Polski podano dość liczne jej stanowiska.
Saprotrof. Występuje w lasach liściastych, mieszanych i w parkach na martwym drewnie; na opadłych gałęziach i powalonych pniach drzew i krzewów. Notowano także jego występowanie na owocniku smoluchy świerkowej ("Ischnoderma benzoinum"). Rozwija się głównie na drewnie drzew liściastych, ale czasami także na drewnie drzew iglastych (sosna, świerk, jodła).

</doc>
<doc id="4245134" url="https://pl.wikipedia.org/wiki?curid=4245134" title="Hypochnicium bombycinum">
Hypochnicium bombycinum



</doc>
<doc id="4245135" url="https://pl.wikipedia.org/wiki?curid=4245135" title="Kolonia urzędniczo-robotnicza ZUS w Łodzi">
Kolonia urzędniczo-robotnicza ZUS w Łodzi



</doc>
<doc id="4245138" url="https://pl.wikipedia.org/wiki?curid=4245138" title="Gudeok Arena">
Gudeok Arena



</doc>
<doc id="4245140" url="https://pl.wikipedia.org/wiki?curid=4245140" title="Gijang Arena">
Gijang Arena



</doc>
<doc id="4245141" url="https://pl.wikipedia.org/wiki?curid=4245141" title="Geumjeong Arena">
Geumjeong Arena



</doc>
<doc id="4245142" url="https://pl.wikipedia.org/wiki?curid=4245142" title="Archiwum Państwowe w Lesznie">
Archiwum Państwowe w Lesznie

Archiwum Państwowe w Lesznie – utworzone jako oddział powiatowy, na podstawie rozporządzenia ministra oświaty z 21 lipca 1950 roku.
Historia.
10 listopada 1950 roku mgr Władysław Chojnacki został upoważniony przez dyrektora Archiwum Państwowego w Poznaniu do zorganizowania oddziału powiatowego w Lesznie, które początkowo zajmowało niewielki lokal przy ul. Bolesława Chrobrego. 29 maca 1951 roku zmieniono nazwę na Powiatowe Archiwum Państwowe w Lesznie. W latach 1965–1981 na potrzeby archiwum władze miejskie przydzielały kolejne lokale. Archiwum swoim nadzorem obejmowało powiaty: gostyński, kościański, leszczyński, rawicki, wolsztyński i miasto Leszno, a także w latach 1950–1953 powiat wschowski. 1 lutego 1976 roku, w związku z utworzeniem województwa leszczyńskiego, zmieniono nazwę na Wojewódzkie Archiwum Państwowe w Lesznie. W 1983 roku ponownie zmieniono nazwę na Archiwum Państwowe w Lesznie. W 2000 roku władze miejskie przekazały na potrzeby archiwum budynek przy ul. Solskiego, który po dokonaniu adaptacji oddano do użytku w 2002 roku.

</doc>
<doc id="4245144" url="https://pl.wikipedia.org/wiki?curid=4245144" title="Sajik Arena">
Sajik Arena



</doc>
<doc id="4245146" url="https://pl.wikipedia.org/wiki?curid=4245146" title="Bucheon Arena">
Bucheon Arena



</doc>
<doc id="4245147" url="https://pl.wikipedia.org/wiki?curid=4245147" title="Cheongju Arena">
Cheongju Arena



</doc>
<doc id="4245148" url="https://pl.wikipedia.org/wiki?curid=4245148" title="Chungju Arena">
Chungju Arena



</doc>
<doc id="4245149" url="https://pl.wikipedia.org/wiki?curid=4245149" title="Chungmu Arena">
Chungmu Arena



</doc>
<doc id="4245150" url="https://pl.wikipedia.org/wiki?curid=4245150" title="Daegu Arena">
Daegu Arena



</doc>
<doc id="4245151" url="https://pl.wikipedia.org/wiki?curid=4245151" title="Dongcheon Arena">
Dongcheon Arena



</doc>
<doc id="4245152" url="https://pl.wikipedia.org/wiki?curid=4245152" title="Gimje Arena">
Gimje Arena



</doc>
<doc id="4245153" url="https://pl.wikipedia.org/wiki?curid=4245153" title="Kevin Stacom">
Kevin Stacom

Kevin M. Stacom (ur. 4 września 1951 w Nowyk Jorku) – amerykański koszykarz, występujący na pozycji rzucającego obrońcy, mistrz NBA z 1976.
Został wybrany w dwóch draftach NBA, w 1973 i 1974. W pierwszym z wymienionych został wybrany z numerem 24 przez Chicago Bulls, natomiast w drugim z 35 przez Boston Celtics.

</doc>
<doc id="4245154" url="https://pl.wikipedia.org/wiki?curid=4245154" title="Goryeong Arena">
Goryeong Arena



</doc>
<doc id="4245155" url="https://pl.wikipedia.org/wiki?curid=4245155" title="Gudong Arena">
Gudong Arena



</doc>
<doc id="4245157" url="https://pl.wikipedia.org/wiki?curid=4245157" title="Gumi Arena">
Gumi Arena



</doc>
<doc id="4245158" url="https://pl.wikipedia.org/wiki?curid=4245158" title="Guri Arena">
Guri Arena



</doc>
<doc id="4245160" url="https://pl.wikipedia.org/wiki?curid=4245160" title="Gyeongju Arena">
Gyeongju Arena



</doc>
<doc id="4245162" url="https://pl.wikipedia.org/wiki?curid=4245162" title="Gyeongsan Arena">
Gyeongsan Arena



</doc>
<doc id="4245164" url="https://pl.wikipedia.org/wiki?curid=4245164" title="Halla Arena">
Halla Arena



</doc>
<doc id="4245166" url="https://pl.wikipedia.org/wiki?curid=4245166" title="Hoban Arena">
Hoban Arena



</doc>
<doc id="4245167" url="https://pl.wikipedia.org/wiki?curid=4245167" title="Incheon Arena">
Incheon Arena



</doc>
<doc id="4245170" url="https://pl.wikipedia.org/wiki?curid=4245170" title="Jecheon Arena">
Jecheon Arena



</doc>
<doc id="4245173" url="https://pl.wikipedia.org/wiki?curid=4245173" title="Jeonam Yeosu Arena">
Jeonam Yeosu Arena



</doc>
<doc id="4245174" url="https://pl.wikipedia.org/wiki?curid=4245174" title="Jeongup Arena">
Jeongup Arena



</doc>
<doc id="4245175" url="https://pl.wikipedia.org/wiki?curid=4245175" title="Jeonju Arena">
Jeonju Arena



</doc>
<doc id="4245176" url="https://pl.wikipedia.org/wiki?curid=4245176" title="Jinnam Arena">
Jinnam Arena



</doc>
<doc id="4245177" url="https://pl.wikipedia.org/wiki?curid=4245177" title="Jutaek Arena">
Jutaek Arena



</doc>
<doc id="4245178" url="https://pl.wikipedia.org/wiki?curid=4245178" title="Masan Arena">
Masan Arena



</doc>
<doc id="4245179" url="https://pl.wikipedia.org/wiki?curid=4245179" title="Mokpo Arena">
Mokpo Arena



</doc>
<doc id="4245180" url="https://pl.wikipedia.org/wiki?curid=4245180" title="Mungyeong Arena">
Mungyeong Arena



</doc>
<doc id="4245182" url="https://pl.wikipedia.org/wiki?curid=4245182" title="Pohang Arena">
Pohang Arena



</doc>
<doc id="4245183" url="https://pl.wikipedia.org/wiki?curid=4245183" title="Samcheok Arena">
Samcheok Arena



</doc>
<doc id="4245184" url="https://pl.wikipedia.org/wiki?curid=4245184" title="Samcheonpo Arena">
Samcheonpo Arena



</doc>
<doc id="4245186" url="https://pl.wikipedia.org/wiki?curid=4245186" title="Seongnam Arena">
Seongnam Arena



</doc>
<doc id="4245187" url="https://pl.wikipedia.org/wiki?curid=4245187" title="Sihung Arena">
Sihung Arena



</doc>
<doc id="4245188" url="https://pl.wikipedia.org/wiki?curid=4245188" title="Suji Arena">
Suji Arena



</doc>
<doc id="4245189" url="https://pl.wikipedia.org/wiki?curid=4245189" title="Suwon Arena">
Suwon Arena



</doc>
<doc id="4245190" url="https://pl.wikipedia.org/wiki?curid=4245190" title="Uljin Arena">
Uljin Arena



</doc>
<doc id="4245191" url="https://pl.wikipedia.org/wiki?curid=4245191" title="Wolmyeong Arena">
Wolmyeong Arena



</doc>
<doc id="4245192" url="https://pl.wikipedia.org/wiki?curid=4245192" title="Wonju Arena">
Wonju Arena



</doc>
<doc id="4245193" url="https://pl.wikipedia.org/wiki?curid=4245193" title="Yeomju Arena">
Yeomju Arena



</doc>
<doc id="4245194" url="https://pl.wikipedia.org/wiki?curid=4245194" title="Yeongcheon Arena">
Yeongcheon Arena



</doc>
<doc id="4245195" url="https://pl.wikipedia.org/wiki?curid=4245195" title="William Readdy">
William Readdy

William Francis Readdy (ur. 24 stycznia 1952 w Quonset Point w Rhode Island) – amerykański astronauta i pilot doświadczalny.
Życiorys.
W 1970 skończył szkołę w McLean w Wirginii, a w 1974 (z wyróżnieniem) inżynierię lotniczą i kosmiczną na United States Naval Academy, po czym został lotnikiem morskim w Annapolis. W 1980 ukończył z wyróżnieniem United States Naval Test Pilot School i został pilotem doświadczalnym, a w 1986 instruktorem pilotażu. Służył m.in. na Morzu Koralowym. Ma wylatane 7000 godzin na ponad 60 typach samolotów. Od października 1986 pracował w Centrum Lotów Kosmicznych imienia Lyndona B. Johnsona jako pilot-badacz w Houston i menadżer programu. 5 czerwca 1987 został wybrany przez NASA jako kandydat na astronautę, później przechodził szkolenie na specjalistę misji. Od 22 do 30 stycznia 1992 jako specjalista uczestniczył w misji STS-42 trwającej 8 dni, godzinę i 14 minut. Od 12 do 22 września 1993 był pilotem misji STS-51 trwającej 9 dni, 20 godzin i 11 minut. Od 16 do 26 września 1996 dowodził misją STS-79 trwającą 10 dni, 3 godziny i 18 minut.
Łącznie spędził w kosmosie 28 dni i 43 minuty. Opuścił NASA 14 października 2005. Służbę wojskową zakończył pięć lat wcześniej, w 2000.

</doc>
<doc id="4245197" url="https://pl.wikipedia.org/wiki?curid=4245197" title="Jan Szynaka">
Jan Szynaka

Jan Szynaka (ur. 1961) – polski przedsiębiorca, współwłaściciel i prezes zarządu Szynaka – Meble z siedzibą w Lubawie.
Życiorys.
Urodził się jako syn rzemieślnika, Jana Szynaki, który od 1957 prowadził przydomowy zakład meblarski. Od najmłodszych lat związany jest z branżą meblową. W 1985 roku przejął po ojcu zakład i rozbudował w grupę meblową składającą się z 6 zakładów produkcyjnych. Od 2015 roku pełni funkcję prezesa Ogólnopolskiej Izby Gospodarczej Producentów Mebli (OIGPM).
Jan Szynaka wspiera sportowców i kluby sportowe, m.in. w takich dyscyplinach jak piłka nożna. Uczestniczy w pracach instytucji samorządowych, organizacji i stowarzyszeń, bierze udział w akcjach charytatywnych (był m.in. fundatorem urządzeń diagnostyczno-leczniczych dla Szpitala Powiatowego w Nowym Mieście Lubawskim). W 2013 wraz z żoną Aliną Szynaka został właścicielem kompleksu pałacowego w Mortęgach, głównym celem inwestycji było odtworzenie wielowiekowej historii miejsca. Jest jednym z bohaterów, wydanej w 2015, książki o polskich meblarzach „Wizjonerzy i biznesmeni”.
16 września 2020 został Konsulem Honorowym Republiki Białoruś w Olsztynie.
Życie prywatne.
Jest żonaty z Aliną Szynaka, pełniącą funkcję wiceprezesa firmy Szynaka-Meble. Mają czworo dzieci: Michała, Annę, Gabrielę i Aleksandrę.

</doc>
<doc id="4245205" url="https://pl.wikipedia.org/wiki?curid=4245205" title="Kasyno w Marino">
Kasyno w Marino



</doc>
<doc id="4245208" url="https://pl.wikipedia.org/wiki?curid=4245208" title="Wojciech Bojanowski">
Wojciech Bojanowski

Wojciech Bojanowski (ur. 1984) – polski dziennikarz telewizyjny, od 2007 roku związany z TVN i TVN24, a od 2022 roku także z CNN. Autor reportaży i filmów dokumentalnych.
Życiorys.
Dorastał w Knurowie na Górnym Śląsku. Ukończył studia na Uniwersytecie Jagiellońskim, na kierunku dziennikarstwo i komunikacja społeczna. 
Pracował dla TVP Kraków, „Panoramy” w TVP2, „Wydarzeń” w Polsacie. Publikował reportaże w „Dużym Formacie” i „Newsweeku”. Jest związany z telewizją TVN, z redakcjami „Faktów” i „Superwizjera”. Zajmuje się tematyką zagraniczną i dziennikarstwem śledczym.
Na początku 2022 roku m.in. w Kijowie relacjonował zniszczenia, które spowodowały ostrzały przez rosyjskie wojsko podczas inwazji Rosji na Ukrainę.
Od 2022 roku występuje ze swoimi krótkimi relacjami w języku angielskim dla CNN w programie „Connect the World", w którym przybliża widzom wybrane wydarzenia dziejące się w Polsce. Pierwszym jego łączeniem z amerykańskim studiem była przeprowadzona z nim na żywo rozmowa przez dziennikarkę Biancę Nobilo, w której z Katowic komentował sytuację związaną z przechodzącą nad Polską w lipcu falą upałów. Mówił również, jak z wysokimi temperaturami radzą sobie mieszkańcy i turyści przybywający do miasta.
Życie prywatne.
W 2018 roku nowo narodzony syn dziennikarza i jego żony zmarł.

</doc>
<doc id="4245222" url="https://pl.wikipedia.org/wiki?curid=4245222" title="Richard Covey">
Richard Covey

Richard Oswalt Covey (ur. 1 sierpnia 1946 w Fayetteville w Arkansas) – amerykański pilot i astronauta.
Życiorys.
W 1964 ukończył szkołę w Shalimarze na Florydzie, a w 1968 nauki inżynieryjne na United States Air Force Academy, w 1969 został magistrem aeronautyki i astronautyki na Purdue University. W latach 1970-1974 był pilotem myśliwskim, brał udział w 339 misjach bojowych w Azji Południowo-Wschodniej, 1975-1978 był pilotem doświadczalnym w Eglin Air Force Base na Florydzie. Ma wylatane ponad 5700 godzin na 30 typach samolotów. W lotnictwie USA służył do 1 sierpnia 1994.
16 stycznia 1978 został wybrany przez NASA kandydatem na astronautę, w sierpniu 1979 zakwalifikował się jako astronauta. Od 27 sierpnia do 3 września 1985 jako pilot uczestniczył w misji STS-51-I trwającej 7 dni, 2 godziny i 17 minut. Start nastąpił z Centrum Kosmicznego im. Johna F. Kennedy’ego, a lądowanie w Edwards Air Force Base w Kalifornii. Umieszczono na orbicie satelity telekomunikacyjne Aussat-1, ASC-1 oraz Leasat-4 (Syncom IV-4) i naprawiono satelitę Leasat-3 (Syncom IV-3).
Od 29 września do 3 października 1988 był pilotem misji STS-26 trwającej 4 dni i godzinę. Umieszczono na orbicie satelitę telekomunikacyjnego TDRS-3. Od 16 do 20 listopada 1990 dowodził misją STS-38 trwającą 4 dni, 21 godzin i 54 minuty. Uczestnicy umieścili na orbicie satelitę wczesnego ostrzegania DSP (Defence Support Program). Od 2 do 13 grudnia 1993 był dowódcą misji STS-61 do kosmicznego teleskopu Hubble'a trwającej 10 dni, 19 godzin i 59 minut.
Łącznie spędził w kosmosie 26 dni, 21 godzin i 9 minut. Opuścił NASA 1 lipca 1994. W styczniu 1998 został zastępcą dyrektora Boeing Company, w lutym 2006 wiceprezesem, a 28 września 2007 prezesem United Space Alliance.

</doc>
