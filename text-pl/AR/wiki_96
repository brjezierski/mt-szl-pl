<doc id="4245226" url="https://pl.wikipedia.org/wiki?curid=4245226" title="Centralny Ośrodek Szkolenia Partyjnego">
Centralny Ośrodek Szkolenia Partyjnego

Centralny Ośrodek Szkolenia Partyjnego – ośrodek przy Komitecie Centralnym PZPR, działający od listopada 1949 do 2 listopada 1955. Zajmował się szkoleniem członków PZPR i organizowaniem kursów dla członków partii. 
Jego kierownikiem (na etacie zastępcy kierownika wydziału KC) była od 1 lutego 1953 do 5 sierpnia 1955 Teodora Feder.
Siedziba.
Mieścił się w warszawskich Łazienkach, następnie w Pałacyku Cukrowników z 1877/1926 przy ul. Mokotowskiej 25 (1954-1955).

</doc>
<doc id="4245231" url="https://pl.wikipedia.org/wiki?curid=4245231" title="Almik wielki">
Almik wielki

Almik wielki ("Solenodon arredondoi") - ssak owadożerny z rodziny almikowatych. 
Średnie wymiary.
Długość ciała to ok. 0,5 metra. Waga ok. 2 kg .
Występowanie.
Almik wielki jest wymarłym gatunkiem. Jego szczątki znaleziono w zachodniej Kubie. Ich wiek nie jest pewny, datowane są na Plejstocen lub Holocen, od 2,6 mln - 11,7 tys. lat temu do dziś. Były prawdopodobnie jedynymi dużymi drapieżnikami występującymi na Kubie przed pojawieniem się człowieka . 
Wyginięcie.
Uważa się, że do wymarcia tego gatunku przyczyniło się niszczenie ich siedlisk oraz wprowadzenie drapieżnych psów na tereny Kuby przez mieszkańców Kolumbii . 

</doc>
<doc id="4245234" url="https://pl.wikipedia.org/wiki?curid=4245234" title="Ośrodek Kursów Partyjnych">
Ośrodek Kursów Partyjnych

Ośrodek Kursów Partyjnych – ośrodek przy Komitecie Centralnym PZPR, działający od 26 kwietnia 1974 do 29 stycznia 1990. Zajmował się szkoleniem członków PZPR. 
Siedziba.
Ośrodek mieścił się w Warszawie przy ul. Szarej 10a.

</doc>
<doc id="4245235" url="https://pl.wikipedia.org/wiki?curid=4245235" title="Dzmitryj Łoban">
Dzmitryj Łoban

Dzmitryj Walancinawicz Łoban (biał. Дзмітрый Валянцінавіч Лобан, ros. Дмитрий Валентинович Лобан, "Dmitrij Walentinowicz Łoban", ur. 3 maja 1981 w Lachowiczach) – białoruski niepełnosprawny biegacz narciarski i biathlonista, trzykrotny medalista paraolimpijski (2010, 2018), dwukrotny medalista mistrzostw świata (2017).
Życiorys.
W wieku szkolnym zaczął uprawiać narciarstwo. W wieku 22 lat uległ wypadkowi, w którym utracił obie nogi. W 2007 roku zaczął uprawiać narciarstwo osób niepełnosprawnych, a już w 2008 roku zadebiutował w seniorskich zawodach.
Trzykrotnie uczestniczył w zimowych igrzyskach paraolimpijskich. W swoim debiucie, podczas igrzysk w Vancouver, zdobył brązowy medal w biegu narciarskim na 10 km na siedząco. W sprincie zajął siódme miejsce, a w biegu na 15 km był jedenasty. Podczas kolejnych igrzysk paraolimpijskich, w 2014 roku w Soczi, wystartował w konkurencjach biegowych i biathlonowych. W biathlonie zajął szóste miejsce w biegu na 7,5 km, siódme na 15 km i ósme na 12,5 km. W biegach narciarskich był 11. w biegu na 10 km i 13. w sprincie. Na igrzyskach w Pjongczangu zdobył srebrny medal w biegach narciarskich w sprincie, a w biegu na 7,5 km był dziesiąty. Srebro wywalczył także w biathlonowym biegu na 7,5 km. W pozostałych startach w biathlonie był szósty na 12,5 km i dziesiąty na 15 km.
W 2009, 2011, 2013 i 2017 roku uczestniczył w mistrzostwach świata w narciarstwie klasycznym osób niepełnosprawnych. W 2009 roku w Vuokatti zajął czwarte miejsce w biegu narciarskim na siedząco na 10 km oraz piąte pozycje w sprincie i biegu na 15 km. W 2011 roku w Chanty-Mansyjsku był ósmy w sprincie i jedenasty w biegu na 10 km, a także ósmy w biathlonowym biegu na 7,5 km na siedząco i dziesiąty na 12,5 km. W 2013 roku w Sollefteå w biegach narciarskich był dwukrotnie dziesiąty – w sprincie i biegu na 10 km oraz piętnasty na 15 km, natomiast w biathlonie zajął piąte miejsce na 15 km, szóste na 7,5 km i 21. na 12,5 km.
W 2017 roku w Finsterau zdobył srebrny medal w biegu indywidualnym na 7,5 km na siedząco i brązowy w sztafecie mieszanej. W biegu indywidualnym na 15 km zajął szóstą pozycję, a w sprincie był 12., kończąc rywalizację na półfinałach. Brał również udział w konkurencjach biathlonowych – w biegu indywidualnym na 15 km zajął szóstą pozycję, w sprincie był siódmy, a w biegu na 12,5 km ósmy.

</doc>
<doc id="4245240" url="https://pl.wikipedia.org/wiki?curid=4245240" title="Kjell Lindgren">
Kjell Lindgren

Kjell Norwood Lindgren (ur. 23 stycznia 1973 w Tajpej) – amerykański astronauta.
Życiorys.
W 1996 ukończył studia medyczne na Colorado State University ze specjalnością chirurg sercowo-naczyniowy, a w 2002 studia podyplomowe w University of Colorado School of Medicine, w 2006 uzyskał dyplom magistra informatyki medycznej na Uniwersytecie Minnesoty.
29 czerwca 2009 został wybrany przez NASA kandydatem na astronautę, później przechodził szkolenie na inżyniera pokładowego.
Od 22 lipca do 11 grudnia 2015 uczestniczył w misji Sojuz TMA-17M i uczestniczył w Ekspedycji 44 i 45 na Międzynarodową Stację Kosmiczną (ISS). Spędził wówczas 141 dni w kosmosie i odbył spacery kosmiczne, które trwały łączenie 15 godzin i 5 minuty.
Drugi lot w kosmos odbył statkiem SpaceX 27 kwietnia 2022. Uczestniczył wówczas w Ekspedycji 67 na ISS. Planowany powrót na Ziemię we wrześniu 2022.

</doc>
<doc id="4245241" url="https://pl.wikipedia.org/wiki?curid=4245241" title="Shaqe Çoba">
Shaqe Çoba

Shaqe Çoba właśc. Marie Shiroka (ur. 1875 w Szkodrze, zm. w grudniu 1954 tamże) – albańska nauczycielka, działaczka feministyczna.
Życiorys.
Córka Zefa Shiroki. Pochodziła z zamożnej rodziny mieszczańskiej ze Szkodry. Uczyła się początkowo w szkole w rodzinnej miejscowości, a następnie kontynuowała naukę w austriackiej szkole w Zagrzebiu. W 1904 wyjechała na studia z zakresu nauk politycznych, które odbywała na uniwersytecie we Florencji. W czasie pobytu we Włoszech poznała swojego przyszłego męża Ndoca Çobę, znanego działacza politycznego i przyszłego ministra finansów Albanii. 
Po powrocie do kraju, 3 sierpnia 1920 Shaqe Çoba założyła stowarzyszenie Gruaja Shqiptare (Kobieta Albańska), które zgromadziło grupę zwolenniczek emancypacji ze Szkodry. W organizacji działały wspólnie kobiety z rodzin muzułmańskich i chrześcijańskich. Çoba stanęła na czele tej organizacji i zajęła się działalnością charytatywną, organizując zbiórki pieniędzy na rzecz ofiar wojny, a także na rzecz wsparcia armii albańskiej walczącej z inwazją jugosłowiańską w rejonie Kopliku. W czasie zbiórek działaczki organizacji nosiły biały strój z inicjałami G.Sh. W latach 1920-1921 organizacja wydawała w Szkodrze własne pismo "Gruaja Shqiptare", informując o efekcie zbiórek pieniężnych, ale także publikując informacje i porady dla gospodyń domowych. Czasopismo było pierwszym pismem kobiecym, wydawanym w Albanii pisanym przez kobiety i dla kobiet. W 1921 na łamach czasopisma pojawiły się artykuły dotyczące roli kobiety w społeczeństwie albańskim i problemów wychowawczych. W tym samym roku pismo upadło z powodów finansowych. W 1945 władze komunistyczne aresztowały Ndoca Çobę, który w marcu zmarł w więzieniu. Shaqe Çoba zmarła w nędzy w 1954 roku.
W listopadzie 2002 prezydent Albanii Alfred Moisiu uhonorował pośmiertnie Shaqe Çobę orderem Naima Frasheriego za udział w walce o emancypację kobiet i za działalność patriotyczną.
Owocem małżeństwa Shaqe i Ndoca Çoby był syn Karl Çoba (1907-1968).

</doc>
<doc id="4245243" url="https://pl.wikipedia.org/wiki?curid=4245243" title="Linia kolejowa Nauen – Oranienburg">
Linia kolejowa Nauen – Oranienburg

Linia kolejowa Nauen – Oranienburg – dawna lokalna, niezelektryfikowana linia kolejowa biegnąca przez teren kraju związkowego Brandenburgia, w Niemczech. Łączyła ona Nauen przez Kremmen z Oranienburgiem.

</doc>
<doc id="4245244" url="https://pl.wikipedia.org/wiki?curid=4245244" title="Glenbeigh (stacja kolejowa)">
Glenbeigh (stacja kolejowa)

Glenbeigh – nieistniejąca stacja kolejowa na linii kolejowej Farranfore – Valentia Harbour w Glenbeigh w hrabstwie Kerry w Irlandii. Została otwarta 12 września 1893 i zamknięta 1 lutego 1960.
W 2014 roku w Glenbeigh odsłonięto pomnik upamiętniający istnienie w tym miejscu stacji kolejowej.

</doc>
<doc id="4245261" url="https://pl.wikipedia.org/wiki?curid=4245261" title="Pas miedniczny">
Pas miedniczny



</doc>
<doc id="4245262" url="https://pl.wikipedia.org/wiki?curid=4245262" title="Gerard Francis Loft">
Gerard Francis Loft

Gerard Francis Loft SM (ur. 6 kwietnia 1933 w Wellington, zm. 4 lutego 2007) – nowozelandzki duchowny rzymskokatolicki, marista, misjonarz, biskup Auki.
Biografia.
Gerard Francis Loft urodził się 1 lutego 1879 w Wellington w Nowej Zelandii. W 1954 złożył śluby zakonne. 20 lipca 1958 otrzymał święcenia prezbiteriatu i został kapłanem Towarzystwa Maryi (marystów). W 1959 wyjechał na misje na Wyspy Salomona.
5 grudnia 1983 papież Jan Paweł II mianował go biskupem nowo powstałej diecezji Auki. 11 marca 1984 przyjął sakrę biskupią z rąk arcybiskupa Honiary Daniela Stuyvenberga SM. Współkonsekratorami byli arcybiskup Port Moresby Peter Kurongku oraz biskup Gizo Eusebius John Crawford OP.
Biskup Loft spędzał większość czasu na łodzi płynącej z wyspy na wyspę. Dał się poznać szczególnie jako opiekun chorych i cierpiących oraz z walki z kulturowym tabu wymierzonym przeciwko kobietom i porodom.
19 października 2004 zrezygnował z katedry i powrócił do ojczyzny, gdzie zmarł 4 lutego 2007.

</doc>
<doc id="4245263" url="https://pl.wikipedia.org/wiki?curid=4245263" title="Sergiusz Bagocki">
Sergiusz Bagocki

Sergiusz Bagocki (ros. Сергей Юстинович Багоцкий; ur. 11 sierpnia 1879 w Opoczce, zm. 15 marca 1953 w Moskwie) – rosyjski lekarz, rewolucjonista, redaktor pism robotniczych.
Życiorys.
Uczęszczał do gimnazjum gubernialnego w Płocku, gdzie pracował wówczas jego ojciec. Otrzymawszy świadectwo dojrzałości studiował medycynę w Petersburgu. Tam też około 1900 związał się z ruchem studenckim i rewolucyjnym. Od 1904 działał w Warszawie wchodząc w skład kierownictwa Komitetu Warszawskiego Wojskowo-Rewolucyjnej Organizacji oraz komitetu redakcyjnego pisma „Sołdatskij Listok”. W 1905 został aresztowany i skazany na kilka lat więzienia oraz zesłanie do guberni irkuckiej na Syberii, skąd zbiegł w 1910. Schronił się w Krakowie, gdzie wstąpił w szeregi Socjaldemokracji Królestwa Polskiego i Litwy. Działał wówczas w Krakowskim Związku Pomocy dla Więźniów Politycznych redagując jego organ prasowy „Więzień Polityczny”. Pomagał też przebywającym na emigracji Włodzimierzowi Leninowi i Nadieżdzie Krupskiej. Wielokrotnie towarzyszył Leninowi w jego wycieczkach w okolice Krakowa, brał także udział w dwukrotnej wyprawie Lenina na Babią Górę oraz w jego wędrówkach po Tatrach.
W 1914 wyjechał do Szwajcarii, gdzie kontynuował przerwane studia medyczne, a następnie pracował jako lekarz. W styczniu 1916 wszedł w skład redakcji pisma „Listok”. Po zwycięstwie rewolucji październikowej powrócił na krótko do Rosji Radzieckiej, by od 1918 podjąć ponownie pracę w Szwajcarii w organach Międzynarodowego Komitetu Czerwonego Krzyża. Ogłosił wówczas kilka wspomnień z okresu szwajcarskiego i krakowskiego, które zostały wydrukowane na łamach czasopisma „Katorga i Ssyłka”.

</doc>
<doc id="4245264" url="https://pl.wikipedia.org/wiki?curid=4245264" title="Palaemonetes paludosus">
Palaemonetes paludosus

Palaemonetes paludosus – gatunek krewetki z rodziny Palaemonidae.
Opis (z wyróżnieniem cech grupy i cech gatunku).
Charakterystyczne dla krewetek z rodzaju "Palaemonetes" jest dobrze rozwinięte rostrum okrywające wyrostki grzbietowe i brzuszne, gładki pancerz i odwłok, zaokrąglone odnóża brzuszne oraz dobrze rozwinięte oczy z barwną rogówką.
Palaemonetes paludosus mają od sześciu do ośmiu zębów na grzbietowej powierzchni rostrum oraz trzy do czterech na powierzchni brzusznej. Krewetki te są przeźroczyste i osiągają średnio 47mm długości. Występuje dymorfizm płciowy – na endopoditach 2 pary pleopodiów samców znajduje się appendix masculina przyczepiony do appendix interna. Poza tym, endopodity na pierwszej parze pleopodiów są u samców większe niż u samic.(Baranowski C. 2011)
Występowanie.
Występuje w wielu siedliskach słodkowodnych. Gatunek jest szeroko rozpowszechniony w środkowych Stanach Zjednoczonych, aż po wschodni Teksas. Gatunek został również wprowadzony do południowej Kalifornii i w północnym Meksyku. (De Grave, S. &amp; Rogers, C. 2013).
Ekologia.
"Palaemonetes paludosus" rozmnażają się płciowo. Jajniki samic w okresie godowym przyjmują zielonkawe zabarwienie. Samce przeprowadzają kopulację po wylince (ponieważ ich egzoszkielet jest wtedy miękki). Spermatofor jest przenoszony przez samca na samicę, gdzie pozostaje aż do złożenia jaj. Część spermatoforu rozpuszcza się, a plemniki są uwalniane, co powoduje zewnętrzne zapłodnienie jaj, które następnie przylegają do kości udowych i szczecin na brzusznej powierzchni samicy. (Beck, T., B. Cowell. 1976)
Wylęg "Palaemonetes paludosus" z jaj po okresie inkubacji trwa ok. 13 dni w temperaturze od 26 do 28° C. Rozwój od wylęgu do dojrzałości trwa ok. 3 miesiące (temperatury poniżej 26° C opóźniają dojrzewanie). Rozwój larw składa się z trzech etapów. W pierwszym stadium larwalnym (larwy typu zoëa) osiągają rozmiary od 3,7 do 3,9 mm. Rostrum jest proste, z garbami grzbietowymi blisko podstawy i zwykle nie ma kolców. Brzuch ma sześć segmentów, dwa ostatnie są połączone z telsonem. Larwy mają żółtawy kolor, a pod pancerzem znajduje się ciemnozielonkawe żółtko.
Drugie stadium larwalne osiąga rozmiary od 3,8 do 4,1 mm. Cechą różnicującą jest to, że oczy zostają oddzielone od a na telsonie pojawia się para kolców.
Trzecie stadium larwalne to krewetki w rozmiarach od 3,8 do 4,4 mm. Charakterystyczna jest obecność uropodii i drugiego grzbietowego kolca na rostrum.
W stadium po larwalnym wydłuża się wić nosowa, na pleopodiach pojawiają się szczeciny, a rostrum posiada 3 grzbietowe kolce. (Dobkin, S. 1963)
Dieta jest zdominowana przez glony, ale żywią się również roślinami naczyniowymi, owadami wodnymi i innymi gruboziarnistymi substancjami organicznymi. W warunkach laboratoryjnych obserwowano zjadanie wodnych chwastów.
Są pokarmem dla wielu ryb i ptaków. Podatność na drapieżniki często jest odwrotnie proporcjonalna do złożoności siedliska. Przy większym zróżnicowaniu ekosystemu krewetki te, mają większą szansę na ukrycie się przed drapieżnikami. W ciągu dnia najczęściej bytują blisko dna zbiornika wodnego, by uniknąć zagrożenia ze strony np. ptactwa. Dodatkową formą kamuflażu jest ich przeźroczysta barwa. (Baranowski C. 2011)
Znaczenie w ochronie środowiska.
"Palaemonetes paludosus" są ważne dla przepływu energii i obrotu detrytusu w siedliskach słodkowodnych. Interakcje między tymi krewetkami, drapieżnikami bentosowymi i osobnikami nektonicznymi mają silny wpływ na gęstość denną i skład społeczny. Wszystkożerne krewetki są ważnymi organizatorami struktury społeczności i odgrywają kluczową rolę w zmniejszaniu pokrycia osadów na podłożach skalnych, co zwiększa populacje glonów.
Pasożytniczy izopod "Probopyrus pandalicola" używa "Palaemonetes paludosus" jako swojego gospodarza. Pasożyty te sterylizują samice, zapobiegając dojrzewaniu jajników. Powoduje to wzrost zewnętrznych cech płciowych męskiego osobnika. Wzrost szczypiec jest przyspieszany, a rozwój pleopodiów jest spowolniony. (Baranowski C. 2011)
Znaczenie dla gospodarki.
"Palaemonetes paludosus" jest używany przez ludzi jako gatunek hodowany w akwariach, ze względu na swój unikalny wygląd. (Baranowski C. 2011)
Aktualne kierunki badań naukowych charakteryzowanego gatunku.
W najnowszych badaniach dotyczących tego gatunku opisywany jest wpływ kofeiny na pracę serca. (Garnto K., Satterfield A., "et.al"., 2016).
Przeprowadzane były także badania dot. Wpływu fosforu na faunę zbiorników wodnych z wykorzystaniem "Palaemonetes paludosus." (Hagerthey S., Cook M., Kobza M., "et.al.," 2014)  

</doc>
<doc id="4245269" url="https://pl.wikipedia.org/wiki?curid=4245269" title="Dorrington (Kalifornia)">
Dorrington (Kalifornia)

Dorrington – jednostka osadnicza w Stanach Zjednoczonych, w stanie Kalifornia, w hrabstwie Calaveras.

</doc>
<doc id="4245270" url="https://pl.wikipedia.org/wiki?curid=4245270" title="Kamienica Pod Węgrem w Krakowie">
Kamienica Pod Węgrem w Krakowie

Kamienica Pod Węgrem – zabytkowa kamienica, zlokalizowana przy ulicy Grodzkiej na krakowskim Starym Mieście.
Historia kamienicy.
Kamienica została wzniesiona na przełomie XIV i XV wieku. Jej pierwszym właścicielem był Mertin. W 1735 została zakupiona przez Stanisława Rembskiego, z którego fundacji została przebudowana. Ostatnia przebudowa miała miejsce w 3 ćwierci XIX wieku na zlecenie Marcina Soczyńskiego. W 1942 w parterze kamienicy przebito podcienia.
Nazwa Kamienica Pod Węgrem, pochodząca od dawnego godła budynku, ma rodowód średniowieczny, jednak w źródłach notowana jest dopiero w 1899 i 1900.
2 maja 1967 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4245271" url="https://pl.wikipedia.org/wiki?curid=4245271" title="Forest Meadows">
Forest Meadows

Forest Meadows – jednostka osadnicza w Stanach Zjednoczonych, w stanie Kalifornia, w hrabstwie Calaveras.

</doc>
<doc id="4245272" url="https://pl.wikipedia.org/wiki?curid=4245272" title="Obręcz kończyny dolnej">
Obręcz kończyny dolnej

Obręcz kończyn dolnych (łac. "cingulum membri inferioris") albo obręcz miedniczna to zespół kości tworzących rodzaj pierścienia łączącego część wolną kończyny dolnej (tylnej) ze szkieletem osiowym, w którego skład wchodzą: kręgosłup, czaszka i klatka piersiowa.
W skład obręczy kończyny dolnej wchodzą dwie kości miedniczne ("os coxae"). Obie kości miedniczne wraz z kością krzyżową i kością guziczną tworzą stabilny pierścień kostny, zwany miednicą kostną (pelvis).
Funkcją obręczy miedniczej jest połączenie kończyn dolnych (tylnych) – kości udowych – z lędźwiowym odcinkiem kręgosłupa. Dodatkowo miednica pełni funkcję ochronną względem narządów podbrzusza tudzież wewnętrznych miednicy takich jak: kanały dróg moczowych oraz wewnętrzne narządy płciowe.
Kości miedniczne.
Kości miedniczne są największymi i najszerszymi kośćmi szkieletu ludzkiego. Każda składa się z trzech części, które w okresie dziecięctwa są oddzielone jednoznacznie warstwą chrząstki, natomiast u dorosłego osobnika stanowią jedność. Są to: kość biodrowa, łonowa oraz kulszowa. Na stronie zewnętrznej kości miednicznych znajdują się panewki - otoczone rąbkami panewek - które są miejscami stawowych połączeń kości udowych z miednicą.
Kość biodrowa.
Największą składającą się z dwóch części (trzonu i talerza) kością miednicy jest kość biodrowa. Granica między nimi jest zaznaczona obecnością kreski łukowatej (linea arcuata). Trzon kości biodrowej (corpus ossis ilii) stanowi zgrubiałą część wytwarzającą górny odcinek panewki. Stanowi także miejsce przyczepu części mięśnia prostego uda - od strony zewnątrz - oraz włókna zasłaniacza wewnętrznego (po stronie wewnętrznej trzonu kości jak sugeruje jego nazwa).
Kość kulszowa.
Dolny i tylny obszar kości miednicznej tworzy kość kulszowa (os ischii). Wyróżnia się w niej trzon, który tworzy część panewki kości udowej oraz gałąź (ramus ossis ischii). Gałąź kości kulszowej jest cienkim, spłaszczonym fragmentem służącym jako pole przyczepu dla części zasłaniacza zewnętrznego oraz wewnętrznego, niektórych włókien mięśnia przywodziciela wielkiego i mięśnia poprzecznego głębokiego krocza.
Kość łonowa.
Stanowi frontalną część kości miednicznej. Buduje ją trzon oraz dwie gałęzie - górna i dolna. Trzon tworzy częściowo panewkę - miejsce ułożenia nasady kości udowej w miednicznej.
Panewki.
Leżą na zewnętrznych powierzchniach kości miednicznych. Kulistego kształtu głębokie zagłębienie kształtowane przez kość łonową, biodrową i kulszową. Panewki są miejscami dopasowanymi swoimi kształtami do nasady kości udowych, dzięki czemu służą ich połączeniu z miednicą przy pomocy stawu.
Różnice anatomiczne w budowie miednicy u mężczyzn i kobiet.
Odmienności płciowe w budowie miednicy można zaobserwować już u płodu. Spojenie łonowe noworodka męskiego jest widocznie wyższe od żeńskiego. Jednak jednoznaczne i charakterystyczne różnice płciowe występują dopiero u osoby dojrzałej, gdyż w okresie pokwitania miednica kobiet jest dostosowywana do porodu.
Kobieca miednica posiada szeroko na boki rozstawione talerze kości biodrowych. U mężczyzn są one ułożone bardziej stromo. Kość krzyżowa kobiet jest stosunkowo szersza i bardziej płaska niż męska.

</doc>
<doc id="4245275" url="https://pl.wikipedia.org/wiki?curid=4245275" title="Turritopsis dohrnii">
Turritopsis dohrnii

Turritopsis dohrnii – gatunek niewielkiego stułbiopława z rodziny Oceanidae.
Występuje u wybrzeży Japonii, w Oceanie Spokojnym oraz w atlantyckich wodach u wybrzeży Panamy, Florydy, Hiszpanii oraz Włoch. Prawdopodobnie początkowo zajmowała mniejsze terytorium, jednak została zawleczona w wodach balastowych statków na pozostałe obszary. Ze względu na znaczne różnice fenotypowe przy niemalże identycznych genotypach zajmowanie przez nią coraz większych obszarów nazywane jest „cichą inwazją”.
Jak większość gatunków z gromady stułbiopławów, "Turritopsis dohrnii" rozwija się z orzęsionej wolno pływającej larwy określanej mianem planuli. Po przytwierdzeniu do podłoża, z planuli rozwija się stadium polipa, który poprzez rozmnażanie bezpłciowe tworzy kolonie. Z podziału polipa rozwija się rozmnażające się płciowo stadium meduzy. Dorosłe meduzy mają bardzo małe rozmiary, są przezroczyste z wyjątkiem znajdujących się wewnątrz ciała komórek światłoczułych, które mają intensywnie czerwony kolor.
"Turritopsis dohrnii" posiada niezwykłą zdolność do powrotu ze stadium płciowo dojrzałego do niedojrzałego, nawet wielokrotnie. W sytuacji stresowej zarówno młoda jak i dojrzała meduza „odwraca” swój cykl życiowy i stopniowo przekształca się w kolonię polipa. Ta umiejętność czyni ją biologicznie nieśmiertelną, przez co została nazwana „nieśmiertelną meduzą” (immortal jellyfish).
Podobne zdolności zostały udokumentowane u "Laodicea undulata" oraz "Aurelia sp."
Wcześniej sklasyfikowana jako "Turritopsis nutricula".

</doc>
<doc id="4245276" url="https://pl.wikipedia.org/wiki?curid=4245276" title="Miłość w Zakopanem">
Miłość w Zakopanem

Miłość w Zakopanem – autorski utwór polskiego piosenkarza Sławomira, wydany w 2017.
Do utworu został zrealizowany oficjalny teledysk, który miał premierę 23 kwietnia 2017 w serwisie YouTube. W klipie zostały wykorzystane ujęcia z koncertów Zapały w Niedźwiedziu i Błaszkach. W grudniu 2017 YouTube opublikował film "YouTube Rewind 2017" podsumowujący kończący się rok i pokazujący najpopularniejsze trendy panujące na platformie; wyniki oglądalności teledysku dały mu pierwsze miejsce w Polsce. Od dnia premiery został wyświetlony łącznie ponad 244 mln razy.
Singiel był certyfikowany poczwórną diamentową płytą za sprzedaż w ponad 400 tys. nakładzie w Polsce.
Utwór znalazł się w grze "Just Dance 2019", wydanej przez Ubisoft na platformy Nintendo Switch, Wii, PlayStation 4, Xbox One, Xbox 360 i Wii U.

</doc>
<doc id="4245277" url="https://pl.wikipedia.org/wiki?curid=4245277" title="François l'Olonnais">
François l'Olonnais



</doc>
<doc id="4245278" url="https://pl.wikipedia.org/wiki?curid=4245278" title="Pięciornik piaskowy">
Pięciornik piaskowy

Pięciornik piaskowy ("Potentilla arenaria)" – gatunek rośliny z rodziny różowatych. Roślina gęstokępkowa, wieloletnia. Występuje w klimacie umiarkowanym. W Polsce jest dość pospolity. Występuje w siedliskach suchych, trawiastych, na obrzeżach lasów. Preferuje gleby piaszczyste.
Zastosowanie.
Roślina wykorzystywana na rabatach mieszanych i w alpinariach. Walorem są ozdobne liście i kwiaty. Wymaga słonecznego stanowiska. Rozmnażanie przez wysiew nasion na początku wiosny, korzystniej przez podział roślin wczesną wiosną lub jesienią. 

</doc>
<doc id="4245281" url="https://pl.wikipedia.org/wiki?curid=4245281" title="Wybory parlamentarne w Dżibuti w 2018 roku">
Wybory parlamentarne w Dżibuti w 2018 roku

Wybory parlamentarne w Dżibuti w 2018 roku odbyły się 23 lutego. W ich wyniku wybranych zostało 65 deputowanych do Zgromadzenia Narodowego.
Bojkot wyborów.
Wybory zostały zbojkotowane przez główne partie opozycyjne, w tym niektóre partie tworzące koalicję „Unia na rzecz Zbawienia Narodowego” (USN), które zdobyły 10 mandatów w poprzednich wyborach w 2013 roku.
Wyniki wyborów.
Wybory parlamentarne do Zgromadzenia Narodowego wygrała „Unia na rzecz Większości Prezydenckiej” na którą oddano 87,83% ważnych głosów co przełożyło się na 57 mandatów. Frekwencja wyborcza wyniosła 67,10%.

</doc>
<doc id="4245284" url="https://pl.wikipedia.org/wiki?curid=4245284" title="Mokelumne Hill">
Mokelumne Hill

Mokelumne Hill – jednostka osadnicza w Stanach Zjednoczonych, w stanie Kalifornia, w hrabstwie Calaveras.

</doc>
<doc id="4245285" url="https://pl.wikipedia.org/wiki?curid=4245285" title="Łubin biały">
Łubin biały

Łubin biały ("Lupinus albus" L.) – gatunek rośliny z rodziny bobowatych ("Fabaceae"). Roślina roczna tradycyjnie uprawiana w regionie śródziemnomorskim. Osiąga od 30 do 120 cm wysokości i ma szeroki zasięg w basenie Morza Śródziemnego. Ma duże wymagania glebowe oraz długi okres wegetacji. Ma właściwości silnie przeczyszczające. Rozwolnienie może powodować już jedno ziarenko. W dużych ilościach może być trujący. 
Występowanie.
Gatunek szeroko rozpowszechniony w formie dzikiej na południowych Bałkanach, Sycylii, Korsyce i Sardynii oraz na wyspach Morza Egejskiego, a także w Izraelu, Palestynie i zachodniej Turcji. Występuje na łąkach, pastwiskach i trawiastych stokach, głównie na piaszczystych i kwaśnych glebach. Uprawia się go w całym regionie Morza Śródziemnego, a także w Egipcie, Sudanie, Etiopii, Syrii, Europie Środkowej i Zachodniej, USA i Ameryce Południowej, w tropikalnej i południowej Afryce, Rosji i na Ukrainie. Starożytny kultywar białego łubinu pod lokalną nazwą "hanchcoly" był uprawiany do niedawna w zachodniej Gruzji. Uprawa łubinu białego w Polsce nie jest rozpowszechniona z powodu braku odpowiednich odmian. Jednak gatunek ten odznacza się dużym potencjałem plonotwórczym.

</doc>
<doc id="4245286" url="https://pl.wikipedia.org/wiki?curid=4245286" title="Cmentarz Elsnerów w Toruniu">
Cmentarz Elsnerów w Toruniu

Cmentarz Elsnerów w Toruniu – nieczynny cmentarz wyznaniowy w Toruniu.
Lokalizacja.
Cmentarz znajduje się w prawobrzeżnej części miasta, w dzielnicy Bielany, na terenie Stacji pomp Stare Bielany, przy ul. św. Józefa 37-45.
Historia.
Cmentarz powstał w 1811 roku na terenie folwarku bielańskiego, znajdującego się w obecnej dzielnicy Torunia - Bielany. Grzebano na nim wyłącznie członków rodziny Elsnerów, którzy byli dzierżawili tego terenu. Łącznie na cmentarzu pochowano 26 osób, a ostatniego pochówku dokonano 1873 roku. W latach 80. XIX w. rodzina Elsnerów przestała dzierżawić folwark bielański, a opiekę nad cmentarzem przejęły władze Torunia. W 1894 roku, gdy w sąsiedztwie cmentarza powstała stacja pomp, ogrodzono go i urządzono na tym terenie park. Po 1945 roku cmentarz popadł w zapomnienie.
W 1982 roku kompleks stacji pomp wpisano do rejestru zabytków. 
Na początku lat 90. XX w. teren uporządkowano. Odtworzono wówczas i ogrodzono kwatery oraz wykonano krzyż nagrobny. W 2005 roku z inicjatywy Toruńskich Wodociągów ponownie odnowiono cmentarz. 
Pochowani.
Spoczywają tu:

</doc>
<doc id="4245287" url="https://pl.wikipedia.org/wiki?curid=4245287" title="Wybory samorządowe w Polsce w 1939 roku">
Wybory samorządowe w Polsce w 1939 roku



</doc>
<doc id="4245288" url="https://pl.wikipedia.org/wiki?curid=4245288" title="Mountain Ranch">
Mountain Ranch

Mountain Ranch – jednostka osadnicza w Stanach Zjednoczonych, w stanie Kalifornia, w hrabstwie Calaveras.

</doc>
<doc id="4245290" url="https://pl.wikipedia.org/wiki?curid=4245290" title="Nova Scotia Men's Provincial Championship">
Nova Scotia Men's Provincial Championship



</doc>
<doc id="4245292" url="https://pl.wikipedia.org/wiki?curid=4245292" title="Nova Scotia Men's Molson Provincial Championship 2010">
Nova Scotia Men's Molson Provincial Championship 2010



</doc>
<doc id="4245294" url="https://pl.wikipedia.org/wiki?curid=4245294" title="Nova Scotia Men's Molson Provincial Championship 2011">
Nova Scotia Men's Molson Provincial Championship 2011



</doc>
<doc id="4245297" url="https://pl.wikipedia.org/wiki?curid=4245297" title="Nova Scotia Men's Molson Provincial Championship 2012">
Nova Scotia Men's Molson Provincial Championship 2012



</doc>
<doc id="4245299" url="https://pl.wikipedia.org/wiki?curid=4245299" title="Nova Scotia Men's Molson Provincial Championship 2013">
Nova Scotia Men's Molson Provincial Championship 2013



</doc>
<doc id="4245301" url="https://pl.wikipedia.org/wiki?curid=4245301" title="Nova Scotia Men's Molson Provincial Championship 2014">
Nova Scotia Men's Molson Provincial Championship 2014



</doc>
<doc id="4245304" url="https://pl.wikipedia.org/wiki?curid=4245304" title="Clearwater Nova Scotia Men's Provincial Championship 2015">
Clearwater Nova Scotia Men's Provincial Championship 2015



</doc>
<doc id="4245306" url="https://pl.wikipedia.org/wiki?curid=4245306" title="Henryk Malinowski (komunista)">
Henryk Malinowski (komunista)

Henryk Malinowski, właśc. Chaim Roth (ur. 26 maja 1911 we Włocławku, zm. 8 marca 1970 w Warszawie) – polski działacz komunistyczny, publicysta.
Życiorys.
Pochodził z rodziny drobnomieszczańskiej. Po ukończeniu gimnazjum, z uwagi na trudne warunki materialne, nie mógł podjąć studiów. Przez pewien czas pracował w szkolnictwie. Jednakże ze względu na swoje lewicowe poglądy rychło stracił pracę. W 1930 roku wstąpił do KPP, czynnie włączając się w nurt życia partii. Jako funkcjonariusz KPP w latach 1932-1938 działał na obszarze Płocka. Był m.in. członkiem Komitetu Okręgowego KPP w Płocku. We wrześniu 1938 został osadzony w Berezie Kartuskiej. Po wybuchu II wojny światowej przedostał się do ZSRR. W sierpniu 1943 roku zgłosił się na ochotnika do 1 Dywizji Wojska Polskiego. Przydzielony został do aparatu polityczno-wychowawczego. Od 1944 roku był członkiem PPR.
Po wyzwoleniu pracował cały czas w aparacie politycznym, zajmując kierownicze stanowiska w wydziałach propagandy. Początkowo na terenie Bydgoszczy, później w Łodzi i w Warszawie. Prowadził także działalność naukową i publicystyczną. Przez wiele lat współpracował z "Trybuną Pomorską", "Gazetą Zachodnią" i "Gazetą Pomorską". Zamieszczał liczne artykuły, recenzje i głosy dyskusyjne w "Nowych Drogach", "Z Pola Walki" oraz innych czasopismach, wypowiadając się przede wszystkim na tematy związane z klasowym ruchem robotniczym. Był współautorem zbiorowego "Historia polskiego ruchu robotniczego 1864-1964" (Warszawa 1967) oraz autorem prac samodzielnych "Program i polityka rolna Komunistycznej Partii Robotniczej Polski 1918-1923" (Warszawa 1954) i "Szkice z dziejów klasy robotniczej. Wybrane zagadnienia z lat 1917-1919" (Warszawa 1973).
Autor haseł w "Słowniku biograficznym działaczy polskiego ruchu robotniczego".
Zmarł w Warszawie, pochowany na cmentarzu komunalnym.

</doc>
<doc id="4245307" url="https://pl.wikipedia.org/wiki?curid=4245307" title="Murphys">
Murphys

Murphys – jednostka osadnicza w Stanach Zjednoczonych, w stanie Kalifornia, w hrabstwie Calaveras.

</doc>
<doc id="4245308" url="https://pl.wikipedia.org/wiki?curid=4245308" title="Kamienica Gesnera">
Kamienica Gesnera

Kamienica K. Gesnera – neobarokowa kamienica znajdująca się przy ul. Roosvelta 17 w Łodzi.
Elewacja jest w stylu neobarokowym. Na jej skrajnych osiach poddasze zastąpiono loggiami, a w latach międzywojennych zaadaptowano je na pomieszczenia mieszkalne. We wnętrzach znajduje się stylowa boazeria i stolarka drzwiowa. Zachowała się także część oryginalnej sztukaterii sufitowej oraz malowidła.
Historia.
Kamienica została zbudowana w 1895 według projektu Gustawa Landaua-Gutentegera na zamówienie K. Gesnera. Przy prowadzeniu prac przygotowawczych do kompleksowej renowacji ustalono, że kamienicę zaprojektował na początku Gustaw Landau-Gutenteger, a nie jak dotychczas przypisywano Franciszek Chełmiński. 
W latach 1918–1919 siedziba Zjednoczonej Rady Delegatów Robotniczych miasta Łodzi, o czym informuje pamiątkowa tablica znajdująca się na elewacji.
Obecnie w kamienicy znajduje się Dom Literatury w Łodzi, zaś budynek przeznaczony jest do gruntownej renowacji. Kamienica ma być odnowiona do końca czerwca 2019 r.
Budynek wpisany jest do rejestru zabytków pod numerem A/354 z 11.10.1994.

</doc>
<doc id="4245309" url="https://pl.wikipedia.org/wiki?curid=4245309" title="Charles Walker">
Charles Walker

Charles David Walker (ur. 29 sierpnia 1948 w Bedford w stanie Indiana) – amerykański inżynier i astronauta.
Życiorys.
W 1966 ukończył szkołę w Bedford, a w 1971 inżynierię aeronautyczną na Purdue University, pracował jako technik inżynieryjny oraz strażak leśny w United States Forest Service. Brał udział w opracowywaniu projektów inżynieryjnych, 19 lipca 1983 otrzymał amerykański patent nr 4394246 na aparat do elektroforezy ze sterowaniem transmisją. W 1977 rozpoczął pracę inżyniera testowego w korporacji McDonnell Douglas, 1979-1986 był głównym inżynierem testowym i specjalistą ładunku, zajmował się projektem wykorzystywania elektroforezy w kosmosie. 1 lipca 1983 został wybrany przez NASA jako kandydat na astronautę, był szkolony jako specjalista ładunku w Centrum Kosmicznym im. Johna F. Kennedy’ego.
Od 30 sierpnia do 5 września 1984 uczestniczył w misji STS-41-D, trwającej 6 dni i 57 minut. Wyniesiono na orbitę satelitę telekomunikacyjnego SBS-D dla łączności prywatnej, wojskowego LEASAT/SYNCOM 2 i łącznościowego Telstar 3C, skierowanego na orbitę geostacjonarną. Od 12 do 19 kwietnia 1985 był specjalistą ładunku misji STS-51-D trwającej 6 dni, 23 godziny i 55 minut. Umieszczono na orbicie dwa satelity telekomunikacyjne. Od 27 listopada do 3 grudnia 1985 brał udział w misji STS-61-B trwającej 6 dni, 21 godzin i 4 minuty. Na orbicie zostały wówczas umieszczone kolejne trzy satelity telekomunikacyjne.

</doc>
<doc id="4245314" url="https://pl.wikipedia.org/wiki?curid=4245314" title="Rancho Calaveras">
Rancho Calaveras

Rancho Calaveras – jednostka osadnicza w Stanach Zjednoczonych, w stanie Kalifornia, w hrabstwie Calaveras.

</doc>
<doc id="4245317" url="https://pl.wikipedia.org/wiki?curid=4245317" title="Rail Road Flat">
Rail Road Flat

Rail Road Flat – jednostka osadnicza w Stanach Zjednoczonych, w stanie Kalifornia, w hrabstwie Calaveras.

</doc>
<doc id="4245319" url="https://pl.wikipedia.org/wiki?curid=4245319" title="Hypochniciellum">
Hypochniciellum

Hypochniciellum Hjortstam &amp; Ryvarden – rodzaj grzybów z rodziny błonkowatych ("Atheliaceae"). Należy do niego jeden gatunek, pozostałe zostały przeniesione do rodzaju "Amylocorticiellum".

</doc>
<doc id="4245321" url="https://pl.wikipedia.org/wiki?curid=4245321" title="Yukon/NWT Men's Curling Championship 2013">
Yukon/NWT Men's Curling Championship 2013



</doc>
<doc id="4245323" url="https://pl.wikipedia.org/wiki?curid=4245323" title="Yukon/NWT Men's Curling Championship 2012">
Yukon/NWT Men's Curling Championship 2012



</doc>
<doc id="4245325" url="https://pl.wikipedia.org/wiki?curid=4245325" title="Yukon/NWT Men's Curling Championship 2011">
Yukon/NWT Men's Curling Championship 2011



</doc>
<doc id="4245327" url="https://pl.wikipedia.org/wiki?curid=4245327" title="Yukon/NWT Men's Curling Championship 2010">
Yukon/NWT Men's Curling Championship 2010



</doc>
<doc id="4245329" url="https://pl.wikipedia.org/wiki?curid=4245329" title="Yukon/NWT Men's Curling Championship 2009">
Yukon/NWT Men's Curling Championship 2009



</doc>
<doc id="4245331" url="https://pl.wikipedia.org/wiki?curid=4245331" title="Yukon/NWT Men's Curling Championship">
Yukon/NWT Men's Curling Championship



</doc>
<doc id="4245332" url="https://pl.wikipedia.org/wiki?curid=4245332" title="Yukon/NWT Men's Curling Championship 2014">
Yukon/NWT Men's Curling Championship 2014



</doc>
<doc id="4245334" url="https://pl.wikipedia.org/wiki?curid=4245334" title="Vallecito">
Vallecito

Vallecito – jednostka osadnicza w Stanach Zjednoczonych, w stanie Kalifornia, w hrabstwie Calaveras.

</doc>
<doc id="4245337" url="https://pl.wikipedia.org/wiki?curid=4245337" title="Afrojeż somalijski">
Afrojeż somalijski

Afrojeż somalijski ("Atelerix sclateri") – gatunek ssaka z rodziny jeżowatych. Jest gatunkiem endemicznym występującym w Somalii.
Występowanie.
Jest gatunkiem endemicznym. Zamieszkuje tereny zakrzewione i zalesione, a także trawiaste tereny sawanny. Zarejestrowany jedynie na kilku stanowiskach w północnej Somalii.
Morfologia.
W porównaniu z innymi jeżami jest stosunkowo duży. Długość ciała wynosi średnio od 206 do 263 mm. Średnia waga u dorosłego osobnika wynosi ok. 66 g. Grzbiet ciała pokryty ciemnymi igłami o gładkiej powierzchni. Brzuszna strona pokryta miękkimi włosami o białej lub jasnopłowej barwie, niekiedy w tylnej części brzucha występują ciemne plamy. Ma czarną maskę, której część nieznacznie zachodzi na policzek. Cechuje się białym czołem, natomiast na ciemieniu znajduje się wąski pas igieł. Uszy małe, zaokrąglone, krótsze niż przyległe do nich kolce. Kończyny są krótkie, ciemne, o pięciu palcach. Ma bardzo krótki ogon, pokryty drobnymi i bladymi włosami.
Odżywianie.
Jest to zwierzę wszystkożerne.
Ochrona i zagrożenia.
IUCN uznaje afrojeża somalijskiego za gatunek najmniejszej troski. Powinien być jednak klasyfikowany jako narażony. Wskazuje na to: niewielka liczba osobników, wąski zasięg występowania, a także jego nieobecność w miejscach, gdzie teoretycznie mógłby występować.

</doc>
<doc id="4245338" url="https://pl.wikipedia.org/wiki?curid=4245338" title="Józef Wereszczyński (1530-1598)">
Józef Wereszczyński (1530-1598)



</doc>
<doc id="4245341" url="https://pl.wikipedia.org/wiki?curid=4245341" title="Dominion of Canada Northern Ontario Men's Curling Championship 2008">
Dominion of Canada Northern Ontario Men's Curling Championship 2008



</doc>
<doc id="4245343" url="https://pl.wikipedia.org/wiki?curid=4245343" title="The Dominion Northern Ontario Provincial Men's Championship 2009">
The Dominion Northern Ontario Provincial Men's Championship 2009



</doc>
<doc id="4245346" url="https://pl.wikipedia.org/wiki?curid=4245346" title="The Dominion Northern Ontario Provincial Men's Championship 2010">
The Dominion Northern Ontario Provincial Men's Championship 2010



</doc>
<doc id="4245348" url="https://pl.wikipedia.org/wiki?curid=4245348" title="The Dominion Northern Ontario Provincial Men's Championship 2011">
The Dominion Northern Ontario Provincial Men's Championship 2011



</doc>
<doc id="4245350" url="https://pl.wikipedia.org/wiki?curid=4245350" title="The Dominion Northern Ontario Provincial Men's Championship 2012">
The Dominion Northern Ontario Provincial Men's Championship 2012



</doc>
<doc id="4245352" url="https://pl.wikipedia.org/wiki?curid=4245352" title="The Dominion Northern Ontario Men's Curling Championship 2013">
The Dominion Northern Ontario Men's Curling Championship 2013



</doc>
<doc id="4245354" url="https://pl.wikipedia.org/wiki?curid=4245354" title="The Dominion Northern Ontario Men’s Curling Championship">
The Dominion Northern Ontario Men’s Curling Championship



</doc>
<doc id="4245364" url="https://pl.wikipedia.org/wiki?curid=4245364" title="Disneyland Resort (stacja MTR)">
Disneyland Resort (stacja MTR)

Disneyland Resort (chiński: 迪士尼) – jedna ze stacji MTR, systemu szybkiej kolei w Hongkongu, na Disneyland Resort Line. Została otwarta 1 sierpnia 2005. 
Została zbudowana specjalnie od obsługi Hong Kong Disneyland Resort, w dzielnicy Tsuen Wan, na wyspie Lantau.

</doc>
<doc id="4245368" url="https://pl.wikipedia.org/wiki?curid=4245368" title="Molson Canadian Men's Provincial Curling Championship">
Molson Canadian Men's Provincial Curling Championship



</doc>
<doc id="4245369" url="https://pl.wikipedia.org/wiki?curid=4245369" title="Molson Canadian Men's Provincial Curling Championship 2011">
Molson Canadian Men's Provincial Curling Championship 2011



</doc>
<doc id="4245371" url="https://pl.wikipedia.org/wiki?curid=4245371" title="Molson Canadian Men's Provincial Curling Championship 2012">
Molson Canadian Men's Provincial Curling Championship 2012



</doc>
<doc id="4245373" url="https://pl.wikipedia.org/wiki?curid=4245373" title="Molson Canadian Men's Provincial Curling Championship 2013">
Molson Canadian Men's Provincial Curling Championship 2013



</doc>
<doc id="4245374" url="https://pl.wikipedia.org/wiki?curid=4245374" title="Molson Canadian Men's Provincial Curling Championship 2014">
Molson Canadian Men's Provincial Curling Championship 2014



</doc>
<doc id="4245375" url="https://pl.wikipedia.org/wiki?curid=4245375" title="Chaber nadreński">
Chaber nadreński

Chaber nadreński ("Centaurea stoebe") – gatunek rośliny z rodziny astrowatych ("Asteraceae"). Występuje w Europie Środkowej i południowo-wschodniej (północna i zachodnia granica zasięgu biegnie przez Łotwę, Polskę, Niemcy i Francję). Jako gatunek introdukowany rośnie w Ameryce Północnej i Australii. W Polsce gatunek pospolity na znacznym obszarze, na północnym i południowym wschodzie kraju gatunek nierzadki.
Biologia i ekologia.
Siedlisko: Rośnie na suchych murawach, często na zboczach, poza tym na przydrożach i siedliskach ruderalnych. Na obszarach, na których jest inwazyjny, występuje głównie w siedliskach antropogenicznych (głównie w pobliżu dróg, sztucznych cieków wodnych, rurociągów), w miejscach gdzie gleby zostały naruszone przez działalność człowieka, pozbawionych pokrywy roślinnej.
Znaczenie gospodarcze.
Chaber nadreński w naturalnym środowisku formuje gęste skupiska. Jego obecność w ekosystemach zmniejsza żywotność innych roślin, zmniejsza różnorodność gatunkową środowisk roślinnych. Jego zawartość obniża wartość żerowiska dla zwierząt. Wykazuje działanie allelopatyczne ujemne na pobliskie rośliny, hamując ich wzrost i rozwój. Przyczynia się do wzrostu erozji górnych warstw gleby.
Systematyka i zmienność.
Wyróżnia się trzy podgatunki:

</doc>
<doc id="4245377" url="https://pl.wikipedia.org/wiki?curid=4245377" title="Súdwest Fryslân">
Súdwest Fryslân



</doc>
<doc id="4245379" url="https://pl.wikipedia.org/wiki?curid=4245379" title="Valley Springs (Kalifornia)">
Valley Springs (Kalifornia)

Valley Springs – jednostka osadnicza w Stanach Zjednoczonych, w stanie Kalifornia, w hrabstwie Calaveras.

</doc>
<doc id="4245381" url="https://pl.wikipedia.org/wiki?curid=4245381" title="Donald A. Thomas">
Donald A. Thomas

Donald Alan Thomas (ur. 6 maja 1955 w Cleveland) – amerykański inżynier i astronauta.
Życiorys.
W 1973 ukończył szkołę w Cleveland Heights w stanie Ohio, a w 1977 studia w Case Western Reserve University, w 1980 otrzymał dyplom magistra, a w 1982 doktora nauk materiałowych na Cornell University. Później został starszym członkiem personelu technicznego w AT&amp;T Bell Laboratories (Bell Labs) w Princeton, poza tym był adiunktem Wydziału Fizyki w Trenton State College w New Jersey, gdzie uzyskał dwa patenty. W 1987 przeniósł się z AT&amp;T do Lockheed Engineering and Sciences Company w Houston w Teksasie, gdzie odpowiadał za analizowanie materiałów używanych w ładunkach promów kosmicznych, a w 1988 został inżynierem materiałowym w Centrum Lotów Kosmicznych imienia Lyndona B. Johnsona. 
Kariera astronauty.
17 stycznia 1990 został wybrany przez NASA kandydatem na astronautę. W lipcu 1991 zakwalifikował się jako astronauta, przechodził szkolenie na specjalistę misji. Od 8 do 23 lipca 1994 uczestniczył w misji STS-65 z laboratorium naukowym IML-2 (International Microgravity Laboratory), trwającej 14 dni, 17 godzin i 55 minut. Od 13 do 22 lipca 1995 był specjalistą misji STS-70 trwającej 8 dni, 22 godziny i 20 minut. Od 4 do 8 kwietnia 1997 brał udział w misji STS-83 trwającej 3 dni, 23 godziny i 12 minut, która została skrócona z powodu awarii jednego z ogniw paliwowych. Od 1 do 17 lipca 1994 był specjalistą misji STS-94 trwającej 15 dni, 16 godzin i 44 minuty, będącej powtórzeniem lotu naukowego z laboratorium Spacelab MSL (Microgravity Science Laboratory).
Łącznie spędził w kosmosie 43 dni, 8 godzin i 11 minut. Od lipca 1999 do czerwca 2000 był dyrektorem operacji NASA w Centrum Wyszkolenia Kosmonautów im. J. Gagarina w Gwiezdnym Miasteczku. 
Opuścił NASA w lipcu 2007, gdy został dyrektorem Willard Hackerman Academy of Mathematics and Science k. Baltimore.

</doc>
<doc id="4245382" url="https://pl.wikipedia.org/wiki?curid=4245382" title="Wallace (Kalifornia)">
Wallace (Kalifornia)

Wallace – jednostka osadnicza w Stanach Zjednoczonych, w stanie Kalifornia, w hrabstwie Calaveras.

</doc>
<doc id="4245383" url="https://pl.wikipedia.org/wiki?curid=4245383" title="Ocean Park (stacja MTR)">
Ocean Park (stacja MTR)

Ocean Park (chiński: 海洋公園) – jedna ze stacji MTR, systemu szybkiej kolei w Hongkongu, na South Island Line. Została otwarta 28 grudnia 2016. 
Stacja obsługuje park rozrywki Ocean Park Hong Kong, w dzielnicy Southern, na wyspie Hongkong.

</doc>
<doc id="4245385" url="https://pl.wikipedia.org/wiki?curid=4245385" title="West Point (Kalifornia)">
West Point (Kalifornia)

West Point – jednostka osadnicza w Stanach Zjednoczonych, w stanie Kalifornia, w hrabstwie Calaveras.

</doc>
<doc id="4245386" url="https://pl.wikipedia.org/wiki?curid=4245386" title="Wong Chuk Hang (stacja MTR)">
Wong Chuk Hang (stacja MTR)

Wong Chuk Hang (chiński: 黃竹坑) – jedna ze stacji MTR, systemu szybkiej kolei w Hongkongu, na South Island Line. Została otwarta 28 grudnia 2016. 
Znajduje się w Wong Chuk Hang, w dzielnicy Southern, na wyspie Hongkong.

</doc>
<doc id="4245388" url="https://pl.wikipedia.org/wiki?curid=4245388" title="Mirosław Zdziarski">
Mirosław Zdziarski

Mirosław Zdziarski ps. "Tokarski", "Mirek", "Zawadzki" i in. (ur. 26 lutego 1892 w Cieślach, zm. 14 sierpnia 1937 w Moskwie) – polski działacz socjalistyczny i komunistyczny, publicysta. Zastępca członka Komitetu Centralnego Komunistycznej Partii Polski (1927).
Życiorys.
Pochodził ze zubożałej rodziny szlacheckiej o tradycjach patriotycznych. Jego ojciec Bolesław był agronomem, absolwentem
Instytutu Gospodarstwa Wiejskiego i Leśnictwa w Puławach, właścicielem 450-morgowego majątku ziemskiego, który otrzymał od ojca Pawła, powstańca styczniowego. Matka - Zofia z Sąchockich pracowała jako nauczycielka. Do szkoły średniej uczęszczał w Płocku, kształcąc się najpierw w gimnazjum gubernialnym, a później w gimnazjum Polskiej Macierzy Szkolnej, gdzie zdał maturę. W 1910 wstąpił na Wydział Filozoficzny Uniwersytetu Lwowskiego Studia wyższe odbywał we Lwowie i w Warszawie. Od 1908 roku był czynnym działaczem PPS-Lewicy rozpoczynając studia historyczne, których nie ukończył. Został sekretarzem sekcji zagranicznej PPS-Lewicy. W 1912 aresztowany przez policję carską na dworcu kolejowym w Łodzi, skazany w 1914 na cztery lata katorgi, zamienionej na dożywotnie zesłanie na Syberię. Po dwóch latach zbiegł do Irkucka, gdzie wstąpił do nielegalnej Socjaldemokratycznej Partii Robotniczej Rosji i doczekał amnestii w kwietniu 1917, po rewolucji lutowej i obaleniu caratu. Powróciwszy w 1918 roku do kraju rozpoczął aktywną działalność w szeregach Komunistycznej Partii Robotniczej Polski oraz klasowych związkach zawodowych. Był wówczas także jednym z redaktorów "Czerwonego Sztandaru", na którego łamach ogłaszał liczne artykuły. Wielokrotnie aresztowany uciekł w 1926 roku z więzienia na Pawiaku, a następnie wyjechał do ZSRR. Nadal działał na płaszczyźnie politycznej i publicystycznej. Przez kilka lat współredagował pismo "Krasnyj Internacjonal Profsojusov" oraz współpracował z pismami polskojęzycznymi wychodzącymi w ZSRR, głównie z "Trybuną Radziecką". W latach 30. pracownik naukowy Instytutu Naukowo-Badawczego Gospodarki Światowej i Polityki Światowej Akademii Nauk ZSRR w Moskwie.
W okresie "wielkiej czystki" 10 czerwca 1937 aresztowany przez NKWD. 14 sierpnia 1937 skazany przez Kolegium Wojskowe Sądu Najwyższego ZSRR na śmierć z zarzutu o "przynależność do organizacji kontrrewolucyjnej "Polska Organizacja Wojskowa"", stracony tego samego dnia. Ciało skremowano w krematorium na Cmentarzu Dońskim, prochy pochowano anonimowo (obecnie mogiła zbiorowa nr 1 na Nowym Cmentarzu Dońskim).
Zrehabilitowany 24 marca 1956 postanowieniem Kolegium Wojskowego SN ZSRR. 
W 1957 opublikowano w Polsce jego wspomnienia "Moje ucieczki".

</doc>
<doc id="4245390" url="https://pl.wikipedia.org/wiki?curid=4245390" title="Big 12 Conference Men’s Basketball Player of the Year">
Big 12 Conference Men’s Basketball Player of the Year



</doc>
<doc id="4245392" url="https://pl.wikipedia.org/wiki?curid=4245392" title="The Beth Sholom Men's Choir">
The Beth Sholom Men's Choir



</doc>
<doc id="4245395" url="https://pl.wikipedia.org/wiki?curid=4245395" title="NIVA Men's National League (2011/2012)">
NIVA Men's National League (2011/2012)



</doc>
<doc id="4245397" url="https://pl.wikipedia.org/wiki?curid=4245397" title="NIVA Men's National League (2012/2013)">
NIVA Men's National League (2012/2013)



</doc>
<doc id="4245399" url="https://pl.wikipedia.org/wiki?curid=4245399" title="NIVA Men's National League (2013/2014)">
NIVA Men's National League (2013/2014)



</doc>
<doc id="4245401" url="https://pl.wikipedia.org/wiki?curid=4245401" title="NIVA Men's National League (2016/2017)">
NIVA Men's National League (2016/2017)



</doc>
<doc id="4245404" url="https://pl.wikipedia.org/wiki?curid=4245404" title="Cabral">
Cabral

Bayaguana – miasto i gmina na Dominikanie, położone w północnej części prowincji Barahona. 
Opis.
Miasto obecnie zajmuje powierzchnię 131,65 km² i liczy 12 221 mieszkańców 1 grudnia 2010 . W miejscowości znajduje się Kościół Adwentystów Dnia Siódmego 

</doc>
<doc id="4245405" url="https://pl.wikipedia.org/wiki?curid=4245405" title="Twoje Radio (sieć)">
Twoje Radio (sieć)

Twoje Radio – nieistniejąca sieć radiowa w Polsce nadająca w latach 1995-2004.
Historia.
Koncesję na nadawanie wydano 5 stycznia 1995 dla stacji w Wałbrzychu. Pierwsza z sieci powstała w dniu 5.04.1995 w Wałbrzychu, następnie 1.06.1995 w Jeleniej Górze, a ostatni 20.12.2001 w Zielonej Górze. Właścicielem sieci przed 2001 było "Stowarzyszenie Jowisz", a od 2001 należało do Agory.
Nagranie z ok. 2001 Radia Jowisz.
Stacje radiowe.
Twoje Radio Jelenia Góra – nadawał w latach 1995-2004 na terenie byłego województwa Jeleniogórskiego i częściowo Legnickiego na 106,2 MHz i 94,4 MHz, Twoje Radio Wałbrzych – nadawał w latach 1995-2004 na terenie Wałbrzycha, Świebodzic, Świdnicy, Kamiennej Góry, Strzegomiu i Legnicy. Twoje Radio Zielona Góra – nadawał w latach 2001-2004.
Program.
Nadawana była muzyka lat 60, 70, 80 i początku lat 90 XX wieku. Podawane były informacje drogowe i ruch na przejściach granicznych.
Zasięg.
Zasięg sieci była w Południowo-zachodniej polski na terenie byłych województw Jeleniogórskiego, Legnickiego i Wałbrzyskiego, po 1999 na terenie Wojewódzka Dolnośląskiego i Lubuskiego.

</doc>
<doc id="4245406" url="https://pl.wikipedia.org/wiki?curid=4245406" title="Lee Morin">
Lee Morin

Lee Morin (ur. 9 września 1952 w Manchesterze w stanie New Hampshire) – amerykański astronauta.
Życiorys.
W 1974 ukończył matematykę i nauki elektryczne na University of New Hampshire, w 1978 został magistrem biochemii na New York University School of Medicine, w 1981 i 1982 uzyskał doktoraty z medycyny i mikrobiologii na Uniwersytecie Nowojorskim. W 1988 został magistrem zdrowia publicznego na University of Alabama. Służył w United States Navy, otrzymał stopień kapitana. 1 maja 1996 został wybrany przez NASA jako kandydat na astronautę, później był szkolony na specjalistę misji. Od 8 do 19 kwietnia 2002 uczestniczył w misji STS-110 na Międzynarodową Stację Kosmiczną trwającej 10 dni, 19 godzin i 42 minuty.

</doc>
<doc id="4245408" url="https://pl.wikipedia.org/wiki?curid=4245408" title="NIVA Men’s National League">
NIVA Men’s National League



</doc>
<doc id="4245412" url="https://pl.wikipedia.org/wiki?curid=4245412" title="NIVA Men’s League">
NIVA Men’s League



</doc>
<doc id="4245413" url="https://pl.wikipedia.org/wiki?curid=4245413" title="Lei Tung (stacja MTR)">
Lei Tung (stacja MTR)

Lei Tung (chiński: 利東) – jedna ze stacji MTR, systemu szybkiej kolei w Hongkongu, na South Island Line. Została otwarta 28 grudnia 2016. 
Znajduje się obok Mount Johnston i Ap Lei Chau, w dzielnicy Southern, na wyspie Hongkong.

</doc>
<doc id="4245416" url="https://pl.wikipedia.org/wiki?curid=4245416" title="SaskTel Provincial Men's Tankard 2008">
SaskTel Provincial Men's Tankard 2008



</doc>
<doc id="4245418" url="https://pl.wikipedia.org/wiki?curid=4245418" title="SaskTel Northern Men's Playdown 2008">
SaskTel Northern Men's Playdown 2008



</doc>
<doc id="4245420" url="https://pl.wikipedia.org/wiki?curid=4245420" title="SaskTel Southern Men's Playdown 2008">
SaskTel Southern Men's Playdown 2008



</doc>
<doc id="4245423" url="https://pl.wikipedia.org/wiki?curid=4245423" title="Franciszek Piltz">
Franciszek Piltz

Franciszek Piltz (ur. 13 lipca 1895 roku w Pniewie koło Kutna, zm. 8 lipca 1941 w Warszawie) – polski działacz komunistyczny, filozof, publicysta.
Życiorys.
Pochodził z rodziny kolejarskiej. Dzieciństwo spędził w trudnych warunkach materialnych. W 1911 roku został uczniem progimnazjum Topolińskiego w Płocku. Maturę otrzyma w Gimnazjum Macierzy Szkolnej. Już w okresie szkolnych związał się ściśle z ruchem postępowym. Mając 16 lat wstąpił do PPS-Lewicy, był także członkiem Związku Młodzieży Postępowej. Ściśle wówczas współpracował z Marianem Pakulskim, później znanym działaczem komunistycznym. Należał do redaktorów pisemka uczniowskiego "Do Dzieła". W latach 1915-1916 współredagował z Eugeniuszem Przybyszewskim i Pakulskim "Głos Robotniczy". Jednocześnie cały czas prowadził na terenie Płocka i pobliskiej okolicy agitację komunistyczną oraz działalność niepodległościową. Był dwukrotnie aresztowany i w 1917 roku skazany przez sąd niemiecki na śmierć. Dzięki interwencji Stefanii Sempołowskiej oraz Stanisława Patka wyrok uchylono i latem 1918 roku Piltz odzyskał wolność. Powrócił do Płocka, gdzie kontynuował swoją wcześniejszą działalność. W grudniu 1918 roku został członkiem Komunistycznej Partii Robotniczej Polski. W tymże roku podjął studia na wydziale filozoficznym Uniwersytetu Warszawskiego. Po rozpoczęciu pracy zawodowej w Miejskim Urzędzie Statystycznym w Warszawie, ograniczył swoją działalność polityczną. Rozpoczął natomiast działalność publicystyczną. W 1926 roku został redaktorem "Sprawozdań z działalności Samorządu m. st. Warszawy", gdzie pomieścił kilkadziesiąt własnych artykułów. Drukował także w "Kronice Warszawy" oraz wydał pod pseudonimem "R. Łomnicki" dwie książki: "Komuna Paryska" (Warszawa 1924) i "Proletariat kolorowy w koloniach" (Warszawa 1934). Jako publicysta wypowiadał się na tematy społeczne i kulturalne. Próbował również przekładu. Interesował się filozofią oraz sportem, współpracując przez pewien czas z pismem "Sport Wodny". Zmarł w 1941 w Warszawie. 

</doc>
<doc id="4245424" url="https://pl.wikipedia.org/wiki?curid=4245424" title="South Horizons (stacja MTR)">
South Horizons (stacja MTR)

South Horizons (chiński: 海怡半島) – jedna ze stacji MTR, systemu szybkiej kolei w Hongkongu, na South Island Line. Została otwarta 28 grudnia 2016. 
Znajduje się w Ap Lei Chau, w dzielnicy Southern, na wyspie Hongkong.

</doc>
<doc id="4245426" url="https://pl.wikipedia.org/wiki?curid=4245426" title="Newfoundland and Labrador Provincial Men's Curling Championship 2008">
Newfoundland and Labrador Provincial Men's Curling Championship 2008



</doc>
<doc id="4245428" url="https://pl.wikipedia.org/wiki?curid=4245428" title="Gay Men's Chorus of Los Angeles">
Gay Men's Chorus of Los Angeles



</doc>
<doc id="4245430" url="https://pl.wikipedia.org/wiki?curid=4245430" title="Newfoundland and Labrador Provincial Men's Curling Championship 2009">
Newfoundland and Labrador Provincial Men's Curling Championship 2009



</doc>
<doc id="4245432" url="https://pl.wikipedia.org/wiki?curid=4245432" title="Newfoundland and Labrador Provincial Men's Curling Championship 2010">
Newfoundland and Labrador Provincial Men's Curling Championship 2010



</doc>
<doc id="4245438" url="https://pl.wikipedia.org/wiki?curid=4245438" title="Boston Gay Men's Chorus">
Boston Gay Men's Chorus



</doc>
<doc id="4245440" url="https://pl.wikipedia.org/wiki?curid=4245440" title="Cambita Garabitos">
Cambita Garabitos

Cambita Garabitos – miasto i gmina na Dominikanie, położone w południowej części prowincji San Cristóbal.
Opis.
Miasto obecnie zajmuje powierzchnię 172,8 km² i liczy 15 514 mieszkańców 1 grudnia 2010. 

</doc>
<doc id="4245441" url="https://pl.wikipedia.org/wiki?curid=4245441" title="FIBA Europe Men's Player of the Year Award">
FIBA Europe Men's Player of the Year Award



</doc>
<doc id="4245443" url="https://pl.wikipedia.org/wiki?curid=4245443" title="FIBA Europe Young Men's Player of the Year Award">
FIBA Europe Young Men's Player of the Year Award



</doc>
<doc id="4245445" url="https://pl.wikipedia.org/wiki?curid=4245445" title="Biegi narciarskie na Zimowych Igrzyskach Paraolimpijskich 2018 – sprint mężczyzn">
Biegi narciarskie na Zimowych Igrzyskach Paraolimpijskich 2018 – sprint mężczyzn

Sprint stylem klasycznym mężczyzn – jedna z konkurencji rozgrywana w ramach biegów narciarskich na Zimowych Igrzyskach Paraolimpijskich 2018. Zawody rozegrano 14 marca 2018 roku w trzech klasach.
Czas jest wyliczany poprzez pomnożenie rzeczywistego czasu z procentem dla danej klasy zawodników.
Osoby siedzące.
W rywalizacji wystąpiło 36 zawodników z 16 państw.
Osoby stojące.
W rywalizacji wystąpiło 24 zawodników z 15 państw.
Osoby niedowidzące.
W rywalizacji wystąpiło 21 zawodników z 15 państw.

</doc>
<doc id="4245447" url="https://pl.wikipedia.org/wiki?curid=4245447" title="Nancy Jan Davis">
Nancy Jan Davis

Nancy Jan Davis (ur. 1 listopada 1953 w Cocoa Beach na Florydzie) – amerykańska astronautka.
Życiorys.
W 1971 ukończyła szkołę w Huntsville w Alabamie, w 1975 biologię stosowaną w Georgia Institute of Technology, a w 1977 inżynierię mechaniczną na Auburn University. W 1983 została magistrem, a w 1985 doktorem inżynierii mechanicznej na University of Alabama w Huntsville, pracowała jako inżynier naftowy w Teksasie, w 1979 przeniosła się do Centrum Lotów Kosmicznych imienia George’a C. Marshalla jako inżynier kosmiczny. 5 czerwca 1987 została wybrana przez NASA kandydatką na astronautkę, przechodziła szkolenie na specjalistkę misji. Od 12 do 20 września 1992 uczestniczyła w misji STS-47 trwającej 7 dni, 22 godziny i 30 minut. Prowadzono wówczas eksperymenty na pokładzie laboratorium Spacelab-J. Od 3 do 11 lutego 1994 była specjalistą misji naukowej STS-60 trwającej 8 dni, 7 godzin i 9 minut. Od 7 do 19 sierpnia 1997 brała udział w misji STS-85 trwającej 11 dni, 20 godzin i 26 minut, podczas której umieszczono na orbicie i przechwycono satelity CRISTA-SPAS-02 (Cryogenic Infrared Spectrometres and Telescopes for the Atmosphere – Shuttle Pallet Satellite-2).
Łącznie spędziła w kosmosie 28 dni, 2 godziny i 5 minut. Opuściła NASA 21 czerwca 1999, po czym objęła kierownicze stanowisko w Centrum Lotów Kosmicznych im. George’a C. Marshalla.

</doc>
<doc id="4245449" url="https://pl.wikipedia.org/wiki?curid=4245449" title="Sergei Skripal">
Sergei Skripal



</doc>
<doc id="4245451" url="https://pl.wikipedia.org/wiki?curid=4245451" title="Zygmunt Sobień">
Zygmunt Sobień

Zygmunt Sobień (ur. 1934 w Radomiu, zm. 24 kwietnia 2016 w Radomiu) – polski artysta fotograf, uhonorowany tytułami Artiste FIAP (AFIAP) oraz Excellence FIAP (EFIAP). Członek nadzwyczajny Fotoklubu RP. Członek rzeczywisty i Artysta Fotoklubu Rzeczypospolitej Polskiej (AFRP). Prezes Zarządu Radomskiego Towarzystwa Fotograficznego.
Życiorys.
Zygmunt Sobień związany z radomskim środowiskiem fotograficznym, mieszkał i pracował w Radomiu – parał się fotografią od 1953 roku, począwszy od zajęć w Zakładowym Domu Kultury "Walter" w Radomiu. Był instruktorem fotografii kategorii I i II. W 1961 roku został członkiem Radomskiego Towarzystwa Fotograficznego, w którym (m.in.) przez trzy kadencje pełnił funkcję prezesa Zarządu RTF. W latach 1976–2000 jako współorganizator aktywnie uczestniczył w cyklicznym (początkowo ogólnopolskim) – późniejszym Międzynarodowym Salonie Fotograficznym "Dia-Pol". Zygmunt Sobień jest autorem i współautorem wielu wystaw fotograficznych; indywidualnych i zbiorowych; krajowych i międzynarodowych, poplenerowych oraz pokonkursowych, na których zdobył wiele nagród, wyróżnień, dyplomów, listów gratulacyjnych. 
Szczególne miejsce w twórczości Zygmunta Sobienia zajmowała fotografia pejzażowa, przyrodnicza oraz fotografia architektury. W latach 1996–2012 był członkiem nadzwyczajnym Fotoklubu RP. W 2012 roku został przyjęty w poczet członków rzeczywistych Regionu Radomskiego Fotoklubu Rzeczypospolitej Polskiej Stowarzyszenia Twórców. Decyzją Komisji Kwalifikacji Zawodowych Fotoklubu RP, otrzymał dyplom potwierdzający kwalifikacje do wykonywania zawodu artysty fotografa, fotografika (legitymacja nr 324). 
Zygmunt Sobień zmarł 24 kwietnia 2016, w wieku 82 lat – pochowany 27 kwietnia na cmentarzu komunalnym w Radomiu, przy ulicy Ofiar Firleja 45 (nabożeństwo żałobne odprawiono w Kościele Matki Bożej Królowej Świata przy ul.Grzybowskiej 22).
Odznaczenia.
Źródło.

</doc>
<doc id="4245452" url="https://pl.wikipedia.org/wiki?curid=4245452" title="Sorkokret syczuański">
Sorkokret syczuański

Sorkokret syczuański ("Uropsilus andersoni") – gatunek występującego w Chinach sorkokreta z rodziny kretowatych.
Nazewnictwo.
Sorkokret syczuański w języku angielskim funkcjonuje pod nazwą Anderson’s Shrew Mole.
Występowanie.
Sorkokret syczuański występuje na terenie Chin. Jest gatunkiem endemicznym dla prowincji Syczuan położonej w środkowo-zachodniej części kraju, przy czym ogranicza się do występowania na obszarze znajdującego się tam masywu górskiego Emei Shan i przylegających do niego terenów, gdzie występują także inne gatunki z rodzaju "Uropsilus": "Uropsilus gracilis" i "Uropsilus soricipes""."
Ochrona.
Ze względu na niewielki obszar występowania istnieje stosunkowo mało danych na temat tego gatunku. Nie jest znany stan populacji, wymagania siedliskowe, ekologia gatunku czy zagrożenia. Sprawiło to, że w Czerwonej księdze gatunków zagrożonych (publikowanej przez Międzynarodowa Unię Ochrony Przyrody) został on zakwalifikowany do kategorii Data Deficient, oznaczającej niewystarczającą ilość danych, by przyporządkować gatunek do innej kategorii.
Morfologia.
Sorkokret syczuański ma:

</doc>
<doc id="4245453" url="https://pl.wikipedia.org/wiki?curid=4245453" title="Young Men’s Christian Association">
Young Men’s Christian Association



</doc>
<doc id="4245454" url="https://pl.wikipedia.org/wiki?curid=4245454" title="Lista nagród i nominacji Taco Hemingwaya">
Lista nagród i nominacji Taco Hemingwaya

Artykuł przedstawia listę nagród oraz nominacji zdobytych przez polskiego rapera Taco Hemingwaya.
Trzynastokrotnie nominowany do nagrody "Fryderyka", w tym cztery razy laureat. Raz nominowany do nagrody Paszport Polityki. W latach 2015–2020 dziesięciokrotnie nominowany do nagrody Onetu, w tym dwa razy laureat. Dwunastokrotny nominant nagrody plebiscytu WuDoo/Hip-Hop, w tym trzy razy laureat. Dwa razy nominowany do nagród Yach Film, raz laureat.
Do marca 2021 roku Taco zdobył łącznie 27 nagród w 89 nominacjach, co czyni go najbardziej utytułowanym polskim raperem.
Nagroda Muzyczna Fryderyk.
Taco zdobył jedenaście nominacji do "Fryderyka", w tym pięć razy wygrał plebiscyt. Muzyk ani razu nie zjawił się na gali i nie odebrał swoich nagród. Muzyk jako jedyny artysta wygrywał statuetkę trzy razy pod rząd w kategorii Album roku hip-hop oraz jest pierwszym raperem nominowanym w kategorii Utwór roku.
MTV Europe Music Awards.
MTV Europe Music Awards nagroda przyznawana przez polską redakcję MTV podczas corocznego rozdania MTV Europe Music Awards w kategorii Najlepszy Polski Wykonawca. Taco otrzymał jedną nominację jako grupa Taconafide w 2018 roku.
Paszport Polityki.
Nagroda "Paszport Polityki" przyznawana przez tygodnik „Polityka”. Jest jedynym raperem, który był nominowany do tej nagrody.
Bestsellery Empiku.
Bestsellery Empiku to plebiscyt kulturalny, który pokazuje, po jakie książki, płyty muzyczne oraz filmy najczęściej sięgali klienci sieci Empik.
Nagrody Onet.
Plebiscyt prowadzony przez portal internetowy Onet.pl. Muzyk nominowany dziesięć razy, w tym dwa razy laureat.
Plebiscyt WuDoo/Hip-Hop.
Plebiscyt WuDoo/Hip-Hop nagroda przyznawana przez Polskie Radio Szczecin oraz stronę internetową Hip-hop.pl. Raper otrzymał dwanaście nominacji, trzy razy zwyciężył konkurs&lt;ref name="Wudoo/hip-hop"&gt;Plebiscyt WuDoo/Hip-Hop:
Yach Film.
Yach Film to nagroda przyzwana na jedynym w Polsce i jeden z niewielu w Europie festiwalu teledysków. Artysta nominowany dwa razy, raz zwyciężył plebiscyt.

</doc>
<doc id="4245456" url="https://pl.wikipedia.org/wiki?curid=4245456" title="Martin Harlinghausen">
Martin Harlinghausen

Martin Harlinghausen (ur. 17 stycznia 1902 w Rheda, zm. 22 marca 1986 w Gütersloh) – niemiecki wojskowy, generał porucznik Luftwaffe i Bundeswehry.
Życiorys.
Był synem przedsiębiorcy. W 1923 roku po ukończeniu jednego semestru wydziału prawa na Uniwersytecie w Getyndze, zgłosił się na ochotnika do wojska, wstępując do Reichsmarine. W 1927 roku uzyskał pierwszy stopień oficerski w Reichsmarine.
W 1933 roku rozpoczął szkolenie lotnicze i w dniu 1 października 1933 roku został pilotem, przechodząc jednocześnie do Luftwaffe. Następnie w 1934 roku przeszedł do Ministerstwa Lotnictwa Rzeszy, gdzie zajmował się sprawami szkolenia lotniczego.
W grudniu 1937 roku został dowódcą 88 eskadry lotnictwa obserwacyjnego Legionu Condor stacjonującego na Majorce, będąc jednocześnie komendantem niemieckich sił lotniczych na wyspie. Funkcję tę pełnił do grudnia 1938 roku, kiedy Legion Condor został rozformowany.
Po powrocie z Hiszpanii w latach 1938–1939 był w szkole lotniczej Sztabu Generalnego w Gatow, po czym pracował w Sztabie Generalnym, także po rozpoczęciu wojny.
W maju 1940 roku został szefem sztabu X Korpusu Lotniczego, który działał w tym czasie na Morzu Śródziemnym. Wtedy też ponownie brał udział w lotach bojowych przeciwko okrętom i statkom handlowym. W styczniu 1941 roku czasowo pełnił obowiązki dowódcy sił powietrznych w Afryce. Następnie w marcu 1941 roku został dowódcą latającym Atlantyku.
W styczniu 1942 roku został dowódcą 26 oddziału lotnictwa bombowego (Kampfgeschwader 26), który przekształcił w oddział lotnictwa torpedowego. W marcu 1942 roku oddział ten przerzucono do Norwegii, gdzie brał udział w działaniach lotniczych przeciwko alianckim konwojom arktycznym.
Po desancie amerykańsko-brytyjskim w Afryce został odwołany z Norwegii i został dowódcą lotniczym Tunezji w listopadzie 1942 roku, a w styczniu 1943 dowódcą II Korpusu Lotniczego, który prowadził działania na terenie Afryki i Morza Śródziemnego. W związku z ciężkimi stratami tego korpusu w dniu 18 czerwca 1943 został odwołany ze stanowisko. Następnie pełnił podrzędne funkcję na terenie Włoch.
We wrześniu 1944 roku został mianowany komendantem okręgu lotniczego w Wiesbaden, a pod koniec wojny dowódcą lotnictwa „West”, podlegały mu wszystkie jednostki lotniczego na froncie zachodnim.
W maju 1945 roku dostał się do niewoli amerykańskiej, w której przebywał do 1947 roku. Po powrocie z niewoli zamieszkał w Gütersloh.
W 1957 roku wstąpił do powstającej Bundeswehry, gdzie został zweryfikowany w stopniu generała majora i był organizatorem jej lotnictwa. Następnie został dowódcą Grupy Lotniczej „Nord”. Funkcję tę pełnił do 1961 roku, kiedy został zwolniony w związku z incydentem lotniczym w dniu 14 września 1961 roku, gdy dwa samoloty z jego grupy lotniczej przekroczyły granicę NRD i wylądowały ostatecznie na lotnisku Berlin-Tegel.
Po zwolnieniu z wojska zamieszkał w Gütersloh, gdzie zmarł. Pochowany został na miejscowym cmentarzu.

</doc>
<doc id="4245459" url="https://pl.wikipedia.org/wiki?curid=4245459" title="Paweł Lewinson">
Paweł Lewinson

Paweł Lewinson, ps. "Andrzej Wolski","Stanisław Łapiński" (ur. 3 maja 1879 roku w Płocku, zm. 10 września 1937 roku w Moskwie) – polski działacz socjalistyczny i komunistyczny, publicysta.
Życiorys.
Syn adwokata Ludwika Lewinsona. Po ukończeniu gimnazjum, w latach 1896-1901 studiował prawo na Uniwersytecie Warszawskim. Życiem politycznym zainteresował się już podczas odbywania studiów, działając m.in. w Kole Młodzieży Studenckiej organizacji o profilu socjalistycznym. W 1904 roku wstąpił do PPS, w której narastał wówczas kryzys ideowo-programowo-polityczny. Rychło został redaktorem "Kuriera Codziennego", legalnego dziennika partii. Od 1906 roku działał w PPS-Lewica, należąc do jej czołowych teoretyków i współautorów programu. Rok później wyemigrował do USA, skąd nadsyłał liczne artykuły teoretyczne do prasy partyjnej. 
Po nielegalnym powrocie do Warszawy, wszedł w skład redakcji "Robotnika" oraz uczestniczył w dyskusji ideologicznej prowadzonej na łamach "Myśli Socjalistycznej" i "Biuletynu Przedzjazdowego". Pod pseudonimem "Andrzej Wolski" ogłosił wtedy jedną z podstawowych prac teoretycznych "Ideologia Frakcji Rewolucyjnej w świetle jej literatury teoretycznej" (1907). Jako jeden z przywódców PPS-Lewicy, nigdy nie negował konieczności odzyskania przez Polskę niepodległości. Uznawał jednak, że niezbędnym warunkiem ku temu będzie wybuch rewolucji w Rosji, Niemczech i Austrii. Kładł nacisk na wiązanie rozstrzygnięcia polskiej kwestii narodowej z walką proletariatu rosyjskiego. Poglądom swoim dał wyraz w artykule "Uwagi o niepodległości w programie socjalistycznym" (1907), który ogłosił wspólnie z Marianem Bieleckim. W tym okresie kontynuował aktywną działalność polityczną i publicystyczną. Dążył, bez powodzenia, do zjednoczenia własnej partii z SDKPiL oraz żydowskim Bundem. 
W latach następnych wiele przebywał głównie w Szwajcarii, Austrii i Francji. Podczas I wojny światowej uczestnik międzynarodowych konferencji socjaldemokratycznych w Zimmerwaldzie (1915) i w Kienthalu (1916). W Paryżu zamieszczał na łamach pisma "Nowyj Gołos" i socjalistycznej prasy francuskiej artykuły dotyczące międzynarodowego ruchu robotniczego. 
Po rewolucji lutowej i obaleniu caratu w 1917 powrócił do Rosji, wraz z Julijem Martowem. Był mienszewikiem-internacjonalistą. Początkowo redagował tam pismo "Robotnik w Rosji", następnie pracował w radzieckiej służbie dyplomatycznej. Jednocześnie zajmował się pracą naukową. Wchodził też w skład redakcji "Izwiestii". Był autorem kilku ważnych prac poświęconych międzynarodowym zagadnieniom ekonomicznym i politycznym m.in. "Pakt Kalloga i pakt protiw Kelloga" (Moskwa 1928), "Demokratija w tupike, Anglija na kanune wyborow" (Moskwa 1929), "Wtoraja popytka stabilizacji kapitalizma" (Moskwa 1931), "Krizis, vodka, wybory. K prezientskim wyborom w SASS" (Moskwa 1932). "W latach trzydziestych przebywał z misjami dyplomatycznymi w Paryżu, Londynie, Waszyngtonie i Madrycie. Z zagranicy nadsyłał korespondencję do Prawdy i Izwiestii. 
W okresie "wielkiej czystki" 9 czerwca 1937 aresztowany przez NKWD. 10 września 1937 skazany na śmierć przez Kolegium Wojskowe Sądu Najwyższego ZSRR z zarzutu "uczestnictwa w antysowieckiej organizacji terrorystycznej", stracony tego samego dnia. Ciało skremowano w krematorium na Cmentarzu Dońskim, prochy pochowano anonimowo (obecnie mogiła zbiorowa nr 1 na Nowym Cmentarzu Dońskim).
Został zrehabilitowany 17 czerwca 1956 postanowieniem Kolegium Wojskowego SN ZSRR. 

</doc>
<doc id="4245466" url="https://pl.wikipedia.org/wiki?curid=4245466" title="Autostrada A16 (Portugalia)">
Autostrada A16 (Portugalia)

Autostrada A16 (port. "Autoestrada A16", "Circular Exterior da Área Metropolitana de Lisboa") – autostrada w środkowej Portugalii.
Autostrada stanowi zewnętrzną obwodnicę regionu metropolitalnego Lizbony, również jako alternatywa dla autostrady . Rozpoczyna się węzłem z w Belas, biegnie dalej na zachód do Sintry, gdzie skręca na południe do Cascais i tam kończy się węzłem z .
Ruch na trasie kształtuje się średnie od około 10 do 50 tys. pojazdów na dobę w zależności od odcinka.

</doc>
<doc id="4245475" url="https://pl.wikipedia.org/wiki?curid=4245475" title="VT614">
VT614



</doc>
<doc id="4245479" url="https://pl.wikipedia.org/wiki?curid=4245479" title="Donald McMonagle">
Donald McMonagle

Donald McMonagle (ur. 14 maja 1952 we Flint w stanie Michigan) – amerykański lotnik i astronauta.
Życiorys.
W 1970 ukończył szkołę we Flint, a w 1974 inżynierię astronautyczną na United States Air Force Academy, w 1985 został magistrem inżynierii mechanicznej na California State University we Fresno. W 1975 skończył szkolenie na pilota w Columbus Air Force Base w Missisipi, później służył m.in. w Kunsan Air Base w Gunsan w Korei Południowej, a po powrocie w 1977 w bazie lotniczej w Nowym Meksyku, skąd w 1981 został przeniesiony do Arizony jako instruktor pilotażu F-15. W 1981 uczył się w szkole pilotów doświadczalnych w Kalifornii, 1982-1985 był oficerem operacyjnym i pilotem doświadczalnym projektów, następnie oficerem operacyjnym w Alabamie. Ma wylatane ponad 5000 godzin na różnych modelach samolotów. 5 czerwca 1987 został wybrany przez NASA kandydatem na astronautę, później przechodził szkolenie na specjalistę misji.
Od 28 kwietnia do 6 maja 1991 był specjalistą misji STS-39 trwającej 8 dni, 7 godzin i 22 minuty. Umieszczono wówczas na orbicie i przechwycono satelitę IBSS (Infrared Backgroung Signature Survey). Od 13 do 19 stycznia 1993 był pilotem misji STS-54 trwającej 5 dni, 23 godziny i 38 minut. Jej uczestnicy umieścili na orbicie satelitę telekomunikacyjnego TDRS-6. Od 3 do 14 listopada 1994 dowodził misją STS-66 trwającej 10 dni, 22 godziny i 34 minuty.
Łącznie spędził w kosmosie 25 dni, 5 godzin i 34 minuty.

</doc>
<doc id="4245482" url="https://pl.wikipedia.org/wiki?curid=4245482" title="Isaj Dobrowen">
Isaj Dobrowen

Isaj Dobrowen (, "Isaj Aleksandrowicz Dobrowejn"; ur. w Niżnym Nowogrodzie, zm. 9 grudnia 1953 w Oslo), właściwie Icchok Zorachowicz Barabiejczik () – kompozytor pochodzenia rosyjskiego, dyrygent i pianista.
Studiował w Konserwatorium Moskiewskim w klasie fortepianowej Konstantina Igumnowa (1901–1911) oraz w Wiedniu u Leopolda Godowskiego (1911–1912). Od 1917 roku zatrudniony w Konserwatorium Moskiewskim. Jako dyrygent debiutował w 1919 roku w Teatrze Bolszoj w Moskwie. Od początku lat 20. występował poza granicami Związku Radzieckiego. W 1922 roku we współpracy z Fritzem Buschem dał w Dreźnie premierowy niemiecki pokaz opery Modesta Musorgskiego "Borys Godunow". Występował m.in. w Wiedniu, Sofii, Oslo, San Francisco, Budapeszcie i Göteborgu. Od 1941 do 1945 roku prowadził Operę Królewską w Sztokholmie.
Jako dyrygent propagował muzykę rosyjską, m.in. od 1948 roku wystawiając opery twórców rosyjskich na deskach La Scali. Skomponował m.in. koncert fortepianowy, trzy sonaty fortepianowe, dwie sonaty skrzypcowe, pieśni i operę "La mille e una notte" (wystawiona w 1922 r. w Moskwie).

</doc>
<doc id="4245487" url="https://pl.wikipedia.org/wiki?curid=4245487" title="Jednostka 19">
Jednostka 19

Jednostka 19 (ang. "Station 19") – amerykański serial telewizyjny (dramat akcji) wyprodukowany przez Shondaland oraz ABC Studios, który jest spin-offem serialu Chirurdzy. Pomysłodawcą jest Stacy McKee. Serial jest emitowany od 22 marca 2018 roku na ABC oraz od 20 września 2018 przez Super Polsat.
Serial opowiada o życiu prywatnym i pracy grupy strażaków w Seattle.
Emisja w Polsce.
W Polsce serial można było oglądać od 20 września 2018 na kanale Super Polsat, a emisja odbywała się w czwartki o godz. 20:00. Wyemitowano pierwszy sezon.
W lipcu 2020 roku podano informację, iż serial będzie emitowany przez stację Polsat, która zakupiła wszystkie dotychczas (trzy) wyprodukowane sezony. Emisja rozpoczęła się w nocy z 13 na 14 sierpnia 2020 roku, jednak po wyświetleniu 4 odcinków, serial zdjęto z anteny.
Obsada.
Legenda:
Lista odcinków.
Odcinek pilotowy (2018).
Pilot serialu jest jednocześnie 13 odcinkiem 14 sezonu serialu Chirurdzy.
Produkcja.
17 maja 2017 roku stacja ABC ogłosiła zamówienie pierwszego sezonu, który zadebiutuje w sezonie telewizyjnym 2017/2018.
W sierpniu 2017 roku poinformowano, że Jaina Lee Ortiz dołączyła do obsady.
W kolejnym miesiącu ogłoszono, że Jason George przechodzi z serialu Chirurdzy do spinoffu.
W październiku 2017 roku do obsady dołączyli: Grey Damon jako Jack Gibson, Barrett Doss jako Victoria "Vic" Hughes, Okieriete Onaodowan jako Dean Miller, Danielle Savre jako Maya Bishop Jay Hayden jako Travis Montgomery, Miguel Sandoval jako Pruitt Herrera oraz Alberto Frezza jako Ryan Tanner.
Na początku marca 2018 roku poinformowano, że rolach powracających zagrają: Brett Tucker i Brenda Song.
12 maja 2018 roku stacja ABC ogłosiła przedłużenie serialu o drugi sezon.
W październiku 2018 roku poinformowano, że Boris Kodjoe dołączył do obsady głównej w drugim sezonie.
11 maja 2019 roku, stacja ABC ogłosiła przedłużenie serialu o trzeci sezon.
W połowie marca 2020 roku, stacja ABC zamówiła czwarty sezon.

</doc>
<doc id="4245493" url="https://pl.wikipedia.org/wiki?curid=4245493" title="Biathlon na Zimowych Igrzyskach Paraolimpijskich 2018 – 12,5 km kobiet">
Biathlon na Zimowych Igrzyskach Paraolimpijskich 2018 – 12,5 km kobiet

12,5 km kobiet – jedna z konkurencji rozgrywana w ramach biathlonu na Zimowych Igrzyskach Paraolimpijskich 2018. Zawody rozegrano 16 marca 2018 roku w trzech klasach.
Oficjalny trening odbył się 15 marca.
Czas jest wyliczany poprzez pomnożenie rzeczywistego czasu z procentem dla danej klasy zawodników.
Osoby siedzące.
W rywalizacji wystąpiło 15 zawodniczek z 8 państw.
Osoby stojące.
W rywalizacji wystąpiło 12 zawodniczek z 5 państw.
Osoby niedowidzące.
W rywalizacji wystąpiło 5 zawodniczek z 3 państw.

</doc>
<doc id="4245494" url="https://pl.wikipedia.org/wiki?curid=4245494" title="Ilinka Mitrewa">
Ilinka Mitrewa

Ilinka Mitrewa ("maced." Илинка Митрева) (ur. 11 lutego 1950 w Skopju, zm. 1 sierpnia 2022 tamże) – macedońska polityk, wykładowczyni uniwersytecka.
Życiorys.
Studiowała na wydziale filologii, na kierunku języków romańskich na uniwersytecie w Skopju, a także w Belgradzie. Od 1974 do 2001 roku pracowała jako asystent, adiunkt i kierownik Zakładu Języków Romańskich i Literatury. Od 2001 do 2002 pracowała jako profesor literatury francuskiej. Mitreva jest doktorem filologii i autorem wielu artykułów eksperckich i naukowych.
W latach 1994-2001 była posłem do parlamentu w Zgromadzeniu Republiki Macedonii. Od 1998 do 2002 była członkiem różnych komisji i delegacji, w tym: komisji polityki zagranicznej, edukacji i komitetu naukowego, komisji kultury, delegatury zgromadzenia Republiki Macedonii do inicjatywy środkowoeuropejskiej, parlamentarnej grupy Republiki Macedonii do współpracy z parlamentem europejskim oraz rzecznikiem parlamentu do spraw zagranicznych Socjaldemokratycznej Unii Macedonii (SDSM) oraz członkiem rady doradczej do tworzenia klubów NATO.
Od 13 maja do 23 listopada 2001 była ministrem spraw zagranicznych Republiki Macedonii. Po wygraniu wyborów parlamentarnych przez partię Socjaldemokratyczną Unię Macedonii w 2002 została ponownie powołana na stanowisko 1 listopada 2002. Urząd pełniła do 26 sierpnia 2006.
We wrześniu 2004 Mitrewa uczestniczyła w panelu World Leaders Forum organizowanym przez Uniwersytet Columbia.
Odznaczenia.
Ilinka Mitrewa została odznaczona francuskim Narodowym Orderem Zasługi. Order został wręczony przez ambasadora Francji Christiana Timonie, w imieniu prezydenta Francji, 4 kwietnia 2017 za wkład w rozwój stosunków między Macedonią i Francją oraz promowanie wartości europejskich i kultury frankofońskiej.

</doc>
<doc id="4245498" url="https://pl.wikipedia.org/wiki?curid=4245498" title="Ludwik Bergson (1808-1857)">
Ludwik Bergson (1808-1857)



</doc>
<doc id="4245503" url="https://pl.wikipedia.org/wiki?curid=4245503" title="Owen Casey">
Owen Casey

Owen Casey (ur. 22 października 1969 w Dublinie) – irlandzki tenisista, reprezentant kraju w Pucharze Davisa, olimpijczyk.
Kariera tenisowa.
W zawodowym gronie tenisistów Casey startował w latach 90. XX. Wygrał w singlu jeden turniej ITF i jeden w deblu z cyklu ATP Challenger Tour, w Brunei wspólnie z Donaldem Johnsonem. W rankingu gry pojedynczej najwyżej był na 228. miejscu (12 października 1992), a w klasyfikacji gry podwójnej na 210. pozycji (23 listopada 1992).
W latach 1988–2002 reprezentował Irlandię w Pucharze Davisa notując bilans trzydziestu trzech zwycięstw i szesnastu porażek.
Casey trzy razy zagrał na igrzyskach olimpijskich, w Seulu (1988), Barcelonie (1992) i Atlancie (1996). W Seulu i Atlancie startował w konkurencji gry podwójnej ponosząc porażki w pierwszej rundzie, natomiast w Barcelonie awansował do drugiej rundy debla i zagrał w singlu odpadając w pierwszym meczu.

</doc>
<doc id="4245518" url="https://pl.wikipedia.org/wiki?curid=4245518" title="Białoruś na World Games 2017">
Białoruś na World Games 2017

Białoruś na World Games 2017 – występ reprezentacji Białorusi na World Games 2017. 
Reprezentacja liczyła 21 zawodników: dziewięć kobiet i dwunastu mężczyzn. Zdobyli oni łącznie, w konkurencjach oficjalnych, 11 medali: 4 złote, 2 srebrne i 5 brązowych. Prócz tego Pawieł Szurmiej, reprezentant w ergometrze wioślarskim, zajął trzecie miejsce i zdobył brąz w tej konkurencji pokazowej. 

</doc>
<doc id="4245520" url="https://pl.wikipedia.org/wiki?curid=4245520" title="Scott Barron">
Scott Barron

Scott Barron (ur. 27 sierpnia 1974 w Dublinie) – irlandzki tenisista, reprezentant kraju w Pucharze Davisa, olimpijczyk z Atlanty (1996).
Kariera tenisowa.
W zawodowym gronie tenisistów Barron startował w latach 90. XX. Wygrał dwa turnieje w singlu i trzy w deblu o randze ITF. W rankingu gry pojedynczej najwyżej był na 263. miejscu (19 marca 2001), a w klasyfikacji gry podwójnej na 390. pozycji (1 grudnia 1997).
W latach 1993–2001 reprezentował Irlandię w Pucharze Davisa notując bilans siedemnastu zwycięstw i trzynastu porażek.
W 1996 Barron zagrał w konkurencji gry podwójnej igrzysk olimpijskich w Atlancie wspólnie z Owenem Caseyem odpadając w pierwszej rundzie z Kanadyjczykami Grantem Connellem i Danielem Nestorem.

</doc>
<doc id="4245526" url="https://pl.wikipedia.org/wiki?curid=4245526" title="Mistrzostwa świata do lat 18 w hokeju na lodzie mężczyzn 2018/II Dywizja">
Mistrzostwa świata do lat 18 w hokeju na lodzie mężczyzn 2018/II Dywizja

Mistrzostwa Świata do lat 18 w Hokeju na Lodzie Mężczyzn II Dywizji 2018 odbyły się w dwóch państwach: w estońskim Tallinnie oraz w chorwackim Zagrzebiu. Zawody rozegrano:
W mistrzostwach drugiej dywizji uczestniczyło 12 zespołów, które zostały podzielone na dwie grupy po 6 zespołów. Rozegrały one mecze systemem każdy z każdym. Zwycięzca turnieju grupy A awansował do mistrzostw świata I dywizji gr. B w 2019 roku, ostatni zespół grupy A spadł do grupy B, zastępując zwycięzcę turnieju grupy B. Najsłabsza drużyna grupy B spadła do trzeciej dywizji.
Hale, w których odbyły się zawody to:
Grupa A.
Wyniki
"Godziny podane w czasach lokalnych ()"
Tabela
"    = awans do I dywizji, grupy B     = spadek do II dywizji, grupy B"
Dyrektoriat turnieju wybrał trójkę najlepszych zawodników na każdej pozycji:
Grupa B.
Wyniki
"Godziny podane w czasach lokalnych ()"
Tabela
"    = awans do II dywizji, grupy A     = spadek do III dywizji, grupy A"
Dyrektoriat turnieju wybrał trójkę najlepszych zawodników na każdej pozycji:

</doc>
<doc id="4245532" url="https://pl.wikipedia.org/wiki?curid=4245532" title="Major League Soccer (1999)">
Major League Soccer (1999)

Major League Soccer w roku 1999 był czwartym sezonem tych rozgrywek. Po raz trzeci w historii mistrzem MLS został klub D.C. United, natomiast wicemistrzem Los Angeles Galaxy.
Play off.
W ćwierćfinale i półfinale grano do 2 zwycięstw.
Ćwierćfinał.
Para nr 1.
Rywalizację wygrało FC Dallas wynikiem punktowym 2:1.
Para nr 2.
Rywalizację wygrało D.C. United wynikiem punktowym 2:0.
Para nr 3.
Rywalizację wygrało Los Angeles Galaxy wynikiem punktowym 2:0.
Para nr 4.
Rywalizację wygrało Columbus Crew wynikiem punktowym 4:0.
Półfinał.
Para nr 1.
Rywalizację wygrało D.C. United wynikiem punktowym 2:1.
Para nr 2.
Rywalizację wygrało Los Angeles Galaxy bilansem 8:6.

</doc>
<doc id="4245549" url="https://pl.wikipedia.org/wiki?curid=4245549" title="Wera Acewa-Dosta">
Wera Acewa-Dosta

Wera Acewa-Dosta (mac. Вера Ацева-Доста; ur. 24 listopada 1919 w Oreowcu koło Prilepa, zm. 10 listopada 2006 w Skopje) – macedońska i jugosłowiańska polityk, komunistka, uczestniczka II wojny światowej, uznawana za bohatera narodowego.
Między dwiema wojnami światowymi.
Z powodu złej sytuacji finansowej musiała przerwać naukę w gimnazjum i znaleźć pracę. Pracowała w przemyśle tytoniowym. Mając 16 lat wstąpiła do ruchu robotników.
Na początku 1940 r. została członkinią Ligi Komunistów Jugosławii. We wrześniu tego samego roku na konferencji prowincji została wybrana na członka Regionalnego Komitetu Ligi Komunistów Jugosławii w Macedonii. Od września 1940 r. do listopada 1941 r. była Sekretarzem Komitetu Lokalnego w Prilepie.
II wojna światowa w Jugosławii.
Acewa była jednym z pierwszych organizatorów oddziału partyzanckiego w Prilepie. Na początku 1942 r. pracowała w Lidze Komunistów Jugosławii w Skopje, następnie jako instruktorka partii w Strumicy, Bitoli i Sztipie. W sierpniu 1943 r. została komisarzem oddziału „Shar”, a gdy 11 listopada 1943 r. utworzono Pierwszą Brygadę Macedońsko-Kosowską, została wybrana na stanowisko zastępcy komisarza. Była na tym stanowisku do stycznia 1944 r., kiedy to została sekretarzem politycznym III i IV Komitetu Powiatowego Ligi Komunistów Macedonii. W sierpniu 1944 r. uczestniczyła w pierwszej sesji Antyfaszystowskiego Zgromadzenia na rzecz Narodowego Wyzwolenia Macedonii.
Po wyzwoleniu.
Po wyzwoleniu Acewa wystąpiła na wielu stanowiskach kierowniczych. W 1948 r. była burmistrzem miasta Skopje. Na V Kongresie Komunistycznej Partii Jugosławii w lipcu 1948 r. została wybrana do Komitetu Centralnego Związku Komunistów Jugosławii. W marcu 1949 r. podczas odbudowy rządu Republiki Macedonii mianowano ją ministrem rolnictwa. Stanowisko to piastowała dwa lata. Była wtedy członkiem Federalnej Rady Wykonawczej oraz posłem do parlamentu.
W 1960 r. Acewa weszła w konflikt z ówczesnym sekretarzem Komunistycznej Partii Macedonii, Łazarem Koliszewskim, oskarżając go o podejmowanie decyzji wraz z Widoe Smiłewskim-Bato poza Komitetem Wykonawczym Związku Komunistów Macedonii. Na spotkaniu 18 października 1960 r. Aleksander Ranković przyjechał z Belgradu i stanął po stronie Koliszewskiego. Acewa została zmuszona do wycofania się z konfliktu i przeniosła się do pracy w Belgradzie.
Nadano jej order „Ludowego Bohatera” Socjalistycznej Republiki Federalnej Jugosławii i Socjalistycznej Republiki Macedonii. Zmarła 10 listopada 2006 roku w Skopje.

</doc>
<doc id="4245557" url="https://pl.wikipedia.org/wiki?curid=4245557" title="Constanza">
Constanza

Constanza – miasto i gmina na Dominikanie, położone w cetralnej części prowincji La Vega.
Opis.
Miasto obecnie zajmuje powierzchnię 841,78 km² i liczy 25 683 mieszkańców 1 grudnia 2010 . Znajduje się tu krajowy Port lotniczy Constanza.

</doc>
<doc id="4245562" url="https://pl.wikipedia.org/wiki?curid=4245562" title="Międzynarodowa Szkoła Leninowska">
Międzynarodowa Szkoła Leninowska

Międzynarodowa Szkoła Leninowska, tzw. „Leninówka” ("Международная ленинская школа") – instytucja edukacyjna Kominternu, założona w Moskwie w celu szkolenia działaczy ruchów rewolucyjnych krajów Europy i Ameryki, która funkcjonowała w latach 1925–1938.
Historia.
Szkoła powstała w 1925 jako instrument „bolszewizacji” Międzynarodówki Komunistycznej, formalnie w wyniku uchwały podjętej na V Kongresie Kominternu (1924), na bazie uruchomionych w 1923 kilkumiesięcznych kursów marksizmu-leninizmu. Oficjalnie funkcjonowała jako komórka Instytutu Marksa-Engelsa-Lenina KC KPZR, była zakonspirowaną sekcją Kominternu, podlegającą bezpośrednio Wydziałowi Organizacyjnemu Międzynarodówki Komunistycznej, od 1932 Wydziałowi Kadr. Pomiędzy 1926 a 1938 przeprowadziła szkolenie 3 500 słuchaczy z 59 krajów, głównie z Europy i Ameryki Płn., podczas gdy np. inna instytucja, również powiązana z Kominternem, Komunistyczny Uniwersytet Robotników Wschodu, była odpowiedzialna za kształcenie studentów z krajów kolonialnych. Duża grupa studentów pochodziła z Niemiec (370), Czechosłowacji (320), po 200–225 z Francji, Polski, Włoch, Stanów Zjednoczonych i Chin, 180 z Austrii, 150 z Wlk. Brytanii, po 135 z Hiszpanii i Finlandii; 60 z innych krajów, w tym z ZSRR, Rumunii, Bułgarii, Grecji i Kanady. Zajęcia prowadzili uchodźcy weterani komunistyczni mieszkający w Moskwie, pochodzący z Niemiec, Włoch, Węgier, jak też wykładowcy Rosyjscy. Wśród bardziej znaczących osób, które były w szkole, byli członkowie Komitetu Centralnego WKP(b): Józef Stalin, Łazar Kaganowicz, Nikołaj Bucharin, Karol Radek, Grigorij Zinowjew; dyplomaci: Fjodor Rotsztein, Fiodor Raskolnikow, oraz przywódcy Kominternu: Béla Kun, Piotr Stuczka, Otto Kuusinen, Yrjö Sirola. Słuchacze Szkoły w trakcie okresu nauki byli traktowani jak obywatele radzieccy, a więc korzystali z prawa wyborczego, ze służby zdrowia, wczasów i sanatoriów; byli też członkami WKP(b).
Od 1924 funkcjonowały w Kraskowie pod Moskwą kilkumiesięczne kursy, określane jako Szkoła Partyjna KPP, od 1929 jako polska filia „Leninówki” w postaci krótkoterminowych, dziewięciomiesięcznych kursów. Jednym z kursantów był np. Władysław Gomułka.
W 1940 szkoła była reaktywowana jako roczna Szkoła Polityczna Kominternu, mieszcząc się początkowo w Nagornoje,
a następnie w Puszkino koło Moskwy, później ewakuowano ją na Uralu do Kusznarenkowa koło Ufy, Baszkortostan (1941–1943), gdzie funkcjonowała pod „przykryciem” technikum rolniczego.
Minister oświaty decyzją z 10 maja 1950 podjął decyzję o uznaniu ukończenia pełnego kursu „Leninówki” za równoznaczne z ukończeniem szkoły wyższej w PRL.
Nazwę „Międzynarodowej Szkoły Leninowskiej” nosił również Instytut Nauk Społecznych przy Wydziale Międzynarodowym Komitetu Centralnego KPZR ("Институт общественных наук при Международном отделе ЦК КПСС") (1962–1991).
Sekcje.
Zajęcia odbywały się w grupach:
Rektorzy.
Przewodniczącym Rady Szkoły był Palmiro Togliatti.
Siedziba.
Szkoła mieściła w kompleksie budynków dworu Gagarinych przy ul. Worowskiego 25a ("ул. Воровского"), obecnie ul. Powarskaja ("ул. Поварская") (1929–1931).

</doc>
<doc id="4245568" url="https://pl.wikipedia.org/wiki?curid=4245568" title="Tristan Taormino">
Tristan Taormino

Tristan Taormino (ur. 9 maja 1971 w Syosset) – amerykańska pisarka feministyczna, publicystka, edukatorka seksualna, aktywistka i reżyserka filmów pornograficznych. Jest siostrzenicą pisarza Thomasa Pynchona.
Życiorys.
Urodziła się w Syosset, w stanie Nowy Jork jako jedyne dziecko Judith Bennett Pynchon i Williama J. Taormino (1943-1995). Jej rodzice rozwiedli się, zanim Tristian skończyła dwa lata, kiedy jej ojciec ujawnił się jako gej. Została wychowana głównie przez matkę na Long Island. Utrzymywała bliską więź ze swoim ojcem, zmarłym na AIDS w 1995. Taormino uczęszczała do Sayville High School na Long Island i była salutatorką jej klasy. W 1993 ukończyła amerykanistykę na Wesleyan University, działała w Phi Beta Kappa Society. 
Wydawała pismo dla lesbijek „On Our Backs”. Publikuje w dziale porad seksualnych w „The Village Voice”. Prowadzi wykłady na uniwersytetach na temat spraw gejów i lesbijek, w tym seksualności, gender i feminizmu, zajmuje się również prowadzeniem warsztatów na temat seksu i relacji międzyludzkich na całym świecie oraz prowadzeniem prywatnych sesji coachingowych dla par i pojedynczych osób. 
Wielokrotnie występowała w telewizji, m.in. w dokumentalnej serii HBO "Real Sex" (1990), "The Howard Stern Show" (1990) czy Fox News. 
Swój pierwszy film zrealizowała w 2000 roku. Jako zwolenniczka feminizmu proseksualnego, wyprodukowała i wyreżyserowała wiele filmów określanych jako „feministyczna pornografia”, czyli oddanych idei równości płci. 
Prowadziła prelekcje m.in. na University of North Carolina at Greensboro (2004), Uniwersytecie Princeton i Oregon State University (2011). 
Jest orędowniczką nie-monogamii, popiera też małżeństwa osób tej samej płci. 
Jest autorką książek "The Ultimate Guide to Anal Sex for Women" (1997), "Pucker Up: A Hands-on Guide to Ecstatic Sex" (2001), "True Lust: Adventures in Sex, Porn and Perversion" (2002), "Seks analny bez tajemnic" (2009, wyd. pol. 2010), "The Big Book of Sex Toys" (2010) i "50 Shades of Kink: An Introduction to BDSM" (2012). Poza tym wydała 12 tomów antologii Lambda "Best Lesbian Erotica" (1996-2009).
W 2012 roku była nominowana do Adult Video News Award w kategorii „Najlepszy reżyser” za film Vivid "Rough Sex 3: Adrianna's Dangerous Mind" (2011) i znalazła się na liście finalistów alei sław Hall of Fame X-Rated Critics' Organization.

</doc>
<doc id="4245570" url="https://pl.wikipedia.org/wiki?curid=4245570" title="Jarosław Thiel">
Jarosław Thiel

Jarosław Thiel – polski wirtuoz muzyki dawnej, wiolonczelista barokowy, dyrektor artystyczny Wrocławskiej Orkiestry Barokowej od 2006 r., pierwszy wiolonczelista Dresdner Barockorchester od 2000 r., muzyk FestspielOrchester Göttingen, pedagog. Uczy wiolonczeli barokowej na Akademii Muzycznej w
Poznaniu.

</doc>
<doc id="4245578" url="https://pl.wikipedia.org/wiki?curid=4245578" title="Przemysław Sokół">
Przemysław Sokół

Przemysław Sokół (ur. 21 września 1980 w Krakowie) – polski trębacz, kompozytor, multiinstrumentalista.
Życiorys.
Edukację muzyczną rozpoczął w 1987 r. w Państwowej Podstawowej Szkole Muzycznej im. I.J. Paderewskiego w Krakowie w klasie fortepianu. W 1994 rozpoczął naukę gry na trąbce w Państwowym Liceum Muzycznym im. F. Chopina w Krakowie. W 2005 roku ukończył z wyróżnieniem Akademię Muzyczną w Krakowie na wydziale instrumentalnym, specjalność trąbka. Współtworzył formację Frittata (2007-2012), którą Nigell Kennedy rekomendował jako "„przyszłość polskiego jazzu”", zapraszając do Londynu na Nigel Kennedy’s Polish Weekend. W 2011 r. założył zespół Sokół Orkestar. Grupa wykonuje utwory w stylu Balkan Brass, łącząc muzykę etniczną z elementami funky/pop. Na repertuar zespołu składają się w większości autorskie utwory Przemka Sokoła. W warstwie literackiej charakterystyczne jest częste sięganie do tekstów o charakterze satyrycznym.
W 2014 roku zespół Sokół Orkestar zajął II miejsce na legendarnym festiwalu trębaczy w Gučy (Serbia) w kategorii międzynarodowej, jako pierwsza w historii grupa spoza Bałkanów.
Współpracował z wieloma wybitnymi osobowościami polskiej sceny muzycznej, m.in. Katarzyną Gärtner, Justyną Steczkowską, Renatą Przemyk czy Maciejem Maleńczukiem, z którym nagrał płytę „Jazz for Idiots”. Płyta w 2018 roku uzyskała status platynowej.
Kompozytor muzyki teatralnej. Współpracuje z teatrem im. Witkacego w Zakopanem i im. Juliusza Słowackiego w Krakowie oraz Teatrem Śląskim im. Stanisława Wyspiańskiego w Katowicach. Jest twórcą muzyki do takich spektakli jak: „Piąta strona świata”, „Inwazja jaszczurów”, „Western”, „down_us”, „Kabaret horyzontalny”, „Czy ty to ty”.
Za muzykę do spektaklu „Piąta strona świata” otrzymał nagrodę na Festiwalu Prapremier w Bydgoszczy w 2013 roku.

</doc>
<doc id="4245606" url="https://pl.wikipedia.org/wiki?curid=4245606" title="Dzmitryj Loban">
Dzmitryj Loban



</doc>
<doc id="4245622" url="https://pl.wikipedia.org/wiki?curid=4245622" title="Dukla Bańska Bystrzyca">
Dukla Bańska Bystrzyca



</doc>
<doc id="4245625" url="https://pl.wikipedia.org/wiki?curid=4245625" title="Emil Godlewski (1847-1930)">
Emil Godlewski (1847-1930)



</doc>
<doc id="4245629" url="https://pl.wikipedia.org/wiki?curid=4245629" title="Ramón Peón">
Ramón Peón

Ramón Peón (ur. 5 czerwca 1887 w Hawanie, zm. 2 lutego 1971 w San Juan) – kubański reżyser, operator filmowy i dziennikarz. 
Zawodowo zajmował się chemią, początkowo pracował w przemyśle cukierniczym na Kubie, a od 1916 jako asystent w laboratorium filmowym w Hollywood. Z czasem kręcił też kroniki filmowe dla wytwórni w Gaumont. Na Kubę wrócił w 1919 i zajął się tam produkcją filmową. W 1920 nakręcił pierwsze zdjęcia Kuby z lotu ptaka. W 1921 nakręcił swój pierwszy film - "Realidad". Był założycielem licznych przedsiębiorstw filmowych (m.in. Golden Sun Pictures). W sumie do 1930 wyprodukował 39 filmów, a 11 samodzielnie wyreżyserował Do jego kubańskich filmów należały m.in. "Aves de paso" (1921), "Las cosas de mi mujer" (1921), "Mamá Zenobia" (1921), "Casados de veras" (1922), "Al aire libre" (1924), "El cobarde valeroso" (1926). 
W 1930 wyreżyserował "La Virgen de la Caridad" - jedyny zachowany do dziś kubański niemy film pełnometrażowy.
W 1931 przeniósł się Meksyku, ale regularnie wracał na Kubę, aby tam kręcić filmy. M.in. "Suecidió en la Habana" (1938), "El romance del palmar" (1938), "Una aventura peligrosa" (1939). 

</doc>
<doc id="4245631" url="https://pl.wikipedia.org/wiki?curid=4245631" title="Komisariat Straży Granicznej „Radostów”">
Komisariat Straży Granicznej „Radostów”



</doc>
<doc id="4245632" url="https://pl.wikipedia.org/wiki?curid=4245632" title="Driedaagse van De Panne-Koksijde">
Driedaagse van De Panne-Koksijde



</doc>
<doc id="4245633" url="https://pl.wikipedia.org/wiki?curid=4245633" title="Placówka Straży Granicznej II linii „Radostów”">
Placówka Straży Granicznej II linii „Radostów”



</doc>
<doc id="4245634" url="https://pl.wikipedia.org/wiki?curid=4245634" title="Driedaagse Brugge - De Panne">
Driedaagse Brugge - De Panne



</doc>
<doc id="4245636" url="https://pl.wikipedia.org/wiki?curid=4245636" title="Ulises Sosa">
Ulises Sosa

Óscar Ulises „Montañita” Sosa Figueroa (ur. 21 stycznia 1963) – gwatemalski piłkarz i trener piłkarski.
Życiorys.
Sosa w młodości występował na pozycji środkowego pomocnika w klubach Ayuntamiento Metropolitano i Tipografía Nacional. Posiada wykształcenie techniczne w zakresie rysunku technicznego w dziedzinie konstrukcji. Po zakończeniu kariery został trenerem bramkarzy, początkowo w akademii juniorskiej krajowego potentata – stołecznego klubu CSD Municipal. W latach 2005–2007 był równocześnie pomocnikiem Rogelio Floresa – trenera golkiperów w pierwszej drużynie Municipalu, współpracował z nim także jako trener bramkarzy w reprezentacji Gwatemali kobiet. 
W czerwcu 2008 Sosa dołączył do sztabu szkoleniowego Deportivo Marquense, z którym był związany przez kolejne pięć lat. W kwietniu 2011 wspólnie z Césarem Fonsecą na krótki czas został tymczasowym trenerem tego zespołu, po zwolnieniu szkoleniowca Césara Eduardo Méndeza. W późniejszym czasie współpracował z drugoligowym Barillas FC oraz był trenerem bramkarzy w Deportivo Coatepeque. Na przełomie marca i kwietnia 2015 jako tymczasowy szkoleniowiec poprowadził Coatepeque w ośmiu ligowych spotkaniach. 
Następnie Sosa po raz kolejny objął stanowisko trenera golkiperów w Deportivo Marquense, w sztabie szkoleniowca Sergio Pardo. W styczniu 2017 został pierwszym trenerem zespołu – władze klubu ze względu na poważny kryzys finansowy nie były w stanie pozwolić sobie na zatrudnienie szkoleniowca o większej renomie. Ze względu na brak wymaganej licencji trenerskiej był wpisywany do protokołu meczowego jako kierownik drużyny, zaś w roli trenera figurował jego asystent César Fonseca. Ekipę Marquense prowadził bez większych sukcesów przez siedem miesięcy, po czym został zwolniony. Ze względu na poparcie wyrażone przez większość piłkarzy zarząd zdecydował się pozostawić go na stanowisku, by definitywnie zdymisjonować go już trzy dni później. Decyzją władz pozostał jednak w klubie w roli trenera bramkarzy.
Następnie Sosa do kwietnia 2019 prowadził czwartoligowy CD Tejutla, który ponownie objął w sierpniu 2019.

</doc>
<doc id="4245639" url="https://pl.wikipedia.org/wiki?curid=4245639" title="Leszek Nawrocki">
Leszek Nawrocki

Leszek Nawrocki (ur. 1957 w Sochaczewie, zm. 2 stycznia 2018) – polski historyk i muzealnik.
Życiorys.
Urodził się w 1957 r., w Sochaczewie, był absolwentem Liceum Ogólnokształcącego im. F. Chopina w Sochaczewie. W 1981 r. ukończył studia magisterskie na Wydziale Historii Uniwersytetu Gdańskiego. Pełnił funkcję kierownika oddziału Archiwum Państwowego w Żyrardowie, od 1983 r. pracownika naukowego w Muzeum Ziemi Sochaczewskiej i Pola Bitwy nad Bzurą w Sochaczewie. Dzięki jego pracy Muzeum Ziemi Sochaczewskiej i Pola Bitwy nad Bzurą w Sochaczewie prowadziło jako jedyne w regionie szeroką działalność wydawniczą. Jej efektem była publikacja w prasie ogólnokrajowej i lokalnej kilkudziesięciu artykułów oraz wydanie drukiem kilkunastu zwartych opracowań tematycznych.
W latach dziewięćdziesiątych XX wieku, dziesięciokrotnie stawał do finału telewizyjnej Wielkiej gry. Zmarł w nocy z 1 na 2 stycznia 2018.

</doc>
<doc id="4245642" url="https://pl.wikipedia.org/wiki?curid=4245642" title="Lin Chi-ling">
Lin Chi-ling

Lin Chi-ling (; ur. 29 listopada 1974 w Tajpej) – tajwańska aktorka, modelka oraz prezenterka programów telewizyjnych.
Życiorys.
Lin Chi-ling urodziła się w Tajpej. Jej rodzice pochodzą z miasta Tainan, ma również starszego brata. Lin jako modelka pojawiała się wielokrotnie na okładkach międzynarodowych magazynów. Ukończyła studia na Uniwersytecie w Toronto w 1997 roku. W 2000 roku Lin spędziła trzy miesiące studiując w Japonii, po czym wrócił na Tajwan. Lin angażuje się w akcję “World Vision AIDS Orphan Project”. Jest również prezenterką programów telewizyjnych. Lin jest ambasadorką między innymi China Airlines, Longines. W dniu 6 czerwca 2019 r. Lin ogłosiła małżeństwo z Akirą, członkiem japońskiego zespołu popowego Exile. 31 stycznia 2022 r. Lin ogłosiła narodziny swojego pierwszego dziecka, syna.

</doc>
<doc id="4245657" url="https://pl.wikipedia.org/wiki?curid=4245657" title="Dooks (stacja kolejowa)">
Dooks (stacja kolejowa)

Dooks – nieistniejący przystanek kolejowy na linii kolejowej Farranfore – Valentia Harbour w Glenbeigh w hrabstwie Kerry w Irlandii. W odróżnieniu od pozostałych stacji na linii, Dooks został otwarty 1 maja 1897, a więc niemal 4 lata po otwarciu linii. Zamknięty został 1 lutego 1960.
Dooks nie był pełnoprawną stacją kolejową, a raczej przystankiem na żądanie, na którym chęć skorzystania z pociągu zgłaszało się poprzez machanie znajdującą się tam flagą.

</doc>
<doc id="4245659" url="https://pl.wikipedia.org/wiki?curid=4245659" title="Chłopska Szkoła Biznesu">
Chłopska Szkoła Biznesu

Chłopska Szkoła Biznesu to ekonomiczna, symulacyjna gra planszowa przeznaczona dla dużej liczby graczy wydana przez Małopolski Instytut Kultury w Krakowie. Gra autorstwa Piotra Idziaka i Sebastiana Wacięgi opracowana została we współpracy z Towarzystwem Miłośników Andrychowa w programie „Muzeobranie 2009”. Gra nawiązuje do działalności produkcyjnej i handlowej rzemieślników z tkackiego ośrodka andrychowskiego w XVIII wieku.
Pierwsze wydanie gry ukazało się w 2010 roku w ramach programu Muzeum Historii Polski, pt. „Patriotyzm jutra”. Drugie, poprawione wydanie gry ukazało się w 2012 roku w ramach ogólnopolskiego projektu edukacyjnego na rzecz przedsiębiorczości dofinansowanego ze środków Narodowego Banku Polskiego.
Chłopska Ekonomia Społeczna – dodatek edukacyjny do gry.
Chłopska Ekonomia Społeczna (CES) to dodatek do Chłopskiej Szkoły Biznesu opracowany przez Małopolski Instytut Kultury w Krakowie w 2012 roku. Pozwala on na realizowanie warsztatów i zajęć wprowadzających w tematykę ekonomii społecznej oraz społecznej odpowiedzialności biznesu.
W klasycznej wersji Chłopskiej Szkoły Biznesu uczestnicy rozgrywki nastawieni są na pomnażanie majątku – zwycięża ten, kto w trakcie rozgrywki zarobi najwięcej złotych górskich. Natomiast podczas rozgrywki z wykorzystaniem Chłopskiej Ekonomii Społecznej uczestnicy, podobnie jak w wersji klasycznej, poddani są prawom wolnego rynku, ale ich celem nie jest wyłącznie zarabianie pieniędzy, lecz także aktywna działalność na rzecz lokalnej społeczności i realizowanie fundacji na jej rzecz np. szpitala miejskiego, orkiestry dętej itp.
Rozgrywka.
Gracze wcielają się w role XVIII-wiecznych rzemieślników piekarza, kowala lub tkacza, wytwarzają towary (chleby, bryki, płótna), handlują ze sobą i organizują wyprawy handlowe do miast Europy. Wygrywa osoba lub spółka handlowa, której uda się zgromadzić największy kapitał. Sukces gracza w dużej mierze zależy od umiejętności współpracy i negocjacji z innymi graczami.
Inspiracja historyczna.
Inspiracją dla projektu gry była XVIII-wieczna historia społeczno-gospodarcza położonego w Małopolsce ośrodka andrychowskiego, w którego skład wchodziły: Andrychów, Roczyny, Inwałd, Sułkowice, Targanice, Wieprz i Zagórnik. Tamtejsi chłopi w okresie poprzedzającym rewolucję przemysłową wytwarzali lniane płótna, które sprzedawali w odległych miastach Europy (docierali między innymi do Barcelony, Amsterdamu, Stambułu i Moskwy).
Zastosowanie edukacyjne.
W rozgrywce może brać udział 12-30 osób od 12. roku życia. Gra jest wykorzystywana przede wszystkim do prezentowania problematyki przedsiębiorczości w szkołach gimnazjalnych i ponadgimnazjalnych, bibliotekach, organizacjach pozarządowych, uczelniach wyższych, muzeach, firmach, instytucjach rynku pracy, ośrodkach kultury pracy i innych.

</doc>
<doc id="4245663" url="https://pl.wikipedia.org/wiki?curid=4245663" title="Mountain Stage">
Mountain Stage

Mountain Stage – nieistniejąca stacja kolejowa na linii kolejowej Farranfore – Valentia Harbour w Glenbeigh w hrabstwie Kerry w Irlandii. Została otwarta 12 września 1893 i zamknięta 1 lutego 1960.
Stacja Mountain Stage była typową mijanką z rozgałęzieniem toru na dwa, jedną krawędzią peronową oraz prostym budynkiem stacyjnym.

</doc>
<doc id="4245667" url="https://pl.wikipedia.org/wiki?curid=4245667" title="Caragh Lake (stacja kolejowa)">
Caragh Lake (stacja kolejowa)

Caragh Lake – nieistniejąca stacja kolejowa na linii kolejowej Farranfore – Valentia Harbour w Glenbeigh w hrabstwie Kerry w Irlandii. Została otwarta 12 września 1893 i zamknięta 1 lutego 1960.
Stacja położona była w pobliżu jeziora Caragh. Przechodził przez nią jeden tor. Posiadała jeden peron i prosty budynek stacyjny.

</doc>
<doc id="4245678" url="https://pl.wikipedia.org/wiki?curid=4245678" title="Pawieł Łungin">
Pawieł Łungin

Pawieł Siemionowicz Łungin, ros. Павел Семёнович Лунгин (ur. 12 lipca 1949 w Moskwie) – rosyjski reżyser, scenarzysta i producent filmowy.
Życiorys.
Laureat nagrody za reżyserię na 43. MFF w Cannes za film "Taxi blues" (1990). Wiele wyróżnień przyniósł mu również film "Wyspa" (2006), obwołany w Rosji filmem sezonu (m.in. nagrody Nika i Złoty Orzeł dla najlepszego filmu).
Przewodniczył jury Złotej Kamery na 60. MFF w Cannes (2007).

</doc>
<doc id="4245681" url="https://pl.wikipedia.org/wiki?curid=4245681" title="Caragh Lake">
Caragh Lake

Caragh Lake (irl. "Loch Cárthaí") — polodowcowe jezioro w hrabstwie Kerry w Irlandii. Leży mniej więcej w połowie drogi pomiędzy Killorglin a Glenbeigh.
Jezioro położone jest w dolinie rzeki Caragh. Stanowi popularny cel dla wędkarzy, głównie ze względu na występowanie łososia i pstrąga.
Caragh Lake objęte jest specjalnym obszarem ochrony siedlisk „Killarney’s National Park, MacGillycuddy’s Reeks and Caragh River Catchment”. W 1842 roku w pobliżu jeziora odkryto nowego ślimaka Geomalacus maculosus, zwanego „ślimakiem z Kerry”.

</doc>
<doc id="4245684" url="https://pl.wikipedia.org/wiki?curid=4245684" title="Consuelo">
Consuelo

Consuelo – miasto i gmina na Dominikanie, położone w centralnej części prowincji San Pedro de Macorís. 
Opis.
Miasto zostało założone w 1881 roku, obecnie zajmuje powierzchnię 131,9 km² i liczy 25 463 mieszkańców 1 grudnia 2010 . Patronem miasta jest św Anna i pod jej wezwaniem znajduje się tu Sanktuarium.

</doc>
<doc id="4245685" url="https://pl.wikipedia.org/wiki?curid=4245685" title="Hebe Tien">
Hebe Tien

Hebe Tien (, pinyin: "Tián Fùzhēn"; ur. 30 marca 1983 w Xinzhu) – tajwańska piosenkarka i aktorka. Zyskała sławę na początku 2000 roku jako członkini tajwańskiej grupy S.H.E. W 2010 roku wydała debiutancki solowy album „To Hebe”.
Biografia.
Po bardzo udanej karierze w S.H.E, Tien zadebiutowała jako solowa artystka muzyczna w 2010 roku. We wrześniu otrzymała uznanie krytyków za swój debiutancki album „To Hebe”.
W maju 2011 roku album „To Hebe” został nominowany do czterech nagród na Golden Melody Awards. Wygrał w kategorii najlepszy teledysk za „Leave Me Alone” i najlepszy producent singla za „LOVE!”. We wrześniu Tien wydała swój drugi album „My Love”.
W maju 2012 roku album „My Love” jest najczęściej nominowanym albumem na Golden Melody Awards, otrzymując łącznie siedem nominacji, w tym nagrodę Golden Melody Award za najlepszy album mandaryński i najlepszy teledysk do piosenki „My Love”.
13 listopada 2013 roku Tien wydała teledysk do tytułowego utworu z jej trzeciego albumu „Insignificance” o tym samym tytule, który ukazał się 29 listopada. Na końcu teledysku do piosenki „Insignificance” można zauważyć polski akcent cytat z wiersza Wisławy Szymborskiej „Pod jedną gwiazdką” recytowany przez Tien.
W maju 2014 roku album „Insignificance” został nominowany do dwóch nagród na Golden Melody Awards, w tym za najlepszy teledysk. W tym samym roku Tien została nagrodzona tytułem Best Taiwanese Act na MTV Europe Music Awards. Natomiast 6 grudnia rozpoczęła swoją pierwszą światową trasę koncertową „IF”, która rozpoczęła się w Taipei Arena. Bilety na dwudniowy koncert w Tajpej wyprzedały się w ciągu 10 minut.
W lipcu 2015 roku zaśpiewała piosenkę „A Little Happiness” do tajwańskiego filmu Our Times, a we wrześniu wydała „Pretty Woman” jako część ścieżki dźwiękowej do chińskiego filmu Go Lala Go 2.
5 marca 2016 r. Tien zakończyła pierwszy etap światowej trasy „IF” w Singapore Indoor Stadium. W maju piosenka „A Little Happiness” została nominowana w kategorii piosenka roku oraz najlepszy kompozytor podczas gali Golden Melody Awards. 17 czerwca rozpoczęła się druga część jej światowej trasy koncertowej zatytułowanej „IF Plus” w Hong Kong Coliseum, gdzie po raz pierwszy wykonała piosenki „When you are gone” i „Every day is a Miracle”, które znalazły się na jej czwartym albumie. 13 lipca Tien wydała swój czwarty album „Day by Day”. 20 sierpnia piosenka „A Little Happiness” osiągnęła 100 milionów wyświetleń na YouTube, czyniąc ją pierwszą chińskojęzyczną piosenkarką z ponad 100 milionami wyświetleń. W listopadzie Tien uczestniczyła jako juror obok JJ Lin, A-Mei, Jam Hsiao i duetu Yu Quan w pierwszym sezonie chińskiego programu muzycznego Sound of My Dream.
W lutym 2017 roku Tien i chiński piosenkarz Jing Boran wykonali chińską piosenkę przewodnią do filmu Piękna i Bestia. W maju album „Day By Day” został nominowany do dwóch nagród podczas Golden Melody Awards, w tym za najlepszy teledysk „Love Yourself”. 2 września Tien zakończyła swoją światową trasę „IF Plus”, dodając dwie dodatkowe daty w Kaohsiung Arena z łącznie 38 koncertami w 23 miastach.
20 sierpnia 2018 r. Tien wydała nagraną na żywo piosenkę „Stay” skomponowaną przez siebie w ramach serii LIVE IN LIFE, aby uchwycić swoje obecne emocje. Piosenka wyprodukowana przez Sandee Chan została ostatecznie nominowana do nagrody w kategorii producent roku singel na Golden Melody Awards. W tym samym miesiącu grupa S.H.E wydała swój ostatni singel z wytwórnią płytową HIM International Music, zatytułowany „Seventeen”, napisany przez wokalistę Sodagreen, Wu Qing-fenga, aby uczcić 17. rocznicę debiutu grupy. Podobnie jak piosenka „Stay” singel „Seventeen” również został nominowany do tegorocznych nagród Golden Melody Awards za najlepszy teledysk i najlepszą piosenkę roku. Po 17 latach we wrześniu 2018 roku Tien wraz z innymi członkiniami S.H.E oficjalnie opuściła HIM International Music i założyła własną firmę zarządzającą A TUNE Music. W grudniu wydała „Jasper Night” swój pierwszy singel poza HIM, jako ścieżkę dźwiękową do chińskiego filmu Long Day's Journey into Night.
W kwietniu 2019 roku Tien podpisała umowę nagraniową z Pourquoi Pas Music gdzie będzie współpracować ze swoją firmą zarządzającą. Zapowiedziała, że jej piąty album studyjny i druga światowa trasa koncertowa są przygotowywane. We wrześniu wydała swój pierwszy singel z nową wytwórnią płytową „Still Early” jako ścieżkę dźwiękową do chińskiego filmu Midnight Diner.
We wrześniu 2020 roku Tien wydała swój piąty album studyjny, „Time Will Tell” i wystąpiła na drugiej trasie koncertowej w Taipei Arena. Również w 2020 pojawiła się na gali Golden Melody Awards po tym, jak została na nią zaproszona w roli gościa.
W maju 2021 roku, piąty studyjny album Tien, „Time Will Tell”, został nominowany do 6 nagród podczas 32. edycji gali Golden Melody Awards, w tym za najlepszy album w języku mandaryńskim, teledysk roku „One, After Another”, najlepsza wokalistka mandaryńska. Tien na tej gali zdobyła nagrodę dla najlepszej wokalistki mandaryńskiej. W sierpniu Tien zdobyła kilka nagród na gali Hito Music Awards za swój album „Time Will Tell”, w tym dla najlepszej wokalistki, nagroda wyróżnienia mediów, dziesięć najlepszych chińskich piosenek roku, 100 najlepszych singli 2020 oraz nagrodę dla najlepszego kompozytora za singel „A Song For You”.

</doc>
<doc id="4245688" url="https://pl.wikipedia.org/wiki?curid=4245688" title="Superliga polska w piłce ręcznej mężczyzn (2018/2019)">
Superliga polska w piłce ręcznej mężczyzn (2018/2019)

Superliga polska w piłce ręcznej mężczyzn 2018/2019 – 63. edycja najwyższej w hierarchii klasy ligowych rozgrywek piłki ręcznej mężczyzn w Polsce, mająca na celu wyłonienie mistrza Polski na rok 2019, a także drużyn, które uzyskały prawo występu w europejskich pucharach w sezonie 2019/2020. W dniu 21 marca 2018 ruszył proces licencyjny dla drużyn PGNiG Superligi oraz zwycięzców grup I Ligi. Chęć udziału w zmaganiach zgłosiło 15 drużyn Superligi oraz trzy drużyny z I Ligi, w tym zwycięzcy grup. Proces licencyjny w pierwszym etapie trwał do 30 kwietnia 2018.
W terminie do 30 kwietnia 2018 dokumentów licencyjnych nie złożył zespół .
W dniu 20 czerwca 2018 Komisarz Ligi wydał pierwsze decyzje licencyjne. Drugi etap udzielenia licencji w przypadku odmowy w pierwszym terminie i możliwości uzupełnienia braków dokumentów, musiał zakończyć się ostatecznym zatwierdzieniem drużyn w dniu 1 sierpnia 2018. W dniu 11 lipca 2018 odbyło się ostatnie posiedzenie Komisji Odwoławczej przy ZPRP, oddalające odwołanie i tym samym, skład Superligi został zatwierdzony na 14 drużyn.
Obecny sezon jest trzecim i ostatnim sezonem, na jakie liga zawodowa została zamknięta i po tym okresie nastąpią spadki do niższej klasy rozgrywek oraz bezpośredni awans zwycięzcy turnieju finałowego zwycięzców grup I Ligi, pod warunkiem spełniania wymogów licencyjnych przez zespoły z I Ligi.
W trakcie procesu licencyjnego trwały prace nad zmianą formuły rozgrywek. Ostatecznie zrezygnowano z podziału na dwie grupy i po zakończeniu rundy zasadniczej drużyny zostały podzielone na dwie grupy: pierwsza "ósemka" utworzyła pary ćwierćfinałowe, zaś pozostałe 6 drużyn rozegra systemem mecz-rewanż rundę o utrzymanie w Superlidze.
Sponsorem tytularnym rozgrywek jest Polskie Górnictwo Naftowe i Gazownictwo, stąd ich marketingowa nazwa brzmi PGNiG Superliga Mężczyzn.
Tytuł mistrza Polski obroniło , zdobywając go po raz szesnasty w historii.
System rozgrywek.
Rozgrywki prowadzone były systemem kołowym w formie mecz-rewanż. Wszystkie mecze w rundzie zasadniczej oraz spadkowej będą musiały zakończyć się wynikiem rozstrzygającym (nie ma remisów). W przypadku braku rozstrzygnięcia w regulaminowym czasie zarządzana była seria rzutów karnych. Bramki zdobyte przez zawodników w rzutach karnych po upływie regulaminowego czasu gry nie zaliczały się do indywidualnych statystyk i służyły wyłącznie do ustalenia wyniku spotkania. W fazie pucharowej mogły wystąpić remisy w poszczególnych meczach a w przypadku remisu w dwumeczu - zarządzane były rzuty karne.
Zgodnie z regulaminem rozgrywek w sezonie 2018/2019 po zakończeniu rundy zasadniczej, drużyny zostały podzielone na dwie grupy:
Zespołom, które po rundzie zasadniczej zajęły miejsca 9-14, zostały wyzerowane punkty i systemem mecz-rewanż rozegrają rundę o utrzymanie w PGNiG Superlidze. Ostatni zespół spadł do I Ligi a zespół, który zajął miejsce 13. rozegra dwumecz barażowy z drugim zespołem z turnieju finałowego I Ligi.
Zasady punktacji.
Zwycięstwo w regulaminowym czasie: 3 pkt
Zwycięstwo po karnych: 2 pkt
Porażka po karnych: 1 pkt
Porażka w regulaminowym czasie: 0 pkt
Rozgrywki.
Runda zasadnicza.
Tabela
Wyniki
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Runda spadkowa.
Tabela
Wyniki
 
 
 
 
 
 
 
 
 
 
 
 
 
 
 
 
 
 
Baraż o superligę.
Wyniki
Klasyfikacje indywidualne.
Klasyfikacja strzelców.
Klasyfikacja obejmuje wszystkie mecze: rundy zasadniczej, rundy spadkowej, barażowej i finałowej. Tytuł Króla strzelców został przyznany po rundzie zasadniczej i zdobył go Arkadiusz Moryto reprezentujący .
„Gladiatorzy” Superligi.
Podobnie jak w poprzednich sezonach PGNiG Superliga ogłosiła wręczenie nagród „Gladiatorzy”. W dniu 11 maja 2018 zebrała się kapituła w składzie:
która ogłosiła zawodników nominowanych w dziewięciu kategoriach. Osobną kategorią jest Gladiator Publiczności, do którego nominowanych zostało 5 zawodników, którzy otrzymali największą liczbę głosów spośród zwycięzców plebiscytów na Gracza Serii i Gracza Tygodnia.
Nominacje.
Zawodnik sezonu
Trener sezonu
Odkrycie sezonu
Bramkarz sezonu
Obrońca sezonu
Środkowy rozgrywający sezonu
Boczny rozgrywający sezonu
Skrzydłowy sezonu
Obrotowy sezonu
Gladiator Publiczności
Zasady wyboru.
W dniach 13 maja - 23 maja 2019 trenerzy i zawodnicy PGNiG Superligi oddawali swoje głosy na poszczególnych zawodników/trenerów, zaś w kategorii Gladiator Publiczności zostało przeprowadzone głosowanie internetowe.
Nagrodzeni.
Nagrodzeni zostali ogłoszeni w dniu 25 maja 2019 bezpośrednio po drugim meczu finałowym o Mistrzostwo Polski:
Niebieskie kartki.
Następujący zawodnicy otrzymali bez zawieszenia na co najmniej jeden mecz:
Następujący zawodnicy otrzymali z zawieszeniem na co najmniej jeden mecz:

</doc>
<doc id="4245689" url="https://pl.wikipedia.org/wiki?curid=4245689" title="Glendalough Upper Lake">
Glendalough Upper Lake

Glendalough Upper Lake (irl. "An Loch Uachtair") – jezioro polodowcowe w pobliżu Glendalough w hrabstwie Wicklow we wschodniej Irlandii. 
Geografia.
Jezioro jest położone w górach Wicklow na zachód od wczesnośredniowiecznej osady klasztornej w Glendalough. W pobliżu południowego brzegu stoi mały, prostokątny kościół znany jako "Temple-na-Skellig", do którego dotrzeć można tylko łodzią, a później, z nabrzeża, po schodach. W pobliskim klifie znajduje się jaskinia "St. Kevin's bed", będąca przypuszczalnie schronieniem św. Kewina, a później Wawrzyńca z Dublina.
Geologia.
Jezioro jest sklasyfikowane jako jezioro rynnowe. Glendalough Upper Lake jak i Lower Lake stanowiły niegdyś całość, ale jedna z rzek wpływających do niego naniosła tyle osadów, że pierwotne jezioro zostały rozdzielone na dwie części.
Turystyka.
W pobliżu wschodniego krańca jeziora przechodzi długodystansowy, oznakowany szlak turystyczny Wicklow Way, zaczynający się na północy w Rathfarnham i biegnący w kierunku południowym do Clonegal.
Ochrona przyrody.
Upper Lake jest częścią Parku Narodowego Wicklow Mountains. Wśród roślin wodnych rosnących przy brzegu można wymienić grzybienie białe i rdestnice pływające. Część brzegu zajmuje bagno ze skrzypem, turzycą dzióbkowatą i trzciną pospolitą, które jest dogodnym miejscem do obserwacji ważek.

</doc>
<doc id="4245693" url="https://pl.wikipedia.org/wiki?curid=4245693" title="8 Dywizja Flak">
8 Dywizja Flak

8 Dywizja Flak (niem. "8. Flak-Division") – niemiecka dywizja artylerii przeciwlotniczej z okresu II wojny światowej.
Historia.
Jednostkę utworzono w maju 1940 jako "Luftverteidigungskommando Dänemark" (Dowództwo Obrony Powietrznej Dania) a w czerwcu nazwę zmieniono na "Luftverteidigungskommando 8". 1 września 1941 r. kolejny raz zmieniono nazwę dywizji na "8. Flak-Division".
Dywizja miała za zadanie ochronę przeciwlotniczą okupowanej Danii. Później oddano pod jej ochronę okolice Hanoweru i w 1941 Bremy. Jej skład zwiększył się w czasie wojny z trzech do siedmiu pułków przeciwlotniczych. Dywizja poddała się Aliantom w kwietniu i maju 1945 r.

</doc>
<doc id="4245707" url="https://pl.wikipedia.org/wiki?curid=4245707" title="Estadio Omnilife">
Estadio Omnilife



</doc>
<doc id="4245712" url="https://pl.wikipedia.org/wiki?curid=4245712" title="Rad Belgrad w europejskich pucharach">
Rad Belgrad w europejskich pucharach



</doc>
<doc id="4245715" url="https://pl.wikipedia.org/wiki?curid=4245715" title="FK Bor w europejskich pucharach">
FK Bor w europejskich pucharach



</doc>
<doc id="4245716" url="https://pl.wikipedia.org/wiki?curid=4245716" title="Simone Missick">
Simone Missick

Simone Missick (ur. jako Simone Cook 19 stycznia 1982 w Detroit) – amerykańska aktorka, która wystąpiła m.in. w serialach "Luke Cage", "Defenders" i "Altered Carbon".

</doc>
<doc id="4245717" url="https://pl.wikipedia.org/wiki?curid=4245717" title="Segunda División de México">
Segunda División de México



</doc>
<doc id="4245788" url="https://pl.wikipedia.org/wiki?curid=4245788" title="Alaksiej Ajdarau">
Alaksiej Ajdarau



</doc>
<doc id="4245800" url="https://pl.wikipedia.org/wiki?curid=4245800" title="Seóirse Bodley">
Seóirse Bodley

Seóirse Bodley (ur. 4 kwietnia 1933 w Dublinie) – irlandzki kompozytor i pedagog, uhonorowany przez Aosdána tytułem Saoi (2008).
Życiorys.
Podstawowe wykształcenie muzyczne zdobył w Royal Irish Academy of Music. Następnie studiował u Johna Larcheta w University College Dublin, gdzie w 1955 uzyskał muzyczny bakalaureat (BMus). W 1957 otrzymał dwuletnie stypendium doktoranckie od National University of Ireland, dzięki czemu mógł podjąć studia w Stuttgarcie u Johanna Nepomuka Davida (kompozycję) i Hansa Müller-Kraya (dyrygenturę). Rok później zrobił doktorat z muzyki (DMus) na University College Dublin. Przez trzy kolejne lata (1962–1964) brał udział w Darmsztadzkich Międzynarodowych Letnich Kursach Nowej Muzyki.
W 1964 został dyrektorem wydziału Folk Music Studies dublińskiego University College. Przez wiele lat pełnił funkcję przewodniczącego Folk Music Society of Ireland. Jego badania koncentrowały się na analizie stylistycznej tradycyjnego śpiewu gaelickiego i opracowaniu systemu notacji dla jego ornamentacji rubato. W 1984 został profesorem nadzwyczajnym w University College w Dublinie, gdzie wykładał do przejścia na emeryturę w 1998, pozostając w tej uczelni jako profesor emeritus.
W 1982 został członkiem założycielem stowarzyszenia Aosdána i został wyróżniony honorowym tytułem Saoi, który w listopadzie 2008 oficjalnie nadała mu prezydent Mary McAleese.
Twórczość.
Idiom kompozytorski Bodleya zmieniał się stylistycznie w miarę upływu lat. W latach 1952–1962 jego muzyka była głównie tonalna, z pojawiającymi się elementami typowymi dla irlandzkiego folkloru, na przykład motywem przypominającym fugato w I symfonii (1958–1959). 
Zainspirowany nowymi technikami kompozytorskimi, z którymi zetknął się w Darmstadzie na początku lat 60., stworzył serię utworów wykorzystujących elementy awangardy środkowoeuropejskiej. Do 1971 był głównym irlandzkim przedstawicielem postserializmu. Wykorzystywał też techniki aleatoryczne oraz elektronikę i programy komputerowe, tworząc muzykę abstrakcyjną, czego przykładem są takie utwory, jak I symfonia kameralna (1964), "Konfiguracje" (1967), I kwartet smyczkowy (1968), "Scintillae" (1968). 
W następnym okresie (1972–1980) Bodley łączył techniki awangardowe z tradycyjną muzyką irlandzką, eksplorując inspirujące twórczo kontrasty wynikające z tych połączeń, na przykład w "The Narrow Road to the Deep North" (1972) i "A Small White Cloud Drifts over Ireland" (1975). Od tego czasu rozwija własny język muzyczny, który zawiera cechy typowo irlandzkie, ale też zachowuje kosmopolityczną perspektywę. Przykładami jego dojrzałego stylu są m.in. takie kompozycje, jak "Phantasms" (1989) i II kwartet smyczkowy (1992).

</doc>
<doc id="4245804" url="https://pl.wikipedia.org/wiki?curid=4245804" title="Past Future">
Past Future

Past&lt;Future – ósmy album japońskiej piosenkarki Namie Amuro, wydany 16 grudnia 2009 w wersji CD i CD+DVD.
Lista utworów.
CD
DVD
Oricon.
Pozycje wykresu Oricon.
Album zadebiutował jako numer #1 na wykresie Oriconu. Pierwszego dnia sprzedano 112,000 egzemplarzy.. Pod koniec pierwszego tygodnia album wszedł na szczyt listy albumów Oricon, sprzedając się w około 331,000 egzemplarzy. Według Oriconu, album sprzedał się w 545,929 egzemplarzy w ciągu dziesięciu tygodni, przewyższając sprzedaż poprzedniego studyjnego albumu Namie, "Play". Według Oricon, album "Past&lt;Future" był numerem jeden albumów w 2010 roku przez osiem miesięcy. "Past&lt;Future" to szósty najlepiej sprzedający się album w 2010 roku w Japonii. Co czyni go najlepiej sprzedającym się albumem od czasu premiery albumu "Genius 2000" na początku 2000 roku . 
Recenzje.
Takurō Ueno ocenił album na cztery i pół na pięć gwiazdek w Rolling Stone Japan.

</doc>
<doc id="4245806" url="https://pl.wikipedia.org/wiki?curid=4245806" title="Seoirse Bodley">
Seoirse Bodley



</doc>
<doc id="4245826" url="https://pl.wikipedia.org/wiki?curid=4245826" title="Orzeł (Rusiec)">
Orzeł (Rusiec)

Orzeł – część wsi Rusiec w Polsce, położona w województwie łódzkim, w powiecie bełchatowskim, w gminie Rusiec.
W latach 1975–1998 Orzeł położony był w województwie sieradzkim.

</doc>
<doc id="4245843" url="https://pl.wikipedia.org/wiki?curid=4245843" title="Mehmut Karman">
Mehmut Karman



</doc>
<doc id="4245846" url="https://pl.wikipedia.org/wiki?curid=4245846" title="PAST FUTURE">
PAST FUTURE



</doc>
<doc id="4245857" url="https://pl.wikipedia.org/wiki?curid=4245857" title="Michał Maurycy Komecki">
Michał Maurycy Komecki

Michał Maurycy Komecki herbu Ślepowron (ur. w 1700, zm. 3 czerwca 1775) – duchowny rzymskokatolicki, wiceprezydent Trybunału Głównego Koronnego w 1757 roku, dziekan kapituły katedralnej gnieźnieńskiej w 1771 roku, kustosz krakowskiej kapituły katedralnej w latach 1748–1755, kanonik gnieźnieńskiej kapituły katedralnej "fundi" Sępolno w 1762 roku, kanonik gnieźnieńskiej kapituły katedralnej "fundi" Czerniewo w 1728 roku, prokurator kapituły katedralnej gnieźnieńskiej w 1739 roku, proboszcz kcyński i czeladzki.
Syn Podstolego krakowskiego Franciszka Komeckiego i Marii Rostkowskiej, synowiec Sebastiana.
Pochowany w katedrze gnieźnieńskiej.

</doc>
<doc id="4245875" url="https://pl.wikipedia.org/wiki?curid=4245875" title="12-gatsu no Kangaroo">
12-gatsu no Kangaroo

 – szesnasty singel japońskiego zespołu SKE48, wydany w Japonii 10 grudnia 2014 roku przez avex trax.
Singel został wydany w dziewięciu edycjach: czterech regularnych i czterech limitowanych (Type A, Type B, Type C, Type D) oraz „teatralnej” (CD). Osiągnął 1 pozycję w rankingu Oricon i pozostał na liście przez 24 tygodnie, sprzedał się w nakładzie egzemplarzy. Singel zdobył status podwójnej platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4245876" url="https://pl.wikipedia.org/wiki?curid=4245876" title="George Frederick Bristow">
George Frederick Bristow

George Frederick Bristow (ur. 19 grudnia 1825 w Brooklynie, zm. 13 grudnia 1898 w Nowym Jorku) – amerykański kompozytor, skrzypek i dyrygent.
Urodził się w rodzinie angielskich emigrantów. Jego ojciec był muzykiem i dawał synowi pierwsze lekcje. Następnie uczył się pod kierunkiem Henry’ego Christiana Timma (fortepian), George’a Macfarrena (harmonia, kontrapunkt i orkiestracja) oraz Ole Bulla (skrzypce). Zaczął występować jako skrzypek w wieku 13 lat, początkowo grał w orkiestrze nowojorskiego Olympic Theatre. W latach 1842–1879 występował w Filharmonii Nowojorskiej. Grał również z innymi orkiestrami, był organistą kościelnym i dyrygował chórami New York Harmonic Society (1851–1863) oraz Mendelssohn Union (1867–1871). Od 1854 roku uczył również muzyki w nowojorskich szkołach.
Napisał m.in. dwie opery, pięć symfonii, cztery uwertury koncertowe, dwa kwartety smyczkowe. Tworzył również muzykę chóralną, zarówno o charakterze świeckim, jak i sakralnym. Uważany jest za prekursora amerykańskiej muzyki poważnej. Tworzył głównie w stylu europejskim, chociaż sięgał także po rodzime motywy nawiązujące do amerykańskiego folkloru i krajobrazu, zwłaszcza w operze "Rip van Winkle" (wystawiona w Nowym Jorku w 1855 r.) i "Niagara Symphony, op. 62" (1893).

</doc>
<doc id="4245879" url="https://pl.wikipedia.org/wiki?curid=4245879" title="Ugrupowanie 66">
Ugrupowanie 66

Ugrupowanie 66 – polska grupa literacka działająca we Wrocławiu w latach 1966–1972.
Grupę tworzyli m.in. Ernest Dyczek, Janusz Styczeń, Jerzy Pluta, Bogusław Kierc, Maria Pawlikowska, Leszek A. Momot, Lucjan Kiełkowski, Stanisław Ryszard Kortyka. Grupa odwoływała się do nurtów awangardowych (Awangarda Krakowska, Druga Awangarda) i poetów awangardowych (Miron Białoszewski, Stanisław Swen Czachorowski, Tymoteusz Karpowicz, Julian Przyboś). Z racji przykładania dużej wagi do spraw języka i warsztatu grupa była zaliczana do nurtu poezji lingwistycznej i określana jako „lingwiści wrocławscy”. Od 1967 grupa przyznawała Nagrodę Literacką im. Tadeusza Peipera. "Ugrupowanie 66" działało równolegle z inną wrocławską grupą literacką – "Agora".

</doc>
<doc id="4245883" url="https://pl.wikipedia.org/wiki?curid=4245883" title="Franciszek Ossowski">
Franciszek Ossowski



</doc>
<doc id="4245884" url="https://pl.wikipedia.org/wiki?curid=4245884" title="Biathlon na Zimowych Igrzyskach Paraolimpijskich 2018 – 15 km mężczyzn">
Biathlon na Zimowych Igrzyskach Paraolimpijskich 2018 – 15 km mężczyzn

15 km mężczyzn – jedna z konkurencji rozgrywana w ramach biathlonu na Zimowych Igrzyskach Paraolimpijskich 2018. Zawody rozegrano 16 marca 2018 roku w trzech klasach.
Oficjalny trening odbył się 15 marca.
Czas jest wyliczany poprzez pomnożenie rzeczywistego czasu z procentem dla danej klasy zawodników.
Osoby siedzące.
W rywalizacji wystąpiło 17 zawodników z 11 państw.
Osoby stojące.
W rywalizacji wystąpiło 15 zawodników z 10 państw.
Osoby niedowidzące.
W rywalizacji wystąpiło 15 zawodników z 8 państw.

</doc>
<doc id="4245897" url="https://pl.wikipedia.org/wiki?curid=4245897" title="Borac Čačak w europejskich pucharach">
Borac Čačak w europejskich pucharach



</doc>
<doc id="4245900" url="https://pl.wikipedia.org/wiki?curid=4245900" title="Mikołaj Sawicki">
Mikołaj Sawicki

Mikołaj Jan Sawicki (ur. 23 listopada 1999 w Piotrkowie Trybunalskim) – polski siatkarz, grający na pozycji przyjmującego. 
Życiorys.
Ma starszą siostrę i młodszego brata. Gra w siatkówkę od 10. roku życia. Absolwent Gimnazjum nr 5 im. Mikołaja Kopernika w Piotrkowie Trybunalskim, grając w UMKS Volley 5 w rozgrywkach młodzieżowych został zauważony przez trenera młodej Skry Bełchatów Radosława Kolanka. Był uczniem II Liceum Ogólnokształcącego w Bełchatowie im. Jana Kochanowskiego.
Sukcesy klubowe.
Mistrzostwa Polski Juniorów:

</doc>
<doc id="4245902" url="https://pl.wikipedia.org/wiki?curid=4245902" title="Wspólność">
Wspólność

Wspólność – polska grupa literacka działająca w Gdańsku w latach 1976–1979.
Grupa, skupiająca głównie studentów, działała przy Kole Młodych ZLP w Gdańsku. Wywodziła się z wcześniejszej grupy Poetariat. Z grupą związani byli m.in. Anna Czekanowicz, Grzegorz Musiał, Zbigniew Joachimiak, Władysław Zawistowski, Waldemar Ziemnicki, Selim Chazbijewicz, Andrzej Grzyb, Waldemar Chyliński, Bronisław Tusk.
Pod względem artystycznym grupa wpisywała się w nurt Nowej Prywatności. Członkowie grupy cenili indywidualizm i rolę jednostki w twórczości, przeciwstawiali się racjonalizmowi Nowej Fali. Inicjatywą członków grupy było pismo-almanach „Litteraria” (wychodzące także pod innymi wersjami tytułu).

</doc>
<doc id="4245905" url="https://pl.wikipedia.org/wiki?curid=4245905" title="FK Jagodina w europejskich pucharach">
FK Jagodina w europejskich pucharach



</doc>
<doc id="4245908" url="https://pl.wikipedia.org/wiki?curid=4245908" title="Snowboarding na Zimowych Igrzyskach Paraolimpijskich 2018 – slalom kobiet">
Snowboarding na Zimowych Igrzyskach Paraolimpijskich 2018 – slalom kobiet

Slalom kobiet – jedna z konkurencji rozgrywana w ramach snowboardingu na Zimowych Igrzyskach Paraolimpijskich 2018. Zawody rozegrano 16 marca 2018 roku w dwóch klasach.
SB-LL1.
W rywalizacji wystąpiło 5 zawodniczek z 3 państw.
SB-LL2.
W rywalizacji wystąpiło 8 zawodniczek z 5 państw.

</doc>
<doc id="4245909" url="https://pl.wikipedia.org/wiki?curid=4245909" title="FK Bežanija w europejskich pucharach">
FK Bežanija w europejskich pucharach



</doc>
<doc id="4245918" url="https://pl.wikipedia.org/wiki?curid=4245918" title="FK Spartak Subotica w europejskich pucharach">
FK Spartak Subotica w europejskich pucharach



</doc>
<doc id="4245922" url="https://pl.wikipedia.org/wiki?curid=4245922" title="PEC Zwolle w europejskich pucharach">
PEC Zwolle w europejskich pucharach



</doc>
<doc id="4245928" url="https://pl.wikipedia.org/wiki?curid=4245928" title="Poetariat">
Poetariat

Poetariat – polska grupa literacka działająca w Gdańsku w latach 1974–1976.
Grupa działała przy Kole Młodych ZLP w Gdańsku. Tworzyli ją Selim Chazbijewicz, Jerzy H. Kamrowski i Piotr Kawiecki. Grupa pozostawała w opozycji do poetyki Nowej Fali. Po rozszerzeniu składu grupa Poetariat przekształciła się w grupę artystyczną Wspólność.

</doc>
<doc id="4245929" url="https://pl.wikipedia.org/wiki?curid=4245929" title="Biblia Franciszka Skaryny">
Biblia Franciszka Skaryny

Biblia Franciszka Skaryny – przekład 22 ksiąg Starego Testamentu na język ruski, wykonany przez prekursora drukarstwa wschodniosłowiańskiego Franciszka Skarynę i wydany w Pradze w latach 1517–1519. Księgi były starannie ilustrowane, zawierały wstęp, posłowie i komentarze. Wydanie części Biblii w języku ruskim stawiało wschodniosłowiańską biblistykę w czołówce europejskiej, wyprzedzając biblistykę polską o co najmniej kilkanaście lat.
Opis.
Pierwsza wydana przez Skarynę w 1517 roku księga Pisma Świętego – Księga Psalmów – ukazała się w języku staro-cerkiewno-słowiańskim i zawierała 150 psalmów kanonicznych, psalm dodatkowy, 10 kantyków oraz wyjaśnienie trudniejszych słów. Tego Psałterza Skaryna nie tłumaczył lecz wydał go na podstawie jakiegoś rękopisu w którym dokonał niewielkich zmian redakcyjnych. 
Kolejne księgi wydano już w języku ruskim (będącym językiem urzędowym Wielkiego Księstwa Litewskiego), o wiele bardziej zrozumiałym dla ówczesnego prawosławnego czytelnika. Z języka tego rozwinął się później m.in. język białoruski, toteż Biblia Ruska uważana jest za pierwszą książkę wydaną w tym języku. Skaryna wplatał do tego języka słowa z języka staro-cerkiewno-słowiańskiego, co nadawało tekstowi podniosły charakter. Zawierała też elementy żywej mowy ludu białoruskiego przez co wpływała na rozwój tego języka.
Zawartość.
Biblia Franciszka Skaryny w języku ruskim obejmuje następujące księgi: wydane w 1517 roku Księga Hioba (10 września), Księga Przysłów (6 października), Mądrość Syracha (5 grudnia), wydane w 1518 roku Księga Koheleta (2 stycznia), Pieśń nad pieśniami (9 stycznia), Księga Mądrości (19 stycznia), cztery Księgi Królewskie (w jednym tomie – 10 sierpnia), Księga Jozuego (20 grudnia) oraz wydane w 1519 roku Księga Judyty (9 lutego), Księga Sędziów (15 grudnia). Bez daty dziennej wydane w 1519: Księga Rut, Księga Daniela, Księga Estery, Lamentacje Jeremiasza. Ponadto Pięcioksiąg (każda z ksiąg w osobnym tomie), Księga Rodzaju datowana 1519 a pozostałe bez żadnej informacji o dacie wydania.
Skaryna wydawał kolejne księgi w przypadkowej kolejności. Daty wydania wskazują, że część Ksiąg miał gotowe gdy przystąpił do drukowania, a nad kolejnymi pracował i wydawał je po ukończeniu tłumaczenia. Niewykluczone, że wydał jeszcze kolejne Księgi, które jednak się nie zachowały. Niektóre nieopublikowane księgi zachowały się w trzech rękopisach. Jeden, ułożony już w porządku kanonicznym i zawierający m.in. dwie Księgi Kronik, cztery Księgi Ezdrasza oraz Księgę Tobiasza, został spalony przez Niemców w pożarze Biblioteki Krasińskich w 1944 po upadku powstania warszawskiego. Został on sporządzony przez Dymitra z Zinkowa w latach 1575–1577. Drugi, przechowywany najpierw w monasterze Narodzenia NMP w Wicyniu a później we Lwowie, rozdzielono na dwie części. Część lwowska zawiera niewydaną drukiem Księgę Kronik, a część wysłana potajemnie w 1843 roku do Sankt Petersburga zawiera: Księgi Ezdrasza, Tobiasza, Izajasza, Jeremiasza, Ezechiela, 12 proroków mniejszych oraz Księgi Machabejskie.
W Wilnie przechowywany jest trzeci rękopis z przekładami Skaryny, pochodzący z XVI wieku, który zawiera napisane przez niego przedmowy do Ksiąg: Izajasza, Jeremiasza, Barucha, Ezechiela, 12 proroków mniejszych i Daniela, dalej Księgi: 12 proroków mniejszych i następnie większych oraz mowę Epifaniusza z Cypru opisującą imiona, pochodzenie, zgon i miejsce pochówku proroków, a także informację: „napisane z Biblii czeskiej”.
Początkowo Skaryna zamierzał przetłumaczyć także księgi Nowego Testamentu jednakże od tego zamiaru odstąpił. Wydał w języku cerkiewnosłowiańskim z lokalnymi naleciałościami językowymi "Małą księgę podróżną" zawierającą 10 fragmentów Ewangelii, 1 fragment Dziejów Apostolskich i 7 czytań z Listów.
Podstawa tłumaczenia.
Wydawca korzystał z Biblii weneckiej, czeskiego przekładu wydanego w roku 1506, a także z Wulgaty (czterotomowe wydanie Antona Kobergera z 1487), Septuaginty i niekompletnego staro-cerkiewno-słowiańskiego przekładu autorstwa Cyryla i Metodego. Nie posługiwał się natomiast oryginałem hebrajskim.
Znaczenie.
Po tym jak Skaryna opuścił Pragę i udał się w 1520 roku do Wilna, zaprzestał wydawania kolejnych ksiąg Starego Testamentu. Nikt inny nie podjął się tego zadania. Cerkiew nie wspierała tego przekładu, ani też nie posługiwała się nim. Księgi wydane były w małym nakładzie (niektóre tylko kilku sztuk) i nie odegrały większej roli w rozwoju elit białoruskich, ulegających po unii lubelskiej (1569) powolnej polonizacji. Historyczne znaczenie przekładu Skaryny (dokonanego zanim Marcin Luter przełożył Biblię na język niemiecki) podkreślać zaczęto w XIX wieku, kiedy zaczęła kształtować się białoruska świadomość narodowa.
O doniosłości tłumaczenia Skaryny pisał między innymi slawista Aleksander Naumow, który uważa cząstkowe wydania w języku ruskim za stawiające wschodniosłowiańską biblistykę w czołówce europejskiej. Przekłady Skaryny z lat 1517–1519 wyprzedziły pierwsze polskie przekłady drukowane o kilkanaście lub kilkadziesiąt lat: Psałterz krakowski (1532), Psałterz Walentego Wróbla (1539), Nowy Testament Stanisława Murzynowskiego (1553) czy Biblia Leopolity (1561).
Zachowało się 266 kodeksów z przekładami Franciszka Skaryny. Większość z nich to pojedyncze księgi lub ich fragmenty, a 40 to oprawione razem konwoluty. Księgi Starego Testamentu wydano jako faksymile w Mińsku w trzech tomach w latach 1990–1991. W roku 2002 w ramach serii Biblia Slavica opublikowano obszerne komentarze do przekładu ST, autorstwa m.in. A. McMillina, Vl. Konana i A.I. Žuraŭskiego, dołączając faksymile ksiąg Nowego Testamentu z komentarzem Hansa Rothego.
Kolejnym przekładem fragmentów Biblii na język białoruski były Ewangelie Wasila Ciapińskiego wydane około roku 1580.

</doc>
<doc id="4245930" url="https://pl.wikipedia.org/wiki?curid=4245930" title="Biblia Ruska">
Biblia Ruska



</doc>
<doc id="4245938" url="https://pl.wikipedia.org/wiki?curid=4245938" title="Rafał Faryna">
Rafał Faryna

Rafał Faryna (ur. 28 września 1994) – polski siatkarz, grający na pozycji atakującego. 
Sukcesy klubowe.
Mistrzostwa Polski Juniorów:
Mistrzostwo I Ligi:

</doc>
<doc id="4245952" url="https://pl.wikipedia.org/wiki?curid=4245952" title="Snowboarding na Zimowych Igrzyskach Paraolimpijskich 2018 – slalom mężczyzn">
Snowboarding na Zimowych Igrzyskach Paraolimpijskich 2018 – slalom mężczyzn

Slalom mężczyzn – jedna z konkurencji rozgrywana w ramach snowboardingu na Zimowych Igrzyskach Paraolimpijskich 2018. Zawody rozegrano 16 marca 2018 roku w trzech klasach.
SB-UL.
W rywalizacji wystąpiło 22 zawodników z 13 państw.
SB-LL1.
W rywalizacji wystąpiło 13 zawodników z 10 państw.
SB-LL2.
W rywalizacji wystąpiło 20 zawodników z 13 państw.

</doc>
<doc id="4245955" url="https://pl.wikipedia.org/wiki?curid=4245955" title="Terrence Wilcutt">
Terrence Wilcutt

Terrence Wade Wilcutt (ur. 31 października 1949 w Russellville w stanie Kentucky) – amerykański lotnik morski, pilot doświadczalny i astronauta.
Życiorys.
W 1967 ukończył szkołę w Louisville, a w 1974 studia matematyczne na Western Kentucky University, później służył w Marine Corps, w 1978 uzyskał licencję pilota morskiego. Służył w Kāneʻohe na Hawajach, później w Japonii, Korei i na Filipinach, w 1983 został instruktorem lotniczym w Lemoore, w 1986 skierowano go do United States Naval Test Pilot School, po ukończeniu której został pilotem doświadczalnym i oficerem projektowym w Naval Aircraft Test Center w stanie Maryland. Ma wylatane ponad 6600 godzin na ponad 30 typach samolotów. 17 stycznia 1990 został wybrany przez NASA kandydatem na astronautę, zakwalifikował się w lipcu 1991, przechodził szkolenie w Centrum Kosmicznym im. Johna F. Kennedy’ego. Później był m.in. dyrektorem operacji NASA w Centrum Wyszkolenia Kosmonautów im. J. Gagarina w Gwiezdnym Miasteczku koło Moskwy. W 2000 został honorowym doktorem Western Kentucky University.
Od 30 września do 11 października 1994 był pilotem misji STS-68 z obserwatorium radarowym SRL-2, trwającej 11 dni, 5 godzin i 46 minut. Dwa lata później, od 16 do 26 września 1996, jako pilot uczestniczył w misji STS-79 wahadłowca Atlantis na rosyjską stację kosmiczną Mir, trwającej 10 dni, 3 godziny i 18 minut. Połączono wahadłowiec z Mirem, a następnie go odłączono. Od 23 do 31 stycznia 1998 był dowódcą misji STS-89 na stację Mir, trwającej 8 dni, 19 godzin i 47 minut. Od 8 do 20 września 2000 dowodził misją STS-106 na Międzynarodową Stację Kosmiczną, trwającą 11 dni, 19 godzin i 11 minut.
Łącznie spędził w kosmosie 42 dni i minutę. Opuścił NASA w lutym 2005.

</doc>
<doc id="4245957" url="https://pl.wikipedia.org/wiki?curid=4245957" title="Jan Sandorski">
Jan Sandorski

Jan Tadeusz Sandorski (ur. 28 stycznia 1940 w Poznaniu, zm. 28 grudnia 2018 tamże) – polski prawnik, specjalista prawa międzynarodowego, profesor nauk prawnych, pracownik Zakładu Prawa Międzynarodowego i Organizacji Międzynarodowych Wydziału Prawa i Administracji Uniwersytetu im. Adama Mickiewicza w Poznaniu.
Życiorys.
Syn Bronisława i Marii. W 1962 ukończył studia na Wydziale Prawa i Administracji Uniwersytetu im. Adama Mickiewicza w Poznaniu, w tym samym roku został pracownikiem naukowym tamże, a w 1967 uzyskał stopień naukowy doktora. Na Wydziale funkcję kierownika Katedry Prawa Międzynarodowego Publicznego pełnił od 1978 do 1984. Ponadto był kierownikiem Zakładu Obrotu Międzynarodowego Akademii Ekonomicznej w Poznaniu od 1982 do 1989, rektorem Wyższej Szkoły Nauk Humanistycznych i Dziennikarstwa od 1996 do 1999. Wykładał również na zagranicznych uczelniach: Uniwersytet Columbia, Uniwersytet Ahmadu Bello (Nigeria), Uniwersytet Komeńskiego w Bratysławie (Słowacja), Państwowy Uniwersytet w Irkucku (Rosja). Został specjalistą prawa międzynarodowego, praw człowieka, stosunków polsko-niemieckich. W 2007 otrzymał tytuł naukowy profesora nauk prawnych. 
Udzielał się jako ekspert Ministerstwa Spraw Zagranicznych, do 2013 zasiadał w Doradczym Komitecie Prawnym MSZ, był doradcą polskiej delegacji na sesje Zgromadzenia Ogólnego Organizacji Narodów Zjednoczonych. Przez wiele lat pełnił funkcję prezesa Polskiego Towarzystwa Przyjaciół ONZ.
Miał dwie córki i dwóch synów .
Zmarł 28 grudnia 2018 w Poznaniu. Został pochowany 2 stycznia 2019 na cmentarzu parafii Matki Bożej Częstochowskiej w Poznaniu.

</doc>
<doc id="4245962" url="https://pl.wikipedia.org/wiki?curid=4245962" title="Dorota Grynczel">
Dorota Grynczel

Dorota Grynczel (ur. 5 listopada 1950 w Jacowlanach, zm. 30 stycznia 2018 w Warszawie) – polska artystka.
Życiorys.
Ukończyła Akademię Sztuk Pięknych w Warszawie. Dyplom z wyróżnieniem otrzymała w 1977 roku w Pracowni prof. Jana Tarasina oraz Pracowni prof. Wojciecha Sadleya. Zajmowała się tkaniną unikatową i malarstwem sztalugowym. Była stypendystką The Pollock-Krasner Fundation w Nowym Jorku (1992) oraz Fundacji im. Stefana Batorego w Warszawie (1993). Była pierwszą w historii kobietą, która została dziekanem Wydziału Malarstwa na ASP w Warszawie w latach 2012-2016.

</doc>
<doc id="4245976" url="https://pl.wikipedia.org/wiki?curid=4245976" title="Andrzej Józef Koss">
Andrzej Józef Koss

Andrzej Józef Koss (ur. 17 marca 1946) – polski konserwator zabytków z tytułem profesora.
Życiorys.
Pełnił funkcję dziekana Wydziału Konserwacji Sztuki Akademii Sztuk Pięknych w Warszawie, jest pracownikiem tamtejszej Pracowni Konserwacji i Restauracji Rzeźby Kamiennej i Elementów Architektury, zasiadał w Senacie ASP kadencji 2016-2020. Został także rzeczoznawcą Ministra Kultury i Dziedzictwa Narodowego, wiceprzewodniczącym Głównej Komisji Konserwatorskiej, założycielem i dyrektorem Międzyuczelniany Instytut Konserwacji i Restauracji Dzieł Sztuki przy ASP w Warszawie, zasiadł w Radzie Ochrony Zabytków.

</doc>
<doc id="4245977" url="https://pl.wikipedia.org/wiki?curid=4245977" title="Andrzej Koss">
Andrzej Koss



</doc>
<doc id="4245982" url="https://pl.wikipedia.org/wiki?curid=4245982" title="Franciszek Ossowski (zm. 1788)">
Franciszek Ossowski (zm. 1788)

Franciszek Ossowski herbu Belina (zm. 6 stycznia 1788 roku) – kustosz krakowskiej kapituły katedralnej w latach 1775-1788, kanonik kaznodzieja sandomierski w latach 1771-1782, roku, proboszcz koprzywnicki.

</doc>
<doc id="4245987" url="https://pl.wikipedia.org/wiki?curid=4245987" title="Legenda o świętym pijaku (opowiadanie)">
Legenda o świętym pijaku (opowiadanie)

Legenda o świętym pijaku to opowiadanie autorstwa Josepha Rotha, która zostało po raz pierwszy wydane przez wydawnictwo Allert de Lange po śmierci autora w 1939 roku. 
Treść.
Głównym bohaterem opowiadania jest Andrzej Kartak. Podobnie jak jego ojciec jest górnikiem. Pochodzi ze Śląska z Olszowic, skąd wyjechał do Francji, kiedy przeczytał w gazecie, że szukają tam górników.
Pracował w kopalniach, a zamieszkał u małżeństwa Szebiec. Tam też nawiązał romans z panią Karoliną. Kiedy jej mąż dowiedział się o tym, Andrzej zabił go, za co później spędził dwa lata w więzieniu. Po wyjściu z więzienia stał się jednym z paryskich bezdomnych. Od tej pory nocował pod mostami Sekwany, żyjąc z dnia na dzień.
Pewnego dnia przydarza się mu pierwszy cud: nieznajomy mężczyzna pożycza mu dwieście franków. Przy tym opowiada historię swojego nawrócenia, ze szczególnym sentymentem wspominając świętą Teresę z Lisieux. Zastrzega, aby Andrzej oddał pieniądze właśnie jej – w kaplicy Sainte-Marie des Betignolles w Paryżu. Bezdomny początkowo przepija pieniądze, ale chce je oddać, dlatego zaczyna uczciwą pracę. Zarobione pieniądze trwoni jednak dalej. Tymczasem spotykają go kolejne cuda. Andrzej kupuje używany portfel, w którym później znajduje pieniądze. Bohaterowi pomaga też dawny, przypadkowo spotkany znajomy. W jego życiu pojawia się również była kochanka Karolina, z którą spędza noc, ale wyraźnie nie okazuje już więcej zainteresowania kobietą. Poznaje bowiem Teresę, której chce oddać pieniądze, ma przecież na imię tak samo jak wspomniana przez nieznajomego święta. Kobieta nie przyjmuje jednak pieniędzy, a sama daje Andrzejowi banknot stufrankowy. Chwilę później mężczyzna przewraca się i umiera przeniesiony do zakrystii w kaplicy.
Polskie wydania.
Joseph Roth: "Legenda o świętym pijaku i inne opowiadania". Kraków; Budapeszt: Wydawnictwo Austeria, 2016. .
Adaptacje filmowe.
Na podstawie opowiadania został nakręcony w 1988 roku włoski film La Leggenda del santo bevitore w reżyserii Ermanno Olmiego. 

</doc>
<doc id="4245988" url="https://pl.wikipedia.org/wiki?curid=4245988" title="Frederick Gregory">
Frederick Gregory

Frederick Drew Gregory (ur. 7 stycznia 1941 w Waszyngtonie) – amerykański lotnik wojskowy, pilot doświadczalny, astronauta, administrator NASA (2005).
Życiorys.
W 1958 skończył szkołę w Waszyngtonie, a w 1964 United States Air Force Academy, w 1977 został magistrem systemów informatycznych na George Washington University. Po ukończeniu w 1964 rozpoczął szkolenie na pilota w Stead Air Force Base w stanie Nevada, uzyskał licencję w 1965, pilotował śmigłowce H-43 m.in. podczas wojny wietnamskiej. Wrócił z Wietnamu w lipcu 1967. Następnie służył w bazie lotniczej w stanie Missouri. W 1968 przechodził szkolenie na pilota stałopłatów w Randolph Air Force Base w Teksasie, po czym został skierowany do bazy lotniczej w Arizonie. Od września 1970 do lipca 1971 uczył się w United States Naval Test Pilot School w stanie Maryland, później służył w Wright-Patterson Air Force Base w stanie Ohio. Od czerwca 1974 do stycznia 1978 pracował w NASA Langley Research Center w Hampton w Wirginii, 16 stycznia 1978 został kandydatem na astronautę, przechodził szkolenie w Centrum Kosmicznym im. Johna F. Kennedy'ego na Florydzie.
Od 29 kwietnia do 6 maja 1985 był pilotem misji z laboratorium naukowym Spacelab-3 STS-51-B trwającej 7 dni i 8 minut; start nastąpił z Centrum Kosmicznego im. Kennedy'ego, a lądowanie w Edwards Air Force Base w Kalifornii. Od 23 do 28 listopada 1989 był dowódcą wojskowej misji wahadłowca STS-33 trwającej 5 dni i 6 minut; umieszczono na orbicie satelitę podsłuchu elektronicznego Magnum. Od 24 listopada do 1 grudnia 1991 dowodził misją STS-44 trwającą 6 dni, 22 godziny i 50 minut. Umieszczono wówczas na orbicie satelitę wczesnego ostrzegania Defense Support Program (DSP).
Łącznie spędził w kosmosie 18 dni, 23 godziny i 4 minuty. Od kwietnia 1993 pracował w kwaterze głównej NASA. Od sierpnia 2002 do lutego 2005 był zastępcą administratora, a od 11 lutego do 14 kwietnia 2005 administratorem NASA.

</doc>
<doc id="4245990" url="https://pl.wikipedia.org/wiki?curid=4245990" title="Skunksik wąskoczelny">
Skunksik wąskoczelny

Skunksik wąskoczelny ("Spilogale angustifrons") – gatunek ssaka z rodziny skunksowatych (Mephitidae) zamieszkujący górzyste obszary w Ameryce Środkowej.
Występowanie i habitat.
Występuje na terenach górzystych od południowego Meksyku do Kostaryki. Można go spotkać w krajach takich jak: Belize, Salwador, Gwatemala, Honduras i Nikaragua.
Zamieszkuje tereny górzyste do wysokości 2800 metrów n.p.m. Preferuje kamieniste obszary górskie z krzakami i rzadkimi drzewami, krzewami i skałami. Spotkać go można także w lasach deszczowych o gęstej roślinności, w lasach sosnowych, na użytkach zielonych i na gruntach rolnych. Obszar zamieszkały przez skunksika wąskoczelnego szacowany jest na 64 ha. 
Opis.
Zwierzęta o długości od 21 do 25 cm, w tym ogon mierzący 10 do 14,5 cm. Samice są zwykle nieco mniejsze od samców. Ciężar wynosi od 240 do 533 g. Futro czarno-białe z pasami biegnącymi wzdłuż ciała i plamami. Tylna jedna trzecia część krzaczastego ogona jest koloru białego. Zwierzęta mają po pięć palców u stóp i długie pazury. Czaszka jest mała i wąska.
Formuła zębowa wynosi:
3 · 1 · 3 · 1 (górna szczęka)
3 · 1 · 3 · 2 (dolna szczęka)
W dolnej szczęce mają jeden dodatkowy ząb trzonowy. W sumie zwierzęta mają 34 zęby.
Tryb życia.
Swoje nory buduje między korzeniami drzew, pod kamieniami i w niskich dziuplach. Wykorzystuje również opuszczone nory pancerników i innych ssaków. Prowadzi nocny tryb życia. W razie potrzeby potrafi wspiąć się na drzewo lub skałę. Jak wszystkie skunksowate, w razie zagrożenia wystrzeliwuje na przeciwnika strumień cuchnącej wydzieliny z gruczołów odbytowych.
Pokarm.
Jest generalistą pokarmowym. Odżywia się w 50% owadami, ale nie gardzi jajami ptasimi, owocami, drobnymi ssakami, pajęczakami i innymi bezkręgowcami.
Zagrożenia i ochrona.
Gatunek zaliczany przez IUCN do najmniejszej troski ze względu na stosunkowo duży zasięg występowania, umiejętność dostosowywania się do siedlisk zmienionych przez człowieka i brak jakichkolwiek korzyści dla ludzi zamieszkujących te same tereny w pozyskiwaniu lub tępieniu tego gatunku. Jedynymi zagrożeniami są monokultury, pożary lasów i budowanie dróg.

</doc>
<doc id="4245999" url="https://pl.wikipedia.org/wiki?curid=4245999" title="Leszek Kuczynski">
Leszek Kuczynski

Leszek „Les” S. Kuczynski (ur. 3 czerwca 1947, zm. 19 sierpnia 2008) – działacz polonijny w Stanach Zjednoczonych.
Życiorys.
Urodził się po II wojnie światowej na obszarze Niemiec Zachodnich. Następnie osiadł z rodziną w Stanach Zjednoczonych. Ukończył studia prawa na University of Minnesota Law School. Był dyrektorem wykonawczym Kongresu Polonii Amerykańskiej. Od 2002 był przewodniczącym Rada Polonii Świata. Został pochowany na cmentarzu Maryhill w Niles pod Chicago.

</doc>
<doc id="4246000" url="https://pl.wikipedia.org/wiki?curid=4246000" title="Aspirant (francuski stopień wojskowy)">
Aspirant (francuski stopień wojskowy)

Aspirant – stopień w wojskach francuskich odpowiadający historycznie polskiemu podchorążemu.
Pierwotnie stworzono go w XVIII wieku dla kandydatów do królewskich szkół artylerii. Później stosowany był w marynarce i wojskach lądowych.
W marynarce w latach 1792–1816 i od 1848 odnoszono go do uczniów (elewów) szkół oficerskich. Przed 1907 rozróżniano aspiranta I klasy (jako stopień oficerski odpowiadający chorążemu II kl.) oraz aspiranta II klasy (jako żeglarskiego elewa szkolenia wstępnego). 
W wojskach lądowych ponownie wprowadzony w 1910 jako pośredni między sierżantem ("sergent-chef") a chorążym ("adjudant"). Podczas wojny 1914–1918 rutynowo nadawany oficerom podchorążym (elewom). Od I wojny światowej obowiązywał w służbie czynnej i rezerwie jako pośredni między starszym chorążym ("adjudant-chef") i podporucznikiem ("sous-lieutenant"). Po 1945 odnosi się jedynie do uczniów szkół oficerskich (dla służby czynnej i rezerwy) i kandydatów na oficera zawodowego tymczasowo przed nominacją na podporucznika.
W wojskach lądowych i lotnictwie aspiranta obowiązuje mundur oficerski i służbowo tytułowany jest on porucznikiem.
W innych państwach współcześnie stopień ten jako oficerski funkcjonuje w marynarce Rumunii (poniżej porucznika). Poza tym jego europejskie odpowiedniki występują tylko w Portugalii, gdzie w armii i lotnictwie jako "aspirante-a-oficiál" poprzedza on rangę chorążego ("alferes"), oraz we Włoszech, gdzie istnieje zarówno w wojskach lądowych ("allievo ufficiale"), jak i w marynarce ("aspirante guardiamarina"), również poprzedzając tam rangę chorążego.

</doc>
<doc id="4246005" url="https://pl.wikipedia.org/wiki?curid=4246005" title="Pelagonijski region statystyczny">
Pelagonijski region statystyczny

Pelagonijski region statystyczny (mac. Пелагониски регион) – jeden z ośmiu regionów statystycznych w Macedonii Północnej. Jego obszar pokrywa się mniej więcej z Pelagonią.
Powierzchnia regionu wynosi 4717 km², co czyni go największym spośród regionów statystycznych. Liczba ludności według spisu powszechnego z 2002 roku wynosiła 238 136 osób, zaś według szacunków w 2016 roku wynosiła 230 004 osób.
Region pelagonijski graniczy z Grecją, Albanią, regionem południowo-zachodnim oraz regionem wardarskim.

</doc>
<doc id="4246011" url="https://pl.wikipedia.org/wiki?curid=4246011" title="Kenneth Bowersox">
Kenneth Bowersox

Kenneth Dwane Bowersox (ur. 14 listopada 1956 w Portsmouth w Wirginii) – amerykański lotnik morski i astronauta.
Życiorys.
W 1974 ukończył szkołę w Bedford (Indiana), a w 1978 inżynierię lotniczą i kosmiczną na United States Naval Academy, w 1979 uzyskał dyplom z inżynierii mechanicznej na Uniwersytecie Kolumbia. W 1981 uzyskał licencję lotnika morskiego, służył m.in. na lotniskowcu USS Enterprice, w 1985 ukończył United States Air Force Test Pilot School w Edwards Air Force Base w Kalifornii. 5 czerwca 1987 został wybrany przez NASA kandydatem na astronautę, w sierpniu 1988 skończył szkolenie, podczas pierwszej misji na Międzynarodową Stację Kosmiczną był w zapasowej załodze. Uczestniczył w pięciu misjach kosmicznych.
Od 25 czerwca do 9 lipca 1992 był pilotem misji STS-50, trwającej 13 dni, 19 godzin i 30 minut. Prowadzono eksperymenty naukowe na pokładzie laboratorium Spacelab USML-1 (United States Microgravity Laboratory). Od 2 do 13 grudnia 1993 jako pilot brał udział w misji serwisowej STS-61 do Kosmicznego Teleskopu Hubble’a trwającej 10 dni, 19 godzin i 58 minut; czterej astronauci wykonali wówczas pięć spacerów kosmicznych. Od 20 października do 5 listopada 1995 był dowódcą misji STS-73 trwającej 15 dni, 21 godzin i 52 minuty; ponownie prowadzono wówczas eksperymenty naukowe na pokładzie laboratorium Spacelab USML-2 (United States Microgravity Laboratory). Od 11 do 21 lutego 1997 dowodził misją STS-82 do Kosmicznego Teleskopu Hubble’a trwającą 9 dni, 23 godziny i 37 minut. Zainstalowano wówczas dwa nowe instrumenty rozszerzające zakres długości fal rejestrowanych przez teleskop. Od 24 listopada 2002 do 4 maja 2003 brał udział w misji STS-113/Ekspedycja 6/Sojuz TMA-1 jako dowódca Międzynarodowej Stacji Kosmicznej; spędził wówczas w kosmosie 161 dni, godzinę i 14 minut. Wraz z Donaldem Pettitem wykonał dwa spacery kosmiczne, trwające łącznie 13 godzin i 17 minut.
Łącznie spędził w kosmosie 211 dni, 14 godzin i 11 minut. Opuścił NASA 30 września 2006.

</doc>
<doc id="4246012" url="https://pl.wikipedia.org/wiki?curid=4246012" title="Day of Infamy">
Day of Infamy

Day of Infamy – komputerowa gra akcji wyprodukowana i wydana przez amerykańskie studio New World Interactive. Gra została wydana 23 marca 2017 roku na platformę PC.
Akcja gry rozgrywa się podczas drugiej wojny światowej (między innymi na wyspie Sycylia i belgijskich lasach).
Rozgrywka.
Zadaniem graczy jest realizacja celów takich jak na przykład przejmowanie punktów kontrolnych. Gracze każdej ze stron mają ograniczoną liczbę odrodzeń, która może zostać zwiększona przez wykonywanie zadań. W zastosowanym systemie czatu głosowego możliwe jest podsłuchiwanie innych graczy. Gracz może objąć stanowisko oficera by przy współpracy innego gracza za pomocą radia wezwać ostrzał artyleryjski.
Wydanie i odbiór.
Początkowo gra została wydana 16 stycznia 2016 roku jako modyfikacja gry "Insurgency". 14 czerwca twórcy ogłosili, że modyfikacja zostanie przerobiona na taktyczną strzelankęl. 28 lipca gra została wydana w trybie wczesnego dostępu. Gra została wydana 23 marca 2017 roku przez New World Interactive na platformę PC. W ciągu czterech miesięcy od premiery gra została sprzedana w ponad 200 tysiącach sztuk.

</doc>
<doc id="4246018" url="https://pl.wikipedia.org/wiki?curid=4246018" title="Stanisław Zimny (1912–1990)">
Stanisław Zimny (1912–1990)

Stanisław Zimny (ur. 8 grudnia 1912 w Szulcu, zm. 28 czerwca 1990) – polski rolnik, poseł na Sejm PRL II kadencji.
Życiorys.
Syn Michała i Stanisławy, uzyskał wykształcenie średnie, z zawodu rolnik. Od wczesnej młodości należał do Związku Młodzieży Wiejskiej RP „Wici”, a następnie do Stronnictwa Ludowego. W czasie okupacji pracował jako robotnik. Walczył w szeregach Batalionów Chłopskich pod pseudonimem "Gorący", pełniąc obowiązki członka kierownictwa powiatowego BCh od 1940 do 1943, współorganizował Stronnictwo Ludowe „Roch” w powiecie kaliskim. W latach 1943–1944 wywieziony na robory przymusowe do Niemiec. W 1945 został prezesem zarządu powiatowego Związku Samopomocy Chłopskiej w Kaliszu, w okresie 1951–1952 prezes Gminnej Spółdzielni „SCh” w Kamieńcu. Od 1945 do 1948 członek powiatowej rady narodowej w Kaliszu, następnie był wiceprzewodniczącym PRN i członkiem Wojewódzkiej Rady Narodowej w Poznaniu.
Ponownie należał do SL od 1944, był członkiem i wiceprezesem zarządu powiatowego w Kaluszu, od 1945 członek Polskiego Stronnictwa Ludowego, od 1946 Polskiego Stronnictwa Ludowego „Nowe Wyzwolenie”, po czym od 1947 powrócił do SL. Wiceprezes zarządu wojewódzkiego SL i członek wojewódzkiej komisji konroli partyjnej w Białymstoku (1948–1949), w 1949 wiceprezes zarządu wojewódzkiego w Łodzi. W 1949 wstąpił do Zjednoczonego Stronnictwa Ludowego (zawieszony w prawach członka od 1951 do 1955). Prezes powiatowego komitetu wykonawczego i komitetu powiatowego w Kaliszu (1955–1956), wiceprezes (1956–1959) i prezes wojewódzkiego komitetu w Poznaniu (1956–1959). W Naczelnym Komitecie ZSL był kierownikiem referatu planowania (1950–1951), a także członkiem (1957–1964) i członkiem prezydium NK (1956–1959), od 1976 do 1980 członek głównej komisji rewizyjnej NK.
W 1957 uzyskał mandat posła na Sejm PRL II kadencji z okręgu Kalisz, zasiadał w Komisji Spraw Wewnętrznych.

</doc>
<doc id="4246021" url="https://pl.wikipedia.org/wiki?curid=4246021" title="Jezioro Kaleńskie">
Jezioro Kaleńskie



</doc>
<doc id="4246032" url="https://pl.wikipedia.org/wiki?curid=4246032" title="Śluza Miejska">
Śluza Miejska



</doc>
<doc id="4246036" url="https://pl.wikipedia.org/wiki?curid=4246036" title="Holsted (stacja kolejowa)">
Holsted (stacja kolejowa)

Holsted () – stacja kolejowa w miejscowości Holsted, w regionie Dania Południowa, w Danii. Znajduje się na linii Lunderskov – Esbjerg i obsługuje pociągi regionalne Danske Statsbaner.

</doc>
<doc id="4246050" url="https://pl.wikipedia.org/wiki?curid=4246050" title="Wiesław Świderski">
Wiesław Świderski

Wiesław Świderski (ur. 12 maja 1952 w Katowicach, zm. 3 kwietnia 2020 w Tychach) – polski wiolonczelista, organista, pedagog, kompozytor i aranżer.
Życiorys.
Wiesław Świderski był absolwentem Państwowej Szkoły Muzycznej im. M. Karłowicza w Katowicach. Uczył się tam gry na wiolonczeli w klasie Konstantego Bożyka. Studiował w Państwowej Wyższej Szkole Muzycznej im. Karola Szymanowskiego w Katowicach w klasie Bernarda Poloka.
Pracował jako muzyk w Filharmonii Śląskiej i Orkiestrze Radia Katowice, przez 25 lat był wiolonczelistą Filharmonii Zabrzańskiej. Grał też w zespołach kameralnych. Było nauczycielem w Państwowej Szkole Muzycznej im. M. Karłowicza w Katowicach i szkołach muzycznych w Bielsku-Białej, Rudzie Śląskiej i Jaworznie. W wielu kościołach pracował jako organista, m.in. w Parafii Najświętszych Imion Jezusa i Maryi w Katowicach.
W 1983 stworzył chrześcijański młodzieżowy zespół wokalno-instrumentalny Przemienienie. Wystąpił z nim ponad 1,3 tysięcy razy, grając w Polsce i za granicą, m.in. w Norwegii, Szwecji, Niemczech, na Ukrainie, we Włoszech i Francji. Z Przemienieniem wystąpił kilkukrotnie dla papieża Jana Pawła II.
W latach 1993-1995 współorganizował chrześcijański festiwal „Gaude Fest” w Ustroniu. Poprowadził grającą na tym festiwalu orkiestrę i dokonał z nią nagrań dla radia i telewizji. Na potrzeby tej imprezy stworzył też wiele muzycznych opracowań i aranżacji.
Jest autorem w sumie ponad 3 tysięcy kompozycji i opracowań muzycznych. Opracował m.in. "Taniec góralski" z baletu Harnasie Karola Szymanowskiego.
W 1996 roku współtworzył musical "Album rodzinny Erwina Respondka" wyprodukowanym przez Antenę Górnośląską. Opracowywał utwory muzyczne dla Stołecznej Estrady, Królewskiej Orkiestry Symfonicznej w Wilanowie, Kwartetu Śląskiego, kwintetu dętego NOSPR, Orkiestry Aukso, Orkiestry Zdrojowej w Krynicy i Filharmonii Zabrzańskiej. Współpracował m.in. z Wiesławem Ochmanem, Małgorzatą Walewską, Iwoną Hossą, Adamem Zdunikowskim, Zbigniewem Wodeckim, Rayem Wilsonem znanym z zespołu Genesis.
Nagrody.
Otrzymał wiele nagród i wyróżnień m.in.: Srebrną Odznakę "Zasłużony dla województwa śląskiego", Brązowy Medal „Zasłużony Kulturze Gloria Artis” (2015) oraz Nagrodę Prezydenta Miasta Zabrze w Dziedzinie Kultury. Pośmiertnie w 2020 roku został również odznaczony Wyróżnieniem im św. Kamila.

</doc>
<doc id="4246051" url="https://pl.wikipedia.org/wiki?curid=4246051" title="Karol Musioł (bibliotekarz)">
Karol Musioł (bibliotekarz)

Karol Musioł (ur. 8 marca 1929 w Mikulczycach, zm. 31 października 1982 w Katowicach) – bibliotekarz, filolog, badacz kultury muzycznej Śląska, w latach 1958–1982 dyrektor Biblioteki Głównej Akademii Muzycznej im. Karola Szymanowskiego w Katowicach.
Życiorys.
Po zakończeniu II wojny światowej w wieku 16 lat rozpoczął pracę w kopalni „Mikulczyce” w Zabrzu, gdzie pracował jako elektryk przez 3 lata. W tym samym czasie uczył się w ogólnokształcącej średniej szkole dla dorosłych w Bytomiu. Po uzyskaniu dyplomu dojrzałości rozpoczął studia na kierunku filologia germańska na Uniwersytecie Jagiellońskim. Równocześnie uczył się śpiewu w Zawodowej Szkole Operowej w Krakowie. Po pierwszym roku studiów śpiewu wystąpił jako solista – baryton na koncercie w sali Państwowej Filharmonii w Krakowie. Zawodowej kariery śpiewaka nigdy nie rozpoczął, ponieważ kontynuował studia filologiczne na Uniwersytecie im. Adama Mickiewicza w Poznaniu, które ukończył w 1954 roku. W tym samym roku podjął pracę w Bibliotece Śląskiej na stanowisku asystenta. W 1964 roku obronił na Uniwersytecie Warszawskim dysertację doktorską nt. "Opracowanie rzeczowe zbiorów muzycznych". W latach 1958–1982 pełnił funkcję dyrektora Biblioteki Głównej Akademii Muzycznej im. Karola Szymanowskiego w Katowicach. Od 1956 r. mąż polonistki i bibliotekarki związanej zawodowo z Biblioteką Śląską w Katowicach Danuty Musioł z domu Szyndler. Zmarł 31 października 1982 roku. Uroczystości żałobne odbyły się 4 listopada 1982 roku w Katedrze Chrystusa Króla. Spoczął na cmentarzu przy ulicy Francuskiej w Katowicach, a na granitowej płycie jego grobu został umieszczony Chrystus Ukrzyżowany według projektu śląskiego rzeźbiarza Zygmunta Brachmańskiego. Jeden z olejnych wizerunków Karola Musioła autorstwa Jana Nowaka z 1982 roku, Rodzina w 10-tą rocznicę śmierci podarowała Czytelni Biblioteki Głównej Akademii Muzycznej im. Karola Szymanowskiego w Katowicach, która od 7 listopada 1995 roku nosi imię przedwcześnie zmarłego, wieloletniego dyrektora i prorektora katowickiej uczelni.
Aktywność zawodowa.
Karol Musioł działał na wielu płaszczyznach. W 1954 roku został członkiem Stowarzyszenia Bibliotekarzy Polskich. W latach 1956–1966 był przewodniczącym Sekcji Bibliotek Naukowych przy Zarządzie Okręgu SBP w Katowicach. Przez 3 lata od 1976 do 1979 pełnił funkcję wiceprzewodniczącego Zarządu Głównego SBP. Był współzałożycielem Sekcji Bibliotek Muzycznych, które zostało powołane przez Zarząd Główny SBP 12 czerwca 1964 roku. W 1973 wybrano go jej sekretarzem. Na zebraniu zarządu Sekcji Bibliotek Muzycznych 5 marca 1965 roku zapadła decyzja o zorganizowaniu przez Bibliotekę Państwowej Wyższej Szkoły Muzycznej w Katowicach I Ogólnopolskiego Zjazdu Bibliotekarzy Muzycznych. Zjazd, który był pierwszą tego typu imprezą w Polsce odbywał się od 9 do 11 grudnia 1965 roku. Karol Musioł został mianowany w 1970 roku na dorocznej konferencji IAML przewodniczącym Komisji Bibliotek, Akademii, Konserwatoriów i Wyższych Szkół Muzycznych. Funkcję tę pełnił do 1978 roku. Jako członek IAML reprezentował polskie bibliotekarstwo muzyczne na międzynarodowych zjazdach w Cambridge, Lozannie, Aarhus, Amsterdamie, Lipsku, Sankt Gallen, Bolonii, Londynie, Bergen, Lizbonie, Salzburgu, Budapeszcie, Brukseli. 28 marca 1980 roku objął funkcję przewodniczącego Sekcji Bibliotek Muzycznych SBP – Polskiej Grupy Narodowej IAML, którą pełnił do końca życia. W 1958 roku przystąpił do Międzynarodowej Fundacji Mozarteum, a od 1978 roku był członkiem Centralnego Instytutu Badań Mozartowskich przy tej instytucji.
Karol Musioł sprawował funkcję wiceprezesa katowickiego Oddziału Związku Kompozytorów Polskich, był dyrektorem I Międzynarodowego Konkursu Dyrygentów im. Grzegorza Fitelberga i prorektorem Akademii Muzycznej im. Karola Szymanowskiego w Katowicach. Wypromował działalność Biblioteki Głównej Akademii Muzycznej im. Karola Szymanowskiego w Katowicach poza jej podstawową działalność, organizując szereg interesujących akcji upowszechnieniowych: koncertowych, naukowych, wydawniczych. Organizował m.in. sympozja, konferencje naukowe, wystawy, audycje muzyczne i projekcje filmowe. W 1968 roku stworzył przy bibliotece Archiwum Śląskiej Kultury Muzycznej, którego zadaniem jest gromadzenie materiałów dotyczących kultury muzycznej Śląska, a także wspieranie prac badawczych z tego zakresu. W 1970 r. zainicjował cykl koncertowy "Silesia cantat", w którym miało miejsce ponad 50 prawykonań utworów współczesnych kompozytorów śląskich, m.in.: Henryka Mikołaja Góreckiego, Jana Wincentego Hawela, Ryszarda Gabrysia, Józefa Świdra, Edwarda Bogusławskiego, Witolda Szalonka, Aleksandra Glinkowskiego, Jana Sztwiertni, oraz dawnych, tj. Józefa Elsnera. Odkrył także nieznaną bibliografom śląską edycję tekstu "Małej kantaty wolnomularskiej" Wolfganga Amadeusza Mozarta będącą własnością Biblioteki Śląskiej w Katowicach. Podczas prac nad dokumentacją śląskich czasopism muzycznych odnalazł młodzieńczy utwór Franza Schuberta pt. "Siedem łatwych wariacji na fortepian", co wywołało sensację w środowisku muzycznym. W 1975 roku z udziałem Musioła powstał film w reżyserii Grzegorza Lasoty pt. "Schubert nieznany", w którym młody Krystian Zimerman w salach XIX-wiecznego Pałacu w Pszczynie wykonuje tę kompozycję Franciszka Schuberta.
Ważną dziedzinę w jego życiu naukowym stanowiła dydaktyka. Był lektorem języka niemieckiego. Prowadził wykłady i seminaria z historii literatury niemieckiej, m.in. na Wydziale Germanistyki Uniwersytetu Jagiellońskiego w Krakowie i w Instytucie Germanistyki w Sosnowcu. W 1974 roku prowadził wykłady podczas Międzynarodowego Festiwalu w Bayreuth, poza tym wielokrotnie przyjeżdżał do tego miasta z wykładami dla młodzieży muzycznej. Karol Musioł ogłosił ponad 200 publikacji z zakresu bibliotekarstwa muzycznego, kultury muzycznej Śląska, wzajemnego oddziaływania muzyki oraz literatury polskiej i europejskiej.
Nagrody.
W uznaniu swojej działalności otrzymał wiele nagród i odznaczeń m.in.:

</doc>
<doc id="4246054" url="https://pl.wikipedia.org/wiki?curid=4246054" title="Partia i Front Wyzwolenia Turków">
Partia i Front Wyzwolenia Turków

Ludowa Partia i Front Wyzwolenia Turków (, (THKP-C) – nielegalna turecka partia polityczna, określana jako organizacja terrorystyczna.
Historia.
Utworzona w 1994 roku w wyniku rozpadu Sił Lewicy Rewolucyjnej. Zawsze najbardziej widoczna była w południowej prowincji Hatay. Zrobiło się o niej głośno w trakcie wojny domowej w Syrii, w którą zaangażowała się militarnie po stronie prezydenta Baszszara al-Asada. Członkowie partii uczestniczyli w sformowaniu Syryjskiego Ruchu Oporu.
Część źródeł przypisuje partii udział w zamachu w Reyhanlı w maju 2013 roku, w którym zginęło 50 osób, a ponad 100 zostało rannych.
Ideologia.
Jest formacją skrajnie lewicową.
Jako organizacja terrorystyczna.
Przez rządy Turcji i Wielkiej Brytanii określona jest jako organizacja terrorystyczna.

</doc>
<doc id="4246055" url="https://pl.wikipedia.org/wiki?curid=4246055" title="Melitopol (stacja kolejowa)">
Melitopol (stacja kolejowa)

Melitopol (ukr. Станція Мелітополь) – stacja kolejowa w Melitopolu, w obwodzie zaporoskim, na Ukrainie. Jest częścią administracji Kolei Naddnieprzańskiej. 
Historia.
Stacja została otwarta w 1874 roku, równocześnie z otwarciem linii kolejowej. Linia Aleksandrowsk - Melitopol zaczęła działać w dniu 28 czerwca, a linia Melitopol - Symferopol w październiku 1874 roku.
Podczas wojny domowej w jednym z budynków stacji znajdowała się siedziba dowódcy frontu południowego Michaiła Frunzego. Podczas II wojny światowej w październiku 1943 roku budynek został zniszczony.
W 1955 wybudowano nowy budynek. Otwarcie stacji zaplanowano na 7 listopada, jednak nie dotrzymano tego terminu, a stacja została oddana do użytku 4 grudnia.

</doc>
<doc id="4246059" url="https://pl.wikipedia.org/wiki?curid=4246059" title="Wawrzyn Polonijny">
Wawrzyn Polonijny



</doc>
<doc id="4246060" url="https://pl.wikipedia.org/wiki?curid=4246060" title="Bohdan Kowałenko">
Bohdan Kowałenko

Bohdan Rusłanowycz Kowałenko, ukr. Богдан Русланович Коваленко (ur. 24 kwietnia 1997) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek klubów Arsenał Kijów i Szachtar Donieck, barwy których bronił w juniorskich mistrzostwach Ukrainy (DJuFL). Karierę piłkarską rozpoczął w 27 sierpnia 2014 w juniorskiej drużynie Szachtar, a 29 marca 2015 debiutował w składzie Szachtar-3 Donieck. Latem 2016 został piłkarzem klubu Czajka Petropawłowska Borszczahówka. W sierpniu 2017 podpisał kontrakt z cypryjskim Pafos FC. 21 marca 2018 jako wolny agent zasilił skład Riga FC. Na początku 2019 przeniósł się do BFC Daugavpils. 17 lipca 2019 przeszedł do Czornomorca Odessa. 9 grudnia 2019 opuścił odeski klub.
Kariera reprezentacyjna.
W 2014 występował w juniorskiej reprezentacji Ukrainy U-16.

</doc>
<doc id="4246061" url="https://pl.wikipedia.org/wiki?curid=4246061" title="THKP-C">
THKP-C



</doc>
<doc id="4246062" url="https://pl.wikipedia.org/wiki?curid=4246062" title="Gare de Chamarande">
Gare de Chamarande

Gare de Chamarande – przystanek kolejowy w Chamarande, w departamencie Essonne, w regionie Île-de-France, we Francji.
Jest przystankiem Société nationale des chemins de fer français (SNCF), obsługiwanym przez pociągi Réseau express régional d’Île-de-France linii C.
Rocznie z usług przystanku skorzystało 237 600 pasażerów.
Położenie.
Znajduje się na km 45,913 linii Paryż – Bordeaux, pomiędzy stacjami Lardy i Étréchy, na wysokości 85 m n.p.m.

</doc>
<doc id="4246063" url="https://pl.wikipedia.org/wiki?curid=4246063" title="Megacyclops bicuspidatus">
Megacyclops bicuspidatus

Megacyclops bicuspidatus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1857 roku przez niemieckiego zoologa Carla Clausa.

</doc>
<doc id="4246064" url="https://pl.wikipedia.org/wiki?curid=4246064" title="Nova Gradiška (stacja kolejowa)">
Nova Gradiška (stacja kolejowa)

Nova Gradiška (chorw: "Željeznički stanica Nova Gradiška") – stacja kolejowa w Nova Gradiška, w żupanii brodzko-posawskiej, w Chorwacji. Stacja znajduje się na linii Novska – Tovarnik, będącej częścią ważnej magistrali Zagrzeb-Belgrad.

</doc>
<doc id="4246069" url="https://pl.wikipedia.org/wiki?curid=4246069" title="Megacyclops gigas">
Megacyclops gigas

Megacyclops gigas, – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1857 roku przez niemieckiego zoologa Carla Clausa. Gatunek ten został ujęty w Katalogu Życia.

</doc>
<doc id="4246074" url="https://pl.wikipedia.org/wiki?curid=4246074" title="Breitengüßbach (stacja kolejowa)">
Breitengüßbach (stacja kolejowa)

Breitengüßbach (niem: "Bahnhof Breitengüßbach") – stacja kolejowa w Breitengüßbach, w kraju związkowym Bawaria, w Niemczech. Znajduje się na linii Bamberg – Hof. Według DB Station&amp;Service ma kategorię 5. 

</doc>
<doc id="4246082" url="https://pl.wikipedia.org/wiki?curid=4246082" title="Mistrzostwa Świata w Short Tracku 1990">
Mistrzostwa Świata w Short Tracku 1990

15. Mistrzostwa Świata w Short Tracku odbyły się w Holandii, w Amsterdamie, w dniach 16 – 18 marca 1990 roku. Poprzednio to miasto gościło zawodników w 1985 roku. Rozegrano 10 konkurencji: 500 m, 1000 m, 1500 m, 3000 m kobiet i mężczyzn oraz sztafetę 3000 m kobiet i 5000 m mężczyzn. Medale przyznano w wieloboju i sztafetach. W klasyfikacji medalowej najlepsi byli Kanadyjczycy. 

</doc>
<doc id="4246089" url="https://pl.wikipedia.org/wiki?curid=4246089" title="Falconara Marittima (stacja kolejowa)">
Falconara Marittima (stacja kolejowa)

Falconara Marittima (wł. "Stazione di Falconara Marittima") – stacja kolejowa w Falconara Marittima, w prowincji Ankona, w regionie Marche, we Włoszech. Znajduje się na linii Bolonia – Ankona i Rzym – Ankona. 
Według klasyfikacji Rete Ferroviaria Italiana ma kategorię "brązową".
Historia.
Stacja została otwarta w 1861 roku, kiedy linia kolejowa Bolonia-Ankona została otwarta na odcinku Rimini-Ankona.
W 1866 po ukończeniu połączenia Rzym-Ankona, stacja stała się ważnym węzłem kolejowym.
Ze względu na wzrost znaczenia, skromny oryginalny budynek dworcowy został zastąpiony w latach 1928–1930 nowym, imponującym budynkiem, zbudowanym w klasycystycznym stylu według projektu inżyniera Ezio Tagliaferri.

</doc>
<doc id="4246100" url="https://pl.wikipedia.org/wiki?curid=4246100" title="Francis Locke">
Francis Locke

Francis Locke (ur. 31 października 1776 w hrabstwie Rowan, zm. 8 stycznia 1823 tamże) – amerykański polityk.
Życiorys.
Urodził się 31 października 1776 w hrabstwie Rowan. Ukończył University of North Carolina, następnie studiował nauki prawne, został przyjęty do palestry i otworzył prywatną praktykę prawniczą w Karolinie Północnej. W latach 1803–1814 pracował jako sędzia. W 1814 roku wygrał wybory do Senatu, mające obsadzić wakat po rezygnacji Davida Stone’a. Rok później zrezygnował z mandatu. Zmarł 8 stycznia 1823 roku w rodzinnym hrabstwie.

</doc>
<doc id="4246103" url="https://pl.wikipedia.org/wiki?curid=4246103" title="Studencki Teatr Satyry „Pstrąg”">
Studencki Teatr Satyry „Pstrąg”

Studencki teatr „Pstrąg” – teatr studencki działający od 1954 roku w Łodzi.
Opis.
Pierwszy spektakl odbył się 6 marca 1955 w sali Uniwersytetu Łódzkiego przy ul. Buczka 27 (obecnie ul. Kamińskiego). Po kilkukrotnej zmianie miejsc siedzibą ostatecznie został lokal w „Kamienicy pod Pstrągiem” przy ul. Wólczańskiej 74 w Łodzi.
Współzałożycielami teatru byli: Wiesław Machejko, Piotr Hertel, Leszek Skrzydło.
Nazwa teatru pochodziła od kompozycji Franza Schuberta „The Trout” lub też od ryby, która pływa pod prąd, co odzwierciedlało niepokorność teatru.
Hymn „Pstrąga” (do muzyki Schuberta) napisał Wiesław Machejko:
W latach 80. przekształcił się w „Teatr Pstrąg – Grupa 80”.
Współpracownicy.
Janusz Słowikowski, Jan Skotnicki, Marian Glinkowski, Ryszard Ronczewski, Alina Perth-Grabowska, Jerzy Antczak, Zygmunt Bielawski, Janusz Kłosiński, Jerzy Markuszewski, Piotr Marczewski, Jerzy Groszang, Zbigniew Szczapiński, Krzysztof Skiba.

</doc>
<doc id="4246104" url="https://pl.wikipedia.org/wiki?curid=4246104" title="Studencki teatr „Pstrąg”">
Studencki teatr „Pstrąg”



</doc>
<doc id="4246105" url="https://pl.wikipedia.org/wiki?curid=4246105" title="Mistrzostwa Świata w Short Tracku 1991">
Mistrzostwa Świata w Short Tracku 1991

16. Mistrzostwa Świata w Short Tracku odbyły się w Australii, w Sydney, w dniach 22 – 24 marca 1991 roku. Poprzednio to miasto gościło zawodników w 1985 roku. Rozegrano 10 konkurencji: 500 m, 1000 m, 1500 m, 3000 m kobiet i mężczyzn oraz sztafetę 3000 m kobiet i 5000 m mężczyzn. Medale przyznano w wieloboju i sztafetach. W klasyfikacji medalowej najlepsi byli Kanadyjczycy. 

</doc>
<doc id="4246111" url="https://pl.wikipedia.org/wiki?curid=4246111" title="Yakuza 4">
Yakuza 4

Yakuza 4, tytuł oryg. Ryū ga Gotoku 4: Densetsu o Tsugumono (w piśmie japońskim 龍が如く4 伝説を継ぐもの) – komputerowa gra akcji wyprodukowana i wydana przez japońskie studio Sega. Gra została wydana 18 marca 2010 roku na platformę PlayStation 3. Akcja gry rozgrywa się w dystrykcie Kamurocho. Głównym bohaterem gry jest Kazuma Kiryu.
Wydanie i odbiór.
Gra została wydana przez Segę 18 marca 2010 roku na platformę PlayStation 3. W pierwszym tygodniu po premierze gra została sprzedana w 384 tysiącach egzemplarzy w Japonii. Według wyników finansowych studia Sega z 2010 roku gra została sprzedana w 560 tysiącach egzemplarzy. 16 lutego 2011 roku została wydana wersja demonstracyjna gry.

</doc>
<doc id="4246122" url="https://pl.wikipedia.org/wiki?curid=4246122" title="Mistrzostwa Świata w Short Tracku 1992">
Mistrzostwa Świata w Short Tracku 1992

17. Mistrzostwa Świata w Short Tracku odbyły się w Stanach Zjednoczonych, w Denver, w dniach 2–4 kwietnia 1992 roku. Poprzednio to miasto gościło zawodników w 1985 roku. Rozegrano 10 konkurencji: 500 m, 1000 m, 1500 m, 3000 m kobiet i mężczyzn oraz sztafetę 3000 m kobiet i 5000 m mężczyzn. Medale przyznano w wieloboju i sztafetach. W klasyfikacji medalowej najlepsi byli Koreańczycy.

</doc>
<doc id="4246138" url="https://pl.wikipedia.org/wiki?curid=4246138" title="Zakłady Przemysłu Cukierniczego „Bałtyk”">
Zakłady Przemysłu Cukierniczego „Bałtyk”

Zakłady Przemysłu Cukierniczego „Bałtyk” Sp. z o.o. – przedsiębiorstwo przemysłu spożywczego z siedzibą w Gdańsku.
Opis.
Przedsiębiorstwa powstało w 1923 w Wolnym Mieście Gdańsku, kiedy to utworzono trzy spółki „Anglas”, „Baltic” i „Kosma” wytwarzające słodycze. Zakłady te zostały upaństwowione w 1951 roku i weszły w skład Zakładów Przemysłu Cukierniczego „Bałtyk”.
W 1995 właścicielem przedsiębiorstwa został fiński koncern Fazer i zmieniło ono nazwę na Fazer Polska. W 2005 Finowie sprzedali dawny „Bałtyk” polskiej spółce Bomilla.
W skład przedsiębiorstwa wchodzą trzy zakłady produkcyjne: w Gdańsku (produkcja wyrobów czekoladowych) oraz dwa we Włocławku (wyroby drażerowane i karmelki). 

</doc>
<doc id="4246144" url="https://pl.wikipedia.org/wiki?curid=4246144" title="Mistrzostwa świata do lat 18 w hokeju na lodzie mężczyzn 2018/III Dywizja">
Mistrzostwa świata do lat 18 w hokeju na lodzie mężczyzn 2018/III Dywizja

Mistrzostwa Świata do lat 18 w Hokeju na Lodzie Mężczyzn III Dywizji 2018 odbędą się w dwóch państwach: w tureckim Erzurum oraz w nowozelandzkim - Queenstown. Zawody rozegrano:
W mistrzostwach drugiej dywizji uczestniczyło 9 zespołów, które zostały podzielone na dwie grupy – w grupie A 6 zespołów, w grupie B trzy ekipy. Rozegrały one mecze systemem każdy z każdym. Zwycięzca turnieju grupy A awansował do mistrzostw świata II dywizji gr. B w 2019 roku, ostatni zespół grupy A spadł do grupy B, zastępując zwycięzcę turnieju grupy B.
Hale, w których rozgrywano spotkania:
Grupa A.
Wyniki
"Godziny podane w czasach lokalnych ()"
Tabela
"     = awans do II dywizji, grupy B     = pozostanie w III dywizji, grupy A     = spadek do III dywizji, grupy B"
Dyrektoriat turnieju wybrał trójkę najlepszych zawodników na każdej pozycji:
Grupa B.
Wyniki
"Godziny podane w czasach lokalnych ()"
Tabela
"     = awans do III dywizji, grupy A"

</doc>
<doc id="4246153" url="https://pl.wikipedia.org/wiki?curid=4246153" title="Bene Merentibus">
Bene Merentibus



</doc>
<doc id="4246154" url="https://pl.wikipedia.org/wiki?curid=4246154" title="Medal „Zasłużony dla Wymiaru Sprawiedliwości – Bene Merentibus Iustitiae”">
Medal „Zasłużony dla Wymiaru Sprawiedliwości – Bene Merentibus Iustitiae”

Medal „Zasłużony dla Wymiaru Sprawiedliwości – Bene Merentibus Iustitiae” – nagroda przyznawana przez Krajową Radę Sądownictwa.
Charakterystyka.
Pierwotnie wyróżnienie zostało ustanowione w 2007, zaś było nadawane sędziom przechodzącym w stan spoczynku i wyróżniającym się "wyjątkowym zaangażowaniem w pracę orzeczniczą, a także pozaorzeczniczą" oraz było przyznawane jako medal okolicznościowy. Uchwałą nr 381/2014 z 16 października 2014 Krajowa Rada Sądownictwa ustanowiła Medal „Zasłużony dla Wymiaru Sprawiedliwości – Bene Merentibus Iustitiae” oraz ustaliła zasady uhonorowania tymże odznaczeniem. Wyróżnienie miało charakter honorowy, było przyznawane osobom zasłużonym dla wymiaru sprawiedliwości, a w szczególności sędziom, sędziom w stanie spoczynku oraz byłym sędziom, którzy wyróżnili się pracą orzeczniczą lub pozaorzeczniczą. Wyróżnienie mogło być przyznane wyłącznie jednokrotnie, poza tym istniała możliwość uhonorowania medalem pośmiertnie. Medal był także przyznawany obywatelom innych państw. W drodze wyjątku medal był przyznawany osobom niebędącymi sędziami. Od 2014 do 2017 medal przyznano 244 osobom. Decyzją KRS z 3 marca 2018 medal został zniesiony z tym dniem "w związku z końcem działalności Rady w składzie ukształtowanym zgodnie z Konstytucją Rzeczypospolitej Polskiej".

</doc>
<doc id="4246155" url="https://pl.wikipedia.org/wiki?curid=4246155" title="Dom świętego Kazimierza">
Dom świętego Kazimierza



</doc>
<doc id="4246158" url="https://pl.wikipedia.org/wiki?curid=4246158" title="Dom św. Kazimierza (film)">
Dom św. Kazimierza (film)



</doc>
<doc id="4246166" url="https://pl.wikipedia.org/wiki?curid=4246166" title="Wielkie Jeziora Północnoamerykańskie">
Wielkie Jeziora Północnoamerykańskie



</doc>
<doc id="4246180" url="https://pl.wikipedia.org/wiki?curid=4246180" title="Rząd Petera Pellegriniego">
Rząd Petera Pellegriniego

Rząd Petera Pellegriniego – koalicyjny gabinet rządzący Słowacją od 22 marca 2018 do 21 marca 2020.
Po wyborach z 5 marca 2016 powstał trzeci rząd Roberta Fica. Współtworzyły go początkowo cztery partie – SMER, Słowacka Partia Narodowa, Most-Híd i SIEŤ, a po rozpadzie ostatniej z nich współpracę koalicyjną kontynuowały trzy pierwsze ugrupowania. 15 marca 2018, po skandalu związanym z zabójstwem dziennikarza Jána Kuciaka, premier Robert Fico podał się do dymisji, która została przyjęta przez prezydenta Andreja Kiskę. Tego samego dnia prezydent desygnował Petera Pellegriniego na urząd premiera, powierzając mu misję utworzenia nowego rządu.
SMER, narodowcy i Most-Híd zdecydowały się na dalszą współpracę. 20 marca prezydent odmówił zaprzysiężenia proponowanego składu rządu. Po zmianie kandydata na stanowisko ministra spraw wewnętrznych Andrej Kiska zaaprobował nowy gabinet. Do jego zaprzysiężenia doszło 22 marca 2018.
Gabinet funkcjonował do 21 marca 2020, gdy został zastąpiony przez wyłoniony po wyborach z 29 lutego 2020 rząd Igora Matoviča.

</doc>
<doc id="4246185" url="https://pl.wikipedia.org/wiki?curid=4246185" title="HIFK Fotboll w europejskich pucharach">
HIFK Fotboll w europejskich pucharach



</doc>
<doc id="4246190" url="https://pl.wikipedia.org/wiki?curid=4246190" title="Paco - maszyna śmierci">
Paco - maszyna śmierci



</doc>
<doc id="4246193" url="https://pl.wikipedia.org/wiki?curid=4246193" title="Zjedzeni żywcem">
Zjedzeni żywcem



</doc>
<doc id="4246197" url="https://pl.wikipedia.org/wiki?curid=4246197" title="Kościół Matki Boskiej Królowej Świata w Sądowlu">
Kościół Matki Boskiej Królowej Świata w Sądowlu

Kościół Matki Boskiej Królowej Świata w Sądowlu – katolicki kościół filialny zlokalizowany w Sądowlu (części wsi Lechitów, powiat górowski, województwo dolnośląskie) w archidiecezji wrocławskiej. Należy do parafii św. Józefa Oblubieńca Najświętszej Maryi Panny w Wąsoszu.
Historia.
Kościół we wsi istniał już w 1260 i nosił wezwanie św. Agaty. Budowa kolejnej świątyni (pierwotnie wzniesionej dla lokalnej społeczności protestanckiej) rozpoczęła się w 1821, a zakończono ją w 1822, po dziewięciu miesiącach prac. W czasie II wojny światowej obiekt zniszczono w około 50% i uruchomiono ponownie do celów religijnych w 1948, już jako katolicki. 2 czerwca 1972 świątynia uzyskała wpis do rejestru zabytków.
Architektura.
Kościół reprezentuje styl klasycystyczny, jest murowany z gzymsem wieńczącym, lizenami i ostrołukowymi oknami. Ośmioboczna wieża wyrasta z dachu od zachodu. W ścianę zewnętrzną wmurowane są dwie płyty nagrobne.
Wyposażenie.
Wyposażenie jest skromne. Ołtarz reprezentuje styl klasycystyczny, a ambona jest manierystyczna. Organy są z 1881, a ich konstruktorem było przedsiębiorstwo „Gebrüder Walter” z Góry. Zachowało się również epitafium z XVIII wieku.
Otoczenie.
Przy kościele znajduje się pomnik poległych w I wojnie światowej. Ma formę prostokątnej płyty na cokole z krzyżem u dołu.

</doc>
<doc id="4246198" url="https://pl.wikipedia.org/wiki?curid=4246198" title="Ton Pentre A.F.C. w europejskich pucharach">
Ton Pentre A.F.C. w europejskich pucharach



</doc>
<doc id="4246202" url="https://pl.wikipedia.org/wiki?curid=4246202" title="Amkar Perm w europejskich pucharach">
Amkar Perm w europejskich pucharach



</doc>
<doc id="4246203" url="https://pl.wikipedia.org/wiki?curid=4246203" title="Crystal Palace F.C. w europejskich pucharach">
Crystal Palace F.C. w europejskich pucharach



</doc>
<doc id="4246208" url="https://pl.wikipedia.org/wiki?curid=4246208" title="Wimbledon F.C. w europejskich pucharach">
Wimbledon F.C. w europejskich pucharach



</doc>
<doc id="4246212" url="https://pl.wikipedia.org/wiki?curid=4246212" title="Miami Open 2018 (kobiety)">
Miami Open 2018 (kobiety)

Miami Open 2018, właśc. Miami Open presented by Itaú 2018 – tenisowy turniej WTA kategorii WTA Premier Series rangi WTA Premier Mandatory w sezonie 2018 z cyklu Miami Open rozgrywany w dniach 20 marca–1 kwietnia 2018 roku w Miami na kortach twardych o puli nagród wynoszącej 7 972 535 dolarów amerykańskich.

</doc>
<doc id="4246213" url="https://pl.wikipedia.org/wiki?curid=4246213" title="Fuze Tea">
Fuze Tea

Fuze Tea – niegazowany, bezalkoholowy napój herbaciany przeznaczony do spożywania na zimno, produkowany przez firmę Coca-Cola HBC Poland. Marka jest obecna od 2012 roku w 52 krajach. W Polsce napój Fuze Tea sprzedawany jest od 2018 roku w opakowaniach: puszki (330 ml), butelki PET (500 ml, 1,5 l) oraz szklane butelki (250 ml).
Produkt jest dostępny w kilku smakach:
Fuze Tea zastąpiła Nestea od stycznia 2018 roku, gdyż licencję na produkcję i dystrybucję Nestea na polskim rynku przejęła Hoop Polska.

</doc>
<doc id="4246219" url="https://pl.wikipedia.org/wiki?curid=4246219" title="Sidney Gutierrez">
Sidney Gutierrez

Sidney Gutierrez (ur. 27 czerwca 1951 w Albuquerque) – amerykański astronauta.
Życiorys.
W 1969 ukończył szkołę w Albuquerque, a w 1974 inżynierię aeronautyczną w United States Air Force Academy, w 1977 został magistrem zarządzania w Webster College. Wykonał ponad 550 skoków spadochronowych, ukończył kurs pilotażu w Laughlin Air Force Base w Del Rio w Teksasie, 1975-1977 był instruktorem lotniczym, 1978-1981 służył w Holloman Air Force Base w Alamogordo. W 1981 szkolił się na pilota doświadczalnego. Ma wylatane ponad 4500 godzin. 23 maja 1984 został wybrany przez NASA kandydatem na astronautę, zakwalifikował się jako astronauta w czerwcu 1985. Podczas katastrofy Challengera w 1986 pracował w administracji lotów kosmicznych w kwaterze głównej NASA, w 1989 był kontrolerem lotów w Centrum Kosmicznym im. Johna F. Kennedy’ego na Florydzie podczas misji STS-28, STS-30, STS-32, STS-33 i STS-34.
Od 5 do 14 czerwca 1991 był pilotem misji STS-40 z laboratorium Spacelab SLS-1 (Space Life Sciences) trwającej 9 dni, 2 godziny i 14 minut; start nastąpił z Centrum Kosmicznym im. Johna F. Kennedy'ego na Florydzie, a lądowanie w Edwards Air Force Base w Kalifornii. Od 9 do 20 kwietnia 1994 był dowódcą misji STS-59 trwającej 11 dni, 5 godzin i 49 minut. Był to lot z radarem SRL-1 (Space Radar Laboratory), za pomocą którego wykonano mapy dziesiątki milionów kilometrów kwadratowych powierzchni Ziemi. Łącznie Gutierrez spędził w kosmosie 20 dni, 8 godzin i 3 minuty.Opuścił NASA 3 sierpnia 1994.

</doc>
<doc id="4246225" url="https://pl.wikipedia.org/wiki?curid=4246225" title="Kościół Trójcy Przenajświętszej w Będzinie">
Kościół Trójcy Przenajświętszej w Będzinie

Kościół Trójcy Przenajświętszej – rzymskokatolicki kościół parafialny z XIV wieku, przebudowany w XIX wieku w Będzinie, wpisany do rejestru zabytków nieruchomych śląskiego, należący do dekanatu będzińskiego diecezji sosnowieckiej. 
Jest to murowana świątynia, wybudowana około 1364 roku w obrębie grodu obronnego, pierwotnie nosiła cechy stylu gotyckiego, natomiast w efekcie rozbudowy nabrała cechy stylu barokowego. W 1560 roku kościół został przejęty przez braci polskich dzięki wstawiennictwu kasztelana będzińskiego Jana Firleja. Pod koniec XVI w. kościół wrócił do katolików. W czasie najazdu Szwedów świątynia została ograbiona i spalona. W okresie późniejszym była wielokrotnie rozbudowywana
W XVIII wieku dzięki fundacji rodu Mieroszewskich z Gzichowa została dobudowana kaplica Matki Bożej Częstochowskiej, natomiast w XIX wieku dzięki staraniom księdza Leopolda Dobrzańskiego świątynia została rozbudowana o kaplicę Serca Jezusowego, nową zakrystię i tzw. „babiniec". We wnętrzu kościoła znajduje się wyposażenie w stylu barokowym, w tym m.in. ołtarz główny z obrazem „Święta Trójca” namalowanym przez Michała Stachowicza. Na balustradzie chóru muzycznego są umieszczone odtworzone w 2011 roku zaginione portrety Wojciecha i Doroty Mieroszewskich.
W latach 2013–2015 kościół przeszedł generalny remont mający na celu uchronienie go przed osunięciem się ze wzgórza zamkowego oraz naprawienie spękanych i zniszczonych murów.

</doc>
<doc id="4246234" url="https://pl.wikipedia.org/wiki?curid=4246234" title="Biblioteka Uniwersytetu Cambridge">
Biblioteka Uniwersytetu Cambridge



</doc>
<doc id="4246235" url="https://pl.wikipedia.org/wiki?curid=4246235" title="Stephen Robinson">
Stephen Robinson

Stephen Robinson (ur. 26 października 1955 w Sacramento) – amerykański astronauta.
Życiorys.
W 1973 ukończył szkołę w Moradze w Kalifornii, a w 1978 inżynierię mechaniczną i aeronautyczną na Uniwersytecie Kalifornijskim w Davis, w 1985 został magistrem inżynierii mechanicznej na Uniwersytecie Stanforda, w 1990 uzyskał tam doktorat z inżynierii mechanicznej ze specjalnością aeronautyki i astronautyki. Od 1975 pracował dla NASA, początkowo w Centrum Badawczym im. Josepha Amesa. Później wykonywał różne zawody, zajmował się m.in. tworzeniem grafiki komputerowej. 8 grudnia 1994 został wybrany przez NASA kandydatem na astronautę i od marca 1995 przechodził szkolenie w Centrum Lotów Kosmicznych imienia Lyndona B. Johnsona w Houston.
Od 7 do 19 sierpnia 1997 był specjalistą misji STS-85 trwającej 11 dni, 20 godzin i 26 minut; umieszczono wówczas na orbicie i następnie przechwycono satelitę CRISTA-SPAS-02 (Cryogenic Infrared Spectrometres and Telescopes for the Atmosphere – Shuttle Pallet Satellite-2). Od 29 października do 7 listopada 1998 uczestniczył w misji naukowej STS-95 z laboratorium Spacehab-RSM, trwającej 8 dni, 21 godzin i 44 minuty. Od 26 lipca do 9 sierpnia 2005 brał udział w misji STS-114 na Międzynarodową Stację Kosmiczną, trwającej 13 dni, 21 godzin i 32 minuty; naprawiono żyroskopy stacji i dostarczono niezbędne zaopatrzenie, przetestowano również systemy bezpieczeństwa i metody naprawy poszycia wahadłowców. Robinson wykonał wówczas trzy spacery kosmiczne trwające łącznie 20 godzin i 5 minut. Od 8 do 22 lutego 2010 był specjalistą misji STS-130 trwającej 13 dni, 18 godzin i 6 minut; wahadłowiec kosmiczny Endeavour połączył się wówczas z Międzynarodową Stacją Kosmiczną.
Łącznie spędził w kosmosie 48 dni, 9 godzin i 48 minut. Opuścił NASA 30 czerwca 2012.

</doc>
<doc id="4246243" url="https://pl.wikipedia.org/wiki?curid=4246243" title="Szczutek">
Szczutek

Szczutek – polskie czasopismo wydawane w okresie II Rzeczypospolitej we Lwowie.
Historia.
Pierwszy numer „Szczutka” z podtytułem "czasopismo satyryczno-polityczne" ukazał się 1 marca 1918 we Lwowie nakładem Wydawnictwa księgarni p. f. H. Altenberg, G. Seyfarth, E. Wende i Ska we Lwowie, Hotel George’a oraz było zapowiadane jako periodyk ukazujący się 1. i 15. dnia każdego miesiąca. Od początku istnienia pismo był drukowane we lwowskiej drukarni W.A. Szyjkowskiego, liczyło osiem stron, a redaktorem odpowiedzialnym był Alfred Altenberg. Od numeru 19 z 1 grudnia 1918 czasopismo ukazywało się co tydzień w niedzielę z podtytułem "tygodnik satyryczno-polityczne". Pismo drukowała wówczas drukarnia M. Schmitta i Ski we Lwowie, redaktorem odpowiedzialnym pozostawał Alfred Altenberg, zaś kierownikiem literackim był Stanisław Wasylewski. Pod koniec 1922 redaktorem naczelnym i kierownikiem literacko-artystycznym był Henryk Zbierzchowski, redaktorem odpowiedzialnym Ludwik Hamuda, natomiast redakcja i administracja pisma mieściła się przy ulicy Zimorowicza 5 we Lwowie (obecna ul. Dudajewa), a druk wykonywała „Prasa” przy ulicy Sokola 4 (obecna ul. Kowżuna).
Na łamach pisma był drukowany pierwszy w historii polski serial komiksowy pt. "Przygody Szalonego Grzesia".
Twórcami publikującymi w „Szczutku” byli literaci Edmund Bieder, Mikołaj Biernacki, Władysław Filar, Jan Gella, Adolf Starkman, Liberat Zajączkowski oraz rysownicy Karol Baraniecki, Maja Berezowska, Zdzisław Czermański, Kazimierz Grus, Marceli Harasimowicz, Fryderyk Kleinman, Kamil Mackiewicz, Jerzy Szwajcer, Antoni Wasilewski, Zdzisław Kamiński.

</doc>
<doc id="4246258" url="https://pl.wikipedia.org/wiki?curid=4246258" title="Michael Coats">
Michael Coats

Michael Coats (ur. 16 stycznia 1946 w Sacramento) – amerykański astronauta i lotnik.
Życiorys.
W 1964 ukończył szkołę w Riverside w Kalifornii, a w 1968 United States Naval Academy, w 1977 został magistrem administracji i technologii na George Washington University, a w 1979 magistrem inżynierii aeronautycznej w U.S. Naval Postgraduate School. We wrześniu 1969 uzyskał licencję lotnika morskiego, od sierpnia 1970 do września 1972 służył na lotniskowcu USS Kitty Hawk, brał wówczas udział w 315 misjach bojowych w wojnie wietnamskiej, od września 1972 do grudnia 1973 był instruktorem lotniczym w Naval Air Station w Lemoore. Następnie szkolił się na pilota doświadczalnego w stanie Maryland, od kwietnia 1976 do maja 1977 był instruktorem lotniczym w U.S. Naval Test Pilot School. Ma wylatane ponad 5000 godzin na 28 typach samolotów. 16 stycznia 1978 został wybrany przez NASA kandydatem na astronautę, zakwalifikował się jako astronauta w sierpniu 1979, później był w zapasowych załogach podczas misji STS-4 i STS-5.
Od 30 sierpnia do 5 września 1984 był pilotem misji STS-41-D trwającej 6 dni i 56 minut; start nastąpił z Centrum Kosmicznego im. Johna F. Kennedy’ego, a lądowanie w Edwards Air Force Base w Kalifornii. Od 13 do 18 marca 1989 był dowódcą misji STS-29 trwającej 4 dni, 23 godziny i 38 minut; umieszczono wówczas na orbicie satelitę telekomunikacyjnego typu TDRS-4. Od 28 kwietnia do 6 maja 1991 dowodził wojskową misją wahadłowca STS-39 trwającą 8 dni, 7 godzin i 22 minuty; umieszczono na orbicie i następnie przechwycono satelitę IBSS (Infrared Backgroung Signature Survey).

</doc>
<doc id="4246261" url="https://pl.wikipedia.org/wiki?curid=4246261" title="Victor Bendix">
Victor Bendix

Victor Emanuel Bendix (ur. 17 maja 1851 w Kopenhadze, zm. 5 stycznia 1926 tamże) – duński kompozytor, dyrygent i pianista.
Brat Ottona. Studiował w konserwatorium w Kopenhadze. Jego nauczycielami byli Niels Wilhelm Gade, Johann Peter Emilius Hartmann i August Winding. Pobierał także naukę u Ferenca Liszta. W 1872 roku założył stowarzyszenie chóralne, którym przez dwa lata dyrygował. W 1882 roku wyjechał do Niemiec, gdzie m.in. w latach 1892–1893 dyrygował koncertami w Berlinie. Po powrocie do Danii w latach 1897–1901 dyrygował koncertami filharmonicznymi, a od 1907 do 1910 roku był dyrygentem duńskiego towarzystwa koncertowego (Dansk Koncertforening).
Tworzył muzykę w stylu późnoromantycznym. Komponował utwory orkiestrowe (w tym cztery symfonie), utwory kameralne i chóralne, utwory na fortepian oraz pieśni, z którą największą popularność zdobyła sobie "Hvor tindrer nu min Stjerne". Jego twórczość cieszyła się uznaniem Carla Nielsena, który zadedykował Bendixowi swoją "Suitę symfoniczną".
Jego synem był Victor Schiøler (1899–1967), lekarz i pianista.

</doc>
<doc id="4246272" url="https://pl.wikipedia.org/wiki?curid=4246272" title="Esperanza (Dominikana)">
Esperanza (Dominikana)

Esperanza – miasto i gmina na Dominikanie, położone w północnej części prowincji Valverde. 
Opis.
Miasto obecnie zajmuje powierzchnię 221,7 km² i liczy 38 746 mieszkańców 1 grudnia 2010. 

</doc>
<doc id="4246278" url="https://pl.wikipedia.org/wiki?curid=4246278" title="Zamora (Meksyk)">
Zamora (Meksyk)



</doc>
<doc id="4246283" url="https://pl.wikipedia.org/wiki?curid=4246283" title="Ignaz Brüll">
Ignaz Brüll

Ignaz Brüll (ur. 7 listopada 1846 w Prościejowie, zm. 17 września 1907 w Wiedniu) – austriacki kompozytor i pianista pochodzenia morawskiego.
Uczył się gry na fortepianie u Juliusa Epsteina oraz kompozycji u Johanna Rufinatschy i Felixa Ottona Dessoffa. Występował jako pianista. Przyjaźnił się z Johannesem Brahmsem. W latach 1872–1878 uczył gry na fortepianie w szkole Horaka w Wiedniu. W 1878 roku odwiedził Londyn, gdzie dał 20 koncertów.
Skomponował m.in. jedną symfonię, dwa koncerty fortepianowe, koncert skrzypcowy, sonatę na dwa fortepiany oraz dziesięć oper. Opery Brülla charakteryzują się melodyjnością i prostotą, pozbawione są większych napięć dramatycznych. Największą popularnością spośród nich cieszyła się "Das goldene Kreuz" (wystawiona w 1875 r. w Berlinie).

</doc>
<doc id="4246287" url="https://pl.wikipedia.org/wiki?curid=4246287" title="Ernest Browne">
Ernest Browne

Ernest Browne, właśc. Ernest de Sylly Hamilton Browne (ur. 11 lipca 1855 w Great Malvern; zm. 13 kwietnia 1946 w Cheltenham) – irlandzki tenisista.
Kariera tenisowa.
W turniejach tenisowych startował w latach 80. i 90. XIX w. Zwyciężył m.in. dwukrotnie w "Welsh Championships" i trzy razy został mistrzem "Scottish Championships". Podczas Wimbledonu 1884 doszedł do ćwierćfinału, natomiast na Wimbledonie 1885 osiągnął półfinał.

</doc>
<doc id="4246292" url="https://pl.wikipedia.org/wiki?curid=4246292" title="Hato del Yaque">
Hato del Yaque

Hato del Yaque – miasto i gmina na Dominikanie, położone w północnej części prowincji Santiago.
Opis.
Miasto obecnie zajmuje powierzchnię 39,3 km² i liczy 23 637 mieszkańców 1 grudnia 2010. 

</doc>
<doc id="4246296" url="https://pl.wikipedia.org/wiki?curid=4246296" title="Selma Rıza">
Selma Rıza

Selma Rıza też jako: Selma Rıza Feraceli (ur. 5 lutego 1872 w Stambule, zm. 5 października 1931 tamże) – turecka pisarka i dziennikarka.
Życiorys.
Była córką osmańskiego dyplomaty Ali Rızy i austriackiej konwertytki Naile. Pierwsze nauki pobierała w domu. W 1898 wyjechała do Paryża, aby spotkać się tam ze starszym bratem Ahmetem Rızą, który był związany z ruchem młodotureckim. Pod jego wpływem przyłączyła się do ruchu (była w nim jedyną kobietą) i podjęła studia na paryskiej Sorbonie. W Paryżu pisała artykuły publikowane w pismach młodotureckich. Teksty podpisywała pseudonimami: "Mechveret Supplément Français" i "Şura'i Himmet". W 1908 powróciła do Stambułu, gdzie pisała do czasopism "Hanımlara Mahsus Gazete" (Pismo dla kobiet) i do "Kadınlar Dünyası" (Świat Kobiet). W latach 1908-1913 pełniła funkcję sekretarza generalnego tureckiego Czerwonego Półksiężyca. Kilka lat później przekonała sułtana Abdülhamida do przekazania pałacu sułtańskiego Adile na szkołę z internatem dla dziewcząt. Selma zajęła się adaptacją pałacu do funkcji dydaktycznych. Szkoła znana jako Kandilli działała do 1986.
Była pierwszą dziennikarką turecką. W 1897 napisała nieopublikowaną powieść "Uhuvvet" (Przyjaźń). Wydano ją dopiero w 1999 nakładem tureckiego ministerstwa kultury.

</doc>
<doc id="4246305" url="https://pl.wikipedia.org/wiki?curid=4246305" title="Puchar Wysp Owczych w piłce nożnej (2018)">
Puchar Wysp Owczych w piłce nożnej (2018)

Puchar Wysp Owczych w piłce nożnej mężczyzn 2018 (far. "Løgmanssteypið") – 64. edycja rozgrywek mających na celu wyłonienie zdobywcy Pucharu Wysp Owczych. Tytułu bronił klub NSÍ Runavík, od którego przejął go B36 Tórshavn, który uzyskał dzięki temu prawo gry w kwalifikacjach Ligi Europy UEFA sezonu 2019/2020.
Uczestnicy.
W Pucharze Wysp Owczych biorą udział drużyny ze wszystkich poziomów ligowych na archipelagu. Wszystkie zespoły, poza Víkingur Gøta, rozpoczęły grę od pierwszej rundy eliminacyjnej.

</doc>
<doc id="4246306" url="https://pl.wikipedia.org/wiki?curid=4246306" title="Jarabacoa">
Jarabacoa

Jarabacoa – miasto i gmina na Dominikanie, położone w północnej części prowincji La Vega. 
Opis.
Miasto założone 27 sierpnia 1858 roku, obecnie zajmuje powierzchnię 665,88 km² i liczy 26 996 mieszkańców 1 grudnia 2010. 

</doc>
<doc id="4246312" url="https://pl.wikipedia.org/wiki?curid=4246312" title="Recordowa Dziesiątka">
Recordowa Dziesiątka

Recordowa Dziesiątka (do marca 2018: Maniacka Dziesiątka) – masowa impreza lekkoatletyczna organizowana od 2005 corocznie w Poznaniu, w drugi weekend marca. W 2018 roku brało w niej udział 6000 zawodników.
Trasa biegu prowadzi przez ulice miasta i liczy 10 kilometrów, posiada atest PZLA. Organizowany jest również bieg dla dzieci i młodzieży.
Trasa Recordowej Dziesiątki sprzyja szybkiemu bieganiu, ponieważ nawierzchnia w 100% jest asfaltowa i nie ma na niej podbiegów. Rekord trasy wynosił w 2018 29:00 u mężczyzn i 32:43 u kobiet.
Organizatorem biegu jest Fundacja "Maniacka Dziesiątka".

</doc>
<doc id="4246316" url="https://pl.wikipedia.org/wiki?curid=4246316" title="Brandenburgische Städtebahn">
Brandenburgische Städtebahn

Brandenburgische Städtebahn – lokalna, niezelektryfikowana linia kolejowa w kraju związkowym Brandenburgia, w Niemczech. Łączyła ona Neustadt (Dosse), Rathenow, Brandenburg, Bad Belzig z Treuenbrietzen.

</doc>
<doc id="4246318" url="https://pl.wikipedia.org/wiki?curid=4246318" title="Major League Soccer (2000)">
Major League Soccer (2000)

Major League Soccer w roku 2000 był piątym sezonem tych rozgrywek. Po raz pierwszy w historii mistrzem MLS został klub Kansas City Wizards, natomiast wicemistrzem Chicago Fire.
Play off.
W ćwierćfinale i półfinale rywalizacja odbywała się do zdobycia przez zwycięską drużynę, rozgrywano w zależności od potrzeby 2 lub 3 mecze pomiędzy zespołami z pary. Jeśli mecz kończył się remisem rozgrywano dogrywkę 2 x 15 minut (obowiązywała zasada złotej bramki). Gdy dogrywka zakończyła się remisem mecz kończył się remisem nie rozgrywano rzutów karnych. Gdy po 3 meczach zachodził remis w punktach rozgrywano dogrywkę 2 x 15 minut z zasadą złotej bramki która decydowała o awansie. Gdy ta skończyła się remisem rozgrywano konkurs jedenastek.
Zasada punktowania:
Ćwierćfinał.
Para nr 1.
Rywalizacje wygrało Los Angeles Galaxy wynikiem punktowym 6:0.
Para nr 2.
Rywalizacje wygrało MetroStars wynikiem punktowym 6:0.
Para nr 3.
Rywalizacje wygrało Chicago Fire wynikiem punktowym 9:3.
Para nr 4.
Rywalizację wygrało Sporting Kansas City wynikiem punktowym 7:1.
Półfinał.
Para nr 1.
Rywalizacje wygrało Chicago Fire wynikiem punktowym 6:4.
Para nr 2.
Po trzech meczach mieliśmy do czynienia z remisem punktowym 4:4. Z tego powodu rozegrano dogrywkę którą wygrała drużyna Kansas City Wizards wynikiem 1:0 i to ta drużyna awansowała do kolejnej rundy.

</doc>
<doc id="4246332" url="https://pl.wikipedia.org/wiki?curid=4246332" title="Kopułek lakmusowy">
Kopułek lakmusowy

Kopułek lakmusowy ("Cuphophyllus lacmus" (Schumach.) Bon) – gatunek grzybów z rodziny wodnichowatych ("Hygrophoraceae").
Systematyka i nazewnictwo.
Pozycja w klasyfikacji według Index Fungorum: "Cuphophyllus, Hygrophoraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1803 r. Ch.H. Schumacher nadając mu nazwę "Agaricus lacmus". Obecną, uznaną przez Index Fungorum nazwę nadał mu w 1985 r. M. Bon, przenosząc go do rodzaju "Cuphophyllus".
Synonimy:
Polską nazwę nadała Barbara Gumińska w 1997 r. Po przeniesieniu go do rodzaju "Cuphophyllus" nazwa polska jest niespójna z nazwą naukową.
Morfologia.
Średnica 2–4 cm, za młodu półkulisto sklepiony, potem szeroko rozpostarty. W stanie wilgotnym jest prążkowany od prześwitujących blaszek. Powierzchnia gładka, błyszcząca, lepka, o barwie od szarofioletowej do brunatnej, na szczycie kapelusza jaśniejsza.
O różnej długości, bardzo rzadkie i dość grube, zbiegające, o równych ostrzach, przy trzonie z anastomozami. Mają barwę od szarobeżowej do szarofioletowej.
Wysokość 4–6 cm, grubość 0,4–0,9 cm, kształt walcowaty, zwężający się ku podstawie, początkowo pełny, potem pusty lub gąbczasty. Powierzchnia sucha, gładka, ze srebrzystymi włókienkami, u młodych owocników biaława, u starszych szarofioletowa, u podstawy żółta.
W trzonie białawy, w podstawie trzonu żółty, nie zmieniający barwy po uszkodzeniu, bez zapachu, o łagodnym smaku.
Elipsoidalne, gładkie, hialinowe, nieamyloidalne, o rozmiarach 6,5–8 × 5–6 μm.
Występowanie i siedlisko.
Występuje w Europie i Ameryce Północnej. W polskim piśmiennictwie naukowym podany był trzykrotnie w Pienińskim Parku Narodowym (1967, 1968, 1981 r.). W Polsce gatunek rzadki. Znajduje się na "Czerwonej liście roślin i grzybów Polski". Ma status V – gatunek zagrożony wyginięciemh. Znajduje się na listach gatunków zagrożonych także w Austrii, Holandii, Finlandii, bardzo rzadki jest w Niemczech.
Mimo że jest w Polsce gatunkiem bardzo rzadkim, nie znajduje się na liście grzybów chronionych. W 2012 r. wciągnięty jednak został na listę gatunków proponowanych do objęcia taką ochroną
Pojawia się późno (od października do listopada) w trawie na łąkach i pastwiskach.

</doc>
<doc id="4246333" url="https://pl.wikipedia.org/wiki?curid=4246333" title="Cuphophyllus lacmus">
Cuphophyllus lacmus



</doc>
<doc id="4246334" url="https://pl.wikipedia.org/wiki?curid=4246334" title="Hygrocybe lacmus">
Hygrocybe lacmus



</doc>
<doc id="4246338" url="https://pl.wikipedia.org/wiki?curid=4246338" title="Mihri Müşfik Hanım">
Mihri Müşfik Hanım

Mihri Müşfik Hanım właśc. Mihri Achba (ur. 26 lutego 1886 w Kadıköy, zm. 1954 w Nowym Jorku) – turecka malarka.
Życiorys.
Pochodziła z rodziny książęcej, wywodzącej się z Abchazji. Była córką lekarza i anatoma Ahmeda Rasima Paszy. Mihri w dzieciństwie pobierała pierwsze lekcje rysunku u włoskiego orientalisty Fausto Zonnaro, mającego pracownię w Stambule. Kiedy zakochała się w dyrektorze włoskiego cyrku, który występował w Stambule wyjechała wraz z nim do Rzymu, a następnie do Paryża. W Paryżu mieszkała w dzielnicy Montparnasse, gdzie zajęła się malowaniem portretów. Utrzymywała się z wynajmu części mieszkania studentom. Jeden z nich Müşfik Selami Bej, studiujący na Sorbonie został później jej mężem. 
W czasie pobytu w Paryżu Mihri poznała Cevita Beja, osmańskiego ministra finansów, który prowadził negocjacje z rządem francuskim. Cevit Bey rekomendował młodą artystkę, dzięki czemu miała uzyskać posadę nauczyciela rysunku w szkole dla dziewcząt w Stambule. Powróciła do kraju w 1913, rok później rozpoczęła swoją działalność szkoła sztuk pięknych, w której Mihri objęła stanowisko dyrektora. W czasie pobytu w Stambule związała się ze środowiskiem poetów Edebiyat-ı Cedide (Nowa Literatura), a zwłaszcza z działającym aktywnie w tym środowisku Tevfikiem Fikretem. Dom Fikreta pełnił funkcję pracowni malarskiej Mihri. Większość jej dzieł z tego okresu stanowiły portrety. Powiązania artystki ze środowiskiem młodotureckim ściągnęły na nią krytykę, co zmusiło ją do wyjazdu ze Stambułu. W 1919 wyjechała do Włoch, gdzie malowała portrety (w tym portret papieża Benedykta XV), a także odnawiała freski. Po kilkuletnim pobycie we Włoszech w 1922 powróciła do kraju. W 1923 rozwiodła się z Müşfikiem Selami Bejem, przez pewien czas była związana z włoskim poetą Gabriele D’Annunzio.
Po powrocie do kraju namalowała portret Kemala Atatürka w mundurze, który przedstawiła mu osobiście w czasie wizyty w jego rezydencji w Ankarze. Był to pierwszy portret Atatürka wykonany przez tureckiego malarza. Przed rokiem 1928 osiedliła się w Stanach Zjednoczonych, gdzie malowała portrety, ale także rysowała ilustracje do czasopism. W latach 1938-1939 pracowała jako hostessa na Wystawie Światowej w Nowym Jorku. Ostatnie lata życia spędziła w nędzy. Zmarła w 1954, spoczywa na cmentarzu Hart Island w Nowym Jorku.

</doc>
<doc id="4246344" url="https://pl.wikipedia.org/wiki?curid=4246344" title="Poe Dameron">
Poe Dameron

Poe Dameron – postać fikcyjna, jeden z bohaterów pojawiających się w trylogii sequeli serii "Gwiezdne wojny", pilot myśliwca typu X-wing. Poe jest uznawany za najlepszego pilota Ruchu Oporu.
Życiorys.
"Przebudzenie Mocy".
W 34 roku ABY Poe został wysłany przez Generał Leię Organę na tajną misję na planetę Jakku mającą na celu uzyskanie mapy prowadzącej do miejsca ukrycia Luke’a Skywalkera. Dameron zdobył ją od Lora Sana Tekki, po czym został schwytany przez siły Najwyższego Porządku, lecz zdążył przekazać mapę swojemu droidowi BB-8, który uciekł w głąb pustynnej planety.
Poe został przetransportowany na pokład gwiezdnego niszczyciela Najwyższego Porządku, gdzie Kylo Ren wyciągnął od pilota informacje o mapie. Wkrótce szturmowiec FN-2187 uwolnił uwięzionego pilota. Poe i FN-2187 uciekli myśliwcem TIE (w międzyczasie Poe nadał szturmowcowi imię "Finn") i wrócili na Jakku.
Poe uczestniczył później w potyczce na Takodanie i ataku Ruchu Oporu na bazę Starkiller.
"Ostatni Jedi".
Poe i jego ludzie osłaniali ewakuację sił Ruchu Oporu z D’Qar. Doprowadził w tej bitwie do zniszczenia największego ze statków wroga, lecz wbrew rozkazom i za cenę ciężkich strat. Podczas dalszej ucieczki doprowadził do buntu, by przeprowadzić plan obejmujący włamanie do systemu namierzającego statku dowództwa Najwyższego Porządku. Plan się nie powiódł i Dameron prowadził dalszą obronę na planecie Crait. Razem z ocalałymi uciekł stamtąd na pokładzie Sokoła Millennium.

</doc>
<doc id="4246351" url="https://pl.wikipedia.org/wiki?curid=4246351" title="Cylindrowężowate">
Cylindrowężowate

Cylindrowężowate (Cylindrophiidae) – monotypowa rodzina węży z nadrodziny Uropeltoidea w rzędzie łuskonośnych (Squamata).
Zasięg występowania.
Rodzina obejmuje gatunki występujące na Chinach, Sri Lance, Mjanmie, Tajlandii, Laosie, Kambodży, Wietnamie, Malezji, Indonezji i Timorze Wschodnim. 
Systematyka.
Etymologia.
"Cylindrophis": "kulindros" „cylinder, walec”; οφις "ophis", οφεως "opheōs" „wąż”.
Podział systematyczny.
Do rodziny należy jeden rodzaj z następującymi gatunkami: 

</doc>
<doc id="4246352" url="https://pl.wikipedia.org/wiki?curid=4246352" title="Cylindrophiidae">
Cylindrophiidae



</doc>
<doc id="4246353" url="https://pl.wikipedia.org/wiki?curid=4246353" title="Maniacka Dziesiątka">
Maniacka Dziesiątka



</doc>
<doc id="4246357" url="https://pl.wikipedia.org/wiki?curid=4246357" title="Lower Lake">
Lower Lake

Lower Lake – jednostka osadnicza w Stanach Zjednoczonych, w stanie Kalifornia, w hrabstwie Lake.

</doc>
<doc id="4246360" url="https://pl.wikipedia.org/wiki?curid=4246360" title="La Caleta">
La Caleta

La Caleta – miasto i gmina na Dominikanie, położone w południowej części prowincji Santo Domingo. 
Opis.
Miasto położone nad Morzem Karaibskiem, obecnie zajmuje powierzchnię 98,35 km² i liczy 24 698 mieszkańców 1 grudnia 2010. 

</doc>
<doc id="4246365" url="https://pl.wikipedia.org/wiki?curid=4246365" title="Isolatorweg">
Isolatorweg

Isolatorweg – stacja metra w Amsterdamie, położona na linii 50 (zielonej). Została otwarta 28 maja 1997. Stacja jest nasypem kolejowym w pobliżu Isolatorweg na terenie przemysłowym w zachodniej części portu w Amsterdamie. Ponieważ nie ma pobliskich obszarów mieszkalnych, stacja przyciąga stosunkowo niewielu pasażerów. Stacja ma jeden peron wyspowy. Isolatorweg to trzecia stacja metra w Amsterdamie, która nie ma schodów ruchomych.

</doc>
<doc id="4246371" url="https://pl.wikipedia.org/wiki?curid=4246371" title="Mark Bridges">
Mark Bridges

Mark Bridges (ur. w Niagara Falls) – amerykański kostiumograf filmowy i teatralny. Dwukrotny laureat Nagrody BAFTA i Oscara za najlepsze kostiumy do filmów "Artysta" (2011) i "Nić widmo" (2017). Nominowany był również za "Wadę ukrytą" (2014). Stały współpracownik reżysera Paula Thomasa Andersona - pracowali wspólnie przy ośmiu fabularnych projektach, zaczynając od "Sydney" (1996).

</doc>
<doc id="4246376" url="https://pl.wikipedia.org/wiki?curid=4246376" title="De Vlugtlaan (stacja metra)">
De Vlugtlaan (stacja metra)

De Vlugtlaan – stacja metra w Amsterdamie, położona na linii 50 (zielonej). Została otwarta 1 czerwca 1997. Znajduje się tuż obok stacji kolejowej Amsterdam De Vlugtlaan.

</doc>
<doc id="4246378" url="https://pl.wikipedia.org/wiki?curid=4246378" title="Cmentarz Bawarczyków w Toruniu">
Cmentarz Bawarczyków w Toruniu

Cmentarz Bawarczyków w Toruniu – nieistniejący cmentarz wojenny w Toruniu.
Lokalizacja.
Cmentarz znajdował się w prawobrzeżnej części miasta, w dzielnicy Chełmińskie Przedmieście, przy ul. Legionów.
Historia.
Cmentarz powstał w 1813 roku po obronie Torunia przed połączonym korpusem rosyjsko–pruskim. Pogrzebano na nim prawie 1000 żołnierzy bawarskich poległych podczas tej bitwy, a także zmarłych na skutek chorób i głodu. W 1888 roku na jego terenie odsłonięto obelisk ku czci żołnierzy, ufundowany przez władze Bawarii. 
Po odzyskaniu przez Polskę niepodległości w 1918 roku cmentarz popadł w zapomnienie oraz uległ częściowej dewastacji, m.in. zlikwidowano jego ogrodzenie. W 1928 roku władze Szkoły Podchorążych Artylerii podjęły inicjatywę odnowienia pomnika, a teren cmentarza ponownie ogrodzono.
W 1951 roku na jego wschodniej części wybudowano gmach stanowiący siedzibę Państwowego Liceum Budowlanego (obecnie Zespół Szkół Technicznych). 
W 2004 roku pomnik, dla lepszej ekspozycji, został przeniesiony o kilkadziesiąt metrów na skwer sąsiadujący ze szkołą. 
W 2016 roku w południowej części byłego cmentarza rozpoczęto budowę budynku mieszkalnego, podczas której wydobyto szczątki ponad 55 osób, m.in. spore fragmenty czaszek. Szczątki te zbadano, a następnie pochowano na Cmentarzu Garnizonowym przy ul. Grudziądzkiej i upamiętniono tablicą nagrobną.

</doc>
<doc id="4246383" url="https://pl.wikipedia.org/wiki?curid=4246383" title="X González">
X González

X González (ur. 11 listopada 1999) – amerykańska aktywistka na rzecz ograniczenia dostępu do broni.
Dziecko emigranta z Kuby, prawnika Jose Gonzáleza, i nauczycielki matematyki Beth González, znana wcześniej jako Emma González. Uczennica szkoły w Parkland na Florydzie, gdzie trzy lata była przewodniczącą szkolnej organizacji Gay-Straight Alliance. 14 lutego 2018 w jej szkole doszło do masowej strzelaniny. Po masakrze zaangażowała się w działania na rzecz ograniczenia dostępu do broni. Popularność przyniosło jej 11-minutowe wystąpienie, które transmitowały najważniejsze krajowe telewizje. Zaangażowała się także w agitację za masowym udziałem w wyborach w listopadzie 2018, w celu wybrania jak największej liczby polityków popierających zmiany prawa. Jeszcze wiosną tego samego roku presja społeczna doprowadziła do zaostrzenia kontroli broni na Florydzie. 24 marca wraz z czwórką kolegów zorganizowała March for Our Lives, który zgromadził w ok. 800 miejscach ok. 2 mln ludzi.
W marcu 2018 tygodnik Time poświęcił okładkę Emmie González i czwórce innych uczniów z jej szkoły (Davida Hogga, Camerona Kaskiego, Aleksa Winda i Jaclyn Corin), miesiąc później umieścił ich na liście 100 najbardziej wpływowych ludzi świata.
González jest osobą biseksualną i niebinarną, używa neutralnych zaimków they/them i X jako imienia.

</doc>
<doc id="4246385" url="https://pl.wikipedia.org/wiki?curid=4246385" title="Andrea Kalavská">
Andrea Kalavská

Andrea Kalavská z domu Augustínová (ur. 28 listopada 1977 w Trenczynie) – słowacka lekarka i nauczyciel akademicki, od 2018 do 2019 minister zdrowia.
Życiorys.
Absolwentka wydziału lekarskiego Uniwersytetu Komeńskiego w Bratysławie. Doktoryzowała się w zakresie zdrowia publicznego w 2005 na Uniwersytecie Trnawskim. Odbyła specjalizację z zakresu chorób wewnętrznych i medycyny tropikalnej na Słowackim Uniwersytecie Medycznym w Bratysławie. Od 2003 pracowała jako lekarka w szpitalu klinicznym w Trnawie, następnie w szpitalu uniwersyteckim w Bratysławie. Została również nauczycielem akademickim m.in. na Słowackim Uniwersytecie Medycznym.
W kwietniu 2016 została powołana na sekretarza stanu w resorcie zdrowia. W marcu 2018 w nowo utworzonym gabinecie Petera Pellegriniego z rekomendacji partii SMER objęła stanowisko ministra zdrowia. Ustąpiła w grudniu 2019, motywując to brakiem możliwości wdrożenia przygotowanych przez siebie reform.

</doc>
<doc id="4246391" url="https://pl.wikipedia.org/wiki?curid=4246391" title="Ītyopya, qidä mī">
Ītyopya, qidä mī



</doc>
<doc id="4246392" url="https://pl.wikipedia.org/wiki?curid=4246392" title="Rajd Wielkiej Brytanii 1985">
Rajd Wielkiej Brytanii 1985

Rajd Wielkiej Brytanii 1985 ("34. Lombard RAC Rally") – 34. Rajd Wielkiej Brytanii rozgrywany w Wielkiej Brytanii w dniach 24–28 listopada. Była to dwunasta runda Rajdowych Mistrzostw Świata w roku 1985. Rajd został rozegrany na nawierzchni szutrowej. Bazą rajdu było miasto Nottingham.
Klasyfikacja końcowa sezonu 1985.
Tabele przedstawiają tylko pięć pierwszych miejsc.

</doc>
<doc id="4246395" url="https://pl.wikipedia.org/wiki?curid=4246395" title="Rajd Wielkiej Brytanii 1984">
Rajd Wielkiej Brytanii 1984

Rajd Wielkiej Brytanii 1984 ("33. Lombard RAC Rally") – 33 Rajd Wielkiej Brytanii rozgrywany w Wielkiej Brytanii w dniach 25-29 listopada. Była to dwunasta runda Rajdowych Mistrzostw Świata w roku 1984. Rajd został rozegrany na nawierzchni szutrowej. Bazą rajdu było miasto Chester.
Klasyfikacja końcowa sezonu 1984.
Tabele przedstawiają tylko pięć pierwszych miejsc.

</doc>
<doc id="4246396" url="https://pl.wikipedia.org/wiki?curid=4246396" title="Rajd Wielkiej Brytanii 1983">
Rajd Wielkiej Brytanii 1983

Rajd Wielkiej Brytanii 1983 ("32. Lombard RAC Rally") – 32 Rajd Wielkiej Brytanii rozgrywany w Wielkiej Brytanii w dniach 19-22 listopada. Była to dwunasta runda Rajdowych Mistrzostw Świata w roku 1983. Rajd został rozegrany na nawierzchni szutrowej. Bazą rajdu było miasto Bath.
Klasyfikacja końcowa mistrzostw.
Tabele przedstawiają tylko pięć pierwszych miejsc.

</doc>
<doc id="4246397" url="https://pl.wikipedia.org/wiki?curid=4246397" title="Declan Rice">
Declan Rice

Declan Rice (ur. 14 stycznia 1999 w Londynie) – angielsko-irlandzki piłkarz grający na pozycji pomocnika w angielskim klubie West Ham United F.C.
Życiorys.
W czasach juniorskich trenował w londyńskich Chelsea F.C. i West Ham United F.C. W wieku 16 lat postanowił reprezentować Irlandię. W sezonie 2016/2017 występował w barwach West Hamu w rozgrywkach do lat 23. W Premier League zadebiutował 21 maja 2017 w wygranym 2:1 spotkaniu z Burnley F.C. Na boisku pojawił się w doliczonym czasie gry, zmieniając Edimilsona Fernandesa.
23 marca 2018 zadebiutował w reprezentacji Irlandii w przegranym 0:1 meczu z Turcją. W lutym 2019 roku zadeklarował chęć gry dla reprezentacji Anglii, tym samym rezygnując z gry dla Irlandii. W reprezentacji Anglii zadebiutował w wygranym 5:0 meczu z Czechami. Grał w nim od 63. minuty po zastąpieniu Dele Alli’ego.
Życie prywatne.
Część jego rodziny wywodzi się z irlandzkiego Corku. Jego idolami są John Terry i Roy Keane.

</doc>
<doc id="4246398" url="https://pl.wikipedia.org/wiki?curid=4246398" title="Autostrada A17 (Portugalia)">
Autostrada A17 (Portugalia)

Autostrada A17 (port. "Autoestrada A17", "Autoestrada do Litoral Centro") – autostrada w środkowej Portugalii.
Autostrada łączy miejscowości Marinha Grande, Leiria, Figueira da Foz i Aveiro. Między Leirią a Aveiro stanowi alternatywę dla głównej autostrady Portugalii .

</doc>
<doc id="4246402" url="https://pl.wikipedia.org/wiki?curid=4246402" title="Derby County F.C. w europejskich pucharach">
Derby County F.C. w europejskich pucharach



</doc>
<doc id="4246407" url="https://pl.wikipedia.org/wiki?curid=4246407" title="Bradford City A.F.C. w europejskich pucharach">
Bradford City A.F.C. w europejskich pucharach



</doc>
<doc id="4246413" url="https://pl.wikipedia.org/wiki?curid=4246413" title="Paula-Mae Weekes">
Paula-Mae Weekes

Paula-Mae Weekes (ur. 23 grudnia 1958) – polityk państwa Trynidad i Tobago.
Życiorys.
Ukończyła prawo na Uniwersytecie Indii Zachodnich, następnie do 1993 pracowała w biurze prokuratora generalnego, by następnie rozpocząć prywatną praktykę prawniczą. W 2005 rozpoczęła pracę w sądzie apelacyjnym, gdzie pracowała aż do przejścia na emeryturę w 2016. W styczniu 2018 wysunięto jej kandydaturę na urząd prezydenta Trynidadu i Tobago – urząd ten objęła 19 marca 2018. Jej kadencja upłynęła 20 marca 2023.

</doc>
<doc id="4246414" url="https://pl.wikipedia.org/wiki?curid=4246414" title="Coventry City F.C. w europejskich pucharach">
Coventry City F.C. w europejskich pucharach



</doc>
<doc id="4246418" url="https://pl.wikipedia.org/wiki?curid=4246418" title="Turzyca sina">
Turzyca sina

Turzyca sina ("Carex flacca" Schreb.) – gatunek byliny z rodziny ciborowatych. Pochodzi z terenów Europy i Afryki Północnej, występuje również w Ameryce Północnej, Australii i na Nowej Zelandii.
"Carex flacca" została opisana po raz pierwszy przez niemieckiego botanika Johana Christiana Daniela von Schrebera (1739-1810) w 1771 roku. Rok później ten sam gatunek opisał Giovanni Scopoli (1723-1788), włoski fizyk i naturalista jako "Carex glauca". "C. glauca" jest traktowana jako synonim "C. flacca", jednak zgodnie z regułą pierwszeństwa to "Carex flacca" jest zaakceptowaną nazwą botaniczną tego gatunku.
Morfologia.
Bylina wytwarzająca kłącza, mierzy od 10 do 60 cm. Liście blado niebieskozielone, w kolorze przypominającym liście goździka.
Biologia i ekologia.
Powszechna na łąkach wapiennych (ang. calcareous grasslands), mokradłach, rozlewiskach, torfowiskach niskich i bagnach. Kwitnienie od maja do czerwca, owocowanie od czerwca do września.
Występuje w zespole roślinnym "Nardo-Caricetum glaucae" Pałcz., będącym zespołem turzycy sinej i bliźniczki psiej trawki. Zbiorowisko to określane jest także jako podzespół "Nardetum strictae caricosum glaucae". Zespół ten, wyraźnie antropogeniczny, występuje w Karpatach poniżej pięter reglowych, na niewielkich pochyłościach. Zajmuje też siedliska silnie kwaśnie (pH 4-5), wilgotne, o obfitym spływie wody z położeń wyższych.
W badaniach z zachodniej Irlandii wykazano, że system korzeniowy turzycy sinej był skolonizowany przez podstawczaka "Cortinarius (Dermocybe) cinnamomeus". Grzyb formował podobne do ektomikoryzy struktury, tworzące wyodrębnioną mufkę.
Podejrzewane mieszańce.
W Czechach i na Słowacji znaleziono rośliny morfologicznie pośrednie pomiędzy turzycą siną "Carex flacca" a turzycą filcowatą "Carex tomentosa". Podejrzewano, że są one hybrydami pomiędzy "Carex flacca" a "Carex tomentosa". Wyniki badań ujawniły jednak konflikt między cechami morfologicznymi a markerami molekularnymi. Pomimo że cechy morfologiczne były kombinacją cech przypuszczalnych organizmów rodzicielskich, a część cechami pośrednimi, badania z wykorzystaniem markerów wskazały, że domniemany mieszaniec wyraźnie należał do "Carex flacca". Wyniki badań zaprzeczyły prawdziwości doniesień o występowaniu hybryd "C. flacca" z "C. tomentosa" na terenie Czech i wschodniej Słowacji. Nie można jednak powiedzieć, że niemożliwe jest, by przypuszczalny mieszaniec turzycy sinej z turzycą filcowatą występował w innym miejscu na terenie Europy.
Uprawa.
Łatwa w uprawie na średnio mokrych do mokrych glebach w miejscach półcienistych lub cienistych. Rośnie dobrze w wilgotnej glebie, a nawet w stojącej wodzie o głębokości do 30–60 cm, jednak jeśli roślina dobrze się przyjmie, będzie rosła również w przeciętnej glebie ogrodowej, mając umiarkowaną tolerancję na suszę. Może rosnąć w pełnym słońcu w klimacie umiarkowanym chłodnym. Zimozielona, gdy rośnie w strefie klimatu umiarkowanego ciepłego, jednak późną zimą lub gdy rośnie w strefie klimatu umiarkowanego chłodnego, liście powinny być obcięte.

</doc>
<doc id="4246421" url="https://pl.wikipedia.org/wiki?curid=4246421" title="Autostrada A18 (Portugalia)">
Autostrada A18 (Portugalia)

Autostrada A18 (port. "Autoestrada A18", "Autoestrada Torres Vedras/Carregado") – projektowana autostrada w środkowej Portugalii, w regionie Lizbony. 
Autostrada ma łączyć miasto Torres Vedras i Carregado, Będzie stanowić połączenie między autostradami i .

</doc>
<doc id="4246424" url="https://pl.wikipedia.org/wiki?curid=4246424" title="Sunderland A.F.C. w europejskich pucharach">
Sunderland A.F.C. w europejskich pucharach



</doc>
<doc id="4246425" url="https://pl.wikipedia.org/wiki?curid=4246425" title="Tanguy Ndombele">
Tanguy Ndombele

Tanguy Ndombele (ur. 28 grudnia 1996 w Longjumeau) – francuski piłkarz występujący na pozycji pomocnika we włoskim klubie Napoli, do którego jest wypożyczony z Tottenhamu Hotspur oraz w reprezentacji Francji.
Życiorys.
Jest pochodzenia kongijskiego. W czasach juniorskich trenował w En Avant Guingamp. W sezonie 2013/2014 był piłkarzem rezerw tego klubu. W 2014 roku dołączył do Amiens SC, początkowo reprezentując barwy drugiego zespołu. Po zakończeniu sezonu 2016/2017 świętował wraz z klubem awans do najwyższej klasy rozgrywkowej we Francji. W rozgrywkach Ligue 1 zadebiutował 5 sierpnia 2017 w przegranym 0:2 meczu z Paris Saint-Germain F.C. 31 sierpnia 2017 został wypożyczony na rok do Olympique Lyon. 1 lipca 2018 został wykupiony przez Lyon. 2 lipca 2019 został nowym zawodnikiem Tottenhamu Hotspur.
W październiku 2018 powołany po raz pierwszy do reprezentacji Francji na mecze z Islandią i Niemcami w miejsce kontuzjowanego Corentina Tolisso.

</doc>
<doc id="4246427" url="https://pl.wikipedia.org/wiki?curid=4246427" title="Stowarzyszenie Twórców Form Złotniczych">
Stowarzyszenie Twórców Form Złotniczych

Stowarzyszenie Twórców Form Złotniczych (STFZ) – stowarzyszenie zrzeszające polskich projektantów biżuterii zajmujących się projektowaniem i wykonywaniem biżuterii autorskiej.
Historia.
Stowarzyszenie powstało w 1991 roku z inicjatywy 15 członków założycieli. Obecnie STFZ liczy 159 członków, 5 członków honorowych i 17 członków wspierających (stan na maj 2016). Autorką koncepcji znaku graficznego STFZ jest Barbara Kańska-Bielak.
Cele Stowarzyszenia.
Celem Stowarzyszenia jest promocja współczesnego polskiego wzornictwa biżuterii autorskiej w kraju i za granicą, oraz zapewnienie członkom STFZ szerokiego dostępu do informacji branżowych, sieci kontaktów i aktualnych oraz archiwalnych materiałów branżowych.
Swoje cele STFZ realizuje poprzez:
Zarząd Stowarzyszenia.
Marcin Tymiński
Tomasz Stajszczak
Jolanta Kupniewska
Linki zewnętrzne.
Stowarzyszenie Twórców Form Złotniczych

</doc>
<doc id="4246429" url="https://pl.wikipedia.org/wiki?curid=4246429" title="Victoria Rosport w europejskich pucharach">
Victoria Rosport w europejskich pucharach



</doc>
<doc id="4246432" url="https://pl.wikipedia.org/wiki?curid=4246432" title="Jeunesse Hautcharage w europejskich pucharach">
Jeunesse Hautcharage w europejskich pucharach



</doc>
<doc id="4246436" url="https://pl.wikipedia.org/wiki?curid=4246436" title="Do szeregów Armii Czerwonej (plakat 1920)">
Do szeregów Armii Czerwonej (plakat 1920)

Do szeregów Armii Czerwonej (ros. Вступай в ряды Красной армии) – antypolski rosyjski plakat propagandowy (barwna litografia) z 1920 autorstwa Borysa Wasilewicza Siłkina wykonany w czasie wojny polsko-bolszewickiej.
Opis.
Plakat rekrutacyjny w języku polskim przedstawia bolszewickiego kawalerzystę w zielonej budionowce stojącego obok białego konia. Żołnierz Armii Czerwonej trzyma wodze w lewej i ogłowie w prawej dłoni. U dołu plakatu widnieje napis (pisownia oryginalna): 

</doc>
<doc id="4246438" url="https://pl.wikipedia.org/wiki?curid=4246438" title="Kirshenbaum">
Kirshenbaum

Kirshenbaum, czasem nazywany ASCII-IPA lub erkIPA, to system do zapisu Międzynarodowego Alfabetu Fonetycznego (ang. International Phonetic Alphabet, (IPA)) w ASCII. System został stworzony dla Usenet i umożliwia zapisywanie symboli fonetycznych przy użyciu zwykłej klawiatury komputerowej. Nazwa Kirshenbaum pochodzi od pomysłodawcy i koordynatora prac nad systemem, Evana Kirshenbauma.
Porównanie z systemem X-SAMPA.
Kirshenbaum korzysta prawie wyłącznie z małych znaków do odzwierciedlenia symboli IPA, lecz w przeciwieństwie do systemu X-SAMPA, posiada on znaczną różnicę w reprezentowaniu litery „r”. Przykłady, w których te dwa systemy mają inne odwzorowanie między znakami i dźwiękami to:

</doc>
<doc id="4246439" url="https://pl.wikipedia.org/wiki?curid=4246439" title="Vlado Ilievski">
Vlado Ilievski



</doc>
<doc id="4246443" url="https://pl.wikipedia.org/wiki?curid=4246443" title="Paweł Łungin">
Paweł Łungin



</doc>
<doc id="4246445" url="https://pl.wikipedia.org/wiki?curid=4246445" title="Jelena Jovanova">
Jelena Jovanova



</doc>
<doc id="4246447" url="https://pl.wikipedia.org/wiki?curid=4246447" title="Ilinka Mitreva">
Ilinka Mitreva



</doc>
<doc id="4246452" url="https://pl.wikipedia.org/wiki?curid=4246452" title="Ľubica Laššáková">
Ľubica Laššáková

Ľubica Laššáková (ur. 18 sierpnia 1960 w Pieszczanach) – słowacka polityk, dziennikarka i samorządowiec, w latach 2018–2020 minister kultury.
Życiorys.
Absolwentka dziennikarstwa na Uniwersytecie Komeńskiego w Bratysławie. Od 1983 pracowała w redakcji czasopisma „Slovcepa”. W latach 1988–2011 była dziennikarką i redaktorką publicznego nadawcy radiowego Slovenský rozhlas. Następnie pełniła funkcję kierownika prasowego i menedżera programowego parku rozrywki i rekreacji w Bańskiej Bystrzycy. W latach 2012–2016 kierowała urzędem rejonowym w tym mieście, po czym została kierownikiem do spraw kultury w bibliotece naukowej.
Od 2006 związana z miejską polityką, wybierana na radną miejską w Bańskiej Bystrzycy. Została też radną kraju bańskobystrzyckiego. Dołączyła do ugrupowania SMER, stając na czele jego regionalnych struktur.
W marcu 2018 w nowo utworzonym gabinecie Petera Pellegriniego objęła stanowisko ministra kultury. W 2020 z listy swojego ugrupowania uzyskała mandat posłanki do Rady Narodowej. W marcu tegoż roku zakończyła pełnienie funkcji rządowej. W czerwcu 2020 opuściła partię SMER wraz z grupą stronników Petera Pellegriniego. Współtworzyła następnie wraz z nim nową formację pod nazwą Głos – Socjalna Demokracja.

</doc>
<doc id="4246456" url="https://pl.wikipedia.org/wiki?curid=4246456" title="Henryk LXVII">
Henryk LXVII

Heinrich LXVII Fürst Reuss zu Schleiz (ur. 20 października 1789 w Schleiz, zm. 11 lipca 1867 w Gerze) – książę Reuss–Gery (linii młodszej). W chwili kiedy został monarchą jego władztwo było członkiem Związku Niemieckiego (będącego luźną konfederacją państw). Podczas jego panowania stało się częścią Związku Północnoniemieckiego (będącego od 1 lipca 1867 właściwie państwem związkowym).
Był czwartym z sześciu synów (szóstym spośród ośmiorga dzieci) księcia Reuss–Gery Henryka XLII i jego żony księżnej Karoliny Hohenlohe-Kirchberg. Na tron wstąpił po bezpotomnej śmierci starszego brata – księcia Henryka LXII (19 czerwca 1854).
25 listopada 1820 w Ebersdorfie poślubił księżniczkę Reuss-Ebersdorf – Adelajdę (1800–1880). Para miała ośmioro dzieci:

</doc>
<doc id="4246463" url="https://pl.wikipedia.org/wiki?curid=4246463" title="Ewa Kuna">
Ewa Kuna



</doc>
<doc id="4246476" url="https://pl.wikipedia.org/wiki?curid=4246476" title="Marcin Kierzkowski (rycerz)">
Marcin Kierzkowski (rycerz)

Marcin Kierzkowski herbu Krzywda z Kierzkowa (ur. około 1470, zm. w XVI w.) – polski szlachcic i rycerz.
Pochodził z rodu Kierzkowskich z Kierzkowa wzmiankowanego już na początku XV wieku. Za panowania Jana Olbrachta wstąpił do przybocznej straży królewskiej, w której służył jeszcze za czasów Aleksandra Jagiellończyka jako łucznik królewski. Wzmiankowany w herbarzu Adama Bonieckiego.

</doc>
<doc id="4246478" url="https://pl.wikipedia.org/wiki?curid=4246478" title="Marcin Barlik">
Marcin Barlik

Marcin Barlik (ur. 11 listopada 1944 w Bydgoszczy, zm. 22 marca 2018) – polski naukowiec, prof. dr hab. inż. nauk technicznych o specjalności geodezja fizyczna, geodezja wyższa, grawimetria geodezyjna. Promotor i recenzent licznych prac naukowych w zakresie geodezji wyższej, wielokrotny prodziekan ds. naukowych Wydziału Geodezji i Kartografii Politechniki Warszawskiej.
Życiorys.
Urodził się w 1944 roku jako syn Władysławy Barlik z domu Baranowskiej (1916–1992) i Bolesława Barlika (1907–1970). W 1963 roku ukończył technikum geodezyjne w Bydgoszczy i zaczął studia wyższe na Wydziale Geodezji i Kartografii Politechniki Warszawskiej, które ukończył w czerwcu 1968 i uzyskał dyplom magistra inżyniera geodety w specjalności "geodezyjne pomiary podstawowe". Od 1 października 1968 do 28 lutego 1969 pracował jako asystent stażysta w Katedrze Geodezji Wyższej wydziału pod kierownictwem profesora Czesława Kameli. Od 1 marca 1969 został zatrudniony w katedrze na stanowisku asystenta, a od 1970 roku starszego asystenta. Od 1970 prowadził również zajęcia dydaktyczne na Wojskowej Akademii Technicznej w Warszawie, najpierw na Wydziale Inżynierii, Chemii i Fizyki Technicznej, a po jego przekształceniu 1 września 2006 na Wydziale Inżynierii Lądowej i Geodezji, będąc członkiem rady naukowej tego wydziału.
W 1976 na podstawie rozprawy doktorskiej „Problem redukcji grawimetrycznych dla badania rzeczywistych odchyleń pionu w terenach górskich”, której promotorem był prof. dr hab. Zbigniew Ząbek, uzyskał stopień doktora nauk technicznych w dziedzinie geodezji i kartografii. W latach 1978–1979 pracował jako profesor na Uniwersytecie Bagdadzkim (College of Engineering). W 1984 wykładał i prowadził zajęcia praktyczne z zakresu astronomii geodezyjnej w algierskim Institut National de Cartographie. Odbył też kilka zagranicznych staży naukowych: w 1984 w Instytucie Inżynierów Geodezji, Fotogrametrii i Kartografii w Moskwie, w 1985 roku w Królewskim Instytucie Technicznym w Sztokholmie, w 1986 na Uniwersytecie Technicznym w Dreźnie oraz w 1988 na Politechnice Czeskiej w Pradze.
Stopień doktora habilitowanego uzyskał w 1983 na podstawie rozprawy „Koncepcja wykorzystania quasi-geoidy wygładzonej w procesie opracowania obserwacji geodezyjnych i astronomicznych”. W 1992 został mu nadany przez prezydenta Rzeczypospolitej Polskiej tytuł naukowy profesora w dziedzinie nauk technicznych.
W latach późniejszych związany z Instytutem Geodezji Wyższej i Astronomii Geodezyjnej Wydziału Geodezji i Kartografii PW, w której pełnił funkcję zastępcy dyrektora ds. dydaktycznych, przez dwie kadencje zastępcy dyrektora ds. naukowych, a po kolejnej reorganizacji wydziału pełnił w latach 2008–2012 funkcję kierownika Katedry Geodezji i Astronomii Geodezyjnej. Przez cztery kadencje (1991–1996 i 2002–2008) był także prodziekanem ds. naukowych Wydziału Geodezji i Kartografii.
Został pochowany na cmentarzu w Wilanowie.
Działalność naukowa.
Prowadził na Politechnice Warszawskiej wykłady, ćwiczenia audytoryjne, laboratoryjne i projektowe z przedmiotów takich, jak geodezja wyższa, geodezja fizyczna i grawimetria geodezyjna, geodynamika, geofizyka ogólna i poszukiwawcza. Przez dwanaście lat był członkiem Senatu PW (1996–2008), a także kierował Komisją Senatu ds. Kadr. Wchodził też w skład Senackiej Komisji ds. Nauki.
Był autorem lub współautorem pięciu podręczników akademickich z zakresu geodezji fizycznej, grawimetrii geodezyjnej i geofizyki geodezyjnej, opublikował ponad 120 artykułów naukowych w czasopismach o zasięgu międzynarodowym, z których kilkanaście ukazało się w naukowej prasie zagranicznej.
Od 1996 był członkiem Komitetu Geodezji Polskiej Akademii Nauk, od 2007 był zastępcą przewodniczącego, a po śmierci przewodniczącego prof. Lubomira Włodzimierza Barana w 2009 powierzono mu tę funkcję, którą pełnił do 2016 roku.
Uczestniczył w wielu kongresach, sympozjach i konferencjach naukowych o zasięgu międzynarodowym, podczas których wygłosił ponad sto referatów, komunikatów i doniesień naukowych. Był współautorem przyjętej w 1981 roku koncepcji African Geodetic Continental Network, jako przedstawiciel Polski w ramach Inicjatywy Środkowoeuropejskiej był jednym z twórców sekcji geodezji, był także w ramach inicjatywy w latach 1992–2007 współtwórcą projektu i kierował realizacją zunifikowanej środkowoeuropejskiej sieci grawimetrycznej UNIGRACE. Członek Europejskiej Unii Nauk o Ziemi.
Współautor pierwszej modernizacji polskiej Podstawowej Osnowy Grawimetrycznej Kraju z 1997 roku, uczestniczył w sporządzeniu ekspertyz dotyczących podstawowych osnów geodezyjnych dla Głównego Urzędu Geodezji i Kartografii. Członek Komitetu Narodowego do spraw Współpracy z Międzynarodową Unią Geodezji i Geofizyki przy Prezydium Polskiej Akademii Nauk. Od 2003 członek Centralnej Komisji ds. Stopni i Tytułów. 
Życie prywatne.
Od 29 kwietnia 1972 w związku małżeńskim z Teresą Barlik z domu Kątną, dwójka dzieci: Tomasz i Agnieszka. 
Brat prof. Romana Barlika, dziekana Wydziału Elektrycznego Politechniki Warszawskiej.
Odznaczenia i wyróżnienia.
Laureat nagród Ministra Nauki i Szkolnictwa Wyższego i Ministra Edukacji Narodowej oraz kilkunastu nagród rektora PW zarówno za osiągnięcia naukowe, jak i dydaktyczne. W 2015 uhonorowany został godnością doktora honoris causa Uniwersytetu Rolniczego im. Hugona Kołłątaja w Krakowie.

</doc>
<doc id="4246490" url="https://pl.wikipedia.org/wiki?curid=4246490" title="Mniszek (Mniszek)">
Mniszek (Mniszek)

Mniszek – osada leśna wsi Mniszek w Polsce, położona w województwie lubelskim, w powiecie kraśnickim, w gminie Gościeradów.
W latach 1975–1998 osada administracyjnie należała do województwa tarnobrzeskiego.

</doc>
<doc id="4246491" url="https://pl.wikipedia.org/wiki?curid=4246491" title="Rayne (BloodRayne)">
Rayne (BloodRayne)



</doc>
<doc id="4246516" url="https://pl.wikipedia.org/wiki?curid=4246516" title="Aurelia (ujednoznacznienie)">
Aurelia (ujednoznacznienie)



</doc>
<doc id="4246518" url="https://pl.wikipedia.org/wiki?curid=4246518" title="Marynopole (Marynopole)">
Marynopole (Marynopole)

Marynopole – osada leśna wsi Marynopole w Polsce, położona w województwie lubelskim, w powiecie kraśnickim, w gminie Gościeradów.
W latach 1975–1998 osada administracyjnie należała do województwa tarnobrzeskiego.

</doc>
<doc id="4246522" url="https://pl.wikipedia.org/wiki?curid=4246522" title="Camille Souter">
Camille Souter

Camille Souter HRHA, właśc. Betty Pamela Holmes (ur. w 1929 w Northampton, zm. 3 marca 2023) – irlandzka malarka pochodzenia angielskiego, uhonorowana przez Aosdána tytułem Saoi (2009).
Życiorys.
Urodzona w Anglii, we wczesnym dzieciństwie wraz z rodziną przeniosła się do Irlandii Wychowywała się w Glenageary, w pobliżu Dún Laoghaire-Rathdown. W 1948 wyjechała na studia do Londynu. Studiowała pielęgniarstwo w londyńskim szpitalu klinicznym Guy′s Hospital, gdzie zaraziła się gruźlicą. W czasie rekonwalescencji zaczęła malować, a po ukończeniu studiów pielęgnierskich zdecydowała się całkowicie poświęcić sztuce. W 1951 poślubiła Gordona Soutera, aktora teatru Old Vic, który nazywał ją "Camille", nawiązując do chorej na gruźlicę bohaterki "Damy kameliowej" Alexandra Dumasa.
W 1956 miała swoje pierwsze wystawy indywidualne w dublińskich restauracjach i londyńskich galeriach. Regularnie jeździła do Włoch na plenery malarskie. W 1958 uzyskała włoskie stypendium rządowe i przez rok pracowała we Włoszech. W 1959 zamieszkała na irlandzkiej wyspie Achill i zaczęła intensywnie eksperymentować z nietypowymi technikami malarskimi i materiałami takimi, jak emalia i ciekłe aluminium ("London Again", 1958; "Achill Rocks and Reflections", 1959). W 1961 wyszła ponownie za mąż za rzeźbiarza Franka Morrisa, oboje osiedlili się na farmie w Calary Bog, w hrabstwie Wicklow i doczekali się pięcioro dzieci. Od początku lat osiemdziesiątych pracowała w Shannon Industrial Estate. Obecnie mieszka i pracuje w Dublinie, ale większość czasu spędza na wyspie Achill.
Souter jest honorowym członkiem Royal Hibernian Academy i członkiem stowarzyszenia irlandzkich twórców Aosdána. 24 listopada 2009 Prezydent Irlandii Mary McAleese nadała jej prestiżowy tytuł Saoi.
Twórczość.
Wczesne prace Souter wykazują silny wpływ europejskiego taszyzmu i amerykańskiego ekspresjonizmu abstrakcyjnego, zwłaszcza linearnego stylu Jacka B. Yeatsa, Paula Klee i Jacksona Pollocka. Jednak mimo ostrych zestawień kolorystycznych i niegeometrycznych przedstawień, opisowość jej tytułów wskazuje na zamierzony związek z otaczającą rzeczywistością. 
W pierwszej połowie lat 60. Souter zaczęła odchodzić od ekspresyjności i eksperymentów z abstrakcją na rzecz wyciszonych barwnie olejnych pejzaży w stylu quasi-impresjonistycznym, kompozycji z graficznymi elementami figuratywnymi i ascetycznych martwych natur z przedmiotami codziennego użytku ("Achill Inland", ok. 1960; "Iron Gates", 1962; "Pregnancy", 1963). Tematyka jej prac zmieniła się gwałtownie po śmierci jej drugiego męża w 1971. Swój ból i żałobę wyrażała malując rzeźnie, mięso, martwe ryby ("Hanging Meat with Cow's Heart", 1972; "Ray", 1976) .
Artystka ma tendencję do malowania w seriach, m.in. "Shannon series" (ewokacja latania), "Meat series", "Circus series", cykl poświęcony wojnie w Zatoce Perskiej. Jej prace są zwykle niedużych rozmiarów, malowane techniką olejną na papierze.
Obrazy Souter są eksponowane we wszystkich czołowych galeriach sztuki irlandzkiej, m.in. w Irish Museum of Modern Art (Dublin), Hugh Lane Municipal Gallery of Modern Art (Dublin), Ulster Museum (Belfast), Crawford Municipal Gallery (Cork), Irish Arts Council (Dublin).

</doc>
<doc id="4246524" url="https://pl.wikipedia.org/wiki?curid=4246524" title="Mistrzostwa Świata U-20 w Piłce Nożnej 2019">
Mistrzostwa Świata U-20 w Piłce Nożnej 2019

Mistrzostwa Świata do lat 20 w Piłce Nożnej 2019 – dwudziesty drugi turniej mistrzostw świata U-20 w piłce nożnej mężczyzn. Po raz pierwszy wydarzenie to rozgrywane było w Polsce. Rozpoczęło się 23 maja, a zakończyło 15 czerwca 2019 r.
Wybór gospodarza.
Proces wyboru gospodarza Mistrzostw Świata 2019 U-20 i Mistrzostw Świata 2019 U-17 został rozpoczęty przez FIFA w czerwcu 2017 roku. Federacje członkowskie FIFA mogły składać kandydatury na oba turnieje, lecz prawo ich zorganizowania mogły przypaść różnym państwom.
Kraje kandydujące.
Dwa kraje zadeklarowały, że złożyły oficjalne kandydatury na organizację turnieju.
16 marca 2018 r. w Bogocie, w Kolumbii po spotkaniu rady, FIFA ogłosiła Polskę gospodarzem turnieju.
Zakwalifikowane zespoły.
Do finałowego turnieju kwalifikowało się 24 drużyny. Oprócz Polski, która kwalifikowała się automatycznie jako gospodarz, 23 inne zespoły uzyskały kwalifikację poprzez sześć oddzielnych turniejów kontynentalnych.
Miasta i stadiony.
Bydgoszcz, Gdynia, Łódź, Lublin, Bielsko-Biała i Tychy to szóstka miast wybrana na gospodarzy turnieju. Mecz otwarcia i finał odbyły się na stadionie Widzewa w Łodzi. Przedstawiciele Polskiego Związku Piłki Nożnej deklarują chęć zorganizowania mistrzostw w 12 miastach. 30 maja 2018 roku FIFA podjęła decyzję o odebraniu prawa organizacji Mistrzostw Lubinowi, ze względu na niewystarczającą bazę noclegową w mieście. 14 września 2018 oficjalnie poinformowano, że szóstym miastem współorganizującym imprezę będzie Bielsko-Biała.
Sędziowie.
Do prowadzenia meczów wyznaczono 21 trójek sędziowskich, sześciu sędziów rezerwowych oraz 20 wideo asystentów.
Losowanie.
Losowanie grup turnieju finałowego odbyło się 24 lutego 2019 w Gdyni. 24 drużyny podzielono na 4 koszyki na podstawie wyników z pięciu ostatnich Mistrzostw Świata do lat 20. Reprezentacje rozlosowano do sześciu grup po cztery drużyny. Zespoły z tych samych konfederacji nie mogły trafić do jednej grupy.
Faza grupowa.
Terminarz meczów został wydany 14 grudnia 2018 roku. Czas rozpoczęcia meczu według czasu lokalnego CEST ().
Gdy drużyny mają tyle samo punktów, o kolejności w tabeli decyduje:
Ranking drużyn z trzecich miejsc.
W 1/8 finału, gdzie awansują 4 najlepsze zespoły z 3. miejsc, kolejność meczów z tymi drużynami zależy od tego, z jakiej są grupy (kolorem żółtym zaznaczony wariant, który stał się faktem):
Faza pucharowa.
W fazie pucharowej uczestniczyło 16 zespołów, które awansowały z fazy grupowej. Ta część rywalizacji składała się z czterech rund, w każdej rundzie odpadała połowa drużyn. Po wyłonieniu czterech najlepszych drużyn turnieju, rozegrane zostały półfinały. Przegrani tych spotkań rozegrały mecz o brązowy medal, zaś zwycięzcy o tytuł mistrzowski. W każdym ze spotkań fazy pucharowej mecz zakończony w regulaminowym czasie remisem musi być rozstrzygnięty poprzez trzydziestominutową dogrywkę. Jeżeli wynik nadal pozostanie nierozstrzygnięty, następuje seria rzutów karnych.
UWAGA: W nawiasach podane są wyniki po rzutach karnych.
Strzelcy.
Bramki z serii rzutów karnych nie są wliczane do klasyfikacji strzelców
Klasyfikacja końcowa.
Jeśli po 120 minutach dogrywki mecz pozostanie nierozstrzygnięty wówczas do ogólnej punktacji zespołu odpadającego, jak i awansującego do dalszej fazy turnieju po rzutach karnych dolicza się jeden punkt, przyjmując że mecz zakończył się remisem.

</doc>
<doc id="4246556" url="https://pl.wikipedia.org/wiki?curid=4246556" title="Freddie McEvoy">
Freddie McEvoy



</doc>
<doc id="4246561" url="https://pl.wikipedia.org/wiki?curid=4246561" title="Frank Stoker">
Frank Stoker

Frank Stoker, właśc. Francis Owen Stoker (ur. 29 maja 1867 w Dublinie; zm. 8 stycznia 1939 tamże) – irlandzki tenisista, zwycięzca Wimbledonu 1890 i Wimbledonu 1893 w grze podwójnej.
Kariera tenisowa.
W turniejach tenisowych startował w latach 80. i 90. XIX w. Dwukrotnie został mistrzem Wimbledonu w konkurencji gry podwójnej, w latach 1890 i 1893 wspólnie z Joshuą Pimem, a w 1891 debel ten przegrał finał tego turnieju. Para Pim–Stoker odniosła również zwycięstwo w "Irish Championships" w latach 1890–1891 i 1893–1895.

</doc>
<doc id="4246576" url="https://pl.wikipedia.org/wiki?curid=4246576" title="Mistrzostwa Świata Juniorek w Hokeju na Lodzie 2018">
Mistrzostwa Świata Juniorek w Hokeju na Lodzie 2018

11. Mistrzostwa Świata Juniorek w Hokeju na Lodzie – turniej hokejowy, który odbył się pomiędzy 6 – 13 stycznia 2018 w rosyjskim Dmitrowie. Mecze rozgrywane były w dwóch halach: A Arena oraz B Arena. Były to pierwsze w historii zawody o mistrzostwo świata rozegrane w Rosji.
Obrońcą tytułu mistrzowskiego była reprezentacja USA, która w 2017 roku w Zlinie pokonała reprezentację Kanady 3:1.
Elita.
W tej części mistrzostw uczestniczyło najlepsze 8 drużyn na świecie. System rozgrywania meczów jest inny niż w niższych dywizjach.
Pierwsza runda grupowa odbywała się w dwóch grupach po cztery drużyny. Dwa najlepsze zespoły z silniejszej grupy A bezpośrednio awansowały do półfinału. Zespoły z miejsc trzeciego i czwartego grupy A oraz pierwsza i druga drużyna ze słabszej grupy B awansowały do ćwierćfinałów, których zwycięzcy przeszli do półfinałów. Drużyny, które w grupie B zajęły trzecie i czwarte miejsce rozegrały między sobą mecze o utrzymanie. Drużyna, która dwukrotnie zwyciężyła pozostaje w elicie, natomiast przegrany spadł do I dywizji.
Pierwsza dywizja.
Grupa A
Grupa B
Pierwsza drużyna uzyskuje awansowała do Elity, a ostatni zespół został zdegradowany do Dywizji I Grupy B. Jej zwycięzca awansował do Dywizji I Grupy A, zaś ostatnia drużyny spadła do kwalifikacji Dywizji I.
Turnieje II Dywizji zostaną rozegrane:
Grupa A – Asiago (Włochy)
Grupa B – Katowice (Polska)
Kwalifikacje - Meksyk (Meksyk)

</doc>
<doc id="4246587" url="https://pl.wikipedia.org/wiki?curid=4246587" title="Camarophyllus lacmus">
Camarophyllus lacmus



</doc>
<doc id="4246594" url="https://pl.wikipedia.org/wiki?curid=4246594" title="Jacek Hajduk">
Jacek Hajduk

Jacek Hajduk (ur. 1982 w Krynicy-Zdroju) – pisarz, tłumacz, filolog klasyczny, doktor nauk humanistycznych w zakresie literaturoznawstwa, adiunkt w Instytucie Filologii Klasycznej Uniwersytetu Jagiellońskiego. Redaktor naczelny kwartalnika "Czas Literatury" w latach 2018-2020.
W roku 2007 ukończył filologię klasyczną na Uniwersytecie Jagiellońskim. Doktoryzował się w roku 2012.
Autor esejów, m.in. o Jerzym Stempowskim, Gustawie Herlingu-Grudzińskim i Stanisławie Vincenzie oraz dzienników i dzienników podróży. Popularyzator antyku w tradycji Tadeusza Zielińskiego, Jana Parandowskiego, Zygmunta Kubiaka czy Jacka Bocheńskiego. Eseje publikuje głównie w "Przeglądzie Politycznym". Współpracuje też z anglojęzycznym dwumiesięcznikiem "New Eastern Europe" i polsko-niemieckim "Forum Dialogu". Na język polski przetłumaczył kanon poezji Konstandinosa Kawafisa. Tłumaczył też Owidiusza, Pliniusza Młodszego i Jorgosa Seferisa, a także tradycyjną poezję chińską - Wang Weia, Du Fu i Li Baia. Jego teksty przekładane były na angielski, niemiecki, ukraiński i chiński. Członek Polskiego PEN Clubu.

</doc>
<doc id="4246608" url="https://pl.wikipedia.org/wiki?curid=4246608" title="Wilgotnica lejkowata">
Wilgotnica lejkowata

Wilgotnica lejkowata ("Hygrocybe cantharellus" (Fr.) Murrill) – gatunek grzybów z rodziny wodnichowatych ("Hygrophoraceae").
Systematyka i nazewnictwo.
Pozycja w klasyfikacji według Index Fungorum: "Hygrophoraceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Po raz pierwszy takson ten zdiagnozował w 1838 r. Elias Fries nadając mu nazwę "Hygrophorus cantharellus". Obecną, uznaną przez Index Fungorum nazwę nadał mu w 1911 r. William Alphonso Murrill.
Synonimy:
Nazwę polską podała Barbara Gumińska w 1997 r. dla synonimu "Hygrocybe lepida". 
Morfologia.
Średnica 1–3 cm, u młodych okazów wypukły, u starszych płaski, lub na środku wklęsły, a nawet lejkowaty. Brzeg długo pozostaje podwinięty, u starszych okazów często karbowany. Powierzchnia sucha, naga, lub drobnołuseczkowata (zwłaszcza na środku). Barwa od żółtopomarańczowej do szkarłatnej.
W zarysie trójkątne, rzadkie, grube, różnej długości i silnie zbiegające na trzon. Mają barwę żółtą, miejscami pomarańczową, zazwyczaj nieco jaśniejszą od kapelusza.
Wysokość 2–6 cm, grubość 0,2–0,3 cm, wysmukły, równowąski, lub zwężający się ku podstawie, kruchy, początkowo pełny, potem pusty. Powierzchnia sucha i gładka, o barwie żółto-pomarańczowoczerwonej, u podstawy żółtawa lub biaława.
Dość kruchy, o barwie od żółtej do czerwonopomarańczowej, w kapeluszu bardzo cienki, szczególnie przy brzegu. Bez wyraźnego zapachu, w smaku łagodny.
Zarodniki 9–12 × 5–6 μm, elipsoidalne lub prawie cylindryczne, gładkie, w KOH bezbarwne, nieamyloidalne. Podstawki o długości 35–45 μm z 4 sterygmami. Brak cystyd. Strzępki w tramie blaszek równoległe. Wysyp zarodników biały.
Występowanie i siedlisko.
Wilgotnica lejkowata jest szeroko rozprzestrzeniona w Ameryce Północnej, Środkowej, w Europie i na Nowej Zelandii. Podano jej występowanie także w Korei, Japonii i na Wyspach Kanaryjskich. W piśmiennictwie naukowym na terenie Polski do 2003 r. podano 7 stanowisk. Znajduje się na "Czerwonej liście roślin i grzybów Polski". Ma status V – gatunek zagrożony wyginięciem. Znajduje się na listach gatunków zagrożonych także w Austrii, Czechach, Niemczech, Holandii. 
Rośnie na ziemi w trawach, wśród mchów z rodzaju torfowiec i należących do gatunku sierpowiec zakrzywiony, szczególnie pod olchami. Owocniki wytwarza od sierpnia do listopada. 
Gatunki podobne.
Często mylona jest z bardzo podobną wilgotnicą purpurową ("Hygrocybe miniata"). Różni się od niej jaśniejszym kolorem, zbiegającymi blaszkami, bardziej wysmukłym kształtem oraz suchą powierzchnią kapelusza.

</doc>
<doc id="4246609" url="https://pl.wikipedia.org/wiki?curid=4246609" title="Hygrocybe cantharellus">
Hygrocybe cantharellus



</doc>
<doc id="4246610" url="https://pl.wikipedia.org/wiki?curid=4246610" title="Hygrocybe lepida">
Hygrocybe lepida



</doc>
<doc id="4246612" url="https://pl.wikipedia.org/wiki?curid=4246612" title="Camarophyllus cantharellus">
Camarophyllus cantharellus



</doc>
<doc id="4246618" url="https://pl.wikipedia.org/wiki?curid=4246618" title="Andrzej Adamski (złotnik)">
Andrzej Adamski (złotnik)

Andrzej Adamski (ur. 31 marca 1957 w Gdańsku) – polski artysta, jubiler, złotnik i bursztynnik.
Życiorys.
Urodzony 31 marca 1957 r. w Gdańsku. Od 1986 r. mieszka i tworzy w Braniewie. Absolwent Gdańskiej Szkoły Jubilersko-Złotniczej. W 1977 r. rozpoczął działalność złotniczą w Spółdzielni Pracy Rękodzieła Artystycznego „Bursztyny” w Gdańsku. W latach 1998–2009 prowadził własną działalność – Adamski Andrzej Pracownia Jubilerska A2.
W latach 2007–2011 był konsultantem Archidiecezjalnej Warmińskiej Komisji do Spraw Budownictwa Sakralnego i Konserwacji. Jest sygnatariuszem Gdańskiej Deklaracji Dobrych Praktyk Bursztynniczych. W roku 2009 przyznano mu tytuł Mecenasa Braniewskiej Kultury. Od 2010 r. jest członkiem Stowarzyszenia Twórców Form Złotniczych.
Twórczość.
Prace z cyklu "Wariacje chopinowskie" zostały wykorzystane na okładce zbioru wierszy "Polonez" jego brata – Stefana Adamskiego.
Prace jego autorstwa były też prezentowane na okładkach magazynu branżowego Polski Jubiler. Istotną grupę jego wyrobów stanowią argentaria kościelne wykonane m.in. dla bazyliki mniejszej pod wezwaniem św. Katarzyny (Braniewo), kościoła pw. Niepokalanego Serca NMP (Barciany), kościoła pw. św. Bartłomieja (Jeziorany), kościoła pw. NMP (Oberursel, Niemcy), bazyliki archikatedralnej Wniebowzięcia NMP i św. Andrzeja Apostoła we Fromborku.
Jest autorem tekstu „Portret Gdańskiego Jubilera – Kto zacz ?” analizującego obraz Jacoba Wesela ze zbiorów Muzeum Prus Zachodnich (Westprußisches Landesmuseum).
Jego prace oraz wzory znajdują się w zbiorach:

</doc>
<doc id="4246633" url="https://pl.wikipedia.org/wiki?curid=4246633" title="Megacyclops minutus">
Megacyclops minutus

Megacyclops minutus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1863 roku przez niemieckiego zoologa Carla Clausa.

</doc>
<doc id="4246634" url="https://pl.wikipedia.org/wiki?curid=4246634" title="Megacyclops brachypus">
Megacyclops brachypus

Megacyclops brachypus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1955 roku przez niemieckiego zoologa Friedricha Kiefera.

</doc>
<doc id="4246636" url="https://pl.wikipedia.org/wiki?curid=4246636" title="Megacyclops clandestinus">
Megacyclops clandestinus

Megacyclops clandestinus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1926 roku przez niemieckiego zoologa Friedricha Kiefera.

</doc>
<doc id="4246638" url="https://pl.wikipedia.org/wiki?curid=4246638" title="Megacyclops bisetosus">
Megacyclops bisetosus

Megacyclops bisetosus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1880 roku przez niemieckiego zoologa H. Rehberga.

</doc>
<doc id="4246639" url="https://pl.wikipedia.org/wiki?curid=4246639" title="Megacyclops donnaldsoni">
Megacyclops donnaldsoni

Megacyclops donnaldsoni, – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1929 roku przez szwajcarskiego hydrobiologa Pierre-Alfreda Chappuis. Gatunek ten został ujęty w Katalogu Życia.

</doc>
<doc id="4246641" url="https://pl.wikipedia.org/wiki?curid=4246641" title="Joseph Murphy (duchowny)">
Joseph Murphy (duchowny)

Joseph Murphy (ur. 16 sierpnia 1968 w Cork) – irlandzki duchowny katolicki, szef protokołu dyplomatycznego Stolicy Apostolskiej.
Życiorys.
11 lipca 1993 otrzymał święcenia kapłańskie i został inkardynowany do diecezji Cloyne. W 1997 rozpoczął pracę Sekcji Spraw Ogólnych w Sekretariacie Stanu Stolicy Apostolskiej. W 2006 został przeniesiony do Sekcji ds. Relacji z Państwami.
26 lutego 2018 papież Franciszek mianował go szefem protokołu dyplomatycznego Stolicy Apostolskiej, zastępując na tym stanowisku José Avelino Bettencourta.

</doc>
<doc id="4246642" url="https://pl.wikipedia.org/wiki?curid=4246642" title="Ortaköy">
Ortaköy

Ortaköy – miasto w Turcji, w prowincji Mardin. W 2014 roku liczyło 9201 mieszkańców.

</doc>
<doc id="4246656" url="https://pl.wikipedia.org/wiki?curid=4246656" title="Wiesiołek Hoelschera">
Wiesiołek Hoelschera

Wiesiołek Hoelschera ("Oenothera hoelscheri" Renner ex Rostański) – gatunek rośliny należący do rodziny wiesiołkowatych.
Pochodzenie i rozprzestrzenienie.
Prawdopodobnie jest mieszańcem "Oenothera depressa" i "Oenothera biennis", lub "Oe. depressa" × "Oenothera biennis". W Europie Środkowej po raz pierwszy odnotowano jego występowanie w 1942 roku. Jeden z jego gatunków rodzicielskich – "Oe. depressa" pochodzi z Ameryki Północnej. Wiesiołek Hoelschera występuje tylko w Europie Środkowej, i jest tutaj dość szeroko rozprzestrzeniony. W Polsce jest dość częsty na Górnym Śląsku, w dolinie Wisły i dolinach jej dopływów, oraz w Małopolsce i na Lubelszczyźnie. Rozprzestrzenia się i pojawiają się doniesienia o jego występowaniu również w innych regionach Polski (np. na Pojezierzu Litewskim i na Dolnym Śląsku). Status gatunku we florze Polski: epekofit.
Biologia i ekologia.
Roślina dwuletnia. W pierwszym roku wytwarza tylko pęd płonny, w drugi roku kwiatostan. Po wydaniu owoców obumiera. Kwitnie od lipca do września. Zapylany jest przez owady, ale w dużym stopniu występuje samopylność. Rośnie na siedliskach synantropijnych. Na Dolnym Śląsku np. rośnie na terenach kolejowych i na nieużytkach.

</doc>
<doc id="4246658" url="https://pl.wikipedia.org/wiki?curid=4246658" title="Oenothera hoelscheri">
Oenothera hoelscheri



</doc>
<doc id="4246660" url="https://pl.wikipedia.org/wiki?curid=4246660" title="Jelena Jowanowa">
Jelena Jowanowa



</doc>
<doc id="4246662" url="https://pl.wikipedia.org/wiki?curid=4246662" title="Bogumiła Adamska">
Bogumiła Adamska

Bogumiła Adamska (ur. 14 grudnia 1958 w Nowej Pasłęce) – polska artystka, jubiler i złotnik.
Życiorys.
Urodzona 14 grudnia 1958 r. w Nowej Pasłęce, mieszka i pracuje w Braniewie. Działalność związaną z wyrobem biżuterii rozpoczęła 1 września 2009 r.
Doświadczenie zdobywała pod kierunkiem męża Andrzeja Adamskiego w jego pracowni (Pracownia Jubilerska A2). Od 2010 r. jest członkiem Stowarzyszenia Twórców Form Złotniczych. Drugim elementem jej twórczości jest len, często łączony z bursztynem i przeplatany srebrem.
Prace jej autorstwa znajdują się w kolekcjach:

</doc>
<doc id="4246666" url="https://pl.wikipedia.org/wiki?curid=4246666" title="Marian Tomzik">
Marian Tomzik

Marian Tomzik (ur. 1906, zm. 7 listopada 1991) – polski działacz komunistyczny, w okresie PRL sędzia Sądu Najwyższego.
Życiorys.
Urodził się w 1906. Uzyskał wykształcenie podstawowe, pracował jako mechanik samochodowy. W latach 1926–1938 był zaangażowany w działalność komunistyczną w strukturach KPP i KZMP. Od 1939 przebywał w ZSRR. Po II wojnie światowej od maja 1946 był działaczem PPR, działając w powiecie częstochowskim, był delegatem na zjazd zjednoczeniowy, po czym w grudniu 1948 został działaczem PZPR. Następnie działał w Komitecie Wojewódzkim PZPR w Kielcach, potem w Komitecie Łódzkim PZPR.
Podjął działalność w Komisji Specjalnej do Walki z Nadużyciami i Szkodnictwem Gospodarczym, gdzie był przewodniczącym wojewódzkiej delegatury w Łodzi od lipca 1949, po czym członkiem i zastępcą przewodniczącego Komisji od września 1950, od tego roku pracował w Biurze Wykonawczym Komisji. Z rekomendacji Wydziału Administracyjnego KC PZPR od 1 lutego 1953 pełnił stanowisko zastępcy Pierwszego Prezesa Sądu Najwyższego, pełniąc nadzór nad sekcją tajną SN. Ze stanowiska w SN został odwołany wskutek dekretu Ministra Sprawiedliwości z 11 listopada 1956 od 31 marca 1957 w konsekwencji naruszenia praworządności w działalności SN.
Zmarł 7 listopada 1991. Został pochowany na Cmentarzu Wojskowym na Powązkach w Warszawie (kwatera D6-2-13).

</doc>
<doc id="4246667" url="https://pl.wikipedia.org/wiki?curid=4246667" title="Iwan Sorokin">
Iwan Sorokin

Iwan Łukicz Sorokin (ur. 1884, zm. 2 listopada 1918 r.) – oficer Armii Czerwonej, dowódca 11 Armii w październiku-listopadzie 1918 r.
Życiorys.
Był z wykształcenia felczerem. Podczas I wojny światowej walczył w armii Imperium Rosyjskiego w 1 Pułku Łabińskim na Froncie Kaukaskim, w 1915 r. został skierowany do szkoły chorążych w Tyflisie. Następnie w latach 1916-1917 służył w 3 Pułku Liniowym. Po rewolucji 1917 r. utworzył na Kubaniu oddział Czerwonej Gwardii złożony z miejscowych Kozaków. Należał do partii eserów. 
Jako zastępca dowódcy Południowo-Wschodniej Armii Rewolucyjnej (zastępca Aleksieja Awtonomowa, od lutego do kwietnia 1918 r.) dowodził obroną kontrolowanego przez czerwonych Jekaterynodaru przed białą Armią Ochotniczą. Po tym, gdy zginął dowodzący białymi gen. Ławr Korniłow, a jego następca gen. Anton Denikin zdecydował o odstąpieniu oblegających spod miasta, Sorokin miał szansę zniszczyć osłabione siły wroga, jednak nie wykorzystał okazji, nie uderzył na odchodzące siły przeciwnika. Zamiast tego organizował w mieście parady i demonstracje, a także polecił manifestacyjnie spalić ciało Korniłowa.
W czerwcu 1918 r. został zastępcą dowódcy wojsk Kubańsko-Czarnomorskiej Republiki Radzieckiej. Bezskutecznie starał się o stanowisko dowódcy jej wojsk – Aleksiej Awtonomow stracił je z powodu sporów z lokalnymi cywilnymi przywódcami bolszewików, jednak jego następcą mianowano nie Sorokina, a Karła Kałnina. Od czerwca do lipca 1918 r. dowodził wojskami odcinka rostowskiego, z powodzeniem walcząc z Niemcami. Z powodu osobistego zatargu z Kalninem nie przyszedł mu na pomoc, gdy ten w rejonie Torgowej i Tichorieckiej walczył z siłami Denikina. Zamiast zgodnie z rozkazem wesprzeć Kalnina pod Tichoriecką, Sorokin uderzył na pułk Wiktora Pokrowskiego, tył Armii Ochotniczej, i poniósł porażkę. 14 lipca 1918 r. czerwoni stracili Tichoriecką. Dzień później Kalnin na posiedzeniu komitetu wykonawczego Północnokaukaskiej Republiki Radzieckiej zarekomendował przekazanie dowództwa Sorokinowi. 
Sorokin został dowódcą Armii Czerwonej Kaukazu Północnego 3 sierpnia 1918 r., gdy toczył ciągle walki z białymi. Najpierw poniósł klęskę w starciu z trzonem ich sił, następnie jednak przegrupował wojska, odzyskał stanice Timaszewską i Korienowską, odcinając Denikina od przednich oddziałów płk. Drozdowskiego, które zmierzały już w kierunku Jekaterynodaru. Po kilku dniach zaciętych walk Sorokin musiał jednak wycofać się w kierunku Jekaterynodaru, a następnie odejść także z tego miasta. W jego oddziałach upadła dyscyplina, część żołnierzy wycofała się bez zgody dowództwa, niektóre rozkazy Sorokina nie zostały wykonane. Mając nadal pod komendą 15 tys. żołnierzy Sorokin wycofał się między rzeki Kubań i Ładą. Od całkowitego rozproszenia uratowało jego zdemoralizowane siły przybycie Armii Tamańskiej pod dowództwem Iwana Matwiejewa w połowie września 1918 r. 
Do końca miesiąca dowodzeni przez Sorokina czerwoni ponieśli kilka kolejnych porażek w walkach z Denikinem i ich siły, chociaż znacznie liczniejsze niż Armia Ochotnicza, zostały niemal całkowicie otoczone. Dzięki przewadze liczebnej mieli jednak ogromną szansę na przebicie się i połączenie z czerwoną 10 Armią walczącą pod Carycynem. Matwiejew sugerował koncentrację sił w kierunku stanicy Kawkazskiej, a następnie marsz na północny zachód w kierunku Jekaterynodaru lub wzdłuż tichorieckiej linii kolejowej. Sorokin przeforsował jednak bardzo ryzykowny plan uderzenia na północny wschód, z perspektywą rozstrzygającej bitwy w rejonie Stawropola, i równoczesnego marszu ma Mozdok. Matwiejew odmówił wykonywania rozkazów Sorokina, który 7 października 1918 r. nakazał go rozstrzelać za niesubordynację, przekonując do poparcia tego kroku północnokaukaską radę rewolucyjno-wojskową. 
Obawiając się dalszych konsekwencji działań Sorokina, który swoją decyzją wywołał gniew żołnierzy Armii Tamańskiej, północnokaukaska rada rewolucyjno-wojskowa już po śmierci Matwiejewa postanowiła pozbawić go dowództwa i aresztować. Dowiedziawszy się o tym, dowódca sam uwięził czterech czołowych członków rady (m.in. przewodniczącego centralnego komitetu wykonawczego Północnokaukaskiej Republiki Radzieckiej Awrama Rubina, przewodniczącego miejscowej Czeki M. Własowa oraz kierującego miejscowym komitetem partii bolszewickiej Moisieja Krajnego) i 21 października nakazał rozstrzelać również ich. Sorokin rozpętał w Piatigorsku, gdzie stacjonował jego sztab, ślepy terror: nakazał rozstrzelać znajdujących się w mieście generałów armii carskiej (m.in. Ruzskiego i Radko-Dimitriewa), zmusił miejscową organizację bolszewicką do ucieczki do Niewinnomysskiej. Tam 27 października działacze partyjni ogłosili go zdrajcą wyjętym spod prawa. Sorokin udał się w rejon Stawropola, gdzie w toku trwającej bitwy o miasto starał się przeciągnąć żołnierzy na swoją stronę przeciwko miejscowym bolszewikom. 29 października Armia Tamańska przełamała opór białych oddziałów płk. Drozdowskiego i dzień później wkroczyła do Stawropola. Sorokin 2 listopada, rozpoznany przez dawnych podkomendnych Matwiejewa, został zastrzelony.

</doc>
<doc id="4246672" url="https://pl.wikipedia.org/wiki?curid=4246672" title="Lato Ochrydzkie">
Lato Ochrydzkie

Lato Ochrydzkie (mac. Охридско лето, ang. "Ohrid Summer Festival") – festiwal muzyczny odbywający się od 1961 roku w macedońskiej miejscowości Ochryda. Miejscem festiwalu jest duchowa stolica tego kraju, wpisana na listę światowego dziedzictwa UNESCO, stąd wiele koncertów odbyło się w Cerkwi świętej Zofii. Od 1994 jest on członkiem Europejskiego Stowarzyszenia Festiwali. Od 2001 roku ustalono, że ceremonia rozpoczęcia odbywa się 12 lipca, a ceremonia zakończenia 20 sierpnia – obie mają miejsce w starożytnym teatrze.
Koncerty dawali tutaj m.in.: wiolonczeliści Mstisław Rostropowicz i André Navarra, skrzypkowie Maksim Wiengierow, Leonid Kogan, Gidon Kremer, Ruggiero Ricci, Julian Rachlin i Salvatore Accardo, śpiewacy Vladimir Ruždjak i José Carreras, śpiewaczki Jelena Obrazcowa, Martina Arroyo i Katia Ricciarelli, polski chór Kantyczka oraz orkiestry z wielu krajów. Oprócz koncertów odbywają się podczas festiwalu także przedstawienia teatralne.

</doc>
<doc id="4246681" url="https://pl.wikipedia.org/wiki?curid=4246681" title="Dariush Shayegan">
Dariush Shayegan

Dariush Shayegan (ur. 2 lutego 1935 w Teheranie, zm. 22 marca 2018 tamże) – irański pisarz, filozof, teoretyk kultury.
Życiorys.
Shayegan studiował na Sorbonne University w Paryżu. Był profesorem religii sanskryckiej i indyjskiej na Uniwersytecie w Teheranie.
Napisał powieść „Land of Mirage” w języku francuskim, która zdobyła nagrodę ADELF, przyznaną przez Stowarzyszenie Autorów Francuskich 26 grudnia 2004 roku. Był wśród trójki Irańczyków, którzy zdobyli nagrodę ADELF (oprócz niego byli to: Ahmad Kamyabi Mask i Javad Hadidi). Według perskiego dziennika Aftab, Shayegan jest dobrze znany we Francji ze swoich książek z zakresu filozofii i mistycyzmu.
Shayegan, który uczył się u Henry Corbin w Paryżu, ma także wiele pionierskich prac nad perskim mistycyzmem i mistyczną poezją. Był założycielem irańskiego Centrum Badań Cywilizacji. W 1977 r. Shayegan zainicjował międzynarodowe sympozjum na temat „dialogu między cywilizacjami”, koncepcję, która została selektywnie przejęta przez byłego irańskiego prezydenta Mohammada Chatamiego. W 2009 Shayegan otrzymał inauguracyjną nagrodę Global Dialogue, międzynarodową nagrodę za „wybitne osiągnięcia w rozwoju i stosowaniu międzykulturowych badań wartości”, w uznaniu jego dialogicznej koncepcji podmiotowości kulturowej.
Dariush Shayegan zmarł 22 marca 2018 roku w wieku 83 lat w Teheranie.

</doc>
<doc id="4246690" url="https://pl.wikipedia.org/wiki?curid=4246690" title="Syndrom Kesslera">
Syndrom Kesslera

Syndrom Kesslera – sytuacja opisana przez amerykańskiego astrofizyka i pracownika NASA Donalda J. Kesslera, w której kosmiczne śmieci nagromadzone na niskiej orbicie okołoziemskiej zderzają się ze sobą, generując w ten sposób nowe szczątki, które z kolei ponownie się ze sobą zderzając generują jeszcze więcej odłamków. Ten samonapędzający się proces może doprowadzić do takiego zagęszczenia kosmicznych odpadów, że nowe satelity będą narażone na bardzo wysokie ryzyko kolizji.
Po badaniach dynamiki obiektów i struktury pasa planetoid Kessler w 1971 r. stwierdził, że nasilający się na przestrzeni miliardów lat wykładniczy wzrost liczby zderzeń między obiektami pasa asteroid będzie generować kolejne zderzenia coraz większej liczby coraz mniejszych obiektów, zwiększając prawdopodobieństwo następowania kolejnych kolizji.
Badając obiekty umieszczone przez człowieka na orbitach wokółziemskich, w 1978 roku razem z Burtonem Cour-Palais Kessler stwierdził, że procesy opisane dla pasa planetoid zachodzą również na niskiej orbicie okołoziemskiej, jednak w znacznie szybszym tempie, liczonym jedynie w dziesiątkach lat. Rozważania te Kessler podsumował w publikacji z 1991 r., w której stwierdził, że po przekroczeniu krytycznego nagromadzenia orbitujących odpadów liczba zderzeń generujących coraz większą liczbę obiektów uniemożliwi prowadzenie bezpiecznych lotów orbitalnych.
W ciągu 35 lat od czasu publikacji pierwszych wyników prac Kesslera zagrożenie ze strony sztucznych obiektów zaczęło przewyższać prawdopodobieństwo kolizji z obiektami pochodzenia naturalnego. Jednak dwa incydenty skutkujące skokowym zwiększeniem ilości kosmicznych szczątków (zestrzelenie satelity pogodowego Feng-Yun 1C w 2007 r. i kolizja amerykańskiego satelity Iridium 33 z rosyjskim Kosmos 2251 w 2009 r. – ten pierwszy o 40%, a drugi o jedną trzecią) nie doprowadziły do uruchomienia lawiny kolizji, a 10 lat później ogłoszono zaobserwowanie trendu spadkowego liczby skatalogowanych kosmicznych odpadów powstałych w tych zdarzeniach z powodu deorbitacji części fragmentów.
Zapobiegając możliwym skutkom syndromu Kesslera, NASA stworzyła pod kierownictwem samego Kesslera komórkę Orbital Debris Program Office, zajmującą się ograniczeniem ilości nowych odpadów. W efekcie jej działania zużyte człony rakiet nośnych muszą być opróżnione z paliwa kosmicznego i w miarę możliwości kierowane są do spalenia w atmosferze.
Technologie mające zapewnić ograniczenie ilości kosmicznych śmieci opracowuje także Europejska Agencja Kosmiczna.

</doc>
<doc id="4246691" url="https://pl.wikipedia.org/wiki?curid=4246691" title="Dunsink Observatory">
Dunsink Observatory

Dunsink Observatory () – obserwatorium astronomiczne założone w 1785 roku w Dunsink (obecnie na terenie Castleknock – obrzeżnej dzielnicy stolicy Irlandii, Dublina). Znajduje się w najwyżej położonym miejscu w odległości około 8 km na północny zachód od centrum Dublina. Dunsink Observatory było pierwszym budynkiem w Irlandii zbudowanym wyłącznie do celów badań naukowych.
Zgodnie z nomenklaturą Międzynarodowej Unii Astronomicznej Dunsink Observatory otrzymało kod 982.
Historia.
W 1774 rektor (Provost) Trinity College w Dublinie, Francis Andrews, przekazał 3000 funtów w celu ustanowienia stanowiska profesora astronomii Andrews ("Andrews’ Professor of Astronomy") oraz utworzenia obserwatorium w Dunsink w pobliżu Dublina. W tamtych czasach Dunsink znajdowało się z dala od hałasu i świateł miasta. Obserwatorium powstało w latach 1783–1785 i należało do Trinity College. W latach 1792–1921 urzędujący tu profesor astronomii Andrews nosił także tytuł Królewskiego Astronoma Irlandii zgodnie ze statutem nadanym przez króla Jerzego III. W 1921 stanowisko profesora astronomii Andrews zostało zlikwidowane, lecz od 1984 przyznaje się je jako tytuł honorowy. W 1947 państwo irlandzkie odkupiło obserwatorium od Trinity Colledge i przekazało je nowo utworzonej Szkole Fizyki Kosmicznej (School of Cosmic Physics) należącej do Dublińskiego Instytutu Badań Zaawansowanych (Dublin Institute for Advanced Studies).
Dunsink Observatory jest usytuowane w miejscu niezbyt korzystnym do prowadzenia obserwacji astronomicznych, toteż jego reputacja wzięła się niemal wyłącznie z prowadzonych tu prac teoretycznych i matematycznych, a nie z dokonanych metodą obserwacyjną odkryć.
Najbardziej znanym rezydentem Dunsink Observatory był William Rowan Hamilton, który otrzymał profesurę Andrews w wieku zaledwie 21 lat i spędził w Dunsink całą swoją karierę naukową. Na pamiątkę odkrycia przez niego kwaternionów 16 października 1843 w drodze z Dublina do Dunsink, co roku odbywają się marsze z Dunsink do mostu Broom Bridge.
Obecnie największym teleskopem obserwatorium jest zamontowany w 1868 Teleskop Southa, nazwany na cześć astronoma Jamesa Southa, który podarował soczewki dla tego teleskopu. Jest to teleskop soczewkowy o średnicy 11¾ cala i montażu równikowym, zbudowany przez Thomasa Grubba. Znajduje się on w osobnej kopule na wschód od głównego budynku obserwatorium.
W latach 1880–1916 na podstawie obserwacji przeprowadzanych w Dunsink Observatory ustalano standardowy czas dla Irlandii, był to tzw. "Dublin Mean Time".
Badania naukowe prowadzono tu do 2005, kiedy to obserwatorium przekształcono w muzeum.
Współczesność.
Obserwatorium jest obecnie wykorzystywane głównie do celów publicznych, odbywają się tu warsztaty i konferencje, jest to również miejsce zakwaterowania gości Dublin Institute for Advanced Studies. Pomieszczenia obserwatorium są także wynajmowane podmiotom zewnętrznym na różnego rodzaju spotkania, szkolenia czy wyjazdy integracyjne. W miesiącach zimowych (od października do marca) w pierwszą i trzecią środę miesiąca organizowane są darmowe „otwarte noce” dla publiczności. Można wtedy oglądać ciała niebieskie za pomocą zabytkowego teleskopu Grubba, uczestniczyć w prezentacjach audiowizualnych oraz posłuchać wykładów na różne tematy z dziedziny astronomii. Od czasu do czasu organizowane są też wieczory edukacyjne dla rodziców i dzieci, chcących się dowiedzieć więcej o astronomii i kosmosie.

</doc>
<doc id="4246735" url="https://pl.wikipedia.org/wiki?curid=4246735" title="Klaus-Peter Kiser">
Klaus-Peter Kiser

Klaus-Peter Kiser (ur. ok. 1959) – niemiecki oficer.
Jako niemiecki wojskowy od 1995 przez 20 lat służył na terenie Polski, w charakterze oficera w ramach kadry instruktorskiej, jako attaché wojskowy przy ambasadzie Niemiec w Polsce do 2013 oraz naczelnik wydziału w Centrum Szkolenia Sił Połączonych (JFTC) w Bydgoszczy. W 2016 został przeniesiony do służby strategicznej w Kolonii.

</doc>
<doc id="4246736" url="https://pl.wikipedia.org/wiki?curid=4246736" title="Gordana Jankułoska">
Gordana Jankułoska

Gordana Jankułoska ("maced." Гордана Јанкулоска; ur. 12 października 1975 w Ochrydzie) – północnomacedońska polityk, minister spraw wewnętrznych, członkini prawicowej partii WMRO-DPMNE.
Życiorys.
Gordana Jankułoska jest absolwentką wydziału prawa Uniwersytetu Św. Cyryla i Metodego w Skopju. Studiowała także na University of Kent w Canterbury na kierunku międzynarodowego prawa handlowego. W lipcu 2004 brytyjski uniwersytet przyznał jej nagrodę za szczególne osiągnięcia w dziedzinie prawa. Brała też udział w licznych szkoleniach, kursach, seminariach i debatach w dziedzinie finansów, prawa, zarządzania projektami i oceny projektów na poziomie krajowym i międzynarodowym. Uczestniczyła w zespołach do przygotowania zapisów prawnych i realizacji projektów dotyczących reformy rynku płatności i systemów podatkowych w Republice Macedonii. Włada biegle językiem angielskim, zna też albański i niemiecki.
Jankułoska pracowała w różnych segmentach finansów, a także współpracowała z instytucjami międzynarodowymi, w ministerstwie finansów była m.in. koordynatorem departamentu prawnego i spraw księgowych, drugiej instancji postępowania administracyjnego w zakresie podatków i taryf, kapitału w sektorze gospodarki, zapobiegania praniu pieniędzy. Była też szefem gabinetu ministra i niezależnym doradcą w departamencie finansów międzynarodowych.
Kryzys polityczny.
Od września 2004 była sekretarzem generalnym partii prawicowej WMRO-DPMNE, do 26 sierpnia 2006, kiedy została powołana na urząd ministra spraw wewnętrznych w rządzie Nikoły Gruewskiego. Pozostała na stanowisku w czterech gabinetach premiera, do 15 maja 2015, kiedy złożyła rezygnację na skutek narastającego kryzysu politycznego i protestów Macedończyków żądających ustąpienia rządu. Na początku 2015 upubliczniono taśmy, z których wynikało, że Jankułoska może być zamieszana w fałszowanie wyników wyborów a także pokazywało wiele nieprawidłowości w działaniach rządu. Zaostrzyło to narastające niezadowolenie społeczne spowodowane złą sytuacją ekonomiczną i sposobem sprawowania władzy przez rządzącą od 2006 partię WMRO - DPMNE premiera Grujewskiego.
9–10 maja macedońska policja przeprowadziła w Kumanowie operację przeciwko grupie zbrojnej, która wedle oficjalnych informacji miała przygotowywać zamachy w celu destabilizacji sytuacji w kraju. W wyniku dwudniowych starć zginęły 22 osoby, w tym 8 policjantów. Przyczyny i przebieg wydarzeń budziły wiele kontrowersji. Sekretarz generalny NATO Jens Stoltenberg oraz komisarz UE ds. rozszerzenia Johannes Hahn wezwali do przeprowadzenia w tej sprawie bezstronnego śledztwa. Presja międzynarodowa spowodowała, że 12 maja dymisję złożyli najbardziej kontrowersyjni współpracownicy premiera – minister spraw wewnętrznych Gordana Jankułoska oraz dyrektor agencji kontrwywiadowczej Saszo Mijalkow, którzy firmowali akcję w Kumanowie, a także minister transportu Mile Janakieski.
Pod koniec 2015 roku powołano specjalną sejmową komisją śledczą ds. zbadania nielegalnego podsłuchiwania blisko 20 tys. osób. Jankułoska była przesłuchiwana jako jedna z pierwszych. 12 lutego 2016 prokuratura wniosła przeciwko niej i 8 innym osobom oskarżenie o fałszowanie wyborów i zorganizowane przestępstwo.

</doc>
<doc id="4246743" url="https://pl.wikipedia.org/wiki?curid=4246743" title="Forza Motorsport 6">
Forza Motorsport 6

Forza Motorsport 6 – komputerowa gra wyścigowa wyprodukowana przez amerykańskie studio Turn 10 Studios. Gra została wydana 15 września 2015 roku przez Microsoft Studios na platformę Xbox One. Wersja na platformę PC została wydana 6 września 2016 roku pod tytułem "Forza Motorsport 6: Apex". Jest to szósta część z serii "Forza Motorsport".
Wydanie i odbiór.
Gra została zapowiedziana 13 stycznia 2015 roku podczas pokazu samochodowego North American International Auto Show. 28 sierpnia prace nad grą zostały zakończone, a 1 września została wydana wersja demonstracyjna gry. Gra została wydana przez Microsoft Studios 15 września 2015 roku na platformę Xbox One. Gra zajęła drugie miejsce na liście sprzedaży gier na konsole PlayStation 4 i Xbox One w Wielkiej Brytanii. Gra została sprzedana w milionie egzemplarzy. 18 maja 2016 roku do gry został wydany dodatek "NASCAR Expansion". 6 września gra została wydana pod tytułem "Forza Motorsport 6: Apex" na platformę PC.

</doc>
<doc id="4246746" url="https://pl.wikipedia.org/wiki?curid=4246746" title="Forza Motorsport (seria)">
Forza Motorsport (seria)



</doc>
<doc id="4246753" url="https://pl.wikipedia.org/wiki?curid=4246753" title="Glina zwykła">
Glina zwykła

Glina zwykła – typ gleby złożony w ok. 40% z piasku, 40% z frakcji pyłowej i 20% z frakcji ilastej.

</doc>
<doc id="4246760" url="https://pl.wikipedia.org/wiki?curid=4246760" title="Las Navas del Marqués (stacja kolejowa)">
Las Navas del Marqués (stacja kolejowa)

Las Navas del Marqués (hiszp. "Estación de Las Navas del Marqués") – stacja kolejowa w miejscowości Las Navas del Marqués, w Prowincji Ávila, we wspólnocie autonomicznej Kastylia i León, w Hiszpanii. 
Obsługuje połączenia "średniego dystansu" RENFE.
Położenie stacji.
Znajduje się na km 83,7 linii Madryt – Hendaye, na wysokości 1218 m n.p.m..
Historia.
Stacja została otwarta 1 lipca 1863 wraz z otwarciem odcinka Ávila – El Escorial linii Madryt – Hendaye. Linię zbudowała Compañía de los Caminos de Hierro del Norte de España. W 1941 w wyniku nacjonalizacji hiszpańskiej kolei, stała się częścią RENFE.
Od 31 grudnia 2004 Renfe Operadora zarządza liniami, a Adif jest właścicielem obiektów kolejowych.

</doc>
<doc id="4246763" url="https://pl.wikipedia.org/wiki?curid=4246763" title="Łubnie (stacja kolejowa)">
Łubnie (stacja kolejowa)

Łubnie (ukr: "Станція Лубни") – stacja kolejowa w miejscowości Łubnie, w obwodzie połtawskim, na Ukrainie. Jest częścią administracji połtawskiej Kolei Południowej. Znajduje się na linii Kijów – Połtawa.

</doc>
<doc id="4246770" url="https://pl.wikipedia.org/wiki?curid=4246770" title="Sibinj (stacja kolejowa)">
Sibinj (stacja kolejowa)

Sibinj (chorw: "Željeznička stanica Sibinj") – stacja kolejowa w Sibinju, w żupanii brodzko-posawskiej, w Chorwacji. Stacja znajduje się na linii Novska – Tovarnik, będącej częścią ważnej magistrali Zagrzeb-Belgrad.

</doc>
<doc id="4246771" url="https://pl.wikipedia.org/wiki?curid=4246771" title="William G. Most">
William G. Most

William G. Most (ur. 13 sierpnia 1914 w Dubuque (Iowa), zm. 31 stycznia 1999 w Manassas (Wirginia)) – amerykański duchowny katolicki, teolog i językoznawca, autor podręcznika łaciny "Latin by the Natural Method".
Życiorys.
Po wstępnych studiach w Loras Academy i Loras College oraz studiach teologicznych na The Catholic University of America został wyświęcony na księdza w 1940. The Catholic University of America przyznał mu stopień doktora filologii klasycznej w 1946. Był profesorem łaciny i greki w Loras College w Dubuque. Opracował metodę nauczania łaciny, polegającą na czytaniu specjalnie przygotowanych tekstów zamiast pamięciowego opanowywania tabel gramatycznych, i opublikował oparty na niej podręcznik "Latin by the Natural Method".
Opublikował dwanaście książek oraz artykuły w licznych czasopismach, m.in. American Ecclesiastical Review, Catholic Biblical Quarterly, Classical Journal oraz Homiletic and Pastoral Review. Głównym tematem jego publikacji teologicznych było Niepokalane Serce Maryi. Jego książkę "Mary in Our Life", wydaną po raz pierwszy w roku 1954, przetłumaczono ją na sześć języków. W wydanej w 1972 książce "Vatican II: Marian Council" ponownie przedstawił jej główne tezy wraz z ich rozwinięciem wprowadzonym przez Sobór watykański II.
Od 1994 roku do śmierci pracował w kilku katolickich serwisach internetowych jako ekspert odpowiadający na pytania użytkowników z dziedziny teologii. W ostatnich latach życia cierpiał na nowotwór krwi i w związku z tym nie mógł wykładać tak często jak wcześniej. Zmarł w Prince William Hospital w Manassas w stanie Wirginia.
"Latin by the Natural Method".
Trzytomowy podręcznik Mosta odtwarza „metodę naturalną”, dzięki której dzieci poznają swój język ojczysty. Rewolucyjne w pedagogice łaciny jest wyjście od późnej łaciny (III–VI wiek n.e.), którą Most uważał za bardziej rozwiniętą od łaciny klasycznej, ponieważ potrafi przekazywać te same pojęcia za pomocą prostszej gramatyki. W miarę nauki uczniowie cofają się do łaciny epoki klasycznej.

</doc>
<doc id="4246772" url="https://pl.wikipedia.org/wiki?curid=4246772" title="William Most">
William Most



</doc>
<doc id="4246777" url="https://pl.wikipedia.org/wiki?curid=4246777" title="Juryj Hołub">
Juryj Hołub

Juryj Alaksandrawicz Hołub (biał. Юрый Аляксандравіч Голуб, ros. Юрий Александрович Голуб, "Jurij Aleksandrowicz Gołub"; ur. 16 kwietnia 1996 w Hłusku) – białoruski niewidomy biegacz narciarski i biathlonista, czterokrotny medalista igrzysk paraolimpijskich (2018), brązowy medalista mistrzostw świata (2017).
Życiorys.
Zaczął uprawiać narciarstwo w wieku sześciu lat. W 2016 roku zadebiutował w reprezentacji Białorusi, startując w Pucharze Świata w biegach narciarskich w Vuokatti.
W 2017 roku po raz pierwszy wystartował na narciarskich mistrzostwach świata osób niepełnosprawnych. Podczas mistrzostw w Finsterau zdobył brązowy medal w biegu narciarskim na 10 km techniką dowolną. Zajął ponadto czwarte miejsce w biegu na 20 km stylem klasycznym, piąte miejsce w sztafecie, siódme miejsce w sprincie stylem dowolnym i ósme miejsce w biathlonowym biegu na 7,5 km.
W marcu 2018 roku zadebiutował w igrzyskach paraolimpijskich, startując w Pjongczangu. Wystąpił w rywalizacji niewidomych biathlonistów i biegaczy narciarskich. W biathlonie zdobył dwa medale – złoty w biegu na 12,5 km oraz srebrny na 7,5 km. W zawodach, które wygrał, uzyskał czas 39 min 23,7 s i pięciokrotnie spudłował na strzelnicy. Pozwoliło mu to zwyciężyć z przewagą 2,7 s nad drugim zawodnikiem. W dniu zwycięstwa gratulacje złożył zawodnikowi prezydent Białorusi, Alaksandr Łukaszenka.
W biegach narciarskich Hołub został wicemistrzem paraolimpijskim w biegu na 20 km i brązowym medalistą w biegu na 10 km. Wystąpił również w rywalizacji sztafet, zajmując czwartą pozycję, oraz w sprincie techniką klasyczną, plasując się na dziewiątym miejscu.

</doc>
<doc id="4246780" url="https://pl.wikipedia.org/wiki?curid=4246780" title="Mistrzostwa Świata w Short Tracku 1993">
Mistrzostwa Świata w Short Tracku 1993

18. Mistrzostwa Świata w Short Tracku odbyły się w Chinach, w Pekinie, w dniach 26 – 28 marca 1993 roku. Rozegrano 10 konkurencji: 500 m, 1000 m, 1500 m, 3000 m kobiet i mężczyzn oraz sztafetę 3000 m kobiet i 5000 m mężczyzn. Medale przyznano w wieloboju i sztafetach. W klasyfikacji medalowej najlepsi byli Kanadyjczycy. 

</doc>
<doc id="4246781" url="https://pl.wikipedia.org/wiki?curid=4246781" title="Słuck (stacja kolejowa)">
Słuck (stacja kolejowa)

Słuck (; ) – stacja kolejowa w Słucku, w rejonie słuckim, w obwodzie mińskim, na Białorusi, zarządzana przez mohylewską administrację Kolei Białoruskich. Węzeł linii Osipowicze – Baranowicze z linią do Soligorska.
Stacja powstała w 1916 jako stacja krańcowa linii z Osipowicz. Do 1936 pozostawała ślepa.

</doc>
<doc id="4246783" url="https://pl.wikipedia.org/wiki?curid=4246783" title="VVD">
VVD



</doc>
<doc id="4246784" url="https://pl.wikipedia.org/wiki?curid=4246784" title="Adam z Macedonii">
Adam z Macedonii

Adam z Macedonii (mac. Адам од Македонија) lub Adam z Gowrłewa (mac. Адам од Говрлево) – nazwa małej ceramicznej postaci męskiego tułowia w pozycji siedzącej z okresu neolitu, odkrytej w 2000 roku przez archeologa Miłosza Biłbiјę na wykopaliskach w pobliżu miejscowości Gowrłewo (koło Skopje).
Figurka datowana jest w przybliżeniu na rok 5478 p.n.e. Intrygujący jest przedstawiony kształt męskiego tułowia, z zaakcentowaną anatomią i głęboko przerysowanym brzuchem. Niekompletnie zachowana postać zdaje się oddychać przeponą, co może sugerować stan medytacji. 
Początkowo otrzymała nazwę Adam z Gowrłewa, lecz później zmieniono ją, w celach promocyjnych za granicą, na obecną – Adam z Macedonii. Zaliczana jest do unikatowych znalezisk archeologicznych.

</doc>
<doc id="4246785" url="https://pl.wikipedia.org/wiki?curid=4246785" title="Adam z Gowrłewa">
Adam z Gowrłewa



</doc>
<doc id="4246792" url="https://pl.wikipedia.org/wiki?curid=4246792" title="PvdA">
PvdA



</doc>
<doc id="4246797" url="https://pl.wikipedia.org/wiki?curid=4246797" title="Jarosław Stanisławski">
Jarosław Stanisławski

Jarosław Stanisławski (ur. 8 lutego 1931, zm. 25 grudnia 2015 w Poznaniu) – polski artysta fotograf, uhonorowany tytułem Artiste FIAP (AFIAP). Członek rzeczywisty i członek honorowy Związku Polskich Artystów Fotografików. Prezes Zarządu Okręgu Wielkopolskiego ZPAF.
Życiorys.
Jarosław Stanisławski związany z poznańskim środowiskiem fotograficznym – mieszkał i pracował w Poznaniu. Debiut artystyczny Jarosława Stanisławskiego przypadł na rok 1949, kiedy to po raz pierwszy nagrodzono jego fotografię (III nagroda za pracę "Zlodowaciały brzeg"), zaprezentowaną na Ogólnopolskiej Wystawie Fotografiki w Poznaniu, zorganizowanej przez Polskie Towarzystwo Fotograficzne. W tym samym czasie zakwalifikowano jego prace do ogólnopolskiej wystawy "Pokój zwycięża", prezentowanej w Muzeum Narodowym w Warszawie. W 1951 roku został członkiem rzeczywistym Okręgu Wielkopolskiego Związku Polskich Artystów Fotografików (legitymacja nr 126), gdzie od 1968 roku, przez kilka kadencji pełnił funkcję prezesa Zarządu Okręgu Wielkopolskiego ZPAF. W 1988 roku został członkiem honorowym ZPAF. Jako członek ZPAF uczestniczył w pracach jury w wielu konkursach fotograficznych. Szczególne miejsce w jego twórczości zajmowała fotografia architektury oraz fotografia krajobrazowa – często nawiązująca do estetyki piktorialnej. 
Jarosław Stanisławski jest autorem i współautorem wielu wystaw fotograficznych; indywidualnych, zbiorowych, poplenerowych, pokonkursowych. Brał aktywny udział w Międzynarodowych Salonach Fotograficznych, organizowanych m.in. pod patronatem FIAP, zdobywając wiele akceptacji, medali, nagród, wyróżnień, dyplomów, listów gratulacyjnych. Pokłosiem udziału w Międzynarodowych Salonach Fotograficznych (pod patronatem FIAP) było przyznanie Jarosławowi Stanisławskiemu (w 1955 roku) tytułu honorowego Artiste FIAP (AFIAP), nadanego przez Międzynarodową Federację Sztuki Fotograficznej FIAP, obecnie z siedzibą w Luksemburgu. 
Jarosław Stanisławski zmarł 26 grudnia 2015 roku w Poznaniu, pochowany 30 grudnia na cmentarzu Górczyńskim przy ul. Ściegiennego 35 w Poznaniu (kwatera IVP-17-15).

</doc>
<doc id="4246799" url="https://pl.wikipedia.org/wiki?curid=4246799" title="Robert Langlands">
Robert Langlands

Robert Phelan Langlands (ur. 6 października 1936 w New Westminster) – kanadyjski matematyk pracujący w Stanach Zjednoczonych, profesor Institute for Advanced Study (IAS) w Princeton i Uniwersytetu Yale. Laureat licznych nagród naukowych, w tym Nagrody Abela (2018), uchodzącej za jedną z najbardziej prestiżowych w matematyce. Langlands zajmował się między innymi teorią grup Liego i jej związkami z innymi obszarami matematyki.
Życiorys.
Studia podjął w wieku 16 lat. W 1957 otrzymał bakalaureat, w 1958 ukończył studia magisterskie na Uniwersytecie Kolumbii Brytyjskiej, a w 1960 obronił na Uniwersytecie Yale pracę doktorską "Semi-groups and representations of Lie groups". Od 1960 do 1967 pracował na Uniwersytecie w Princeton (z tym, że w latach 1964–1965 przebywał na stypendium na Uniwersytecie Kalifornijskim w Berkeley). Od 1967 do 1972 był zatrudniony jako profesor Uniwersytetu Yale (przy czym w latach 1967–1968 pracował w Orta Doğu Teknik Üniversitesi w Ankarze). Od 1972 do przejścia na emeryturę (w 2007) był pracownikiem Institute for Advanced Study w Princeton.
W 1967 przedstawił w liście do Andrégo Weila hipotezy dotyczące powiązań pomiędzy teorią liczb, formami automorficznymi w rozumieniu analizy harmonicznej i teorią reprezentacji (tzw. Langlands conjectures). Przypuszczenia te stały się podstawą badań nad szerszą gamą zagadnień nazywaną tzw. programem Langlandsa.

</doc>
<doc id="4246804" url="https://pl.wikipedia.org/wiki?curid=4246804" title="Most Moskiewski">
Most Moskiewski



</doc>
<doc id="4246805" url="https://pl.wikipedia.org/wiki?curid=4246805" title="Kaszubskie Stowarzyszenie Promowania Sportów Konnych">
Kaszubskie Stowarzyszenie Promowania Sportów Konnych

Kaszubskie Stowarzyszenie Promowania Sportów Konnych (skrót KSPSK) – ogólnokrajowe stowarzyszenie, działające na terenie Rzeczypospolitej Polskiej, posiadające osobowość prawną.
Powstanie.
Pod koniec XX wieku z inicjatywy Rene Burakowskiego w powiecie chojnickim powstał Klub Jeździecki „Calimero”. Klub z sukcesami promował swoich zawodników w kraju i poza jego granicami. Po kilkunastu latach fundator postanowił poszerzyć działanie i wspomóc rozwój regionu w zakresie promocji sportów konnych. W styczniu 2012 oficjalnie zarejestrowano Kaszubskie Stowarzyszenie Promowania Sportów Konnych.
Zawody organizowane przez stowarzyszenie.
Stowarzyszenie w latach 2012–2017 zorganizowało ponad 100 różnego rodzaju zawodów klasy ogólnopolskiej, jak i klasy międzynarodowej w tym między innymi: Eliminacje do Mistrzostw Świata Młodych Koni, Mistrzostwa Polski Amatorów i Zawodowców w Powożeniu Zaprzęgami, Mistrzostwa Polski Północnej, Mistrzostwa Polski Młodych Koni, Ogólnopolskie Olimpiady Młodzieży Młodych Koni, oraz zawody z cyklu Pucharu Polski w WKKW.
Zawody rozgrywane są w podstawowych konkurencjach jeździeckich należących do dyscyplin olimpijskich, uznanych przez Międzynarodową Federację Jeździecką:

</doc>
<doc id="4246811" url="https://pl.wikipedia.org/wiki?curid=4246811" title="Zinków (wieś)">
Zinków (wieś)



</doc>
<doc id="4246817" url="https://pl.wikipedia.org/wiki?curid=4246817" title="Metaponto (stacja kolejowa)">
Metaponto (stacja kolejowa)

Metaponto (wł. "Stazione di Metaponto") – stacja kolejowa w Metaponto (część gminy Bernalda), w prowincji Matera, w regionie Basilicata, we Włoszech. Znajduje się na linii Jonica (Reggio Calabria – Tarent) oraz Battipaglia – Metaponto. 
Według klasyfikacji RFI ma kategorię "brązową".
Połączenia.
Stacja obsługiwana jest przez regionalne pociągi obsługiwane przez Trenitalię w ramach umowy o świadczenie usług z regionem Basilicata, a także przez połączenia dalekobieżne obsługiwane przez tę samą firmę.

</doc>
<doc id="4246821" url="https://pl.wikipedia.org/wiki?curid=4246821" title="Zinków (ujednoznacznienie)">
Zinków (ujednoznacznienie)



</doc>
<doc id="4246830" url="https://pl.wikipedia.org/wiki?curid=4246830" title="Anina (stacja kolejowa)">
Anina (stacja kolejowa)

Anina (rum: "Gara Anina") – stacja kolejowa w Anina, w Okręgu Caraș-Severin, w Rumunii. Stacja jest obsługiwana przez pociągi Căile Ferate Române (CFR). Stacja końcowa na lokalnej linii kolejowej Oravița – Anina.
Budynek dworca jest obiektem zabytkowym.

</doc>
<doc id="4246831" url="https://pl.wikipedia.org/wiki?curid=4246831" title="Mistrzostwa Świata w Short Tracku 1994">
Mistrzostwa Świata w Short Tracku 1994

19. Mistrzostwa Świata w Short Tracku odbyły się w Wielkiej Brytanii, w Guildford, w dniach 31 marca – 2 kwietnia 1994 roku. Rozegrano 10 konkurencji: 500 m, 1000 m, 1500 m, 3000 m kobiet i mężczyzn oraz sztafetę 3000 m kobiet i 5000 m mężczyzn. Medale przyznano w wieloboju i sztafetach. W klasyfikacji medalowej najlepsi byli Kanadyjczycy.

</doc>
<doc id="4246832" url="https://pl.wikipedia.org/wiki?curid=4246832" title="Forza Motorsport 7">
Forza Motorsport 7

Forza Motorsport 7 – komputerowa gra wyścigowa wyprodukowana przez amerykańskie studio Turn 10 Studios. Gra została wydana 3 października 2017 roku przez Microsoft Studios na platformy Xbox One i PC. Jest to siódma część z serii "Forza Motorsport".
Wydanie i odbiór.
Gra została zapowiedziana 11 czerwca 2017 roku podczas pokazu gier Electronic Entertainment Expo. 7 września prace nad grą zostały zakończone, a 19 września została wydana wersja demonstracyjna gry. Gra została wydana przez Microsoft Studios 3 października 2017 roku na platformę Xbox One i PC. Gra zajęła drugie miejsce na liście sprzedaży gier w Wielkiej Brytanii.

</doc>
<doc id="4246833" url="https://pl.wikipedia.org/wiki?curid=4246833" title="Utsusivik Island">
Utsusivik Island

Utsusivik Island – niezamieszkana wyspa w zatoce Cumberland, w regionie Qikiqtaaluk, na terytorium Nunavut, w Kanadzie. W pobliżu Utsusivik Island położone są m.in. wyspy Nimigen Island czy Kangigutsak Island.

</doc>
<doc id="4246842" url="https://pl.wikipedia.org/wiki?curid=4246842" title="Soest (miasto w Holandii)">
Soest (miasto w Holandii)



</doc>
<doc id="4246847" url="https://pl.wikipedia.org/wiki?curid=4246847" title="Mistrzostwa Świata w Short Tracku 1995">
Mistrzostwa Świata w Short Tracku 1995

20. Mistrzostwa Świata w Short Tracku odbyły się w Norwegii, w Gjøviku, w dniach 17 - 19 marca 1995 roku. Rozegrano 10 konkurencji: 500 m, 1000 m, 1500 m, 3000 m kobiet i mężczyzn oraz sztafetę 3000 m kobiet i 5000 m mężczyzn. Medale przyznano w wieloboju i sztafetach. W klasyfikacji medalowej najlepsi byli Koreańczycy.

</doc>
<doc id="4246851" url="https://pl.wikipedia.org/wiki?curid=4246851" title="Zwijndrecht">
Zwijndrecht



</doc>
<doc id="4246857" url="https://pl.wikipedia.org/wiki?curid=4246857" title="Sabiha Bengütaş">
Sabiha Bengütaş

Sabiha Bengütaş właśc. Sabiha Ziya Bengütaş (ur. 1904 w Stambule, zm. 2 października 1992 w Ankarze) – turecka rzeźbiarka.
Życiorys.
Uczyła się początkowo w szkole Eyubsultan Numune School. Naukę kontynuowała w Damaszku, gdzie jej ojciec został skierowany przez władze do pracy. W Damaszku uczęszczała do francuskiej szkoły katolickiej. Po powrocie do kraju wraz z rodziną osiedliła się w Büyükadzie, gdzie uczyła się w szkole Köprülü Fuata Paszy. W 1920 rozpoczęła studia z zakresu malarstwa i rzeźby w Akademii Sztuk Pięknych w Stambule (Sanayi-i Nefise Mektebi), pod kierunkiem Feyhamana Durana. Była pierwszą Turczynką, która studiowała rzeźbiarstwo. W 1924 uzyskała stypendium państwowe, które umożliwiło jej kontynuację nauki w Akademii Sztuk Pięknych w Rzymie, gdzie uczyła się pod kierunkiem Ermenegildo Luppiego.
Wyszła za mąż za dyplomatę Şakira Emina Bengütaşa, po którym przyjęła nazwisko. Wraz z mężem podróżowała po Europie, a pod koniec życia osiedliła się w Ankarze, gdzie zmarła. Małżeństwo z Şakirem Eminem Bengütaşem było bezdzietne, ale rodzina Bengütaş adoptowała córkę Nurol.
Twórczość.
W 1925 dwa popiersia, wykonane przez Sabihę wystawiano na ekspozycji w pałacu Galatasaray w Stambule. W jej dorobku twórczym znalazły się popiersia poetów: Ahmeta Haşima i Abdülhaka Hamita Tarhana, pierwszej tureckiej aktorki filmowej Bedii Muvahhit, a także generała Ali Fuata Cebesoya i żony Ismeta İnönü, Mevhibe.
W 1928 jej rzeźby zwyciężyły w dwóch konkursach na upamiętnienie postaci Mustafy Kemala Atatürka i gen. İsmeta İnönü. Pomnik Atatürka stanął w ogrodach pałacu prezydenckiego Çankaya, a pomnik İnönü w Mudanyi. W 1928 Sabiha była asystentką Pietro Canonicy, autora Pomnika Republiki, który stanął w Stambule na Placu Taksim.

</doc>
<doc id="4246858" url="https://pl.wikipedia.org/wiki?curid=4246858" title="Sebastian Zawadzki">
Sebastian Zawadzki

Sebastian Zawadzki (ur. 14 października 1991 w Toruniu) – polski pianista i kompozytor zamieszkały w Kopenhadze. Wydaje autorskie albumy od roku 2014, jak również zajmuje się komponowaniem muzyki filmowej. Twórczość Sebastiana jest głównie inspirowana muzyką klasyczną, elektroniczną oraz jazzową.
Wczesne życie i kariera.
Zawadzki urodził się i wychował w Toruniu. Po ukończonej szkole muzycznej przeprowadził się do Danii. Ukończył studia muzyczne w Rhythmic Music Conservatory w Kopenhadze, Akademii Muzycznej w Krakowie oraz ASCAP Film Scoring Workshop with Richard Bellis w Los Angeles w 2016 roku.
Muzyka autorska.
Zawadzki rozpoczął karierę muzyczną jako pianista jazzowy w młodym wieku. Jego pierwszy album ukazał się w wytwórni For-tune Records – "Luminescence" (2014) zawiera minimalistyczne improwizowane kompozycje nagrane w RecPublica Studios w Lubrzy. Drugi album "Euphony" (2015) jest napisany na kwartet smyczkowy oraz fortepian. Zawadzki był mocno zainspirowany muzyką improwizowaną i muzyką klasyczną od najmłodszych lat. W wyniku studiów muzycznych pisał utwory klasyczne – jeden z nich „Concerto for Bassoon and Chamber Orchestra” (2016), miał swoją premierę na IX Festiwalu Nowego Miasta w Warszawie (2016).
W 2017 r. Zawadzki poszukiwał nowych sposobów tworzenia kompozycji – pracował nad projektami z udziałem klasycznych instrumentalistów w połączeniu z instrumentami elektronicznymi – głównie modułowymi syntezatorami. Pierwszym albumem w eksperymentalnej stylistyce jest "Between the Dusk of a Summer Night" (2017) neoklasyczne dzieło inspirowane poezją William Ernest Henleya, nagrany we współpracy z Budapesztańską Orkiestrę Symfoniczną, solistami oraz ambientową elektroniką. Nagrania miały miejsce w Budapeszcie oraz Kopenhadze w 2017 roku.
Następnym projektem Zawadzkiego jest "Norn" (2018) inspirowany wymarłym językiem norn z muzyką na kwartet smyczkowy, bazantar, flet, ambientowy syntezator modularny oraz dwa głosy, jest utrzymany w podobnej stylistyce co "Between the Dusk of a Summer Night". Zawadzki prezentuje również własną muzykę na kilku festiwalach.
W 2018 r. Sebastian zainicjował serię albumów „Piano Works” - improwizowanych kompozycji na fortepian, z których każda seria wykonywana była na innym instrumencie. „Piano Works vol.1” zostało nagrane na pianinie Sebastiana (Yamaha B1), gdzie pedał sostenuto był używany podczas całego nagrania. Druga seria kompozycji „Piano Works vol.2” została nagrana w studiu w Kopenhadze, z użyciem fortepianu Fazioli.
Współpraca.
Zawadzki pracuje również jako kompozytor filmowy, aranżer oraz dyrygent. Jeg muzyka znajduje się w kilku produkcjach filmowych. Współpracował również z Copenhagen Phil (Kopenhaską Orkiestrą Symfoniczną), dla której współtworzył aranżacje zespołów rozrywkowych na orkiestrę symfoniczną (zespołów When Saints Go Machine Den Sorte Skole oraz Lowly). Sebastian Zawadzki współpracował również ze zdobywcą Oscara, Janem A.P. Kaczmarekiem – dla którego tworzył orkiestracje oraz aranżacje jego kompozycji.

</doc>
<doc id="4246859" url="https://pl.wikipedia.org/wiki?curid=4246859" title="Gabriella Papadakis">
Gabriella Papadakis

Gabriella Papadakis (ur. 10 maja 1995 w Clermont-Ferrand) – francuska łyżwiarka figurowa, startująca w parach tanecznych z Guillaume Cizeronem. Mistrzyni olimpijska z Pekinu (2022) i wicemistrzyni olimpijska z Pjongczangu (2018), 5-krotna mistrzyni świata (2015, 2016, 2018, 2019, 2022), 5-krotna mistrzyni Europy (2015–2019) i medalistka finału Grand Prix (zwycięstwo w 2017, 2019) oraz 5-krotna mistrzyni Francji (2015–2019).
Po zmianie przepisów w punktacji zawodów łyżwiarskich w 2018 roku, do Papadakis i Cizerona należą trzy historyczne rekordy świata (GOE±3) par tanecznych w kategorii seniorów: za taniec krótki (83,73 pkt), taniec dowolny (123,47 pkt) i notę łączną (207,20 pkt).
Życie prywatne.
Papadakis jest córką Catherine, trenerki łyżwiarstwa oraz Emmanuela, ze strony którego ma pochodzenie greckie. W 2014 r. przeprowadziła się do Montrealu w Kanadzie, aby kontynuować treningi łyżwiarskie.
Kariera.
Kariera francuskiej pary nabrała rozpędu w 2014 r. po przeniesieniu bazy treningowej do Montrealu, gdzie oprócz kontynuowania treningów z głównym trenerem Romainem Haguenauerem rozpoczęli współpracę z Kanadyjczykami Marie-France Dubreuil i Patrice Lauzonem.
W sezonie 2014/2015 na stałe zameldowali się w czołówce par tanecznych wygrywając zawody Skate Canada Autumn Classic 2014 oraz dwa zawody z cyklu Grand Prix: Cup of China i Trophée Éric Bompard. W finale Grand Prix zdobyli brązowy medal przegrywając z Kanadyjczykami Weaver / Poje i Amerykanami Chock / Bates. Następnie zdobyli pierwszy tytuł mistrzów Francji, mistrzów Europy i mistrzów świata. 
W sezonie 2015/2016 byli zmuszeni na wycofanie się z zawodów Grand Prix z powodu kontuzji Gabrielli, której nabawiła się w trakcie upadku na treningu. Po powrocie do startów zdobyli drugi tytuł mistrzów Francji, mistrzów Europy i mistrzów świata.
W sezonie 2016/2017 do startów w zawodach wrócili ich najwięksi rywale – kanadyjska para Tessa Virtue / Scott Moir, która dołączyła do ich bazy treningowej i rozpoczęła przygotowania z tymi samymi trenerami. To przerwało dwuletnią dominację Francuzów na arenie międzynarodowej, gdyż przegrali z Kanadyjczykami zarówno finał Grand Prix w rodzimej Marsylii, jak i mistrzostwo świata 2017. Z kolei podczas mistrzostw Europy Francuzi zdobyli trzeci tytuł mistrzowski z rzędu.
Sezon olimpijski rozpoczął się dla duetu Papadakis i Cizeron od zwycięstw w konkursach Grand Prix. Podczas Cup of China 2017, jako pierwsza para taneczna w historii przekroczyli 200 pkt w nocie łącznej, osiągając 200,43 pkt Następnie podczas Internationaux de France 2017 ustanowili nowe rekordy życiowe: w tańcu krótkim 81,40, w tańcu dowolnym 120,58 oraz w nocie łącznej 201,98 pkt, jednocześnie dwa ostatnie rezultaty stały się nowymi rekordami świata. Podczas finału Grand Prix 2018 pokonali kanadyjski duet Virtue / Moir o 2,3 pkt i zdobyli pierwszy złoty medal tego turnieju z notą łączną 202,16 pkt.
W styczniu 2018 roku Papadakis i Cizeron zdobyli czwarty z rzędu tytuł mistrzów Europy z przewagą 16,03 pkt przewagi nad rosyjską parą Jekatierina Bobrowa / Dmitrij Sołowjow. Zostali przy tym drugą parą taneczną w historii, po duecie Marina Klimowa / Siergiej Ponomarienko, która dokonała tego w latach 1989–92.
Przed igrzyskami olimpijskimi w Pjongczangu byli wymieniani obok kanadyjskiej pary Tessa Virtue / Scott Moir jako główni kandydaci do złotego medalu. Przewagi Francuzów upatrywano w ich tańcu dowolnym do "Sonaty Księżycowej" Beethovena, który był wysoko oceniany przez sędziów w trakcie całego sezonu. Ich olimpijski debiut rozpoczął taniec krótki do utworów Eda Sheerana. Podczas tańca uszkodzeniu uległ kostium Gabrielli, która kontynuowała występ pomimo rozpiętego topu. Po tańcu krótkim Papadakis i Cizeron zajmowali drugie miejsca za Virtue i Moirem przegrywając o 1,74 pkt 20 lutego Papadakis i Cizeron wygrali segment tańca dowolnego z notą 123,35 pkt bijąc przy tym rekord świata zarówno w tańcu dowolnym, jak i nocie łącznej z 205,28 pkt. Kilka minut później Virtue i Moir obronili pierwsze miejsce i pobili rekord świata Papadakis i Cizerona w nocie łącznej o 0,79 pkt. Papadakis i Cizeron zostali wicemistrzami olimpijskimi. Obydwoje byli chorążymi reprezentacji Francji podczas ceremonii zakończenia igrzysk. Pod nieobecność mistrzów olimpijskich, Papadakis i Cizeron zdobyli złoty medal na kończących sezon olimpijski, mistrzostwach świata 2018 w Mediolanie. Pierwszego dnia zawodów ustanowili nowy rekord świata w tańcu krótkim 83,73 pkt, zaś kolejnego dnia pobili rekord świata w nocie łącznej i zdobyli trzeci tytuł.
Osiągnięcia.
Z Guillaume Cizeronem
Rekordy świata.
Od sezonu 2018/2019.
Rekordy świata ustanawiane w skali GOE±5.
Przed sezonem 2018/2019.
Rekordy świata ustanawiane w skali GOE±3.

</doc>
<doc id="4246865" url="https://pl.wikipedia.org/wiki?curid=4246865" title="Mistrzostwa Świata w Short Tracku 1996">
Mistrzostwa Świata w Short Tracku 1996

21. Mistrzostwa Świata w Short Tracku odbyły się w Holandii, w Hadze, w dniach 1–3 marca 1996 roku. Rozegrano 10 konkurencji: 500 m, 1000 m, 1500 m, 3000 m kobiet i mężczyzn oraz sztafetę 3000 m kobiet i 5000 m mężczyzn. Medale przyznano w wieloboju i sztafetach. W klasyfikacji medalowej najlepsi byli Włosi.

</doc>
<doc id="4246871" url="https://pl.wikipedia.org/wiki?curid=4246871" title="Guillaume Cizeron">
Guillaume Cizeron

Guillaume Cizeron (ur. 12 listopada 1994 w Montbrison) – francuski łyżwiarz figurowy, startujący w parach tanecznych z Gabriellą Papadakis. Mistrz olimpijski z Pekinu (2022) i wicemistrz olimpijski z Pjongczangu (2018), 5-krotny mistrz świata (2015, 2016, 2018, 2019, 2022), 5-krotny mistrz Europy (2015–2019) i medalista finału Grand Prix (zwycięstwo w 2017, 2019) oraz 5-krotny mistrz Francji (2015–2019).
Po zmianie przepisów w punktacji zawodów łyżwiarskich w 2018 roku, do Papadakis i Cizerona należą trzy historyczne rekordy świata (GOE±3) par tanecznych w kategorii seniorów: za taniec krótki (83,73 pkt), taniec dowolny (123,47 pkt) i notę łączną (207,20 pkt).
Życie prywatne.
Jego ojciec Marc Cizeron jest dyrektorem klubu łyżwiarskiego Auvergne Danse sur Glace. W 2014 roku przeprowadził się do Montrealu w Kanadzie, aby kontynuować treningi łyżwiarskie. Przed przeprowadzką studiował sztuki piękne w Lyonie.
17 maja 2020 roku, w Międzynarodowy Dzień Przeciw Homofobii, Transfobii i Bifobii, dokonał coming outu informując za pomocą postu na jednym z portali społecznościowych, że jest gejem i zamieścił zdjęcie ze swoim partnerem. 
Kariera.
Kariera francuskiej pary nabrała rozpędu w 2014 r. po przeniesieniu bazy treningowej do Montrealu, gdzie oprócz kontynuowania treningów z głównym trenerem Romainem Haguenauerem rozpoczęli współpracę z Kanadyjczykami Marie-France Dubreuil i Patrice Lauzonem.
W sezonie 2014/2015 na stałe zameldowali się w czołówce par tanecznych wygrywając zawody Skate Canada Autumn Classic 2014 oraz dwa zawody z cyklu Grand Prix: Cup of China i Trophée Éric Bompard. W finale Grand Prix zdobyli brązowy medal przegrywając z Kanadyjczykami Weaver / Poje i Amerykanami Chock / Bates. Następnie zdobyli pierwszy tytuł mistrzów Francji, mistrzów Europy i mistrzów świata. 
W sezonie 2015/2016 byli zmuszeni na wycofanie się z zawodów Grand Prix z powodu kontuzji Gabrielli, której nabawiła się w trakcie upadku na treningu. Po powrocie do startów zdobyli drugi tytuł mistrzów Francji, mistrzów Europy i mistrzów świata.
W sezonie 2016/2017 do startów w zawodach wrócili ich najwięksi rywale – kanadyjska para Tessa Virtue / Scott Moir, która dołączyła do ich bazy treningowej i rozpoczęła przygotowania z tymi samymi trenerami. To przerwało dwuletnią dominację Francuzów na arenie międzynarodowej, gdyż przegrali z Kanadyjczykami zarówno finał Grand Prix w rodzimej Marsylii, jak i mistrzostwo świata 2017. Z kolei podczas mistrzostw Europy Francuzi zdobyli trzeci tytuł mistrzowski z rzędu.
Sezon olimpijski rozpoczął się dla duetu Papadakis i Cizeron od zwycięstw w konkursach Grand Prix. Podczas Cup of China 2017, jako pierwsza para taneczna w historii przekroczyli 200 pkt w nocie łącznej, osiągając 200,43 pkt Następnie podczas Internationaux de France 2017 ustanowili nowe rekordy życiowe: w tańcu krótkim 81,40, w tańcu dowolnym 120,58 oraz w nocie łącznej 201,98 pkt, jednocześnie dwa ostatnie rezultaty stały się nowymi rekordami świata. Podczas finału Grand Prix 2018 pokonali kanadyjski duet Virtue / Moir o 2,3 pkt i zdobyli pierwszy złoty medal tego turnieju z notą łączną 202,16 pkt.
W styczniu 2018 roku Papadakis i Cizeron zdobyli czwarty z rzędu tytuł mistrzów Europy z przewagą 16,03 pkt przewagi nad rosyjską parą Jekatierina Bobrowa / Dmitrij Sołowjow. Zostali przy tym drugą parą taneczną w historii, po duecie Marina Klimowa / Siergiej Ponomarienko, która dokonała tego w latach 1989–92.
Przed igrzyskami olimpijskimi w Pjongczangu byli wymieniani obok kanadyjskiej pary Tessa Virtue / Scott Moir jako główni kandydaci do złotego medalu. Przewagi Francuzów upatrywano w ich tańcu dowolnym do "Sonaty Księżycowej" Beethovena, który był wysoko oceniany przez sędziów w trakcie całego sezonu. Ich olimpijski debiut rozpoczął taniec krótki do utworów Eda Sheerana. Podczas tańca uszkodzeniu uległ kostium Gabrielli, która kontynuowała występ pomimo rozpiętego topu. Po tańcu krótkim Papadakis i Cizeron zajmowali drugie miejsca za Virtue i Moirem przegrywając o 1,74 pkt 20 lutego Papadakis i Cizeron wygrali segment tańca dowolnego z notą 123,35 pkt bijąc przy tym rekord świata zarówno w tańcu dowolnym, jak i nocie łącznej z 205,28 pkt. Kilka minut później Virtue i Moir obronili pierwsze miejsce i pobili rekord świata Papadakis i Cizerona w nocie łącznej o 0,79 pkt. Papadakis i Cizeron zostali wicemistrzami olimpijskimi. Obydwoje byli chorążymi reprezentacji Francji podczas ceremonii zakończenia igrzysk. Pod nieobecność mistrzów olimpijskich, Papadakis i Cizeron zdobyli złoty medal na kończących sezon olimpijski, mistrzostwach świata 2018 w Mediolanie. Pierwszego dnia zawodów ustanowili nowy rekord świata w tańcu krótkim 83,73 pkt, zaś kolejnego dnia pobili rekord świata w nocie łącznej i zdobyli trzeci tytuł.
Osiągnięcia.
Z Gabriellą Papadakis
Rekordy świata.
Od sezonu 2018/2019.
Rekordy świata ustanawiane w skali GOE±5.
Przed sezonem 2018/2019.
Rekordy świata ustanawiane w skali GOE±3.

</doc>
<doc id="4246875" url="https://pl.wikipedia.org/wiki?curid=4246875" title="Włodzimierz Ławniczak (profesor)">
Włodzimierz Ławniczak (profesor)

Włodzimierz Ławniczak (ur. 1927, zm. 21 października 2012 w Poznaniu) – polski profesor, filozof, estetyk i historyk sztuki.
Życiorys.
Pochodził z Leszna, gdzie zdał maturę. Ukończył historię sztuki na UAM, a potem pracował w Muzeum Narodowym w Poznaniu. Był wieloletnim (1977-1997) kierownikiem Zakładu Logiki i Metodologii Nauk Instytutu Filozofii UAM. Piastował też funkcję prodziekana Wydziału Nauk Społecznych na tej uczelni (1975-1981). Odznaczony m.in. Krzyżem Kawalerskim Orderu Odrodzenia Polski, Złotym Krzyżem Zasługi i Medalem Komisji Edukacji Narodowej.
Pochowany został na cmentarzu Bożego Ciała, po nabożeństwie w kościele Ofiarowania Pańskiego przy ul. Bluszczowej w Poznaniu na Dębcu (26 października 2012).
Zainteresowania.
Zainteresowania naukowe obejmowały przede wszystkim zagadnienia z zakresu estetyki, semiotyki, filozofii sztuki, logiki, metodologii i epistemologii. Opublikował m.in. następujące książki: 
Należał ponadto do pierwszej generacji naukowców tworzących tzw. Poznańską Szkołę Metodyczną.

</doc>
<doc id="4246877" url="https://pl.wikipedia.org/wiki?curid=4246877" title="Mistrzostwa Świata w Short Tracku 1997">
Mistrzostwa Świata w Short Tracku 1997

22. Mistrzostwa Świata w Short Tracku odbyły się w Japonii, w Nagano, w dniach 29 - 30 marca 1997 roku. Rozegrano 10 konkurencji: 500 m, 1000 m, 1500 m, 3000 m kobiet i mężczyzn oraz sztafetę 3000 m kobiet i 5000 m mężczyzn. Medale przyznano w wieloboju i sztafetach. W klasyfikacji medalowej najlepsi byli Koreańczycy.

</doc>
<doc id="4246885" url="https://pl.wikipedia.org/wiki?curid=4246885" title="Montauk (powieść)">
Montauk (powieść)

Montauk – powieść szwajcarskiego pisarza Maxa Frischa, opublikowana w Polsce w roku 1975. W jego dorobku zajmuje ona szczególne miejsce. Wprawdzie już wcześniejsze postacie Frischa były często kształtowane autobiograficznie, podczas gdy opowieść była fikcyjna. W przeciwieństwie do tego, protagonista w Montauk nosi imię autora, opowiadając o autentycznym wydarzeniu: o weekendzie, który Frisch spędził z młodą kobietą na wschodnim wybrzeżu Ameryki. Wydawnictwo Czytelnik opublikowało polską wersję w roku 1978 w przełożeniu Stanisława Kołodziejczyka.
Przelotny romans stanowi okazję do przeglądu własnej biografii. Narrator opowiada o kobietach, z którymi był związany, jak również o nieudanych związkach. Kolejne refleksje dotyczą wieku, bliskości śmierci oraz współzależności życia i pracy. Sama geneza tekstu staje się tematem powieści. Inaczej niż w innych dziełach Frisch przedstawia ów weekend zgodnie z tym, co bezpośrednio przeżył: „Chciałbym ten dzień opisać, tylko ten dzień, nasz weekend i jak do tego doszło, jak będzie dalej. Chciałbym móc opowiedzieć, niczego przy tym nie zmyślając.”
Fabuła.
Ramy akcji stanowią dni 11 i 12 maja roku 1974. Stoją one na końcu podróży autorskiej przez Stany Zjednoczone. Lot powrotny do Europy jest przewidziany na 14 maja, zaledwie dzień przed 63 urodzinami Maxa Frischa. Towarzyszy mu Lynn, 30-letnia pracownica wydawnictwa, która ma za zadanie zadbać o autora, którego twórczości w ogóle nie znała. W ich ostatni weekend Lynn i Max poznają się bliżej i wybierają się na wspólną podróż na Long Island do wioski Montauk na wybrzeżu Atlantyckim.
Obecność Lynn pobudza Maxa do refleksji i wspomnień dotyczących wieku, wzrastających wrażeń, bycia ciężarem dla własnego otoczenia, oraz sukcesu łącznie z jego wpływem na stosunki międzyludzkie. Przy tej okazji ujawnia sporo osobistych detali. Wspominając o czterech aborcjach odpowiada ze zwłoką na pytanie „Ile dzieci nie przyszło na świat z waszej woli?” z własnego Kwestionariusza z 1966. Odczuwając siebie jako "natręt" wobec kobietom, podchwytuje przekonanie głównej postaci z powieści "Homo Faber", który ogłasza: „nie znoszę sam siebie, kiedy jestem innym ludziom ciężarem, i nigdy nie było moim zwyczajem latanie za kobietami, które mnie nie chcą”.
Rozmyśla również na temat własnego dzieła, począwszy od równoległej pracy młodego architekta na budowie obok pierwszych sztuk teatralnych, a skończywszy ze stałymi, niezmiennymi pytaniami, które stawiano ze strony prasy autorowi późniejszych opowieści. Jest on niezadowolony z tego, co dotąd napisał: Obsługując nieznajomą publiczność, zamiótł rozległe obszary własnego życia pod dywan.
Przede wszystkim jego byłe towarzyski stoją w centrum opowieści. Lynn wywołuje wspomnienia o jej poprzedniczkach, poczynając od Käthe, wczesnej przyjaciółki żydowskiego pochodzenia (i wzoru dla Hanny z powieści "Homo Faber"), jego pierwszej żony Trudy oraz obecnej żony Marianne, kończąc na Ingeborg Bachmann, za którą przeniósł się w roku 1960 na kilka lat do Rzymu. W obliczu nadchodzącej śmierci narrator wystrzega się przywiązania kobiety do związku pozbawionego przyszłości. Zgodnie z tym życzy sobie, aby Lynn pozostała ostatnią kobietą w jego życiu. Równocześnie obydwoje zdają sobie z tego sprawę, że ich stosunek nie przetrwa tego właśnie weekendu. Łącznie z tym wyraża nadzieje, ze „imię Lynn nie będzie oznaczało winy.”
Na końcu powieści Lynn i Max rozchodzą się w Nowym Yorku ze zwykłym „Bye”. Na skrzyżowaniu First Avenue z 46th Street spogląda za odchodząca kobietą: "nie odwróciła się, stanęła, i trwało dobrą chwilę, zanim mogła przejść na drugą stronę ulicy."

</doc>
<doc id="4246888" url="https://pl.wikipedia.org/wiki?curid=4246888" title="CDA (NL)">
CDA (NL)



</doc>
<doc id="4246900" url="https://pl.wikipedia.org/wiki?curid=4246900" title="Test Drive Overdrive">
Test Drive Overdrive



</doc>
<doc id="4246902" url="https://pl.wikipedia.org/wiki?curid=4246902" title="Źmitrok Biadula">
Źmitrok Biadula



</doc>
<doc id="4246908" url="https://pl.wikipedia.org/wiki?curid=4246908" title="Ralf Krewinkel">
Ralf Krewinkel

Ralf Karel Hubert Krewinkel (ur. 12 listopada 1974 w Kerkrade) – holenderski polityk, w latach 2011–2015 burmistrz Beek, od 2015 burmistrz Heerlenu.

</doc>
<doc id="4246911" url="https://pl.wikipedia.org/wiki?curid=4246911" title="Sekcja Bibliotek Muzycznych Stowarzyszenia Bibliotekarzy Polskich">
Sekcja Bibliotek Muzycznych Stowarzyszenia Bibliotekarzy Polskich

Sekcja Bibliotek Muzycznych Stowarzyszenia Bibliotekarzy Polskich – jednostka Stowarzyszenia Bibliotekarzy Polskich skupiająca polskie biblioteki muzyczne, m.in.: Zakład Zbiorów Muzycznych Biblioteki Narodowej, oddziały muzyczne bibliotek uniwersyteckich, biblioteki instytutów muzykologii, biblioteki akademii muzycznych, oddziały muzyczne bibliotek publicznych, biblioteki towarzystw muzycznych. Sekcja SBP funkcjonuje jednocześnie jako Polska Grupa Narodowa IAML.
Historia.
Propozycję założenia Sekcji przedłożyli w czerwcu 1964 roku Maria Prokopowicz, Krzysztof Mazur, Kornel Michałowski i Karol Musioł. Wszyscy oni zostali potem członkami Komitetu Organizacyjnego, który zebrał się 19 czerwca, i pierwszego Zarządu Sekcji Bibliotek Muzycznych SBP pod przewodnictwem Prokopowicz. Powstanie Sekcji było konsekwencją trwającej od 1955 roku współpracy polskich bibliotekarzy z IAML (jako pierwsza do organizacji przystąpiła wtedy Biblioteka Uniwersytecka w Warszawie). W 1972 roku Sekcja zyskała status Polskiej Grupy Narodowej IAML.
Cele.
Strona internetowa Sekcji Bibliotek Muzycznych SBP deklaruje następujące cele jej działalności:

</doc>
<doc id="4246913" url="https://pl.wikipedia.org/wiki?curid=4246913" title="Marcel Korkus">
Marcel Korkus



</doc>
<doc id="4246916" url="https://pl.wikipedia.org/wiki?curid=4246916" title="Kościół Niepokalanego Poczęcia Najświętszej Maryi Panny w Będzinie-Łagiszy">
Kościół Niepokalanego Poczęcia Najświętszej Maryi Panny w Będzinie-Łagiszy

Kościół Niepokalanego Poczęcia Najświętszej Maryi Panny – rzymskokatolicki kościół parafialny należący do dekanatu będzińskiego – św. Jana Pawła II.
Budowa świątyni została rozpoczęta w dniu 27 maja 1946 roku według projektu Tadeusza Rudzkiego. Dzięki staraniom księdza Leona Stasińskiego i parafian prace budowlane zostały ukończone. Budowa została pobłogosławiona w dniu 15 września 1946 roku przez biskupa częstochowskiego Teodora Kubinę, który w dniu 25 września 1949 roku uroczyście poświęcił (konsekrował) świątynię.
We wnętrzu świątyni znajdują się stacje Drogi Krzyżowej wykonane w 1949 roku przez krakowską artystkę Jadwigę Socha oraz doskonale komponujące się z architekturą budowli witraże.

</doc>
<doc id="4246926" url="https://pl.wikipedia.org/wiki?curid=4246926" title="Nuriye Ulviye Mevlan Civelek">
Nuriye Ulviye Mevlan Civelek

Nuriye Ulviye Mevlan Civelek właśc. Nuriye Ulviye Yediç (ur. 1893 we wsi Hacıvelioba, zm. 9 kwietnia 1964 w Kırıkhanie) – turecka dziennikarka, działaczka feministyczna.
Życiorys.
Była córką rolnika Mahmuta Yediça, pochodzącego z Północnego Kaukazu i Safiye Hanım. Z powodu kłopotów finansowych rodzina zdecydowała się wysłać córkę w wieku 6 lat do Pałacu Yıldız, gdzie w sułtańskim haremie miała się uczyć zasad dobrego wychowania. Tam też była nazywana Nuriye Ulviye. Zgodnie ze zwyczajem wyszła za mąż w wieku 13 lat za Hulusi Beja, spokrewnionego z rodziną sułtana Abdülhamida II. Wkrótce po zawarciu związku małżeńskiego została wdową. Dzięki majątkowi, odziedziczonemu po zmarłym mężu Nuriye w 1913 założyła czasopismo "Kadınlar Dünyası" (Świat Kobiet). Początkowo był to dziennik, ale z czasem przekształcił się w tygodnik, od 1913 był wydawany także w wersji francuskojęzycznej. W składzie redakcji były same kobiety. Na łamach czasopisma występowała jako Nuriye Ulviye i Ulviye Mevlan. Nazwisko Mevlan przyjęła po drugim mężu - Rıfacie Mevlanie, dziennikarzu i polityku.
W maju 1913 z jej inicjatywy powstało Osmańskie Stowarzyszenie Obrony Praw Kobiet (Osmanlı Müdâfaa-i Hukuk-ı Nisvan Cemiyeti), którego celem była promocja edukacji dla kobiet, wspieranie ich na rynku pracy, a także zniesienie ograniczeń dotyczących stroju kobiecego. Mimo że założycielki organizacji były muzułmankami, w jej szeregach znalazły się także kobiety wywodzące się z mniejszości wyznaniowych, a także dziennikarki-cudzoziemki. W 1913, z inicjatywy stowarzyszenia organizowano uniwersyteckie kursy dla kobiet w Stambule.
Czasopismem "Świat Kobiet" Mevlan kierowała do 1921. W 1923 jej mąż został deportowany z Turcji za wspieranie idei kurdyjskiej niepodległości. W 1927 Mevlan rozwiodła się z nim, a cztery lata później wyszła za mąż po raz trzeci - za studenta medycyny Alego Muharrema Civeleka, przyjmując jego nazwisko. Z czasem małżeństwo wyprowadziło się ze Stambułu i przeniosło do Kırıkhanu. Tam też Nuriye Civelek zmarła w 1964 i została pochowana w Antiochii.
Pamięć.
Po śmierci Nuriye Civelek, jej imieniem nazwano bibliotekę publiczną, którą założył jej mąż. Imię tureckiej feministki nosi także jedna z ulic w Kırıkhanie. W 1967 na cmentarzu, gdzie została pochowana umieszczono tablicę pamiątkową, jej poświęconą.

</doc>
<doc id="4246932" url="https://pl.wikipedia.org/wiki?curid=4246932" title="Raków (obwód miński)">
Raków (obwód miński)



</doc>
<doc id="4246935" url="https://pl.wikipedia.org/wiki?curid=4246935" title="Wa (państwo)">
Wa (państwo)

 – starożytna chińska nazwa Japonii, odnosząca się zarówno do Wysp Japońskich jak i zamieszkujących je plemion .
Informacje o kraju "Wa" pochodzą głównie z kronik chińskich. Początkowo miał to być związek około stu dzielnic klanowych, które zobligowane były do składania trybutu władcom chińskim. Koreańska kronika "Samguk sagi" wzmiankuje poselstwa z Wa do państwa Silla w 158 i 173 roku. Według "Przekazów o kraju Wa" w III wieku, Wa dzieliło się na 30 państewek, wśród których najsilniejszym było Yamatai. Poświadczona w źródłach jest królowa-szamanka Himiko z Yamatai. Na przełomie IV i V wieku Japończycy wtargnęli na Półwysep Koreański i stoczyli wojnę z koreańskim królestwem Goguryeo, co opisuje inskrypcja na Steli Gwanggaeto.
Japończycy nazywali swój kraj tym słowem do końca VII wieku. Po IV wieku klan Yamato zdołał przejąć kontrolę nad pozostałymi dzielnicami i stworzyć ponadregionalne państwo, które z czasem nazwano Japonią (). Pierwszym udokumentowanym historycznie cesarzem Japonii był Kinmei (pan. 539–571).

</doc>
<doc id="4246947" url="https://pl.wikipedia.org/wiki?curid=4246947" title="Jovanka Kalić-Mijušković">
Jovanka Kalić-Mijušković

Jovanka Kalić-Mijušković, cyr. Јованка Калић-Мијушковић (ur. 15 września 1933 w Belgradzie) – serbska historyczka, członek Serbskiej Akademii Nauk i Sztuk.
Życiorys.
Studia historyczne na Wydziale Filozoficznym Uniwersytetu Belgradzkiego ukończyła w 1956. Jeszcze w czasie studiów rozpoczęła pracę naukową. W latach 1958-1961 była zatrudniona na stanowisku asystenta w Instytucie Historycznym w Belgradzie. W 1961 awansowała na stanowisko wykładowcy, a w 1964 obroniła pracę doktorską poświęconą średniowiecznej historii Belgradu. W 1976 uzyskała tytuł profesorski. Po śmierci Ivana Božicia objęła stanowisko kierownika katedry historii powszechnej. W tym czasie realizowała projekt z zakresu przeszłości bizantyjskiej ziem jugosłowiańskich, finansowany przez The International Committee of Historical Sciences. Występowała na uczelniach europejskich i amerykańskich jako "visiting professor", prowadziła wykłady m.in. na Uniwersytecie Warszawskim.
W 1994 została wybrana członkiem Serbskiej Akademii Nauk i Sztuk. Za swoją pracę naukową została wyróżniona nagrodą przyznawaną przez władze Belgradu.

</doc>
<doc id="4246952" url="https://pl.wikipedia.org/wiki?curid=4246952" title="AgustaWestland AW159 Wildcat">
AgustaWestland AW159 Wildcat

AgustaWestland AW159 Wildcat – zmodernizowana wersja śmigłowca Westland Super Lynx. Wildcat został zaprojektowany z myślą o służbie poszukiwawczo-ratowniczej oraz prowadzeniu misji zwalczania okrętów podwodnych. W służbie brytyjskiej zastępuje swoich poprzedników – śmigłowce Lynx w wersjach Mk.7/8/9. AW159 został wyeksportowany do kilku państw na świecie.
Historia.
AW159 Wildcat powstał w odpowiedzi na zgłoszone przez brytyjskie Ministerstwo Obrony zapotrzebowanie na nowy lekki śmigłowiec przeznaczony do rozpoznania pola walki oraz jednocześnie morski śmigłowiec, który mógłby bazować na okrętach służących w Królewskiej Marynarce Wojennej. Nowa maszyna miała zastąpić w służbie śmigłowce używane w Army Air Corps, ale także eksploatowane przez Fleet Air Arm śmigłowce Lynx w wersji HMA.8 oraz HAS.3. Jednym z podstawowych założeń tego programu była redukcja kosztów eksploatacji nowych śmigłowców oraz pozyskanie maszyny oferującej większe możliwości niż poprzednik.
W kwietniu 2005 wybór padł na produkt firmy AgustaWestland, która zaprezentowała śmigłowiec oznaczony jako "Future Lynx". W czerwcu 2006 roku formalnie zawarto kontrakt na dostawę 70 maszyn, z których 30 miało zostać przeznaczonych dla Królewskiej Marynarki Wojennej, zaś pozostałe maszyny miały zostać przeznaczone dla British Army. 
W grudniu 2008 roku brytyjskie Ministerstwo Obrony zredukowało liczbę zamówionych śmigłowców do 62, z czego 28 egzemplarzy miało zostać dostarczonych w wersji morskiej. Początkowo nowy wariant śmigłowca określano mianem "Future Lynx", jednak w kwietniu 2009 roku ostatecznie przyjęto nazwę AW159. Śmigłowce zamówione przez siły zbrojne Wielkiej Brytanii określane są jako "Lynx Wildcat".
Prace przy pierwszym prototypie AW159 rozpoczęto w październiku 2007 roku. Gotowy kadłub śmigłowca dostarczono w listopadzie 2008 roku. Do pierwszego lotu prototypu AW159 oznaczonego jako TI1, doszło 12 listopada 2009 roku w Yeovil. Kolejne dwa śmigłowce dołączyły do programu prób jeszcze przed końcem 2010 roku. 14 października oblatano drugi prototyp, noszący oznaczenie TI2, zaś 19 listopada 2010 roku po raz pierwszy w powietrze wzniósł się egzemplarz o oznaczeniu TI3, będący trzecim prototypem AW159.
Dostawy seryjnych AW159 dla British Army rozpoczęto 11 lipca 2012 roku, zaś dostawy wariantu morskiego w 2013 roku.
Konstrukcja.
AW159 Wildcat powstał w wyniku modernizacji maszyn z rodziny Westland Lynx. Pomimo podobieństw w wyglądzie obydwu konstrukcji AW159 zawiera 95% nowych komponentów; pozostałe 5%, na które składają się układ paliwowy i przekładnia głównego wirnika, pochodzą z pierwowzoru. Wiropłat został zaprojektowany głównie do operacji w środowisku morskim, zapewniono mu dłuższą żywotność struktury i elementów, wynoszącą 12 tys. godzin lotu. Wzmocniono podwozie kołowe, aby móc lądować na pokładach okrętów.
Konstrukcja.
Bazą dla AW159, zarówno w wersji lądowej, jak i morskiej, stał się ostatni wariant produkcyjny śmigłowca Super Lynx 300, który został mocno zmodyfikowany. Zmieniono obrys przedniej oraz tylnej części kadłuba, jak również przebudowano go tak, by uzyskać większą objętość kabiny ładunkowej, równocześnie redukując znacznie liczbę elementów konstrukcyjnych. Śmigłowiec ma nową kompozytową belkę ogonową, która została zbudowana w technologii stealth, z całkowicie zmienionym (poszerzonym) pylonem śmigła ogonowego. 
W AW159 zwiększony został także udźwig, co wiązało się z koniecznością wzmocnienia struktury płatowca, szczególnie w części nosowej oraz ogonowej. Lynx Wildcat ma czterołopatowy, kompozytowy wirnik nośny, a także kompozytowy wirnik ogonowy. Przeprojektowany nos śmigłowca został lekko wydłużony. Celem tego zabiegu było zapewnienie lepszego dostępu do bloków awioniki. Boczne drzwi do kabiny pilotów zostały powiększone, by ułatwić pilotom zajmowanie miejsc. Śmigłowce AW159 otrzymały absorbujące energię przy zderzeniu z ziemią fotele pasażerów i załogi, przy czym te ostatnie są również opancerzone. Podłoga kabiny także otrzymała dodatkowe opancerzenie.
Maszyny wyposażone są system rozpraszania spalin, który zmniejsza widmo termiczne widoczne w podczerwieni.
Napęd i awionika.
AW159 jest napędzany dwoma silnikami LHTEC CTS800 o mocy 1362 KM (1015 kW), które napędzają łopaty wirnika BERP IV za pośrednictwem nowej przekładni, zwiększając maksymalną masę startową o ponad 1 tonę w stosunku do starszej wersji Super Lynx. Silniki wyposażone są w system FADEC. 
Wersja morska jest dodatkowo wyposażona w radar SELEX Galileo Seaspray 7000E z aktywnym elektronicznym skanowaniem fazowym i głowicę optoelektroniczną L-3 Wescam MX-15Di. Do wykrywania okrętów podwodnych Wildcat ma system sonarowy Compact Flash Sonic. Kabina załogi wykonana została w technologii szklanego kokpitu, wykorzystującego cztery kolorowe wyświetlacze wielofunkcyjne o wymiarach 255 × 200 mm. Śmigłowiec ma także systemy diagnostyki i monitoringu płatowca. 
AW159 otrzymał podwójny system nawigacji bezwładnościowej oraz GPS. Śmigłowce wyposażone są w systemy łączności VHF i UHF, a morskie wersje AW159 - także w dwukierunkowe łącza wymiany danych.
Zadania śmigłowca.
Wersja pokładowa może pełnić szerokie spektrum zadań – od dozoru, rozpoznania, wskazywania celów dla uzbrojenia okrętów, ratownictwa, transportu po zwalczanie okrętów podwodnych oraz nawodnych. Wśród misji stawianych przed śmigłowcami w wersji lądowej wymienia się zadania z zakresu rozpoznania, śledzenia i wskazywania celów, dowodzenia, wsparcia pola walki, transportu żołnierzy i ładunków, ewakuacji rannych.

</doc>
<doc id="4246958" url="https://pl.wikipedia.org/wiki?curid=4246958" title="Dom Literatury w Łodzi">
Dom Literatury w Łodzi

Dom Literatury w Łodzi (wcześniej jako Śródmiejskie Forum Kultury) – samorządowa instytucja kultury działająca w Łodzi, której głównym celem jest popularyzacja literatury, czasopiśmiennictwa, sztuki przekładu, sztuki komiksu, innych form okołoliterackich, jak również wspieranie działań wydawniczych, inicjatyw artystycznych czy działań interdyscyplinarnych.
Historia.
Instytucja została założona w 1982 r. jako Śródmiejskie Forum Kultury. W 2010 r. instytucja skierowała swoją działalność przede wszystkim na popularyzację literatury oraz czytelnictwa. Została wówczas wydawcą ogólnopolskiego czasopisma społeczno-kulturalnego „Tygiel Kultury”, współwydawcą Kwartalnika Artystyczno-Literackiego „Arterie” oraz głównym organizatorem Festiwalu Puls Literatury. 30 stycznia 2013 r. instytucja zmieniła nazwę na Dom Literatury.
W latach 2016–2019 dyrektorem Domu Literatury był Przemysław Owczarek. Następnie funkcję tę objął Mateusz Sidor.
Działalność.
Dom Literatury regularnie organizuje spotkania z autorami, spotkania poetyckie, warsztaty pisarskie, spotkania dyskusyjne, koncerty muzyczne, konkursy literackie i podobne. Ściśle współpracuje ze Stowarzyszeniem Literackim im. K.K. Baczyńskiego, a także łódzkim oddziałem Stowarzyszenia Pisarzy Polskich, razem z którym co roku prowadzi Festiwal Puls Literatury, na którym wręczana jest Nagroda Literacka im. Juliana Tuwima. Dom Literatury jest również głównym wydawcą „Tygla Kultury” oraz współwydawcą Kwartalnika Artystyczno-Literackiego „Arterie”. Poza tym wydawane są również książki, głównie tomiki poezji młodych, jak i również bardziej znanych poetów, przy czym publikacje ukazują się w większości w języku polskim, ale także w języku angielskim.

</doc>
<doc id="4246959" url="https://pl.wikipedia.org/wiki?curid=4246959" title="Premiership Rugby (2006/2007)">
Premiership Rugby (2006/2007)

English Premiership 2006/2007 – dwudziesta edycja Premiership, najwyższego poziomu rozgrywek w rugby union w Anglii. Organizowane przez Rugby Football Union zawody odbyły się w dniach 02 września 2006 – 12 maja 2007 roku, a tytułu bronił zespół .
Rozgrywki toczyły się w pierwszej fazie systemem ligowym w okresie jesień-wiosna, a czołowa czwórka awansowała do półfinałów. Tytuł mistrzowski zdobył zespół .

</doc>
<doc id="4246967" url="https://pl.wikipedia.org/wiki?curid=4246967" title="Kościół Królowej Korony Polskiej w Kotuszu">
Kościół Królowej Korony Polskiej w Kotuszu

Kościół Królowej Korony Polskiej w Kotuszu – rzymskokatolicki kościół filialny położony w Kotuszu (powiat grodziski, województwo wielkopolskie). Należy do parafii św. Katarzyny i Niepokalanego Serca Najświętszej Maryi Panny w Łękach Wielkich.
Historia i architektura.
Obiekt zbudowano w latach 1890-1904 dla lokalnej społeczności protestanckiej przy drodze na Helenopol. Reprezentuje styl neogotycki, do czasów obecnych zachował się w stanie niezmienionym oraz posiada oryginalne wyposażenie. Świątynia ma kwadratową wieżę, którą wieńczy piramidalnym hełm. Przy kościele znajduje się cmentarz, a całość założenia otoczona jest metalowo-ceglanym ogrodzeniem z okresu budowy kościoła.
Zarówno kościół, jak i cmentarz i ogrodzenie wpisano do rejestru zabytków województwa wielkopolskiego (w 1996).

</doc>
<doc id="4246970" url="https://pl.wikipedia.org/wiki?curid=4246970" title="Uncontrolled">
Uncontrolled

Uncontrolled – dziewiąty album japońskiej piosenkarki Namie Amuro, wydany 27 czerwca 2012 r., w wersji CD, CD+DVD, natomiast CD+Blu-Ray został wydany 24 listopada 2012 r.
Utwory "Go Round" i "YEAH - OH" znajdują się pod tytułami "GO ROUND (" N ROUND 'N ROUND ") i" SINGING "YEAH - OH", i są w pełni nagrane w języku angielskim. Piosenka "ONLY YOU" została użyta jako motyw przewodni dla japońskiej czołówki UEFA Euro 2012.
Lista utworów.
CD
Bonus
DVD/Blu-ray
Oricon.
Pozycje wykresu Oricon.
Album osiągnął #1 miejsce na cotygodniowej liście Oriconu. W 2012 roku sprzedano 517,603 egzemplarzy, album uplasował się na #11 miejscu albumów roku.

</doc>
<doc id="4246971" url="https://pl.wikipedia.org/wiki?curid=4246971" title="Święta Gobnait">
Święta Gobnait



</doc>
<doc id="4246974" url="https://pl.wikipedia.org/wiki?curid=4246974" title="Arbuckle (Kalifornia)">
Arbuckle (Kalifornia)

Arbuckle – jednostka osadnicza w Stanach Zjednoczonych, w stanie Kalifornia, w hrabstwie Colusa.

</doc>
<doc id="4246978" url="https://pl.wikipedia.org/wiki?curid=4246978" title="Forza">
Forza



</doc>
<doc id="4246980" url="https://pl.wikipedia.org/wiki?curid=4246980" title="College City (Kalifornia)">
College City (Kalifornia)

College City – jednostka osadnicza w Stanach Zjednoczonych, w stanie Kalifornia, w hrabstwie Colusa.

</doc>
<doc id="4246985" url="https://pl.wikipedia.org/wiki?curid=4246985" title="Grimes (Kalifornia)">
Grimes (Kalifornia)

Grimes – jednostka osadnicza w Stanach Zjednoczonych, w stanie Kalifornia, w hrabstwie Colusa.

</doc>
<doc id="4246987" url="https://pl.wikipedia.org/wiki?curid=4246987" title="Lodoga">
Lodoga

Lodoga – jednostka osadnicza w Stanach Zjednoczonych, w stanie Kalifornia, w hrabstwie Colusa.

</doc>
<doc id="4246995" url="https://pl.wikipedia.org/wiki?curid=4246995" title="Maxwell (Kalifornia)">
Maxwell (Kalifornia)

Maxwell – jednostka osadnicza w Stanach Zjednoczonych, w stanie Kalifornia, w hrabstwie Colusa.

</doc>
<doc id="4247000" url="https://pl.wikipedia.org/wiki?curid=4247000" title="Princeton (Kalifornia)">
Princeton (Kalifornia)

Princeton – jednostka osadnicza w Stanach Zjednoczonych, w stanie Kalifornia, w hrabstwie Colusa.

</doc>
<doc id="4247007" url="https://pl.wikipedia.org/wiki?curid=4247007" title="Stonyford">
Stonyford

Stonyford – jednostka osadnicza w Stanach Zjednoczonych, w stanie Kalifornia, w hrabstwie Colusa.

</doc>
<doc id="4247009" url="https://pl.wikipedia.org/wiki?curid=4247009" title="Wybory samorządowe w Polsce w latach 1938-1939">
Wybory samorządowe w Polsce w latach 1938-1939



</doc>
<doc id="4247011" url="https://pl.wikipedia.org/wiki?curid=4247011" title="Karwia (województwo pomorskie)">
Karwia (województwo pomorskie)



</doc>
<doc id="4247016" url="https://pl.wikipedia.org/wiki?curid=4247016" title="Chloe Kardashian">
Chloe Kardashian



</doc>
<doc id="4247017" url="https://pl.wikipedia.org/wiki?curid=4247017" title="Chloé Kardashian">
Chloé Kardashian



</doc>
<doc id="4247022" url="https://pl.wikipedia.org/wiki?curid=4247022" title="Wybory parlamentarne w Uzbekistanie w 2009–2010 roku">
Wybory parlamentarne w Uzbekistanie w 2009–2010 roku



</doc>
<doc id="4247024" url="https://pl.wikipedia.org/wiki?curid=4247024" title="Wybory generalne w Chile w 2009–2010 roku">
Wybory generalne w Chile w 2009–2010 roku



</doc>
<doc id="4247028" url="https://pl.wikipedia.org/wiki?curid=4247028" title="Wybory parlamentarne w Uzbekistanie w 2014–2015 roku">
Wybory parlamentarne w Uzbekistanie w 2014–2015 roku



</doc>
<doc id="4247033" url="https://pl.wikipedia.org/wiki?curid=4247033" title="Miami Open 2018 (mężczyźni)">
Miami Open 2018 (mężczyźni)

Miami Open 2018, właśc. Miami Open presented by Itaú 2018 – tenisowy turniej ATP kategorii ATP World Tour Masters 1000 w sezonie 2018 z cyklu Miami Open rozgrywany w dniach 21 marca–1 kwietnia 2018 roku w Miami na kortach twardych o puli nagród wynoszącej 7 972 535 dolarów amerykańskich.

</doc>
<doc id="4247039" url="https://pl.wikipedia.org/wiki?curid=4247039" title="4 Dywizja Flak">
4 Dywizja Flak

4 Dywizja Flak () – niemiecka dywizja artylerii przeciwlotniczej z okresu II wojny światowej.
Historia.
Jednostkę utworzono 1 lipca 1938 r. jako "Luftverteidigungskommando Essen" (Dowództwo Obrony Powietrznej Essen). 1 września 1941 jej nazwę zmieniono na "4. Flak-Division".
Zadaniem dywizji było zapewnienie obrony przeciwlotniczej części Zagłębia Ruhry. Jej pułki stacjonowały w Dortmundzie, Duisburgu, Essen i Dorsten. Dywizja nie była w stanie skutecznie bronić wyznaczonego obszaru ze względu na przewagę Aliantów. Pozostała w wyznaczonym obszarze do końca wojny i poddała się z całą Grupą Armii B 18 kwietnia 1945.

</doc>
<doc id="4247046" url="https://pl.wikipedia.org/wiki?curid=4247046" title="Janis Christu (kompozytor)">
Janis Christu (kompozytor)

Janis Christu (; ur. 8/9 stycznia 1926 w Heliopolis, zm. 8 stycznia 1970 w Atenach) – grecki kompozytor.
Życiorys.
Urodził się w Egipcie w rodzinie greckiego przedsiębiorcy. Uczęszczał do Victoria College w Aleksandrii. W latach 1945–1948 studiował filozofię na King’s College w Cambridge pod kierunkiem Bertranda Russella i Ludwiga Wittgensteina, jednocześnie pobierając prywatnie lekcje kontrapunktu i kompozycji u H.F. Redlicha w Letchworth. W 1948 roku studiował psychologię w instytucie C.G. Junga w Zurychu. Od 1948 do 1949 roku uczył się orkiestracji i analizy u A.F. Lavagnino w Gavi i Rzymie.
Od 1949 do 1950 roku brał udział w letnich kursach kompozytorskich w Accademia Musicale Chigiana w Sienie. Resztę życia spędził w dobrowolnej samotności. Początkowo mieszkał w Aleksandrii, później od 1960 roku na zmianę w Atenach i na Chios. Zginął w wypadku samochodowym.
Twórczość.
Początkowo uprawiał muzykę neostylistyczną, dość wcześnie zainteresował się jednak dodekafonią, później zaś muzyką elektroniczną i muzyką graficzną. W twórczości Christu silnie zaznacza się wpływ serializmu i aleatoryzmu, czego wyrazem mogą być skomponowane w latach 1966–1968 "Anaparastasis" – 140 w większości niekompletnych fragmentów muzycznych o niepełnej notacji, z pozostawieniem wykonawcom dopełniania tekstu muzycznego. W późniejszym okresie twórczości skłaniał się coraz bardziej ku nurtom muzyki metafizycznej i mistyczno-magicznej.
Wybrane kompozycje:

</doc>
<doc id="4247064" url="https://pl.wikipedia.org/wiki?curid=4247064" title="A Way Out">
A Way Out

A Way Out – kooperacyjna trzecioosobowa przygodowa gra akcji wyprodukowana przez studio Hazelight Studios na komputery osobiste z systemem Microsoft Windows oraz na konsole PlayStation 4 i Xbox One. Fabuła opowiada o dwóch więźniach, którzy próbują uciec z więzienia i zemścić się na swoich wrogach. Gra została wydana przez Electronic Arts 23 marca 2018.
Fabuła.
Fabuła "A Way Out" opowiada o losach dwóch więźniów – Leo i Vincenta – o odmiennych osobowościach. Pierwszy z uciekinierów lubi ryzykować i rozwiązywać problemy siłowo, natomiast drugi preferuje przemyślane rozwiązywanie problemów i stara się unikać konfliktowych sytuacji. Podczas pobytu w zakładzie karnym bohaterowie spotykają się, zaprzyjaźniają i próbują wspólnie uciec z więzienia. Następnie próbują spotkać się z rodziną i zemścić się na ludziach, którzy odpowiedzialni są za ich skazanie.
Rozgrywka.
"A Way Out" to trzecioosobowa kooperacyjna przygodowa gra akcji przeznaczona dla dwóch graczy. Twórcy nie przewidzieli możliwości gry jednoosobowej i nie zaimplementowali sztucznej inteligencji dla głównych bohaterów. Rozgrywkę można prowadzić lokalnie (podzielony ekran w sytuacjach, gdy bohaterowie nie znajdują się blisko siebie) przy jednym komputerze bądź konsoli oraz przez Internet. Gracze wcielają się w Vincenta i Leo. Bohaterowie potrafią m.in.: chodzić, biegać, kucać, skradać się, skakać, wspinać się, prowadzić pojazdy, walczyć wręcz oraz strzelać z broni. Wiele z etapów gry można rozegrać na dwa sposoby odpowiadające charakterom bohaterów – agresywny lub przemyślany. W grze zawarto wiele sekwencji quick time event oraz minigier.
Produkcja.
Podczas The Game Awards 2014 Electronic Arts ujawniło, że studio Hazelight Studios pracuje nad swoim pierwszym projektem. Ogłoszono wtedy, że nad grupą pracują ludzie odpowiedzialni za produkcję "". Pokazano także film przedstawiający pracowników, plany studia oraz teaser produkcji. Nie ujawniono natomiast tytułu, gatunku oraz fabuły. Podczas E3 (2017) Electronic Arts zapowiedziało "A Way Out" oraz zaprezentowało zwiastun produkcji. Pod koniec 2017 roku ogłoszono, że gra będzie miała swoją premierę 23 marca 2018. Pod koniec lutego 2018 roku reżyser gry Josef Fares za pośrednictwem serwisu Twitter poinformował, że gra osiągnęła „złoty status“, tzn. zakończono prace nad produkcją.
Odbiór.
"A Way Out" zebrało bardzo dobre recenzje uzyskując w agregatorach GameRankings oraz Metacritic średnie ocen od 78,33% do 81% w zależności od platformy.
W ciągu nieco ponad dwóch tygodni od premiery "A Way Out" sprzedano ponad milion kopii gry.

</doc>
<doc id="4247065" url="https://pl.wikipedia.org/wiki?curid=4247065" title="Linia kolejowa Torgau – Belgern">
Linia kolejowa Torgau – Belgern

Linia kolejowa Torgau – Belgern – dawna lokalna, niezelektryfikowana linia kolejowa biegnąca przez teren kraju związkowego Saksonia, w Niemczech. Łączyła ona Torgau z Belgern.

</doc>
<doc id="4247071" url="https://pl.wikipedia.org/wiki?curid=4247071" title="Misja Międzysojusznicza do Polski">
Misja Międzysojusznicza do Polski

Misja Międzysojusznicza do Polski (ang. "Interallied Mission to Poland", fr. "Mission interalliée en Pologne") – brytyjsko-francuska misja dyplomatyczna w Polsce powołana zgodnie z postanowieniami konferencji w belgijskim mieście Spa. Misja przybyła do Warszawy 25 lipca 1920 w trakcie wojny polsko-bolszewickiej, na niecałe trzy tygodnie przed Bitwą Warszawską. 
Misją kierował brytyjski ambasador w Berlinie Edgar Vincent D’Abernon. Oprócz niego Wielką Brytanię reprezentowali Maurice Hankey, sekretarz gabinetu premiera Davida Lloyda George’a i generał Percy Radcliffe. Francję reprezentowali Jean Jules Jusserand, ambasador Republiki w Waszyngtonie i generał Maxime Weygand, szef Sztabu Generalnego Francuskich Sił Zbrojnych.
Cele.
Misja Międzysojusznicza do Polski, powołana z inicjatywy premiera Wielkiej Brytanii, Lloyda George’a, miała doradzać polskiemu rządowi w czasie rokowań rozejmowych z Rosją Radziecką, jednak jej nieoficjalnym zadaniem było zastąpienie urzędującego rządu Wincentego Witosa osobami skłonnymi do zawarcia rozejmu z bolszewikami i odsunięcie Naczelnika Państwa Józefa Piłsudskiego od Naczelnego Dowództwa Wojska Polskiego. Przyjęcie misji w Warszawie było życzliwe jeśli chodzi o polskie społeczeństwo, które widziało w niej upragnioną pomoc Europy Zachodniej lub przynajmniej jej zapowiedź, natomiast sceptyczne wśród polskich kół rządowych i wojskowych.
Rezultaty.
Misja Międzysojusznicza do Polski przybyła do Warszawy dzień po powołaniu nowego, koalicyjnego rządu Wincentego Witosa, więc główne zadanie misji stało się nieaktualne. Próby pomocy w doprowadzeniu do rozejmu również okazały się bezowocne, bowiem pod koniec lipca 1920, ani Polacy ani bolszewicy nie byli zainteresowani przerwaniem walk. Sukcesem misji było obsadzenie generała Weyganda w roli doradcy szefa Sztabu Generalnego Wojska Polskiego generała Tadeusza Rozwadowskiego. W Bitwie Warszawskiej (13–25 sierpnia 1920) Weygand nie odegrał jednak wielkiej roli – udało mu się przekonać generała Władysława Sikorskiego o znaczeniu obronnym Wkry, ale inne sugestie dotyczące organizacji polskiej obrony były odrzucane. Generał Maxime Weygand opuścił Warszawę 25 sierpnia. We Francji witany był jako główny zwycięzca Bitwy Warszawskiej i odznaczony Krzyżem Wielkim Legii Honorowej.
Szef Misji Edgar Vincent D’Abernon swoje doświadczenia z okresu jej kierowania zawarł w książce "The eighteenth decisive battle of the world: Warsaw, 1920".

</doc>
<doc id="4247076" url="https://pl.wikipedia.org/wiki?curid=4247076" title="Andrzej Bielak">
Andrzej Bielak

Andrzej Bielak (ur. 13 lipca 1951 w Krakowie) – polski artysta, jubiler i złotnik.
Życiorys.
Urodził się 13 lipca 1951 r. w Krakowie. Mieszka i pracuje w Krakowie. Dyplom uzyskał w 1975 r. na Wydziale Mechanicznym Politechniki Krakowskiej. Od 1978 r. projektuje i wytwarza biżuterię Członek założyciel i Prezes Stowarzyszenia Twórców Form Złotniczych w latach 1991-2011. Od 1987 r. jest członkiem Cechu Złotników Krakowskich. Współorganizator i juror wielu wystaw i konkursów biżuterii w Polsce.Od 2002 r. jest właścicielem galerii BIELAK w Krakowie.
Prace jego autorstwa znajdują się w zbiorach:

</doc>
<doc id="4247082" url="https://pl.wikipedia.org/wiki?curid=4247082" title="Mount Brandon">
Mount Brandon

Mount Brandon (irl. "Cnoc Bréanainn", Wzgórze Brennana) – góra w Irlandii w hrabstwie Kerry. Jest najwyższym szczytem nienazwanego pasma w centralnej części półwyspu Dingle, 9. szczytem Irlandii oraz najwyższym leżącym poza Macgillycuddy’s Reeks. Wznosi się na wysokość 952 m n.p.m.
Nazwa góry pochodzi od Brendana Żeglarza – świętego Kościoła katolickiego. Na szczyt prowadzi szlak pielgrzymkowy, związany z jego kultem. Wedle tradycji, św. Brendan miał wypędzić z góry pogańskie bóstwo Crom Dubh.
U podnóża góry, po jej północnej stronie, położona jest wieś Brandon.
Góra była miejscem kilku katastrof lotniczych, m.in. należącego do Luftwaffe Focke-Wulfa Fw 200 20 sierpnia 1940, a także trzech alianckich samolotów w 1943 roku (w tym w grudniu Wellingtona z polskiego Dywizjonu 304). W największym z nich zginęło 10 osób.

</doc>
<doc id="4247091" url="https://pl.wikipedia.org/wiki?curid=4247091" title="II Liceum Ogólnokształcące im. dra Władysława Pniewskiego w Gdańsku">
II Liceum Ogólnokształcące im. dra Władysława Pniewskiego w Gdańsku



</doc>
<doc id="4247095" url="https://pl.wikipedia.org/wiki?curid=4247095" title="Rosslare Europort">
Rosslare Europort

Rosslare Europort () – port pasażerski i handlowy w południowo-wschodniej Irlandii. Obsługuje ruch pomiędzy Irlandią a Wielką Brytanią oraz Francją. Operatorem portu jest Iarnród Éireann – narodowy irlandzki przewoźnik kolejowy – dlatego też port jest dobrze skomunikowany z resztą kraju za pośrednictwem stacji kolejowej Rosslare Europort, z której pociągi kursują przez Wexford, Enniscorthy, Gorey, Arklow, Wicklow, Bray do Dublin Connolly.
Nabrzeża.
Port w Rosslare posiada cztery nabrzeża o następujących parametrach:
Połączenia promowe.
Z Rosslare odbywają się regularne rejsy w następujących kierunkach: Fishguard, Cherbourg (Stena Line), Pembroke Dock, Cherbourg, Roscoff (Iarnród Éireann), Saint-Nazaire, Gijón (LD Lines).

</doc>
<doc id="4247101" url="https://pl.wikipedia.org/wiki?curid=4247101" title="Ryszard Dźwiniel">
Ryszard Dźwiniel

Ryszard Jerzy Dźwiniel (ur. 3 lipca 1953 r. w Sokolicy) – polski technik technologii tkactwa; samorządowiec, wieloletni burmistrz Bielawy w latach 1998-2014.
Życiorys.
Urodził się w 1953 roku w Sokolicy w powiecie bartoszyckim w województwie warmińsko-mazurskim jako syn Kazimierza i Wandy Dźwinielów. W 1960 roku zamieszkał wraz z rodzicami w Bielawie, którzy przeprowadzili się tam w poszukiwaniu pracy. Ukończył tam kolejno szkołę podstawową oraz Technikum Włókiennicze (obecnie Zespół Szkół i Placówek Kształcenia Zawodowego w Bielawie), uzksykując tytuł zawodowy technika technologii tkactwa w 1973 roku. Po ukończeniu szkoły rozpoczął pracę w Bielawskich Zakładach Przemysłu Bawełnianego im. II Armii Wojska Polskiego "Bielbaw". W latach 80. XX wieku wstąpił do Polskiej Zjednoczonej Partii Robotniczej pełniąc do 1990 roku funkcję II i I sekretarza Komitetu Zakładowego w Bielbawie.
3 listopada 1998 roku uchwałą Rady Miasta Bielawa powołany został do pełnienia funkcji burmistrza Bielawy. W 2002 roku kandydował w pierwszych bezpośrednich wyborach na burmistrza Bielawy wygrywając już w I turze wynikiem 51,09%. Uzyskał reelekcję w kolejnych wyborach samorządowych w 2006 i 2010 roku. W 2014 roku przegrał w II turze z Piotrem Łyżwą, stosunkiem głosów 48,52% do 51,48%. W 2018 roku został radnym Rady Miasta Bielawa VIII kadencji z ramienia KWW Andrzeja Hordyja, który zwyciężył wybory w mieście.
Ma żonę, Urszulę, oraz dwoje dzieci.

</doc>
<doc id="4247102" url="https://pl.wikipedia.org/wiki?curid=4247102" title="Wybory parlamentarne w Uzbekistanie w w latach 2014–2015">
Wybory parlamentarne w Uzbekistanie w w latach 2014–2015



</doc>
<doc id="4247113" url="https://pl.wikipedia.org/wiki?curid=4247113" title="Jan van Galenstraat">
Jan van Galenstraat

Jan van Galenstraat – stacja metra w Amsterdamie, położona na linii 50 (zielonej). Została otwarta 28 maja 1997. W pobliżu stacji metra znajduje się szpital Sint Lucas Andreas. Istnieje możliwość przesiadki na tramwaj linii 13.

</doc>
<doc id="4247116" url="https://pl.wikipedia.org/wiki?curid=4247116" title="Postjesweg">
Postjesweg

Postjesweg – stacja metra w Amsterdamie, położona na linii 50 (zielonej). Została otwarta 28 maja 1997. Stacja znajduje się częściowo nad Robert Fruinlaan, z peronem na północ od tej ulicy. Na wschód od wejścia do stacji Robert Fruinlaan na moście Charley Toorop zamienia się w Postjesweg.

</doc>
<doc id="4247117" url="https://pl.wikipedia.org/wiki?curid=4247117" title="Put">
Put

Put – postać biblijna ze Starego Testamentu. Jeden z czterech synów Chama (wnuk Noego). Pismo Święte nie wymienia imiennie żadnego z potomków Puta. Wiadomo jednak, że wspierali oni Egipt. Jeremiasz wymienia ich spośród najemników faraona Necho II w bitwie pod Karkemisz z Nabuchodonozorem II. Ezechiel wspomina o najemnikach z Put w armii Tyru oraz wejściu w skład wojska Goga z Magog symbolicznej bitwy rozstrzygniętej w Apokalipsie.

</doc>
<doc id="4247118" url="https://pl.wikipedia.org/wiki?curid=4247118" title="Butla">
Butla



</doc>
<doc id="4247122" url="https://pl.wikipedia.org/wiki?curid=4247122" title="Las Guáranas">
Las Guáranas

Las Guáranas – miasto i gmina na Dominikanie, położone w północnej części prowincji Duarte. 
Opis.
Miasto założone 1998 roku, obecnie zajmuje powierzchnię 86,49 km² i liczy 10 371 mieszkańców 1 grudnia 2010.

</doc>
<doc id="4247124" url="https://pl.wikipedia.org/wiki?curid=4247124" title="Heemstedestraat">
Heemstedestraat

Heemstedestraat – stacja metra w Amsterdamie, położona na linii 50 (zielonej). Została otwarta 28 maja 1997. Stacja znajduje się na południu miasta i służy jako punkt komunikacyjny dla wielu biur, w tym World Fashion Centre.

</doc>
<doc id="4247130" url="https://pl.wikipedia.org/wiki?curid=4247130" title="Alexa &amp; Katie">
Alexa &amp; Katie

Alexa &amp; Katie – amerykański serial (sitcom), którego twórcą jest Heather Wordham
Wszystkie 13 odcinków pierwszej serii zostało udostępnionych 23 marca 2018 roku na platformie Netflix.
Fabuła.
Najlepsze przyjaciółki przez całe życie, Alexa i Katie, z niecierpliwością oczekują rozpoczęcia pierwszego roku nauki w szkole średniej. Obydwie zmagają się z kryzysem gdy Alexa odkrywa, że jest chora na raka i zaczyna leczyć się na tę chorobę. Kiedy Alexa traci włosy z powodu chemioterapii Katie goli swoją głowę w geście solidarności i wsparcia. Dziewczęta próbują poradzić sobie ze wszystkimi problemami, jakie zdaje się przynosić szkoła średnia podczas równoczesnego zmagania się z rakiem.
Produkcja.
8 kwietnia 2017 roku, platforma Netflix ogłosiła zamówie pierwszego sezon serialu, w którym tytułowe rolę zagrają: Paris Berelc i Isabel May
W czerwcu 2017 roku poinformowano, że do serialu dołączyli: Tiffani Thiessen jako Lori, Eddie Shin jako Dave, Emery Kelly jako Lucas, Finn Carr oraz Jolie Jenkins jako Jennifer.
W sierpniu 2017 roku ogłoszono, że w serialu zagrają: Kerri Medders, Jack Griffo i Merit Leighton
W połowie lutego 2019 roku Netflix ogłosił, że powstanie trzeci sezon.

</doc>
<doc id="4247131" url="https://pl.wikipedia.org/wiki?curid=4247131" title="Las Matas de Farfán">
Las Matas de Farfán

Las Matas de Farfán – miasto i gmina na Dominikanie, położone w zachodniej części prowincji San Juan. 
Opis.
Miasto założone 1998 roku, obecnie zajmuje powierzchnię 636,64 km² i liczy 23 161 mieszkańców 1 grudnia 2010.

</doc>
<doc id="4247133" url="https://pl.wikipedia.org/wiki?curid=4247133" title="Butla Woulfe'a">
Butla Woulfe'a



</doc>
<doc id="4247137" url="https://pl.wikipedia.org/wiki?curid=4247137" title="Erownuli Liga (2018)">
Erownuli Liga (2018)

Erownuli Liga 2018 był 30. sezonem najwyższej klasy rozgrywkowej w Gruzji w piłce nożnej. Rozgrywki rozpoczęły się 2 marca 2018, a zakończyły 8 grudnia 2018. Liga liczyła 10 zespołów. Każda z drużyn gra z każdym zespołem po 4 razy: 2 razy w rundzie wiosennej i 2 w jesiennej. Tytułu mistrzowskiego nie obroniła drużyna Torpedo Kutaisi. Nowym mistrzem Gruzji został zespół Saburtalo Tbilisi, dla którego był to pierwszy tytuł mistrzowski w historii klubu. Tytuł króla strzelców zdobyli ex-aequo Giorgi Gabedawa oraz Budu Ziwziwadze, którzy strzelili po 22 bramki.
Zasady rozgrywek.
W rozgrywkach brało udział 10 drużyn, walczących o tytuł mistrza Gruzji w piłce nożnej. Każda z drużyn rozegrała po 4 mecze ze wszystkimi przeciwnikami (razem 36 spotkań). 10. drużyna tabeli spadła do Erownuli Liga 2, a 8. i 9. wzięły udział w barażach o utrzymanie się w Erownuli Liga.
Tabela.
1Kolcheti 1913 Poti zostało ukarane odjęciem sześciu punktów.
Wyniki.
Każdy zespół gra z każdym po 4 spotkania – 2 w rundzie jesiennej i 2 w wiosennej.
Pierwsza runda.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Druga runda.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Baraże o Erownuli Ligę.
"Sioni Bolnisi wygrało w dwumeczu 4–0."
"WIT Georgia wygrało w dwumeczu 6–2."

</doc>
<doc id="4247138" url="https://pl.wikipedia.org/wiki?curid=4247138" title="Eleague">
Eleague

Eleague (forma stylizowana ELEAGUE) – profesjonalna liga sportu elektronicznego założona 24 maja 2016 roku. Pierwsze rozgrywki ligowe w Eleague odbywały się w grze "", gdzie w 10-tygodniowych sezonach zmierzały się ze sobą 24 drużyny. Z czasem liczbę drużyn zredukowano jednak do 16. Mecze rozgrywane są w placówce Turner Studios w Atlancie.
W kolejnych sezonach Eleague dodano turnieje w inne gry takie jak "Street Fighter", czy też "Rocket League". Od 2017 roku Eleague jest także organizatorów mistrzostw świata (tzw. majorów) w "CS:GO". Dotychczas Eleague było organizatorem dwóch takich turniejów: w (2017) oraz w (2018).

</doc>
<doc id="4247149" url="https://pl.wikipedia.org/wiki?curid=4247149" title="Turka (miasto)">
Turka (miasto)



</doc>
<doc id="4247153" url="https://pl.wikipedia.org/wiki?curid=4247153" title="Steve Bracey">
Steve Bracey

Stephen Henry Bracey (ur. 1 sierpnia 1950 w Nowym Jorku, zm. 14 lutego 2006) – amerykański koszykarz, występujący na pozycji rozgrywającego, mistrz NBA z 1975.

</doc>
<doc id="4247155" url="https://pl.wikipedia.org/wiki?curid=4247155" title="Zinków (obwód połtawski)">
Zinków (obwód połtawski)



</doc>
<doc id="4247156" url="https://pl.wikipedia.org/wiki?curid=4247156" title="Willis Alston">
Willis Alston

Willis Alston (ur. w 1769 w hrabstwie Halifax, zm. 10 kwietnia 1837 w Halifax) – amerykański polityk.
Biografia.
Urodził się w 1769 roku w hrabstwie Halifax. Ukończył Princeton College, a następnie zaangażował się w działalność rolniczą. W latach 1790–1792 i 1794–1796 był członkiem legislatury stanowej Karoliny Północnej. W 1798 roku został wybrany do Izby Reprezentantów, z ramienia Partii Demokratyczno-Republikańskiej. Funkcję kongresmana pełnił do 1815 roku. W latach 1820–1824 ponownie zasiadał w legislaturze stanowej, a w 1825 objął mandat w izbie niższej Kongresu. W 1830 roku postanowił nie ubiegać się o reelekcję i powrócił do pracy rolniczej. Zmarł 10 kwietnia 1837 w Halifax.

</doc>
<doc id="4247157" url="https://pl.wikipedia.org/wiki?curid=4247157" title="Ławrentij Zyzanij-Tustanowski">
Ławrentij Zyzanij-Tustanowski

Ławrentij Zyzanij-Tustanowski, w wersji spolszczonej Wawrzyniec Zyzani-Tustanowski (ur. ok. 1560, zm. ok. 1634) – ruski językoznawca, pisarz, tłumacz, nauczyciel, teolog i protojerej. Autor podręczników do nauki języka cerkiewnosłowiańskiego. Napisał jego gramatykę i elementarz, który został uzupełniony o pierwszy słownik cerkiewnosłowiańsko-ruski "Leksis syricz reczenija wkratci sobrany i iz słowenskaho jazyk na prostyj ruskij dialekt istołkowany" (Wilno 1596).

</doc>
<doc id="4247158" url="https://pl.wikipedia.org/wiki?curid=4247158" title="Orkiestra Filharmonii Poznańskiej">
Orkiestra Filharmonii Poznańskiej

Orkiestra Filharmonii Poznańskiej – polska orkiestra symfoniczna grająca od 1947 r., przynależąca do Filharmonii Poznańskiej im. Tadeusza Szeligowskiego.
Historia.
Pierwszy występ Orkiestry Filharmonii Poznańskiej odbył się 10 listopada 1947 roku (pod batutą dyrygenta – Stanisława Wisłockiego)

</doc>
<doc id="4247159" url="https://pl.wikipedia.org/wiki?curid=4247159" title="Wawrzyniec Zyzani-Tustanowski">
Wawrzyniec Zyzani-Tustanowski



</doc>
<doc id="4247160" url="https://pl.wikipedia.org/wiki?curid=4247160" title="Butla (obwód lwowski)">
Butla (obwód lwowski)



</doc>
<doc id="4247162" url="https://pl.wikipedia.org/wiki?curid=4247162" title="Lucjusz Postumiusz Megellus">
Lucjusz Postumiusz Megellus

Lucjusz Postumiusz Megellus – polityk i generał rzymski. Był synem Lucjusza Postumiusza Megellusa, który sprawował urząd konsula trzykrotnie między 305 p.n.e. a 291 p.n.e. Młodszy Megellus w 262 p.n.e. w trzecim roku I wojny punickiej został wybrany konsulem, drugim konsulem na ten rok został Kwintus Mamiliusz Witulus. Wraz z nim wylądował z oddziałami wojskowymi na Sycylii i wziął udział w oblężeniu Agrigentum, które zakończyło się sukcesem i zdobyciem miasta.
W 253 p.n.e. doszło do nietypowej sytuacji, w której Megellus został obrany cenzorem i pretorem na ten sam rok. W tym samym roku zmarł podczas pełnienia urzędów.

</doc>
<doc id="4247163" url="https://pl.wikipedia.org/wiki?curid=4247163" title="Echo powiatu">
Echo powiatu



</doc>
<doc id="4247172" url="https://pl.wikipedia.org/wiki?curid=4247172" title="Butla (Ukraina)">
Butla (Ukraina)



</doc>
<doc id="4247183" url="https://pl.wikipedia.org/wiki?curid=4247183" title="Eugeniusz Szubert">
Eugeniusz Szubert



</doc>
<doc id="4247184" url="https://pl.wikipedia.org/wiki?curid=4247184" title="Eugeniusz II Szubert">
Eugeniusz II Szubert



</doc>
<doc id="4247187" url="https://pl.wikipedia.org/wiki?curid=4247187" title="Derrek Dickey">
Derrek Dickey

Derrek Dickey (ur. 20 marca 1951 w Cincinnati, zm. 25 czerwca 2002 w Sacramento) – amerykański koszykarz występujący na pozycji niskiego skrzydłowego, mistrz NBA z 1975. Po zakończeniu kariery zawodniczej komentator spotkań Uniwersytetu w Cincinnati, Sacramento Kings oraz Chicago Bulls w stacji ESPN.
W 1975 ustanowił rekord finałów NBA, trafiając 73,9% rzutów z gry.
Zmarł na zawał serca.

</doc>
<doc id="4247190" url="https://pl.wikipedia.org/wiki?curid=4247190" title="Autostrada A19 (Portugalia)">
Autostrada A19 (Portugalia)

Autostrada A19 (port. "Autoestrada A19", "Variante da Batalha") – autostrada w środkowej Portugalii.
Autostrada łączy stolicę dystryktu Leirię z pobliską Batalhą. Jest częścią i stanowi ona alternatywę dla drogi , biegnącej w pobliżu Klasztoru w Batalha.

</doc>
<doc id="4247191" url="https://pl.wikipedia.org/wiki?curid=4247191" title="Akademia Fonograficzna">
Akademia Fonograficzna

Akademia Fonograficzna (AF) – polska organizacja branżowa odpowiedzialna za najważniejsze nagrody polskiego przemysłu fonograficznego - Fryderyki. Składa się z ponad 1300 osób, tj. wykonawców, twórców, pracowników branży fonograficznej oraz dziennikarzy muzycznych. Powołano ją w 1998 roku uchwałą Walnego Zgromadzenia Członków ZPAV (ZPAV jest od początku, tj. 1995 r. organizatorem nagród), a działalność rozpoczęła w 1999. Co roku liczba członków AF powiększa się o kolejnych nominowanych do Fryderyków i ew. o osoby zgłoszone przez aktualnych członków.

</doc>
<doc id="4247192" url="https://pl.wikipedia.org/wiki?curid=4247192" title="Mistrzostwa Świata w Łyżwiarstwie Figurowym 2019">
Mistrzostwa Świata w Łyżwiarstwie Figurowym 2019

Mistrzostwa świata w łyżwiarstwie figurowym 2019 – zawody rangi mistrzowskiej w łyżwiarstwie figurowym, które odbywały się od 18 do 24 marca 2019 w hali Saitama Super Arena w Saitamie.
Podczas zawodów rozgrywane były konkurencje solistów, solistek, par sportowych oraz par tanecznych. Ostateczne wyniki będą miały wpływ na liczbę zawodników, jaką dany kraj będzie mógł wystawić na Mistrzostwa Świata 2020.
W konkurencji solistów tytuł mistrzowski obronił Amerykanin Nathan Chen, zaś w konkurencji solistek pierwszy tytuł mistrzyni świata wywalczyła Rosjanka Alina Zagitowa. W parach sportowych zwyciężyli Chińczycy Sui Wenjing i Han Cong, natomiast w parach tanecznych czwarty tytuł mistrzowski zdobyli Francuzi Gabriella Papadakis i Guillaume Cizeron.
Kwalifikacje.
W mistrzostwach świata mogli brać udział zawodnicy z państw należących do Międzynarodowej Unii Łyżwiarskiej (ISU), którzy ukończyli 15 lat przed dniem 1 lipca 2018. Na podstawie wyników Mistrzostw Świata 2018, każdy kraj mógł wystawić od jednego do trzech zawodników w każdej konkurencji. Warunkiem uczestnictwa zawodników wytypowanych przez krajową federację jest uzyskanie minimalnej oceny technicznej (TES) na międzynarodowych zawodach ISU w sezonie bieżącym lub poprzednim. Punkty za oba programy mogą być zdobyte na różnych zawodach. Międzynarodowa Unia Łyżwiarska akceptuje wyniki, jeśli zostały uzyskane podczas zawodów międzynarodowych uznawanych przez ISU. Minimalna ocena techniczna musi zostać osiągnięta co najmniej 21 dni przed pierwszym oficjalnym dniem treningowym mistrzostw.
Ze względów na zmiany w systemie oceniania pomiędzy sezonem 2017-2018 i sezonem 2018-2019 wymagana minimalna ocena techniczna (TES) została dostosowana dla wyników osiągniętych w obu sezonach.
Na podstawie wyników Mistrzostw Świata 2018, kraje mają prawo wystawić następującą liczbę zawodników/par w poszczególnych konkurencjach:
Rekordy świata.
W trakcie zawodów ustanowiono następujące rekordy świata (GOE±5):
Wyniki.
Pary taneczne.
Wzorem tańca rytmicznego było "Tango Romantica".
Medaliści.
Nota łączna.
Medaliści mistrzostw po zsumowaniu punktów za oba programy/tańce w poszczególnych konkurencjach:
Program/taniec dowolny.
Zdobywcy małych medali za drugi segment zawodów tj. program/taniec dowolny:
Program krótki/taniec rytmiczny.
Zdobywcy małych medali za pierwszy segment zawodów tj. program krótki lub taniec rytmiczny:

</doc>
<doc id="4247194" url="https://pl.wikipedia.org/wiki?curid=4247194" title="Diana Der Hovanessian">
Diana Der Hovanessian

Diana Der Hovanessian (ur. 21 maja 1934 w Worcester, Massachusetts, zm. 1 marca, 2018) – armeńsko-amerykańska poetka i pisarka. 
Życiorys.
Urodziła się w Worcester, Massachusetts w armeńskiej rodzinie. Studiowała w Boston University, następnie kontynuowała naukę w Uniwersytecie Harvarda. Spora część jej twórczości poświęcona jest Armenii oraz armeńskiej diasporze, jest autorką około dwudziestu pięciu książek. Była profesorem literatury amerykańskiej w Państwowym Uniwersytecie w Erywaniu.

</doc>
<doc id="4247195" url="https://pl.wikipedia.org/wiki?curid=4247195" title="Castlestorm">
Castlestorm

Castlestorm – komputerowa gra strategiczna wyprodukowana i wydana przez węgierskie studio Zen Studios. Gra została wydana 29 maja 2013 na platformę Xbox 360, a w późniejszym okresie PC, PlayStation 3, PlayStation Vita, Wii U. Gra w wersji Definitive Edition została wydana w 2014 roku na PlayStation 4 i Xbox One. W 2017 roku na PlayStation 4 została wydana wersja Virtual Reality.
Ścieżka dźwiękowa.
Ścieżka dźwiękowa pod tytułem "Castlestorm Original Soundtrack" została wykonana przez Norwega o pseudonimie Waterflame, a została ona wydana tego samego dnia co sama gra.

</doc>
<doc id="4247205" url="https://pl.wikipedia.org/wiki?curid=4247205" title="Z Tobą nie umiem wygrać">
Z Tobą nie umiem wygrać

Z tobą nie umiem wygrać – piosenka i singel Ani Dąbrowskiej ze składanki największych przebojów piosenkarki pt. "The Best of". Nominacja do Fryderyka 2018 w kategorii Utwór Roku.

</doc>
<doc id="4247206" url="https://pl.wikipedia.org/wiki?curid=4247206" title="Wieża rycerska w Rakowicach Wielkich">
Wieża rycerska w Rakowicach Wielkich

Wieża rycerska w Rakowicach Wielkich – mieszkalna wieża rycerska o charakterze obronnym w Rakowicach Wielkich w powiecie lwóweckim, wpisana do rejestru zabytków nieruchomych województwa dolnośląskiego. Jedna z dwóch zabytkowych wież mieszkalnych w Rakowicach Wielkich.
Historia.
Wieżę w pobliżu rzeki Bóbr wybudował po 1491 roku rycerz Georg Zedlitz, któremu przypadła w spadku duża część Rakowic Wielkich. Podobną budowlę wzniósł drugi ze spadkobierców – Zygmunt Zedlitz, który w podobnym okresie w sąsiedniej wsi Radłówka wzniósł dwór obronny z wieżą, obecnie zwany zamkiem w Radłówce. We wsi Rakowice Wielkie, położonej nad potokiem Rakówka, istniały co najmniej od późnego średniowiecza dwa folwarki – książęcy i miejski, a siedzibą ich zarządców były wieże mieszkalne. Starsza z nich należała do miasta Lwówka Śląskiego, stąd też inna nazwa wieży rycerskiej w Rakowicach Wielkich – wieża miejska.
Zabytek od całkowitej destrukcji w okresie powojennym ocalił fakt umiejscowienia w budynku magazynu, dzięki czemu zabezpieczono go powierzchownymi naprawami oraz niewielkimi remontami.
Opis.
Czworoboczna, trójkondygnacyjna budowla na planie prostokąta (9 m na 8,5 m), wzniesiona z łamanego piaskowca, wzmocnionego w narożach kamiennymi ciosami. Wejście do budynku prowadzi przez dwuskrzydłowe drzwi zamykane od wewnątrz przesuwanym ryglem. Położone tuż przy wejściu drewniane schody prowadzą na wyższe piętra. Pierwotne wejście do tej trzykondygnacyjnej budowli znajdowało się na samej górze wieży, na zachodniej elewacji budynku. Obecnie otwór po tym wejściu, choć widoczny, jest zamurowany, a nowe wejście zostało wyraźnie wybite w ścianie w czasach późniejszych. Na górnym piętrze, na ścianie wokół wieży, zamontowane są piaskowcowe wsporniki, które pierwotnie podtrzymywały drewniany ganek obronny mający otwory strzelnicze w podłodze i ścianach. Wchodzono nań przez dwuramienny portal położony na tym samym piętrze. Obronny charakter uzupełniało czternaście wąskich okien strzelniczych (15 na 60 cm) umiejscowionych na wszystkich kondygnacjach. Ganek, otwory strzelnicze i położony mur obwodowy miały bardziej znaczenie symboliczne i prestiżowe, aniżeli obronne. Folwark z wieżą był łatwym celem do zdobycia z powodu braku kamiennych sklepień, które wzmacniałyby konstrukcję. Poszczególne elementy folwarku inspirowane były ówczesną modą na stawianie gotyckich warowni. Charakterystyczne dla budowli są wąskie, szczelinowe otwory okienne, które częściowo są monolityczne. Wieża rycerska nosi jeszcze ślady dawnego wyposażenia. W XVIII wieku rozebrano czterospadowy drewniany dach i budynek nakryto dachem mansardowym. Z czasem, po licznych przebudowach, usunięto trzecie piętro wieży.
Wieża liczy trzy kondygnacje:

</doc>
<doc id="4247210" url="https://pl.wikipedia.org/wiki?curid=4247210" title="Las Terrenas">
Las Terrenas

Las Terrenas – miasto i gmina na Dominikanie, położone w północnej części prowincji Samaná nad Atlantykiem.
Opis.
Obecnie miasto jest popularnym ośrodkiem turystycznym, zajmuje powierzchnię 104,35 km², 1 grudnia 2010 liczyło 18 829 mieszkańców . W mieście znajduje się port lotniczy El Portillo.

</doc>
<doc id="4247229" url="https://pl.wikipedia.org/wiki?curid=4247229" title="7 (album Voo Voo)">
7 (album Voo Voo)

7 (czyt. „Siedem”) – dwudziesty szósty album studyjny polskiego zespołu post-rockowego Voo Voo, wydany 7 marca 2017 przez Art2 Music.
Płyta uzyskała nominację do nagrody Fryderyka 2018 w kategorii Album Roku - Alternatywa.
Nagrania uzyskały status złotej płyty.

</doc>
<doc id="4247237" url="https://pl.wikipedia.org/wiki?curid=4247237" title="Bezsenni (cykl s-f)">
Bezsenni (cykl s-f)

Bezsenni () – cykl utworów amerykańskiej pisarki science fiction Nancy Kress. Cykl narodził się z mikropowieści „Hiszpańscy żebracy” ("Beggars in Spain", Asimov’s Science Fiction 1991, publikacja polska Nowa Fantastyka 1994 nr 8-9), która otrzymała zarówno nagrodę Hugo jak i Nebulę. Powieść była również nominowana do tych nagród.
Cykl opowiada o świecie, w którym prace genetyków doprowadziły do wyeliminowania genu odpowiedzialnego za konieczność snu. Brak potrzeby snu oznacza, że ludzie mają do dyspozycji więcej czasu, który mogą wykorzystać na naukę. Bezsenni okazują się mądrzejsi od reszty ludzi, z czasem zajmują więc dominować w społeczeństwie. Spotykają się z falą niechęci, a potem ataków. 
Tytułowa fraza „hisz­pań­scy że­bra­cy” określa w świecie Bezsennych ludzi starego porządku, którzy niczego nie mogą zaoferować i są tylko ciężarem dla produktywnych jednostek.
Trylogia "Bezsennych".
Oprócz powieści w skład cyklu wchodzi także opowiadanie "Nie budźcie śpiących psów" ("Sleeping Dogs") opublikowane w antologii Dalekie Horyzonty.

</doc>
<doc id="4247243" url="https://pl.wikipedia.org/wiki?curid=4247243" title="WWE Greatest Royal Rumble">
WWE Greatest Royal Rumble

Greatest Royal Rumble – gala wrestlingu wyprodukowana przez federację WWE dla zawodników z brandów Raw i SmackDown. Odbyła się 27 kwietnia 2018 w King Abdullah International Stadium w Dżuddzie w Arabii Saudyjskiej. Emisja była przeprowadzana na żywo za pośrednictwem WWE Network oraz w systemie pay-per-view.
Podczas gali odbył się pierwszy w historii 50-osobowy Royal Rumble match, który wygrał Braun Strowman, a także pojedynki o wszystkie tytuły mężczyzn głównego rosteru. Brock Lesnar obronił WWE Universal Championship w steel cage matchu pokonując Romana Reignsa. Ponadto The Undertaker pokonał Ruseva w casket matchu, zaś walka AJ Stylesa z Shinsuke Nakamurą o WWE Championship zakończyła się podwójnym wyliczeniem poza ringowym.
Produkcja.
Przygotowania.
Greatest Royal Rumble oferowało walki profesjonalnego wrestlingu z udziałem wrestlerów należących do brandów Raw i SmackDown. Oskryptowane rywalizacje (storyline’y) kreowane były podczas cotygodniowych gal "Raw", "SmackDown Live" oraz ekskluzywnej dla dywizji cruiserweight "205 Live". Wrestlerzy są przedstawieni jako heele (negatywni, źli zawodnicy i najczęściej wrogowie publiki) i face’owie (pozytywni, dobrzy i najczęściej ulubieńcy publiki), którzy rywalizują pomiędzy sobą w seriach walk mających budować napięcie. Kulminacją rywalizacji jest walka wrestlerska lub ich seria.
5 marca 2018 WWE i Saudi General Sports Authority ogłosiło, że 27 kwietnia odbędzie się gala Greatest Royal Rumble zorganizowana w Dżuddzie w Arabii Saudyjskiej. Zorganizowanie gali jest częścią rozpoczęcia 10-letniej strategicznej i marketingowej współpracy z Saudi General Sports Authority, co ma pomóc w rozwinięciu programu krajowego „Saudi Vision 2030” – poprawienia wizerunku i ekonomii kraju.
19 marca WWE ogłosiło, że prócz 50-osobowego Royal Rumble matchu, podczas gali odbędzie się siedem walk mistrzowskich o WWE Championship, WWE Universal Championship, WWE Intercontinental Championship, WWE United States Championship, WWE Raw Tag Team Championship, WWE SmackDown Tag Team Championship i WWE Cruiserweight Championship.
22 marca potwierdzono, że gala będzie emitowana za pośrednictwem WWE Network, a także w systemie pay-per-view w Stanach Zjednoczonych i międzynarodowo.
W kwietniu federacja prowadziła nabory nowych potencjalnych wrestlerów z Arabii Saudyjskiej. WWE zaoferowało ośmiu adeptom dalsze treningi w federacji.
Rywalizacje.
9 kwietnia ogłoszono, że Brock Lesnar, który podpisał kolejny kontrakt z WWE, będzie bronił Universal Championship w steel cage matchu z Romanem Reignsem, co zwiastowało ich rewanż z WrestleManii 34. Tego samego dnia podczas odcinka tygodniówki "Raw", Reigns okazał złość, gdyż nikt nie powiedział mu o jego przyszłych walkach i oponentach, wyodrębniając jego rewanż z Lesnarem. Po chwili na arenę wkroczył Samoa Joe, który wyzwał do go walki na majowej gali Backlash, po czym obiecał, że po przegranej z Lesnarem, zostanie pokonany również przez niego.
26 marca WWE potwierdziło organizację ladder matchu o Intercontinental Championship pomiędzy Sethem Rollinsem, Finnem Bálorem, Samoa Joe i ówczesnym mistrzem The Mizem. Na WrestleManii 34, The Miz utracił mistrzostwo na rzecz Rollinsa. Podczas trwającego draftu „Superstar Shake-up”, Miz i Joe zostali przeniesieni do brandu SmackDown, zaś Rollins i Bálor pozostali zawodnikami brandu Raw.
26 marca ogłoszono, że Cesaro i Sheamus będą bronić swoich Raw Tag Team Championship w walce z The Hardy Boyz (Jeffem i Mattem Hardym). Na WrestleManii 34, Cesaro i Sheamus utracili tytuły na rzecz Brauna Strowmana i 10-letniego Nicholasa. Dzień później podczas odcinka "Raw", Strowman i Nicholas zrzekli się mistrzostw, gdyż Nicholas (wedle scenariusza) nie mógł regularnie występować dla federacji. Generalny menadżer brandu Raw Kurt Angle ogłosił organizację turnieju „Tag Team Eliminator” o zwakowane tytuły. Jako pierwszych finalistów wyznaczył Cesaro i Sheamusa. Matt Hardy i Bray Wyatt pokonali Titus Worldwide (Apollo Crewsa i Titusa O'Neila) oraz The Revival (Dasha Wildera i Scotta Dawsona), dzięki czemu dotarli do finału. Wskutek trwającego draftu „Superstar Shake-up”, 17 kwietnia Cesaro i Sheamus zostali przeniesieni do brandu SmackDown.
Na WrestleManii 34, The Bludgeon Brothers (Harper i Rowan) pokonali The Usos (Jey'a i Jimmy'ego Uso) oraz The New Day (Big E i Kofi'ego Kingstona) w triple threat tag team matchu, zdobywając SmackDown Tag Team Championship. Dwa dni później podczas odcinka "SmackDown Live", The Usos pokonali The New Day i stali się pretendentami do tytułów The Bludgeon Brothers na gali Greatest Royal Rumble.
26 marca do karty walk dodano pojedynek Johna Ceny z Triple H'em.
11 kwietnia, na trzy dni po pokonaniu Johna Ceny na WrestleManii 34, The Undertaker został wyznaczony do walki z Rusevem w casket matchu, lecz dzień później Rusev został zastąpiony przez Chrisa Jericho. Wedle scenariusza zostało wyjaśnione tym, że żona Ruseva, Lana, poprosiła władze WWE o usunięcie męża z niebezpiecznego rodzaju walki. 16 kwietnia Rusev został przywrócony jako oponent The Undertakera, zaś Jericho został dopisany do listy uczestników 50-osobowego Royal Rumble matchu.
Na WrestleManii 34, Jinder Mahal pokonał Randy'ego Ortona, Bobby'ego Roode'a i Ruseva w fatal 4-way matchu, zdobywając United States Championship. 16 kwietnia podczas odcinka "Raw", Mahal został przeniesiony do brandu Raw i tej samej nocy utracił swój tytuł na rzecz Jeffa Hardy'ego. Po walce ogłosił, że swoją klauzulę rewanżową wykorzysta podczas gali Greatest Royal Rumble. Dzień później Hardy został przeniesiony do brandu SmackDown.
Również na WrestleManii 34, AJ Styles skutecznie obronił WWE Championship w walce z Shinsuke Nakamurą. Po walce Nakamura podarował pas przeciwnikowi, lecz po chwili wykonał mu cios w krocze, a także "Kinshasę", wskutek czego stał się antagonistą. 17 kwietnia podczas odcinka tygodniówki "SmackDown Live", Nakamura ponowił atak na Stylesie, po czym ogłoszono, że ich rewanż odbędzie się podczas gali Greatest Royal Rumble.
Podczas pre-show WrestleManii 34, Cedric Alexander pokonał Mustafę Ali'ego i wygrał turniej o zwakowany WWE Cruiserweight Championship. Dwa dni później podczas odcinka tygodniówki "205 Live", Buddy Murphy zaatakował nowego mistrza podczas jego celebracji w ringu. Murphy miał zmierzyć się z Alexandrem o tytuł podczas gali Greatest Royal Rumble, lecz podczas obowiązkowego ważenia zawodników okazało się, że przekroczył limit wagi o 2 funty; do czasu zmniejszenia wagi został zawieszony w występach. Generalny menadżer "205 Live" Drake Maverick ogłosił organizację gauntlet matchu, którego zwycięzca stanie się nowym przeciwnikiem Alexandra. Walkę zorganizowano 24 kwietnia podczas epizodu "205 Live", a wygrał ją Kalisto.

</doc>
<doc id="4247254" url="https://pl.wikipedia.org/wiki?curid=4247254" title="Theodor Körner (polityk)">
Theodor Körner (polityk)



</doc>
<doc id="4247259" url="https://pl.wikipedia.org/wiki?curid=4247259" title="João Lourenço (polityk)">
João Lourenço (polityk)



</doc>
<doc id="4247261" url="https://pl.wikipedia.org/wiki?curid=4247261" title="Filostachys">
Filostachys

Filostachys ("Phyllostachys" Siebold &amp; Zuccarini) – rodzaj bambusów należący do rodziny wiechlinowatych (traw). Obejmuje około 80 gatunków występujących na stanowiskach naturalnych w Chinach, a introdukowanych do wielu innych azjatyckich krajów.
Wybrane gatunki znajdują zastosowanie jako rośliny ozdobne, niektóre z nich mogą być z powodzeniem uprawiane w warunkach klimatycznych Polski.
Morfologia.
Charakterystyczny dla rodzaju jest rozłogowy typ wzrostu. Pędy z bruzdą, lub przynajmniej spłaszczone po stronie gdzie wyrastają gałązki. W węźle zazwyczaj po dwie gałązki. Liście średnie lub małe, wąskie, z wierzchu gładkie, ale od spodu często z włoskami wzdłuż nerwów.
Systematyka.
Rodzaj należący do rodziny wiechlinowatych ("Poaceae"), rzędu wiechlinowców ("Poales"). W obrębie rodziny należy do podrodziny "Bambusoideae", plemienia "Bambuseae".
Gromada okrytonasienne ("Magnoliophyta" Cronquist), podgromada "Magnoliophytina" Frohne &amp; U. Jensen ex Reveal, klasa jednoliścienne ("Liliopsida" Brongn.), podklasa komelinowe ("Commelinidae" Takht.), nadrząd "Juncanae" Takht., rząd wiechlinowce ("Poales" Small), rodzina wiechlinowate ("Poaceae" (R. Br.) Barnh.), rodzaj filostachys.

</doc>
<doc id="4247262" url="https://pl.wikipedia.org/wiki?curid=4247262" title="Armen Sarkisjan (polityk)">
Armen Sarkisjan (polityk)



</doc>
<doc id="4247264" url="https://pl.wikipedia.org/wiki?curid=4247264" title="Ziaur Rahman (polityk)">
Ziaur Rahman (polityk)



</doc>
<doc id="4247265" url="https://pl.wikipedia.org/wiki?curid=4247265" title="Tu (album)">
Tu (album)

Tu – czwarty album polsko-łemkowskiej grupy muzycznej LemON, wydany 24 marca 2017 przez Jake Vision / Warner Music Poland (nr kat. 01902 9 58345 6 2). Nominowany do Fryderyka 2018 w kategorii Album Roku - Alternatywa.
Lista utworów.
Opracowano na podstawie materiału źródłowego.

</doc>
<doc id="4247266" url="https://pl.wikipedia.org/wiki?curid=4247266" title="Scott McTominay">
Scott McTominay

Scott Francis McTominay (ur. 8 grudnia 1996 w Lancaster) – szkocki piłkarz angielskiego pochodzenia występujący na pozycji pomocnika w angielskim klubie Manchester United oraz w reprezentacji Szkocji. Uczestnik Mistrzostw Europy 2021.
Kariera klubowa.
McTominay dołączył do akademii Manchesteru United w wieku 5 lat. 30 kwietnia 2017 roku znalazł się po raz pierwszy na ławce rezerwowych podczas ligowego spotkania przeciwko Swansea City. W Manchesterze United zadebiutował 7 maja 2017 roku w przegranym 2:0 meczu przeciwko Arsenalowi, zmieniając w 85 minucie spotkania Juana Matę. Swoją pierwszą bramkę dla Manchesteru United strzelił 2 kwietnia 2019 roku w przegranym 2:1 meczu z Wolverhampton Wanderers.
Kariera reprezentacyjna.
McTominay urodził się w Anglii jednak dzięki pochodzeniu swojego ojca mógł również reprezentować Szkocję. Brał udział w zgrupowaniach kadr młodzieżowych szkockiej reprezentacji jednak nie wystąpił w żadnym spotkaniu. Dzięki regularnym występom w Manchesterze United zaczął wzbudzać zainteresowanie selekcjonerów seniorskich reprezentacji Anglii i Szkocji. Na początku marca 2018 roku zadeklarował chęć grania dla Szkocji. Jeszcze w tym samym miesiącu otrzymał powołanie na dwa towarzyskie spotkania z Kostaryką i Węgrami. W reprezentacji Szkocji zadebiutował 23 marca 2018 roku w przegranym 0:1 meczu przeciwko Kostaryce, w 58 minucie spotkania został zmieniony przez Stuarta Armstronga.

</doc>
<doc id="4247268" url="https://pl.wikipedia.org/wiki?curid=4247268" title="Saga Centrum Galaktyki">
Saga Centrum Galaktyki

Centrum Galaktyki () – cykl utworów hard science fiction amerykańskiego pisarza Gregory'ego Benforda. 
Cykl opowiada o nierównej walce niedobitków ludzkości ze sztuczną inteligencją. 
Zawartość.
Oprócz powieści w skład cyklu wchodzi także opowiadanie "Głód nieskończoności" ("A Hunger for the Infinite") opublikowane w antologii Dalekie Horyzonty.
Ekranizacja.
W 2001 roku reżyser Jan de Bont zapowiadał realizację serialu na podstawie cyklu, który miałaby zrealizować stacja Viacom.

</doc>
<doc id="4247269" url="https://pl.wikipedia.org/wiki?curid=4247269" title="Eduardo Frei (starszy)">
Eduardo Frei (starszy)



</doc>
<doc id="4247275" url="https://pl.wikipedia.org/wiki?curid=4247275" title="Jenner B. M. Armour">
Jenner B. M. Armour



</doc>
<doc id="4247276" url="https://pl.wikipedia.org/wiki?curid=4247276" title="Patrice Lauzon">
Patrice Lauzon

Patrice Lauzon (ur. 26 listopada 1975 w Montrealu) – kanadyjski łyżwiarz figurowy, startujący w parach tanecznych z Marie-France Dubreuil. Uczestnik igrzysk olimpijskich (2002, 2006), dwukrotny wicemistrz świata (2006, 2007), medalista mistrzostw czterech kontynentów (zwycięstwo w 2007 roku), medalista finału Grand Prix oraz 5-krotny mistrz Kanady (2000, 2004–2007). Po zakończeniu kariery 20 maja 2008 roku został trenerem par tanecznych w Montrealu.
Życie prywatne.
Patrice Lauzon urodził się w Montrealu w prowincji Kanady Quebec. Po zakończeniu kariery amatorskiej Lauzon ożenił się ze swoją partnerką sportową Marie-France Dubreuil, z którą występował w parach tanecznych przez 13 lat. Ślub odbył się w sierpniu 2008 r. podczas ceremonii w Auberge Le Saint-Gabriel w Montrealu. 24 grudnia 2010 r. w szpitalu Pierre Le-Gardeur w Montrealu na świat przyszła ich córka Billie-Rose.
Kariera sportowa.
Patrice rozpoczął współpracę z Marie-France Dubreuil w 1995 r. Początki były bardzo trudne, więc Marie-France pracowała w trzech różnych miejscach, a Patrice w sklepie swojego ojca, by sfinansować jazdę na łyżwach. 
Do 2001 roku trenowali pod okiem Sylvie Fullum i Francois Vallee. Natomiast od 2002 r. zaczęli współpracę z Muriel Boucher-Zazoui we francuskim Lyonie, co po kilku latach zaowocowało sukcesami. Do 2005 r. zajmowali miejsca na podium w poszczególnych konkursach Grand Prix oraz stawali na podium mistrzostw czterech kontynentów zdobywając dwa srebra i brąz, a także mieli na swoim koncie trzy tytułu mistrzów i trzy tytuły wicemistrzów Kanady. Ich debiut olimpijski miał miejsce podczas igrzysk olimpijskich 2002 w Salt Lake City i zajęli wówczas 12-ste miejsce.
Sezon 2005/06 był dnia nich przełomowy pod względem osiąganych rezultatów. Oprócz zdobycia czwartego tytułu mistrzów Kanady, Dubreuil/Lauzon odnieśli pierwsze zwycięstwa w zawodach rangi Grand Prix - wygrali Skate Canada oraz NHK Trophy, natomiast w finale Grand Prix zdobyli brązowy medal ustępując duetowi rosyjskiemu Nawka/Kostomarow oraz duetowi ukraińskiemu Hruszina/Honczrow. Stali się tym samym jednym z pretendentów do medalu na igrzyskach olimpijskich w Turynie. Ich udział na drugiej olimpiadzie został przerwany poważnie wyglądającym upadkiem Marie-France podczas jednego z najtrudniejszych podnoszeń w tańcu oryginalnym podczas którego Marie-France trzymała się jedynie ramienia Patrice. Upadek miał miejsce tuż przed zakończeniem tańca, dlatego para była w stanie dokończyć występ, jednak kontuzja okazała się na tyle bolesna, że postanowili zrezygnować z prezentacji tańca dowolnego i dalszego uczestnictwa w zawodach.
Po rozczarowaniu olimpijskim Dubreuil/Lauzon zdecydowali się wystąpić w sezonie 2006/07, który był ich najlepszym w całej karierze. 
Zdobyli oni piąty tytuł mistrzów Kanady, powtórzyli zwycięstwa na Skate Canada oraz NHK Trophy, a w finale Grand Prix wygrali srebrny medal. W lutym 2007 r. zostali mistrzami czterech kontynentów, co było ich jedynym złotym medalem w karierze. Na zakończenie sezonu powtórzyli wyczyn sprzed roku i zostali wicemistrzami świata.
20 maja 2008 r. Dubreuil i Lauzon ogłosili oficjalne zakończenie kariery. W kolejnym roku kontynuowali występy w rewiach łyżwiarskich i rozpoczęli przygotowania do kariery trenerskiej.
Kariera trenerska.
Patrice i Marie-France Dubreuil wraz z Romainem Haguenauerem trenują pary taneczne w Gadbois Centre w Montrealu. Podczas igrzysk olimpijskich w 2018 r. prowadzone przez nich pary zdominowały konkurs olimpijski zdobywając złoty (Virtue/Moir) oraz srebrny medal (Papadakis/Cizeron). Do ich uczniów należą następujące pary taneczne (osiągnięcia pod okiem tego zespołu trenerskiego):
Ich byli uczniowie to:

</doc>
<doc id="4247278" url="https://pl.wikipedia.org/wiki?curid=4247278" title="Giorgi Margwelaszwili (polityk)">
Giorgi Margwelaszwili (polityk)



</doc>
<doc id="4247286" url="https://pl.wikipedia.org/wiki?curid=4247286" title="Zakir Hussain (polityk)">
Zakir Hussain (polityk)



</doc>
<doc id="4247289" url="https://pl.wikipedia.org/wiki?curid=4247289" title="Douglas Hyde (polityk)">
Douglas Hyde (polityk)



</doc>
<doc id="4247293" url="https://pl.wikipedia.org/wiki?curid=4247293" title="Pedro Varela (prezydent Urugwaju)">
Pedro Varela (prezydent Urugwaju)



</doc>
<doc id="4247300" url="https://pl.wikipedia.org/wiki?curid=4247300" title="Traveller (album)">
Traveller (album)

Traveller (z ang. "Podróżnik") – jedenasty album muzyczny zespołu Kroke, wydany z okazji 25-lecia działalności zespołu 17 marca 2017 przez Universal Music Polska. Nominowany do Fryderyka 2018 w kategorii Album Roku - Muzyka Korzeni.

</doc>
<doc id="4247307" url="https://pl.wikipedia.org/wiki?curid=4247307" title="Fernando Pereira (ujednoznacznienie)">
Fernando Pereira (ujednoznacznienie)



</doc>
<doc id="4247309" url="https://pl.wikipedia.org/wiki?curid=4247309" title="Imielów">
Imielów

Imielów (niem. "Imielow") – część miasta Miasteczko Śląskie położona w województwie śląskim w powiecie tarnogórskim w gminie Miasteczko Śląskie.
W latach 1975–1998 miejscowość administracyjnie należała do województwa katowickiego.

</doc>
<doc id="4247310" url="https://pl.wikipedia.org/wiki?curid=4247310" title="Fernando Pereira (polityk)">
Fernando Pereira (polityk)



</doc>
<doc id="4247312" url="https://pl.wikipedia.org/wiki?curid=4247312" title="Szyndros">
Szyndros

Szyndros (Siędros, Szyndras; niem. "Schindroß") – część miasta Miasteczko Śląskie położona w województwie śląskim w powiecie tarnogórskim w gminie Miasteczko Śląskie.
W latach 1975–1998 miejscowość administracyjnie należała do województwa katowickiego.
Historia.
Szyndros to dawna leśniczówka z zabudowaniami gospodarczymi i mieszkalnymi, wybudowana przez właścicieli okolicznych lasów – Hencklów von Donnersmarcków – dla pracowników leśnych zajmujących się gospodarowaniem tymi zasobami. Obecnie mieści się w niej pensjonat i sala bankietowa "Leśne Zacisze". Do czasów współczesnych zachował się murowany piec chlebowy z czerwonej cegły ("piekarok").
Przez Szyndros przebiegała niegdyś linia Górnośląskich Kolei Wąskotorowych Bytom Wąskotorowy – Bibiela.

</doc>
<doc id="4247313" url="https://pl.wikipedia.org/wiki?curid=4247313" title="José María Vargas (prezydent Wenezueli)">
José María Vargas (prezydent Wenezueli)



</doc>
<doc id="4247316" url="https://pl.wikipedia.org/wiki?curid=4247316" title="Żyglin-Wodociągi">
Żyglin-Wodociągi

Żyglin-Wodociągi – część miasta Miasteczko Śląskie położona w województwie śląskim w powiecie tarnogórskim w gminie Miasteczko Śląskie.
W latach 1975–1998 miejscowość administracyjnie należała do województwa katowickiego.

</doc>
<doc id="4247318" url="https://pl.wikipedia.org/wiki?curid=4247318" title="Damián Szifron">
Damián Szifron

Damián Szifron (ur. 9 lipca 1975 w Ramos Mejía) – argentyński reżyser i scenarzysta filmowy i telewizyjny pochodzenia żydowskiego. 
Najbardziej znany jako twórca najpopularniejszego serialu w historii argentyńskiej telewizji, "Los simuladores" (2002). Wyreżyserował także "Dzikie historie" (2014), najpopularniejszy film fabularny w dziejach kinematografii argentyńskiej (prawie 2,5 mln widzów). Film miał premierę w konkursie głównym na 67. MFF w Cannes. Szifron otrzymał za niego nagrodę BAFTA i Goya, a także nominację do Oscara za najlepszy film nieanglojęzyczny.

</doc>
<doc id="4247319" url="https://pl.wikipedia.org/wiki?curid=4247319" title="Eduard Müller (polityk szwajcarski)">
Eduard Müller (polityk szwajcarski)



</doc>
<doc id="4247321" url="https://pl.wikipedia.org/wiki?curid=4247321" title="Mieczysko">
Mieczysko

Mieczysko (niem. "Miezisko") – śródleśne zabudowanie (pojedyncze) w Bibieli, formalnie część miasta Miasteczko Śląskie, położona w województwie śląskim, w powiecie tarnogórskim, w gminie Miasteczko Śląskie. Pierwotnie była to znajdująca się w lesie gajówka (niem. Waldwärter) o nazwie "Mieczysko" (niem. "Miezisko").
W latach 1975–1998 miejscowość administracyjnie należała do województwa katowickiego.

</doc>
<doc id="4247322" url="https://pl.wikipedia.org/wiki?curid=4247322" title="Francisco Flores (prezydent)">
Francisco Flores (prezydent)



</doc>
<doc id="4247325" url="https://pl.wikipedia.org/wiki?curid=4247325" title="Baldoyle Bay">
Baldoyle Bay

Baldoyle Bay () – zatoka w hrabstwie Fingal, na wschodzie Irlandii, na wyspie o tej samej nazwie. Część Morza Irlandzkiego. Leży pomiędzy Portmarnock i Baldoyle. Zatoka jest ważnym obszarem naturalnym pozostającym pod ochroną, na brzegu którego znajdowała niegdyś twierdza wikingów tzw. "longphort". 
Warunki naturalne.
Zatoka jest wąskim pasem wody biegnącym z północy na południe, łączącym się z morzem na północ od półwyspu Howth Head wzdłuż plaży Burrow Beach. Od strony morza zatoka jest ograniczona przez półwysep, na którym znajduje się plaża Velvet Strand, używana kiedyś jako pas startowy oraz klub golfowy Portmarnock Golf Club. W zatoce znajdują się estuaria dwóch rzek, Sluice w północnym końcu koło Portmarnock i Mayne, w połowie drogi na południe, na północnej granicy Baldoyle.
Nad zatoką znajdują się bagna słodkowodne jak i słonowodne, wysokie mokradła słone, błoto, piasek oraz ławice rzeczne i dopływające do niej strumienie. Cztery z tutejszych typów siedlisk są zaliczone do Załącznika I dyrektywy siedliskowej Unii Europejskiej: solnisko porośnięte solirodem, solnisko śródziemnomorskie, solnisko atlantyckie i watt. Znaczna część równi pływowych jest odsłonięta w czasie odpływu. Najczęściej pokryte są piaskiem, ale w estuariach również mułem.
Wśród roślin należy zwrócić uwagę na trawę "Spartina anglica", trawę morską "Zostera angustifolia", zosterę drobną "(Zostera noltei)" i latem zielone glony z gromady Charophyta.
Zatoka Baldoyle jest ważnym miejscem wykorzystywanym jako zimowisko przez ptaki wodne, brodzące i szereg innych. Znajduje się tu Obszar specjalnej ochrony ptaków zarządzany przez władze lokalne oraz irlandzką Służbę Parków Narodowych i Natury "(National Parks and Wildlife Service)".
Zatoka została prawnie uznana za rezerwat przyrody w 1988 r. Wewnętrzne obszary zatoki, zawierające estuaria, podlegają ochronie jako specjalny obszar ochrony siedlisk, natomiast mokradła zostały uznane za obszary o znaczeniu międzynarodowym w ramach konwencji ramsarskiej. Obejmują swoim zasięgiem kilka siedlisk wymienionych w europejskiej dyrektywie siedliskowej.
Historia.
Okolice Baldoyle były najeżdżane, a później zasiedlone przez „ciemnowłosych cudzoziemców”, jak określano duńskich wikingów, którzy znaleźli tu dogodne miejsce dla postoju swoich długich łodzi o małym zanurzeniu, a dodatkowo rzeka Mayne i inne cieki dostarczały słodkiej wody.
Dostęp.
Wzdłuż estuarium od zachodu i północy biegnie nadbrzeżna droga, po której kursują autobusy, a oprócz tego można zaparkować w kilku miejscach. Od wschodu dotrzeć można pieszo z parkingu do plaż na południe od Portmarnock. Mały parking znajdujący się przy północnym końcu estuarium jest znany z dużej ilości ptaków. Znajduje się na nim tablica zawierająca informacje na temat okolicy. Jest również szlak pieszy do ujścia wiodący z Clongriffin.

</doc>
<doc id="4247326" url="https://pl.wikipedia.org/wiki?curid=4247326" title="Aris Bonnevoie w europejskich pucharach">
Aris Bonnevoie w europejskich pucharach



</doc>
<doc id="4247331" url="https://pl.wikipedia.org/wiki?curid=4247331" title="Andrés Rodríguez (prezydent)">
Andrés Rodríguez (prezydent)



</doc>
<doc id="4247340" url="https://pl.wikipedia.org/wiki?curid=4247340" title="Ibrahim Babangida (polityk)">
Ibrahim Babangida (polityk)



</doc>
<doc id="4247343" url="https://pl.wikipedia.org/wiki?curid=4247343" title="UN Käerjéng 97 w europejskich pucharach">
UN Käerjéng 97 w europejskich pucharach



</doc>
<doc id="4247349" url="https://pl.wikipedia.org/wiki?curid=4247349" title="Donnacha Dennehy">
Donnacha Dennehy

Donnacha Dennehy (ur. 17 sierpnia 1970 w Dublinie) – irlandzki kompozytor i pedagog.
Życiorys.
Zaczął komponować w wieku 10 lat. Studiował w Royal Irish Academy of Music w Dublinie grę na flecie i flecie prostym u Doris Keogh oraz teorię i harmonię u Williama Yorka. Kontynuował studia w dublińskim Trinity College u Hormoza Farhata (kompozycja), Michaela Taylora (analiza muzyczna) i Josepha Groococka (kontrapunkt). Następnie, dzięki otrzymanemu stypendium Fulbrighta, podjął studia doktoranckie na University of Illinois at Urbana-Champaign, gdzie studiował pod kierunkiem Herberta Brüna, Salvatora Martirano i Williama Brooksa. Po powrocie do Dublina otrzymał stanowisko wykładowcy w Trinity College.
W 1977, razem z dyrygentem i pianistą Andrew Synottem oraz klarnecistą Michaelem Seaverem, założył Crash Ensemble – zespół złożony z młodych muzyków grających współczesną muzykę nowych kierunków, m.in. minimalizmu, postminimalizmu, a także muzykę elektroakustyczną i multimedialną. Dennehy został dyrektorem muzycznym zespołu. Crash Ensemble stał się najbardziej aktywnym irlandzkim zespołem muzyki nowej, z długą listą zamówień i prawykonań utworów Dennehy’ego i innych współczesnych kompozytorów z całego świata.
W 2014 Dennehy dołączył do grona wykładowców na wydziale muzycznym w Princeton University, jest profesorem nadzwyczajnym. W latach 2013–2014 był kompozytorem-rezydentem w Fort Worth Symphony Orchestra. Jest członkiem i stypendystą irlandzkiego stowarzyszenia Aosdána.
Twórczość.
W swoich wczesnych kompozycjach post-minimalistycznych, bazujących bardziej na idiomie muzycznym Louisa Andriessena niż na amerykańskim minimalizmie, Dennehy wykorzystuje szereg technik rytmicznych (generalnie impulsowych, choć często nieregularnych) i porusza szerokie spektrum konsonansu i dysonansu. Przełomem w jego twórczości był skomponowany dla Crash Ensemble "Junk Box Fraud" (1997), który wprowadził nową jakość w irlandzkiej muzyce współczesnej.
W późniejszym okresie interesował się też mikrotonami i rozwiązaniami opartymi na spektrum harmonicznym. Przykładem może być utwór "Hive" na chór i orkiestrę (2005). W innej jego kompozycji "Grá Agus Bás", realizowanej ze śpiewakiem Iarlą Ó Lionáirdem, wykorzystał tradycyjny irlandzki styl staronowy . Utwór ten miał premierę w lutym 2007.
W czerwcu 2007 NMC Records wydało "Elastic Harmonic" – pierwszy autorski album poświęcony jego muzyce, a wiosną 2011 Nonesuch wydał album z "Grá Agus Bás" oraz "That the Night Come". Jego opera "The Hunger" opowiadająca o wielkim głodzie w Irlandii (2016) miała premierę w czerwcu 2016, w Kennedy Center w Waszyngtonie, a następnie była wystawiana w St. Louis oraz w Brooklyn Academy of Music, oba wykonania z orkiestrą Alarm Will Sound.
Dennehy komponował na zamówienie wielu zespołów i instytucji muzycznych, m.in. Crash Ensemble, Carnegie Hall, Wigmore Hall, Metropolitan Museum of Art, BBC, RTE National Symphony Orchestra, Kronos Quartet.

</doc>
<doc id="4247353" url="https://pl.wikipedia.org/wiki?curid=4247353" title="Dżubb as-Saur">
Dżubb as-Saur

Dżubb as-Saur (arab. جب الثور) – wieś w Syrii, w muhafazie muhafazie Aleppo. W 2004 roku liczyła 799 mieszkańców.

</doc>
<doc id="4247354" url="https://pl.wikipedia.org/wiki?curid=4247354" title="Katarina Iwanowska">
Katarina Iwanowska

Katarina Iwanowska (maced. Катарина Ивановска; ur. 18 sierpnia 1988 w Skopju) – macedońska modelka i aktorka.
Kariera.
Katarina Iwanowska rozpoczęła karierę modelki w 2004 po wygraniu Look Models International w Macedonii. W tym samym roku zadebiutowała na Milan Fashion Week w wiosennym pokazie włoskiej marki Sportmax. W grudniu 2004 roku pojawiła się na okładce magazynu "Elle", zdjęcia wykonała Manuela Pavesi. Była także na okładce "Citizen K", "Stiletto" oraz włoskim i rosyjskim "Vogue", "Diva" i portugalskim magazynie "Maxima".
W 2005 Iwanowska otworzyła wiosenny pokaz dla BCBG Max Azria w Nowym Jorku. W 2006 wystąpiła w wiosennej i jesiennej kampanii reklamowej Dolce &amp; Gabbana, którą sfotografował Steven Klein. W 2007 wystąpiła w kreacjach Christiana Diora, Akris i Johna Galliano na jesiennym pokazie. W 2008 brała udział w wiosennym pokazie Christiana Diora, Valentino i Elie Saab w Paryżu. W Nowym Jorku prezentowała sportową markę odzieży Y-3 Yōji Yamamoto. W tym samym roku stała się twarzą Ralpha Laurena i była na okładce magazynu "Harrods".
W 2009 była częścią kampanii reklamowej Emanuela Ungaro i pojawiła się w artykule redakcyjnym dla włoskiej "Elle", do którego zdjęcia wykonał David Burton. W 2010 brała udział w jesiennej kampanii reklamowej dla Ganta i pojawiła się na okładce w serbskiego wydania magazynu "Elle". W 2011 podpisała kontrakt na reklamę produktów Victoria’s Secret. W 2012 znalazła się na okładce meksykańskiego "Elle", którą sfotografował Kevin Sinclair. W 2014 modelka brała udział w wiosenno-letnim pokazie Women Direct Portraits.
Debiut filmowy.
W 2012 zadebiutowała w jako aktorka w filmie "Treto poluvreme" w reżyserii Darko Mitrewskiego, nawiązującego do historii macedońskich Żydów, którzy zostali deportowani do niemieckich komór gazowych przez bułgarskie władze administracyjne i wojskowe, które współpracowały z reżimem nazistowskim w czasie II wojny światowej. Katarina Iwanowska zagrała główną rolę, żydówki Rebeki, córki bankiera.

</doc>
<doc id="4247356" url="https://pl.wikipedia.org/wiki?curid=4247356" title="Kura Kabira">
Kura Kabira

Kura Kabira – wieś w Syrii, w muhafazie muhafazie Aleppo. W 2004 roku liczyła 317 mieszkańców.

</doc>
<doc id="4247360" url="https://pl.wikipedia.org/wiki?curid=4247360" title="Gordana Jankuloska">
Gordana Jankuloska



</doc>
<doc id="4247362" url="https://pl.wikipedia.org/wiki?curid=4247362" title="Pierre Niney">
Pierre Niney

Pierre Niney (ur. 13 marca 1989 w Boulogne-Billancourt) – francuski aktor filmowy, teatralny i telewizyjny. Laureat Cezara dla najlepszego aktora za tytułową rolę w filmie "Yves Saint Laurent" (2014) Jalila Lesperta. Jedną z ważniejszych kreacji aktorskich stworzył również w filmie "Frantz" (2016) François Ozona.
Życiorys.
Wczesne lata.
Urodził się w Boulogne-Billancourt jako syn François Nineya, profesor kina dokumentalnego w École normale supérieure, Fémis i Instytutu Nauk Politycznych w Paryżu, filozofa i krytyka filmowego. Jego matka była autorką podręczników kreatywnych hobby. Dorastał wraz z dwiema siostrami, z których jedna jest pięć lat starsza od niego, w 14. dzielnicy Paryża. Jego ojciec jest pochodzenia egipskiego, a jego matka katoliczką. Pierre Niney ma także przyrodniego brata, Hectora Nineya, syna François Nineya. Uczęszczał do Lycée Claude-Monet.
Kariera.
Karierę aktorską rozpoczął w wieku jedenastu lat, występując na scenie. Bardzo szybko pokazał swój talent i został przyjęty na studia teatralne.
Zadebiutował na ekranie jako François w filmie krótkometrażowym "La Consolation" (2007). Rok potem pojawił się jako Loïc w komedii młodzieżowej "Nos 18 ans" (2008). W tym samym roku zagrał rolę Juliena, sympatycznego przyjaciela głównej bohaterki Loli w niezwykle udanej komedii "LOL (Laughing Out Loud)" (2008) z Sophie Marceau. W 2009 brał udział w dwóch filmach wojennych: produkcji luksembursko-szwajcarskiej "Réfractaire" w roli Armando i dramacie "Bojownicy z czerwonego afisza" ("L'Armée du crime") jako Henri Keltekian z Virginie Ledoyen.
W październiku 2010, w wieku zaledwie 21 lat, został najmłodszym stażystą Comédie-Française.
W 2014 wystąpił w tytułowej roli słynnego projektanta mody w Jalila Lesperta "Yves Saint Laurent" (2014). Użyczył swojego głosu jako Fear we francuskiej wersji językowej filmu "W głowie się nie mieści" ("Inside Out", 2015). W biograficznym filmie przygodowym "Odyseja" ("L'odyssée", 2016) zagrał postać lotnika Philippe-Pierre’a Cousteau, syna kapitana Jacques’a-Yvesa Cousteau (Lambert Wilson).
Życie prywatne.
W 2008 związał się z australijską aktorką i fotografką Natashą Andrews. Mają córkę Lolę (ur. 11 grudnia 2017).

</doc>
<doc id="4247367" url="https://pl.wikipedia.org/wiki?curid=4247367" title="Chirbat ar-Rus">
Chirbat ar-Rus

Chirbat ar-Rus (arab. خربة الروس) – wieś w Syrii, w muhafazie muhafazie Aleppo. W 2004 roku liczyła 1799 mieszkańców.

</doc>
<doc id="4247368" url="https://pl.wikipedia.org/wiki?curid=4247368" title="Medal jubileuszowy „40 lat zwycięstwa w Wielkiej Wojnie Ojczyźnianej 1941–1945”">
Medal jubileuszowy „40 lat zwycięstwa w Wielkiej Wojnie Ojczyźnianej 1941–1945”



</doc>
<doc id="4247373" url="https://pl.wikipedia.org/wiki?curid=4247373" title="Umm Dżurn (Manbidż)">
Umm Dżurn (Manbidż)

Umm Dżurn – wieś w Syrii, w muhafazie muhafazie Aleppo. W 2004 roku liczyła 1137 mieszkańców.

</doc>
<doc id="4247377" url="https://pl.wikipedia.org/wiki?curid=4247377" title="Kaetlyn Osmond">
Kaetlyn Osmond

Kaetlyn Osmond (ur. 5 grudnia 1995 w Marystown) – kanadyjska łyżwiarka figurowa, startująca w konkurencji solistek. Mistrzyni olimpijska i brązowa medalistka olimpijska z Pjongczangu (2018, złoto drużynowo, brąz wśród solistek), wicemistrzyni olimpijska z Soczi (2014, drużynowo), mistrzyni świata (2018), medalistka finału Grand Prix oraz trzykrotna mistrzyni Kanady (2013, 2015, 2017). Zakończyła karierę amatorską 2 maja 2019 roku. 
Kariera.
Osmond sezon olimpijski rozpoczęła od zwycięstwa w Autumn Classic International 2017. Kolejnym sukcesem była wygrana w zawodach Skate Canada International 2017 oraz trzecie miejsce podczas Internationaux de France 2017. Dzięki osiągniętym rezultatom po raz drugi w karierze udało jej się awansować do finału cyklu Grand Prix w Nagoi, podczas którego po programie krótkim zajmowała pierwsze miejsc z notą 77,04 punktów. Ostatecznie całe zmagania zakończyła na trzecim miejsce za Rosjankami Aliną Zagitową i Mariją Sotskową. Podczas mistrzostw Kanady 2018 zdobyła srebrny medal przegrywając jedynie z Gabrielle Daleman.
Docelowymi zawodami były dla Osmond igrzyska olimpijskie 2018 w Pjongczangu. Podczas konkursu drużynowego Osmond zajęła trzecie miejsce w programie krótkim z notą 71,33 punktów. Ostatecznie Kanada zdobyła złoty medal i tytuł mistrzów olimpijskich. Podczas rywalizacji solistek Osmond uzyskała 78,87 punktów za program krótki i 152,15 punktów za program dowolny, co łącznie dało jej 231,02 punktów. Osmond zdobyła brązowy medal ustępując jedynie dwóm Rosjankom Alinie Zagitowej i Jewgieniji Miedwiediewej.
Podczas mistrzostw świata 2018 Osmond wywalczyła tytuł mistrzyni świata. Po programie krótkim zajmowała czwarte miejsce z notą 72,73 punktów, jednak w programie dowolnym była bezkonkurencyjna, szczególnie że jej największa rywalka Zagitowa upadła trzykrotnie. Za program dowolny otrzymała 150,50 punkty, co łącznie dało 223,23 punktów i ponad dwunastopunktową przewagę nad drugą Japonką Wakabą Higuchi.

</doc>
<doc id="4247379" url="https://pl.wikipedia.org/wiki?curid=4247379" title="Michaël Cuisance">
Michaël Cuisance

Michaël Cuisance (ur. 16 sierpnia 1999 w Strasburgu) – francuski piłkarz, występujący na pozycji pomocnika we włoskim klubie Venezia FC.
Kariera klubowa.
Początki.
W czasach juniorskich trenował w klubach: FC Strasbourg Koenigshoffen (2005–2006), ASPTT Strasbourg (2006–2007), RC Strasbourg (2007–2012), SC Schiltigheim (2012–2014) i AS Nancy (2014–2017). 
Borussia Mönchengladbach.
9 maja 2017 został ogłoszony nowym piłkarzem niemieckiej Borussii Mönchengladbach, z którą podpisał pięcioletni kontrakt. W Bundeslidze zadebiutował 19 września 2017 w wygranym 2:0 meczu z VfB Stuttgart. Na boisku pojawił się w 46. minucie, zastępując Christopha Kramera. 18 sierpnia 2019 odszedł za 12 milionów euro do Bayernu Monachium.

</doc>
<doc id="4247386" url="https://pl.wikipedia.org/wiki?curid=4247386" title="Stanisław Szczęsnowicz">
Stanisław Szczęsnowicz

Stanisław Szczęsnowicz (ur. 13 kwietnia 1867 w Augustowie, zm. 24 marca 1944 w Łomży) – polski duchowny rzymskokatolicki, polityk, poseł na Sejm Ustawodawczy w latach 1919-1922, działacz regionalny związany z rejonem Suwalszczyzny.
Życiorys.
Wczesne lata.
Urodził się 13 kwietnia 1867. Jego rodzicami byli Paulina z domu Górska i Wincenty. Początkowo pobierał nauki w domu, a następnie w szkole przyklasztornej misyjnej w Augustowie. Od 1880 roku uczył się w suwalskim gimnazjum, a po ukończeniu czterech klas w 1885 roku wstąpił do Seminarium Duchownego w Sejnach. Wyświęcony został 24 czerwca 1890 w Sejnach. Po święceniach pracował jako wikariusz w parafiach w Suwałkach i Małym Płocku, a następnie jako proboszcz w Wiżajnach i od 1903 w Bakałarzewie.
Dorosłe życie.
W parafii w Bakałarzewie pracował od 25 października 1903 do 26 grudnia 1914. Od początku działalności zaskarbił sobie sympatię lokalnego społeczeństwa przeciwdziałając pijaństwu i przemytowi alkoholu z Prus Wschodnich. W 1910 Szczęsnowicz został mianowany honorowym kanonikiem kapituły sejneńskiej. Ksiądz Stanisław Szczęsnowicz prowadził przygotowania do budowy kościoła w Bakałarzewie, gromadząc materiały budowlane. Plany te udało mu się zrealizować jedynie częściowo, budując dom parafialny (tzw. pogadankę), gdzie prowadził prace duszpasterską. Niestety, zgromadzone na budowę kościoła materiały zostały rozgrabione w sierpniu 1914 roku, tuż po wybuchu I wojny światowej. Po wybuchu pierwszej wojny światowej ks. Szczęsnowicz zaangażował się w pomoc poszkodowanym przez działania wojenne. W listopadzie 1914 r. wszedł w skład Suwalskiego Komitetu Obywatelskiego, powołanego przez władze rosyjskie do udzielania pomocy mieszkańcom powiatu. 10 stycznia 1915, po przeniesieniu do Suwałk, wybrany został prezesem Suwalskiego Komitetu Obywatelskiego. Do zadań tego Komitetu należał m.in. podział środków, otrzymanych z gubernialnego komitetu obywatelskiego i rozpatrywanie indywidualnych próśb o wsparcie. Ks. Szczęsnowicz określił sieć 4-6 osobowych komitetów gminnych i rejonowych w powiecie i wyznaczył do ich tworzenia pełnomocników. Został wybrany również przedstawicielem Komitetu Powiatowego w Gubernialnym Komitecie Obywatelskim. Z powodu lutowej ofensywy Niemców działalność komitetu suwalskiego została przerwana. Suwałki znalazły się pod okupacją niemiecką. Ks. Stanisław Szczęsnowicz pozostał w Suwałkach do końca wojny.
13 listopada 1918 powstała w Suwałkach Tymczasowa Rada Obywatelska Okręgu Suwalskiego, która przejęła od władz niemieckich administrację w powiecie augustowskim, sejneńskim i częściowo suwalskim. W skład Rady wszedł również ksiądz Szczęsnowicz. 11 grudnia 1918 Rada wysłała delegację w osobach ks. Stanisława Szczęsnowicza i Jana Schmidta do Warszawy, mającą na celu nakłonienie rządu polskiego do podjęcia działań na rzecz przyłączenia Suwalszczyzny do Polski. Ze względu na ogólną sytuacje polityczną w tamtym czasie sprawa ta nie mogła jeszcze być załatwiona po myśli mieszkańców miasta.
Wybory na Suwalszczyźnie odbyły się za zgodą Niemców dopiero 16 lutego 1919. Wyraźny sukces zanotowała lista nr 1 Związku Ludowo-Narodowego, na którą oddano 49 390 głosów (97%). Jako jeden z czterech posłów do Sejmu wybrany został ks. Stanisław Szczęsnowicz. Przedłużająca się okupacja niemiecka powodowała, że mieszkańcy regionu zaczęli oskarżać swych posłów o bezczynność. Tymczasem strona litewska uzyskała w maju 1919 r. akceptację przebiegu linii granicznej pozostawiającej Suwalszczyznę po stronie litewskiej. Ze względu na powyższe okoliczności, 27 czerwca 1919 roku ksiądz poseł Szczęsnowicz złożył na ręce marszałka Sejmu wniosek wzywający Sejm do podjęcia działań w celu uwolnienia Suwalszczyzny spod okupacji niemieckiej, wskazując jednocześnie na zagrożenia ze strony litewskiej. Jego wniosek był rozpatrywany przez Sejmową Komisję Spraw Zagranicznych i został przekazany do debaty plenarnej w Sejmie w dniu 2 lipca 1919 r. Kilka dni później, 9 lipca 1919 wygłosił swe najważniejsze polityczne przemówienie, w którym opisał panującą na Suwalszczyźnie sytuację. Mówił w nim o podziale etnicznym regionu, akcjach germanizacyjnych młodzieży szkolnej, zamknięciu szkół i niemieckich napadach na kościoły. Sejm, na wniosek Komisji Spraw Zagranicznych, podjął 9 lipca 1919 uchwałę, która wzywała rząd polski, do podjęcia działań na rzecz wyzwolenia regionu spod przedłużającej się niemieckiej okupacji. W dalszym etapie tego działania podsekretarz stanu w Ministerstwie Spraw Wewnętrznych, Władysław Skrzyński zwrócił się do Rady Najwyższej w Paryżu, a ta poleciła naczelnemu Wodzowi Armii Zjednoczonych wykreślić linie demarkacyjna pomiędzy Suwalszczyzną a krajami okupantów. Ferdinand Foch zaproponował, by linia przechodziła na północ od Wiżajn, Lubowa, Puńska, Sejn i Berżnik. Rada najwyższa 26 lipca 1919 ją zatwierdziła i dała rozkaz, by wojska okupantów do północy z 23 na 24 sierpnia 1919 opuściły te tereny. Na skutek niepowodzeń negocjacji pomiędzy stronami Polską i Litewską doszło do wybuchu wygranego przez Polaków powstania sejneńskiego. Swe starania o przyłączenie Suwalszczyzny do Polski ks. Szczęsnowicz opisał w wydanej własnym sumptem w roku 1934 w Łomży broszurze pt. „Historia uwolnienia Suwalszczyzny spod okupacji niemieckiej i litewskiej”. Przy okazji warto zauważyć, że wytyczenie Linii Focha przekreśliło wcześniejsze plany niemieckie utworzenia z tych ziem prowincji Nowe Prusy Wschodnie, o czym również pisze ks. S.Szczęsnowicz w swej broszurze. 12 września 1919 roku miała miejsce wizyta Naczelnika Państwa i Naczelnego Wodza, Marszałka Józefa Piłsudskiego w Suwałkach, którego witał ks. S.Szczęsnowicz. Przemawiał on również w trakcie uroczystości poświęcenia i wręczenia 41 Pułkowi Piechoty sztandaru jako kapelan tego pułku.
Po wojnie z bolszewikami działał jako Nadzwyczajny Delegat Głównego Zarządu Polskiego Towarzystwa Czerwonego Krzyża do wykonywania nadzoru nad Organami P.T.C.K. Był także prezesem Rady Suwalskiego Chrześcijańskiego Towarzystwa Dobroczynności, a także był jego jedynym członkiem honorowym. Obok złożonego wniosku o uwolnienie Suwalszczyzny spod okupacji niemieckiej Szczęsnowicz zajmował głos na forum parlamentu także w sprawie likwidacji Rady Głównej Opiekuńczej. Ponadto stał na czele komisji aprowizacyjnej oraz odbudowy kraju. Działalność na forum parlamentarnym zakończył w roku 1922. Jako dziekan suwalski poświęcił 2 sierpnia 1924 kościół parafialny w Monkiniach i nadał mu tytuł Matki Bożej Anielskiej, a także zainicjował budowę kościoła w Żylinach i 26 sierpnia 1926 dokonał jego poświęcenia.
Dalsze lata.
W listopadzie 1929 ksiądz Stanisław Szczęsnowicz został proboszczem kościoła katedralnego w Łomży i dziekanem łomżyńskim, stając się jednocześnie bliskim współpracownikiem ks. biskupa Stanisława Łukomskiego. Od września 1934 był w okręgu łomżyńskim asystentem kościelnym Akcji Katolickiej. Parafia bakałarzewska powróciła do planów budowy nowego kościoła, odstępując od wcześniejszych planów przygotowanych przez Szczęsnowicza. Uroczyste poświęcenie kościoła z udziałem księdza Szczęsnowicza miało miejsce 14 czerwca 1936. Wybuch drugiej wojny światowej zastał go w Łomży. Zmarł 24 marca 1944 i został pochowany na miejscowym cmentarzu.
Życie prywatne.
Ksiądz poseł Stanisław Szczęsnowicz miał dwóch braci: Aleksandra i Antoniego, a także siostrę Feliksę. Jego krewnym jest profesor Tadeusz Trzaskalik.

</doc>
<doc id="4247396" url="https://pl.wikipedia.org/wiki?curid=4247396" title="Dżubb as-Sur">
Dżubb as-Sur



</doc>
<doc id="4247408" url="https://pl.wikipedia.org/wiki?curid=4247408" title="Alberto Moreno Pérez">
Alberto Moreno Pérez



</doc>
<doc id="4247434" url="https://pl.wikipedia.org/wiki?curid=4247434" title="Atina Bojadżi">
Atina Bojadżi

Atina Bojadżi ("maced." Атина Бојаџи; ur. 28 grudnia 1944 w Ochrydzie, zm. 28 grudnia 2010 w Skopju) – jugosłowiańska i macedońska pływaczka, pierwsza kobieta w Jugosławii, która przepłynęła kanał La Manche, nazywana „Delfinem z Ochrydy”.
Urodziła się Ochrydzie, mieście należącym do Bułgarii, od 1945 znalazło się w granicach Republiki Macedonii wchodzącej w skład Jugosławii. Była mistrzynią kraju na krótkich dystansach w stylu dowolnym, grzbietowym i motylkowym. Wygrała kilka zawodów pływackich krajowych i międzynarodowych na długich dystansach. Została mistrzynią świata podczas zawodów w Ochrydzie w 1962. Zwyciężyła w seriach maratońskich Capri-Neapol i Sa’ida-Bejrut (1962).
9 września 1969 przepłynęła kanał La Manche, pokonując około 34 km w ciągu 13 godzin i 20 minut. Osiągnięcie to zainspirowało powstanie w 1977 filmu "Stań prosto, Delfino", w reżyserii Ałeksandra Dźurczinowa, opartego na życiu Bojadżi. Po uzyskaniu niepodległości przez Macedonię w 1991 zyskała uznanie jako jeden z ważniejszych sportowców w ojczyźnie. Zmarła w wieku 66 lat.

</doc>
<doc id="4247482" url="https://pl.wikipedia.org/wiki?curid=4247482" title="Monument I Wojny Światowej w Atlantic City w New Jersey">
Monument I Wojny Światowej w Atlantic City w New Jersey

Pomnik, Monument I Wojny Światowej w Atlantic City w New Jersey, oryg. nazwa The World War I Memorial (Atlantic City, New Jersey). Monument został wzniesiony w 1922 i umieszczony na liście Narodowego Rejestru Miejsc Historycznych (Kulturowych Obiektów) 28 sierpnia 1981.
Monument rotunda jest repliką greckich świątyń. W rotundzie z odkrytym dachem znajduje się obelisk/statua z brązu na marmurowym cokole (wysokości 2,7 m) „Wolność Zrozpaczona” autorstwa .
We wnętrzu rotundy znajdują się cztery medaliony/herby Wojsk Lądowych, Marynarki Wojennej, Piechoty Morskiej (Marines) i Lotnictwa rozmieszczone naprzemienne na fryzie. Na architrawie wypisane są miejsca bitew, w których brali udział żołnierze z Atlantic City.

</doc>
<doc id="4247549" url="https://pl.wikipedia.org/wiki?curid=4247549" title="Olszaki">
Olszaki



</doc>
<doc id="4247551" url="https://pl.wikipedia.org/wiki?curid=4247551" title="Chrysomyxa ledi">
Chrysomyxa ledi

Chrysomyxa ledi (Alb. &amp; Schwein.) de Bary – gatunek grzybów z rzędu rdzowców ("Pucciniales"). Grzyb mikroskopijny pasożytujący na świerkach i bagnie zwyczajnym. Wywołuje u nich chorobę o nazwie rdza świerka i bagna. W Polsce występuje często.
Systematyka i nazewnictwo.
Pozycja w klasyfikacji według Index Fungorum: "Coleosporiaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Po raz pierwszy zdiagnozowali go w 1805 r. Johannes Baptista von Albertini i Lewis David von Schweinitz nadając mu nazwę "Uredo ledi". Obecną, uznaną przez Index Fungorum nazwę nadał mu Heinrich Anton de Bary w 1879 r.
Synonimy:
Cykl życiowy.
Pasożyt dwudomowy. Według polskich danych na igłach świerka ("Picea") rozwijają się spermogonia i ecja, na bagnie zwyczajnym ("Ledum palustre") ecja uredinialne i telia. Wersję polską potwierdzają niektóre źródła zagraniczne. Według innych jednak źródeł zagranicznych drugim żywicielem "Chrysomyxa ledi" nie jest bagno zwyczajne, lecz różaneczniki ("Rhododendron"). Być może w źródłach tych mylony jest "Chrysomyxa ledi" z "Chrysomyxa rhododendri" lub innymi gatunkami wywołującymi rdzę świerka, jak pisze Karol Mańka przy obserwacji mikroskopowej ecja różnych gatunków wywołujących rdzę świerka łatwo pomylić, a może po prostu rodzaj "Chrysomyxa" wymaga rewizji taksonomicznej.
Mimo że pełny cykl życiowy "Chrysomyxa ledi" odbywa się na dwóch gatunkach żywicieli, patogen ten może przetrwać bez świerka, jego grzybnia bowiem może zimować i trwać na pędach bagna. Na świerku natomiast nie może trwać więcej, niż jeden sezon wegetacyjny.
Występowanie.
Na półkuli północnej jest szeroko rozprzestrzeniony. Na półkuli południowej podano jego stanowiska w Australii i na Nowej Zelandii.
Zanotowano jego występowanie na następujących gatunkach świerków: "Picea abies", "Picea engelmannii", "Picea glacua", "Picea mariana", "Picea obovata", "Picea rubens", "Picea sitchensis".

</doc>
<doc id="4247560" url="https://pl.wikipedia.org/wiki?curid=4247560" title="Olszaki (Pyszków)">
Olszaki (Pyszków)

Olszaki – część wsi Pyszków w Polsce, położona w województwie łódzkim, w powiecie sieradzkim, w gminie Brzeźnio.
W latach 1975–1998 Olszaki administracyjnie należały do województwa sieradzkiego. 

</doc>
<doc id="4247576" url="https://pl.wikipedia.org/wiki?curid=4247576" title="Matt Stajan">
Matt Stajan

Matthew Stajan (ur. 19 grudnia 1983 w Mississauga, Kanada) – hokeista kanadyjski, gracz ligi NHL w latach 2003 - 2018, reprezentant Kanady.

</doc>
<doc id="4247577" url="https://pl.wikipedia.org/wiki?curid=4247577" title="Teppen tottande!">
Teppen tottande!

 – pierwszy oryginalny album japońskiego zespołu NMB48, wydany w Japonii 27 lutego 2013 roku przez laugh out loud records.
Album został wydany w czterech edycjach: trzech CD+DVD (Type N, Type M, Type B) oraz „teatralnej” (CD). Album osiągnął 1 pozycję w rankingu Oricon i pozostał na liście przez 35 tygodni, sprzedał się w nakładzie egzemplarzy. Zdobył status platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4247583" url="https://pl.wikipedia.org/wiki?curid=4247583" title="Krzysztof Radziwiłł (młodszy)">
Krzysztof Radziwiłł (młodszy)



</doc>
<doc id="4247585" url="https://pl.wikipedia.org/wiki?curid=4247585" title="Wybrzeże Gdańsk (boks)">
Wybrzeże Gdańsk (boks)

Wybrzeże Gdańsk – sekcja bokserska klubu GKS Wybrzeże Gdańsk, działająca w latach 1945–1990.
Klub Wybrzeże Gdańsk powstał w 1945 jako Milicyjny Klub Sportowy. W latach 1947–1949 nosił nazwę Milicyjny Klub Sportowy Pogoń Gdańsk, od 1949 do 1957 – Gwardia Gdańsk, a od 1957 – Wybrzeże.
Bokserzy Wybrzeża startowali z powodzeniem w drużynowych mistrzostwach Polski w boksie. Zdobyli wicemistrzostwo w sezonach 1947/48, 1949/50, 1952/53, 1956/57, 1963/1964 i 1974 oraz trzecie miejsce w latach 1960/61, 1961/62, 1970 i 1975.
Czołowymi zawodnikami klubu byli medaliści olimpijscy Aleksy Antkiewicz (srebrny medal w 1952) i Hubert Skrzypczak (brąz w 1968), mistrzowie Europy Zenon Stefaniuk (1953 i 1955) i Skrzypczak (1967), medaliści mistrzostw Europy Bogdan Węgrzyniak (srebro w 1953), Antkiewicz (brąz w 1953), Henryk Dampc (srebro w 1959} i Skrzypczak (srebro w 1965), a także Piotr Bobrowski, Józef Drucis, Jan Fabich, Henryk Grajewski, Edmund Hebel, Marian Klass, Józef Knut, Jerzy Krawczyk, Jarosław Kulesza, Teofil Polleks i Zbigniew Zakrzewski.

</doc>
<doc id="4247597" url="https://pl.wikipedia.org/wiki?curid=4247597" title="Unloved">
Unloved

Unloved (z ang. "Niekochana") – pierwszy studyjny album polsko-norweskiego zespołu jazzowego Maciej Obara Quartet (oraz dziewiąty autorski Macieja Obary), nagrany dla prestiżowej, niemieckiej wytwórni ECM i wydany 3 listopada 2017 (nr kat. ECM 2573). Album zdobył nagrodę Fryderyk 2018. Tytułowy utwór to kompozycja Krzysztofa Komedy, napisany do filmu “Niekochana” Janusza Nasfetera. Pozostałe skomponował Obara.
Lista utworów.
Opracowano na podstawie materiału źródłowego.

</doc>
<doc id="4247602" url="https://pl.wikipedia.org/wiki?curid=4247602" title="Chrysomyxa">
Chrysomyxa

Chrysomyxa Unger – rodzaj grzybów z rzędu rdzowców ("Pucciniales"). Pasożytnicze grzyby mikroskopijne, u porażonych roślin wywołujące choroby zwane rdzami. W Polsce wywołują rdzę złotawą świerka oraz rdzę świerka i bagna.
Systematyka i nazewnictwo.
Pozycja w klasyfikacji według Index Fungorum: "Coleosporiaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Synonimy: "Barclayella" Dietel, 
"Coleosporium" subgen. "Melampsoropsis" J. Schröt., 
"Melampsoropsis" (J. Schröt.) Sacc., 
"Melampsoropsis" (J. Schröt.) Arthur, 
"Stilbechrysomyxa" M.M. Chen
Charakterystyka.
Większość gatunków "Chrysomyxa" to pasożyty dwudomowe, których spermogonia i ecja rozwijają się na świerkach ("Picea"), a ecja uredinialne i telia na różnych gatunkach roślin dwuliściennych. Występują jednak gatunki mikrocykliczne, których cykl życiowy odbywa się na jednym żywicielu i wytwarzają tylko telia. 
Stożkowate spermogonia z peryfizami powstają pod skórką żywiciela. Ecja również tworzą się pod skórką. Początkowo mają postać pęcherzyków otoczonych perydium zbudowanym z pojedynczej warstwy komórek. Pęcherzyki te rozrywają się nieregularnie na szczycie uwalniając ecjospory o bezbarwnej, pokrytej brodawkami ścianie. Kiełkując tworzą tzw. ecja uredinialne, pełniące rolę urediniów. Są nagie lub okryte nietrwałym perydium i powstają w łańcuszkach. Telia również powstają pod skórką, zazwyczaj na dolnej powierzchni liści. Są woskowate i mają postać poduszeczkowatych, twardych nabrzmień o barwie od żółtopomarańczowej do pomarańczowobrunatnej. Podstawki powstają na teliosporach.

</doc>
<doc id="4247605" url="https://pl.wikipedia.org/wiki?curid=4247605" title="Suzan Kahramaner">
Suzan Kahramaner

Suzan Kahramaner (ur. 21 maja 1913 w Stambule, zm. 22 lutego 2006 tamże) – turecka matematyczka.
Życiorys.
Była córką lekarza Rifki Osmana Beja i Müzeyyen Hanım. Uczyła się we francuskojęzycznym liceum Notre Dame De Sion, które ukończyła w 1934. W tym samym roku rozpoczęła studia na nowo utworzonym Uniwersytecie Stambulskim, na Wydziale Matematyczno-Astronomicznym. Uczyła się tam pod kierunkiem znanych niemieckich matematyków, którzy w tym czasie przebywali w Turcji (Richard von Mises, Hilda Geiringer, William Prager). Studia ukończyła w 1939 i rozpoczęła karierę naukową w dziedzinie fizyki.
W roku akademickim 1940/1941 została skierowana, jak wielu innych tureckich naukowców do pracy poza Stambułem. Przez trzy lata pracowała jako nauczyciel matematyki w szkole dla dziewcząt Çamlıca.
W 1943 powróciła do Stambułu i rozpoczęła pracę nad rozprawą doktorską z zakresu teorii liczb zespolonych, pod kierunkiem Kerima Erima, pierwszego tureckiego matematyka, który obronił pracę doktorską w Niemczech. W 1949 roku obroniła pracę doktorską pt. "Sur les fonctions analytiques qui prénnent la même valeur ou des valeurs donnés (ou en m points donnés)", stając się pierwszą w Turcji kobietą, która obroniła doktorat z matematyki.
Kontynuację badań umożliwiło jej stypendium na Uniwersytecie w Helsinkach w 1957. W czasie obrad Skandynawskiego Kongresu Matematyków miała możliwość kontaktu z wybitnymi matematykami (Ernst Hölder, Wilhelm Blaschke, Lars Ahlfors, Paul Montel, Olli Lehto, Mieczysław Biernacki). W listopadzie 1957 kontynuowała badania na uniwersytecie w Zurychu. Rok później uczestniczyła w Międzynarodowym Kongresie Matematyków w Edynburgu. W 1959 uzyskała stypendium NATO, co pozwoliło jej na kontynuację badań na uniwersytecie w Zurychu w latach 1959-1960, a następnie na miesięczny staż na Uniwersytecie Stanforda.
W 1968 uzyskała tytuł profesorski na podstawie pracy "Sur les singularites d'une application différentiable". W latach 70. była jedną z inicjatorek współpracy matematyków z krajów bałkańskich i współzałożycielką Bałkańskiego Unii Matematyków, utworzonej w 1971 w Atenach. W latach 1978-1979 kierowała Wydziałem Matematycznym na Uniwersytecie Stambulskim. W 1983 przeszła na emeryturę po czterdziestu latach pracy naukowej.

</doc>
<doc id="4247607" url="https://pl.wikipedia.org/wiki?curid=4247607" title="Félicien David">
Félicien David

Félicien César David (ur. 13 kwietnia 1810 w Cadenet w departamencie Vaucluse, zm. 29 sierpnia 1876 w Saint-Germain-en-Laye) – francuski kompozytor.
Życiorys.
Syn złotnika. Osierocony jako dziecko, w wieku 7 lat zaczął występować w chórze w katedrze Saint-Sauveur w Aix-en-Provence, gdzie uczęszczał także do kolegium prowadzonego przez jezuitów. W okresie tym zaczął uczyć się muzyki i pisać swoje pierwsze kompozycje. W 1830 roku podjął studia w Konserwatorium Paryskim, gdzie uczęszczał do klasy Édouarda Millaulta, później zaś uczył się kontrapunktu i fugi u François-Josepha Fétisa i gry na organach u François Benoista. Uczęszczał również prywatnie na lekcje harmonii u Napoléona-Henriego Rebera. W trakcie studiów związał się z kręgiem saintsimonistów. Głęboko zaangażowany w ich działalność, pisał pieśni na użytek ceremonii bractwa. W latach 1833–1835 jako jeden z apostołów „nowego chrześcijaństwa” odbył podróż na Bliski Wschód, odwiedzając Stambuł, Smyrnę, Jerozolimę i Egipt. Poznana wówczas kultura i muzyka odwiedzonych krajów odcisnęła później głębokie piętno na jego własnej twórczości.
Po powrocie do Francji wydał w 1836 roku w Paryżu cykl 22 utworów na fortepian pt. "Mélodies orientales". Następnie podjął pracę nad symfonią "Le désert". Jej paryskie prawykonanie w dniu 8 grudnia 1844 roku okazało się sukcesem i zapewniło Davidowi gwałtowną popularność. W 1845 roku odbył podróż po Francji, północnych Włoszech i środkowej Europie. W Niemczech nawiązał znajomość z Felixem Mendelssohnem i Giacomo Meyerbeerem. Kolejne lata ugruntowały jego sławę jako kompozytora. Pisał opery i oratoria, ciepło przyjmowane przez publikę. W 1860 roku przyznano mu dożywotnią rentę, w 1862 roku zaś odznaczony został Legią Honorową. Przyznano mu również nagrodę Académie des Beaux-Arts za twórczość operową. Po śmierci Hectora Berlioza w 1869 roku wybrano go członkiem Institut de France.
Twórczość.
Twórczość Davida wyrasta z tradycji wczesnoromantycznej muzyki francuskiej. Jej cechy charakterystyczne to silne zróżnicowanie narracji muzycznej, umiarkowanie intensywna wokalizacja, duża rola kolorystyki, przewaga ilustracyjności nad programowością, bezpośredniość emocji. Silne piętno na muzyce Davida odcisnęła muzyka Orientu, pod wpływem której stosował melizmatykę i specyficzną skalowość. Poszukiwania muzyczne przywiodły go do niekiedy nowatorskich rozwiązań, jak np. wprowadzenia partii recytatora w symfonii-odzie "Le désert".

</doc>
<doc id="4247608" url="https://pl.wikipedia.org/wiki?curid=4247608" title="Betrayer (gra komputerowa)">
Betrayer (gra komputerowa)

Betrayer – komputerowa gra akcji wyprodukowana i wydana przez amerykańskie studio Blackpowder Games. Gra została wydana 24 marca 2014 roku na platformę PC.
Produkcja i wydanie.
Gra została zapowiedziana 5 sierpnia 2013 roku pod tytułem. Gra została wyprodukowana przez Blackpowder Games składające się z sześcioosobowego zespołu, który wcześniej pracował w Monolith Productions. Gra została wydana 24 marca 2014 roku na platformę PC, dostępna jest również wersja demonstracyjna.

</doc>
<doc id="4247616" url="https://pl.wikipedia.org/wiki?curid=4247616" title="Already It Is Dusk">
Already It Is Dusk

Already It Is Dusk (z ang. "Już zmierzch") – album polskiego organisty Dariusza Przybylskiego, który ukazał się 7 września 2017 pod szyldem Requiem Records. Przybylski zagrał tu na oryginalnym modelu organów Hammonda E100 z 1968 roku. Muzykowi towarzyszą kontratenor Jan Jakub Monowid oraz perkusista Leszek Lorent. Płyta zdobyła Fryderyka 2018 w kategorii Album Roku - Recital Solowy.

</doc>
<doc id="4247617" url="https://pl.wikipedia.org/wiki?curid=4247617" title="Wasil Ciapiński">
Wasil Ciapiński

Wasil Mikołajewicz Ciapiński, także Wasyl (Bazyli) Ciapiński-Omelianowicz h. Ostoja (ur. ok. 1530, zm. ok. 1604) – przedstawiciel starobiałoruskiej literatury polemicznej doby reformacji nurtu braci polskich. Tłumaczył Ewangelie z języka cerkiewnosłowiańskiego i z języka polskiego na język ruski (wczesnobiałoruski). Założył drukarnię w Ciapinie (województwo połockie, obecnie obwód witebski).
Życiorys.
Był synem bojara połockiego z Ciapina Mikołaja Iwanowicza Ciapińskiego. Urodzony w rodzinie prawosławnej, został wyznawcą umiarkowanego unitarianizmu (uznającego własność ziemską i wojnę). Posiadał w różnym okresie wsie w powiatach wileńskim, lidzkim, oszmiańskim i mińskim, w tym rodowy majątek Ciapin. W 1565 roku służył u marszałka nadwornego litewskiego Ostafiego Wołłowicza. Większa część Połocczyzny znajdowała się wówczas pod panowaniem moskiewskim, a Ciapiński wziął udział w wojnie przeciwko Moskwie. W latach siedemdziesiątych-osiemdziesiątych XVI wieku (dokładna data nie jest znana) założył drukarnię w Ciapinie. Około roku 1580 wydał we własnym tłumaczeniu na język ruski pierwszą część Ewangelii opierając się na przekładzie Biblii Szymona Budnego z roku 1572 oraz Biblii brzeskiej z 1563. Przekład Ciapińskiego stanowił ważne ogniwo pomiędzy przekładem Franciszka Skoryny a wschodniosłowiańskimi przekładami Biblii z XVII wieku. W 1578 był już podstarościm orszańskim. Gromadził zbiory biblioteczne.
W 2005 roku, w ramach serii wydawniczej Biblia Slavica ukazały się faksymile przekładu czterech Ewangelii Ciapińskiego.

</doc>
<doc id="4247618" url="https://pl.wikipedia.org/wiki?curid=4247618" title="Wasyl Ciapiński">
Wasyl Ciapiński



</doc>
<doc id="4247637" url="https://pl.wikipedia.org/wiki?curid=4247637" title="Aéroport International Ostende-Bruges">
Aéroport International Ostende-Bruges



</doc>
<doc id="4247643" url="https://pl.wikipedia.org/wiki?curid=4247643" title="Łukasz Gogola">
Łukasz Gogola

Łukasz Gogola (ur. 13 grudnia 1997) – polski piłkarz ręczny, rozgrywający, od 2017 zawodnik Górnika Zabrze.
W latach 2014–2017 grał w Olimpii Piekary Śląskie. W sezonie 2016/2017, w którym rozegrał 26 meczów i zdobył 149 goli, zajął 5. miejsce w klasyfikacji najlepszych strzelców I ligi. W 2017 przeszedł do Górnika Zabrze, z którym podpisał trzyletni kontrakt. W Superlidze zadebiutował 3 września 2017 w wygranym spotkaniu z MMTS-em Kwidzyn (26:24), zaś dwie pierwsze bramki rzucił 23 września 2017 w meczu z Pogonią Szczecin (30:20). W sezonie 2017/2018 rozegrał w najwyższej polskiej klasie rozgrywkowej 26 spotkań, w których zdobył 67 goli.
W marcu 2018 został po raz pierwszy powołany przez trenera Patryka Rombla do reprezentacji Polski B. Zadebiutował w niej 6 kwietnia 2018 w wygranym meczu towarzyskim z Austrią B (30:26), w którym zdobył jednego gola.

</doc>
<doc id="4247644" url="https://pl.wikipedia.org/wiki?curid=4247644" title="Zgromadzenia honorackie">
Zgromadzenia honorackie



</doc>
<doc id="4247648" url="https://pl.wikipedia.org/wiki?curid=4247648" title="Pomnik Józefa Piłsudskiego przy ul. Krakowskiej w Częstochowie">
Pomnik Józefa Piłsudskiego przy ul. Krakowskiej w Częstochowie

Pomnik Józefa Piłsudskiego przy ul. Krakowskiej w Częstochowie – nieistniejący pomnik Józefa Piłsudskiego zlokalizowany przy ul. Krakowskiej (d. Narutowicza) w Częstochowie.
Historia.
Niedługo po śmierci Józefa Piłsudskiego (12 maja 1935), w dniu 27 maja, na obradach rady miejskiej zgłoszono wniosek radnych Polskiego Bloku Gospodarczego (sanacji) w sprawie budowy pomnika, który przegłosowano stosunkiem 37:1 (przy 12 wstrzymujących się). W skład utworzonego komitetu weszli m.in. biskup częstochowski Teodor Kubina oraz przedstawiciele władz miasta, jednak prace przedłużały się z powodu nieustannego konsultowania wszystkich aspektów sposobu uhonorowania pamięci Piłsudskiego z kolejnymi instytucjami państwowymi.
Ostatecznie pomnik ze zbrojonego betonu autorstwa częstochowskiego rzeźbiarza Stefana Policińskiego powstał w 1936 r. na dziedzińcu gimnazjum męskiego Towarzystwa Szkoły Społecznej przy ul. Sułkowskiego z inicjatywy tegoż towarzystwa. Obecnie w budynku pod adresem al. Jana Pawła II 54 mieści się siedziba banku. Szybko zdecydowano jednak o przeniesieniu pomnika, ponieważ pierwotna lokalizacja położona była na uboczu. Jako nową lokalizację wybrano otwarty na ulicę dziedziniec przed nowym gmachem szkoły przy ul. Narutowicza, który był najnowocześniejszy w mieście, a sama ulica jedną z głównych w Częstochowie. Obecnie w gmachu przy ul. Krakowskiej 29 mieści się V Liceum Ogólnokształcące im. Adama Mickiewicza. W nowym miejscu pomnik stanął 6 sierpnia 1937 roku.
Pomnik został zniszczony w czasie okupacji niemieckiej. Nie jest znana nawet data roczna tego zdarzenia, jednak nastąpiło to najwcześniej w 1940 roku. W listopadzie 1981 Klub Historyczny im. Józefa Piłsudskiego przy NSZZ „Solidarność” w Częstochowie powołał Społeczny Komitet Odbudowy Pomnika Marszałka, jednak po wprowadzeniu stanu wojennego władze odpowiedziały represjami i rekwizycją składek. Po upadku PRL pomnika nie odbudowano, powstał natomiast pomnik innego projektu zlokalizowany na pl. Biegańskiego.
W marcu 2018 powstał kierowany przez nauczyciela Jarosława Sobkowskiego Społeczny Komitet Odbudowy Pomnika Marszałka Józefa Piłsudskiego, w którym zasiadał m.in. wiceprezydent miasta Ryszard Stefaniak. Komitet za cel postawił sobie odsłonięcie spiżowej kopii pomnika w 2021, w 100. rocznicę oficjalnej wizyty Piłsudskiego w Częstochowie. Budowę pomnika zaplanowano finansować z cegiełek. W czerwcu 2018 Rada Miasta zgodziła się na ustawienie nowego pomnika w miejscu przedwojennego pomnika

</doc>
<doc id="4247655" url="https://pl.wikipedia.org/wiki?curid=4247655" title="Jazep Drazdowicz">
Jazep Drazdowicz

Jazep Narcyzawіcz Drazdowicz (), w wersji spolszczonej Józef Drozdowicz (ur. 13 października 1888 w zaścianku Puńki, obecnie rejon głębocki, zm. 15 września 1954 w Podświlu) – białoruski malarz, grafik i rzeźbiarz.
Życiorys.
Uczył się Szkole Rysunkowej Iwana Trutniewa w Wilnie w latach 1906–1910. Nauczał rysunku w szkołach Wileńszczyzny. W 1927 założył studio malarskie w wileńskim Gimnazjum Białoruskim. Był współpracownikiem białoruskiego czasopisma satyrycznego „Małanka", a także autorem ilustracji do czasopism „Ruń" i „Wolny Sciah", jak również do książek. Malował obrazy na tematy historyczne (np. portrety książąt połockich) oraz architektoniczne; tworzył też serie grafik.

</doc>
<doc id="4247658" url="https://pl.wikipedia.org/wiki?curid=4247658" title="Józef Drozdowicz">
Józef Drozdowicz



</doc>
<doc id="4247660" url="https://pl.wikipedia.org/wiki?curid=4247660" title="Wieża książęca w Rakowicach Wielkich">
Wieża książęca w Rakowicach Wielkich

Wieża książęca w Rakowicach Wielkich – pozostałości zabytkowej, mieszkalnej wieży rycerskiej o charakterze obronnym, położonej w pobliżu potoku Rakówka. Wieża znajduje się w Rakowicach Wielkich, w województwie dolnośląskim, w powiecie lwóweckim, w gminie Lwówek Śląski. Jedna z dwóch wież mieszkalnych w Rakowicach Wielkich. Ruina jest obecnie mocno porośnięta przez trawy, krzewy i młodnik. Wieża książęca stoi około 500 metrów na północ od wieży miejskiej, w bezpośrednim sąsiedztwie torów kolejowych obsługujących ruch towarowy.
Historia.
Wieża książęca została wybudowana w XV bądź XVI wieku. Zniszczona w wyniku licznych zaniedbań konserwatorskich. W latach 60. XX wieku zawalił się dach wieży, a w latach 70. całość konstrukcji. Wieża posiadała trzy kondygnacje. Obecnie została zredukowana do samych murów przyziemia. Podobnie jak wieża miejska w Rakowicach Wielkich posiadała zabudowania folwarczne, obecnie niezachowane.
Wieża należała do książęcego zarządcy folwarku w Rakowicach Wielkich. Pomimo iż jest nazywana książęcą, to jednak wraz z folwarkiem należała do rycerza Hansa Reussnera, który posiadał tę część Rakowic Wielkich. Wieża powstała przede wszystkim dla celów mieszkalnych. Po Hansie Reussnerze posiadłość przez wiele lat była w posiadaniu drobnych feudałów, których majątek zwykle nie przekraczał jednej wsi.
Charakterystyka.
Wieżę wzniesiono na planie zbliżonym do kwadratu. Do jej zbudowania wykorzystano okoliczny piaskowiec łamany oraz kamienne ciosy. Całość nakryto dwuspadowym, stromym dachem. Do środka budowli wchodzono przez kamienny portal z półkolistym łukiem. Wewnątrz znajdowało się duże pomieszczenie i prostokątna sień prowadząca kamiennymi schodami na pierwsze piętro. Druga kondygnacja nie różniła się znacząco od parteru. Mieściła się tu nieco większa, przesklepiona izba i klatka schodowa. Na wyższe kondygnacje prowadziły drewniane schody, które zmniejszało obciążenie i ryzyko zawalenia. Trzecia kondygnacja została podzielona na pokój mieszkalny i komorę mające drewniane stropy. Oprócz wymienionych pomieszczeń na drugim piętrze, przy północnej ścianie, tuż przy schodach, znajdowało się niewielkie pomieszczenie z metalowym naczyniem i rzygaczem odprowadzającym na zewnątrz nieczystości.

</doc>
<doc id="4247661" url="https://pl.wikipedia.org/wiki?curid=4247661" title="Pomnik Józefa Piłsudskiego na placu Biegańskiego w Częstochowie">
Pomnik Józefa Piłsudskiego na placu Biegańskiego w Częstochowie

Pomnik Józefa Piłsudskiego na placu Biegańskiego w Częstochowie – pomnik Józefa Piłsudskiego zlokalizowany na pl. Biegańskiego w Częstochowie.
Historia.
Niedługo po śmierci Józefa Piłsudskiego zdecydowano o budowie jego pomnika. Aż do początków okupacji niemieckiej stał on przed gmachem szkoły przy ul. Narutowicza (Krakowskiej), a data jego likwidacji jest nieznana.
W listopadzie 1981 Klub Historyczny im. Józefa Piłsudskiego przy NSZZ „Solidarność” w Częstochowie powołał Społeczny Komitet Odbudowy Pomnika Marszałka, jednak po wprowadzeniu stanu wojennego władze odpowiedziały represjami i rekwizycją składek.
W sierpniu 1990 powstał akt erekcyjny budowy nowego pomnika na pl. Biegańskiego. Założono, że w cokole zostanie umieszczona urna z ziemią z pola bitwy pod Radzyminem i z mauzoleum Matki i Serca Syna w Wilnie. Autorem nowego pomnika został rzeźbiarz Stanisław Słonina. Pomimo wskazania pl. Biegańskiego długo ustalano szczegółową lokalizację pomnika na placu. Z powodu niezdecydowania władz Częstochowy w 1997 r. Słonina wykorzystał projekt częstochowskiego pomnika przy realizacji zamówienia dla Płocka. W efekcie zrealizowane zostały dwa identyczne pomniki, przy czym płocki odsłonięto 18 sierpnia 1997, a częstochowski 11 listopada tego samego roku (ustawiono 8 listopada).
Jest to trzeci pomnik w tym miejscu. Wcześniej, krótko po zakończeniu II wojny światowej, postawiono tu pomnik radzieckiego czołgisty, który zastąpiono 9 maja 1968 pomnikiem wdzięczności Armii Radzieckiej projektu Mariana Koniecznego.

</doc>
<doc id="4247664" url="https://pl.wikipedia.org/wiki?curid=4247664" title="Kto widział jej śmierć?">
Kto widział jej śmierć?

Kto widział jej śmierć? (org. "Chi l'ha vista morire?") – film kryminalny produkcji włoskiej w reż. Aldo Lado.
Opis fabuły.
W Wenecji zostaje zamordowana nastoletnia Roberta – córka artysty rzeźbiarza Franco. Policja pozostaje bezradna, jednak zdesperowany ojciec dziewczynki zaczyna prowadzić śledztwo na własną rękę. Zaprzyjaźniony z nim dziennikarz informuje go o podobnym zabójstwie dziewczynki, jakie miało miejsce rok wcześniej we Francji. W obydwu wypadkach na miejscu zbrodni widziana była tajemnicza, zawoalowana kobieta w czerni. Początkowo trop wiedzie Franco ku osobie zamożnego Bonaluti, znanego ze skłonności pedofilskich prawnika, który znał obydwie ofiary. Jednak ten ginie zamordowany przez kobietę w czerni. Tymczasem Franco podczas swoich poszukiwań natrafia na ślady wskazujące jako zabójcę bogatego mecenasa sztuki i jego osobistego przyjaciela – Serafina. W tym samym czasie ginie zamordowana, również przez kobietę w czerni, Ginevra Storelli – modelka, która godzi się wyjawić pewne ważne dla Franco informacje. Jej syn – Francois Roussel – wyznaje mu, że jego zamordowana matka, Bonaluti, Serafin i jeszcze jedna nie znana mu osoba byli członkami grupy seksualnych dewiantów, którzy giną, ponieważ najprawdopodobniej znali lub znają mordercę dziewczynek – owego niezidentyfikowanego dewianta. Poszukując Serafina, Franco natrafia na jego zasztyletowane zwłoki. Jest to kolejna ofiara kobiety w czerni. Franco traci trop. Tymczasem obiektem ataku kobiety w czerni staje się jego żona – Elizabeth. Spieszący jej na ratunek Franco wreszcie ma okazje stanąć twarzą w twarz z mordercą. Po walce wręcz z czarną damą odkrywa jej tożsamość. Okazuje się, że za woalką kryje się ojciec James – dobry znajomy wszystkich głównych bohaterów, dobrotliwy i sympatyczny duchowny katolicki, społecznik pracujący z dziećmi i jednocześnie seksualny dewiant, pedofil i morderca. Ginie w płomieniach, podczas walki z Franco, wypadając przez balkon.
Obsada aktorska.
i inni.

</doc>
<doc id="4247665" url="https://pl.wikipedia.org/wiki?curid=4247665" title="Jazz for Idiots">
Jazz for Idiots

Jazz for Idiots – album studyjny polskiego piosenkarza Macieja Maleńczuka wraz z formacją Jazz for Idiots. Wydawnictwo ukazało się 1 kwietnia 2016 roku nakładem wytwórni muzycznej Sony Music Entertainment Poland.
Na płycie znalazło się 12 utworów, z których cztery to covery takich wykonawców jak: P. Sarde / H. Rostaing, S. Bechet, J. Coltrane, C. Mingus. Pozostałe utwory to kompozycje własne.
Kwietniowa data premiery płyty nie była przypadkiem. Miesiąc ten w Stanach Zjednoczonych tradycyjnie poświęcony jest muzyce jazzowej i kończy się Międzynarodowym Dniem Jazzu.
Płyta dotarła do 5. miejsca zestawienia OLiS. 15 czerwca 2016 płyta uzyskała status złotej, a 14 lutego 2018 – platynowej.

</doc>
<doc id="4247672" url="https://pl.wikipedia.org/wiki?curid=4247672" title="Referendum w Macedonii w 1991 roku">
Referendum w Macedonii w 1991 roku



</doc>
<doc id="4247678" url="https://pl.wikipedia.org/wiki?curid=4247678" title="Paweł Rączka (lekkoatleta)">
Paweł Rączka (lekkoatleta)

Paweł Rączka (ur. 15 lipca 1970 roku w Warszawie) – polski lekkoatleta, biegał na dystansie 110 m przez płotki, mistrz i wielokrotny rekordzista Polski młodzików, juniorów młodszych i juniorów. Uczestnik Mistrzostw Europy Juniorów. Wielokrotnie pobijał własne rekordy Polski. Ze sportem związany od 12 roku życia. Przez 14 lat jako zawodnik, a później trener, również reprezentacji Polski. Z wykształcenia pedagog, ukończył studia na Uniwersytecie Warszawskim. W latach 1986-1990 reprezentował barwy Warszawianki, w latach 1991 - 1998 barwy Gwardii Warszawa.
Wybrane osiągnięcia.
Sezon letni 110m ppł
14.20 - 29.05.1987 r. - wysokość płotków 100 cm - rekord Polski - junior młodszy - 4-krotnie poprawiał swój rekord - tydzień w tydzień
14.81 - 4.06.1987 r. - 4 miejsce - Olimpijskie Nadzieje - Zielona Góra
14.55 - 23-25.07.1987 r. - 1 miejsce - 100 cm wysokość płotków - XIV Ogólnopolska Spartakiada Młodzieży - Bielsko Biała
41.42 - 6 - 9.08.1987 r. Mistrzostwa Europy Juniorów w Birmingham - upadek na 9 płotku, najmłodszy uczestnik Mistrzostw Europy Juniorów
14.47 - 23.08.1987 r., Hawana - junior młodszy - Zawody Przyjaźni - 4 miejsce
14.44 - 16-17.07.1988 r. - 1 miejsce - XV OSM Mistrzostwa Polski Juniorów - Piła
14.10 - 12-14.08.1988 r. - junior - Młodzieżowe Zawody Przyjaźni - Nyiregyhaza - 1 miejsce
14.41 - 27-30.07.1989 r. - 1 miejsce - XVI Ogólnopolska Spartakiada Młodzieży - Kielce
14.59 - 24 - 27 sierpnia 1989 roku, Mistrzostwa Europy Juniorów w Varazdinie - 3 wynik w swojej kategorii wiekowej Europy (bieg z upadkiem!) - 5 miejsce w półfinale
14.01 - 3.09.1989 r. - Kraków - junior - Mistrzostwa Polski Seniorów
13.89 - 12.08.1990 r. - Zabrze - mityng - rekord życiowy
14.19 - 3.07.1991 r. - Kraków - Memoriał Walasiewiczówny
13.98 "- 30.08.1991 r. - 4 miejsce - Młodzieżowe Mistrzostwa Polski w Stargardzie - (badanie pod kątem dopingu) - dyskwalifikacja"
14:00 "- 8.09.1991 r. - Słupsk - dyskwalifikacja"
3 lata przerwy przez dyskwalifikację (2 lata dyskwalifikacji i rok zawieszenie zawodnika do czasu wyjaśnienia sprawy)
13.98 - 21.05.1995 r. - Warszawa - senior
14.09 - 21-23.06.1995 r. - 6 miejsce - Warszawa
14.36 - 18–20.08.1995 r. - 3 miejsce w biegu eliminacyjnym - Warszawa - Mistrzostwa Polski Seniorów
14.10 - 13.07.1996 r. - Kraków - Memoriał Walasiewiczówny - senior
15.18 - 1997 r. - 6 miejsce - Sopot - Memoriał Janusza Kusocińskiego
14.19 - 24.05.1997 r. - Poznań - senior
14.36 - 30.05.1998 r. - Bydgoszcz - Pierwsza liga lekkoatletyczna - senior
14.00 - 26-28.06.1998 r. - 4 miejsce - Wrocław - Mistrzostwa Polski Seniorów
14.62 - 8.09.1998 r. - Warszawa - Memoriał Janusza Kusocińskiego - zakończenie kariery zawodniczej
Sezon halowy - 60 m ppł
8.36 - 8-9.02.1986 r. - Halowe Mistrzostwa Polski w Zabrzu - złoty medal w dwuboju płotkarskim (60 m ppł + 300m → 8.36 + 37.11)
8.20 - 30-31.01.1988 r. - 1 miejsce - Warszawa/Zabrze - Halowe Mistrzostwa Polski Juniorów
8.04 - 25-26.02.1995 r. - 5 miejsce - Spała - Halowe Mistrzostwa Polski
7.95 - 22-23.02.1997 r. - 3 miejsce - Spała - Halowe Mistrzostwa Polski
Podczas swojej kariery trenerskiej miał też pod swoją opieką płotkarzy reprezentacji Polski juniorów.
Trener:
W 1999 roku Paweł Rączka wraz z Beatą Świątkowską – Gołąbek założyli Fundację Rozwoju Sportu, która ma na celu promowanie lekkiej atletyki wśród dzieci i młodzieży oraz pomoc klubom i sportowcom, a także wspieranie idei fair-play.
Jest uznawany za najlepszego specjalistę od techniki płotkarskiej w Polsce. Przez cztery lata trenował polski talent w biegu na 110 m ppł - Damiana Czykiera, doprowadził go do Igrzysk Olimpijskich w Rio de Janeiro. Obecnie pod swoją opieką ma grupę lekkoatletów z klubu UKS Gepard. Współpracuje z młodymi tenisistami dbając o ich przygotowanie ogólnorozwojowe oraz siatkarkami klubu AZS-AWF Warszawa. Prowadzi także zajęcia biegowe dla różnych grup wiekowych i o różnym stopniu zaawansowania sportowego.

</doc>
<doc id="4247679" url="https://pl.wikipedia.org/wiki?curid=4247679" title="Liiga (2017/2018)">
Liiga (2017/2018)

Sezon Liiga rozegrany został na przełomie 2017 i 2018 jako 43. sezon rozgrywek o mistrzostwo Finlandii w hokeju na lodzie. 
Obrońcą tytułu była drużyna Tappara, która w finale poprzednich rozgrywek pokonała KalPa 4:2.
Sezon zasadniczy.
Legenda:
Sezon zasadniczy rozpoczął się 8 września 2017 roku, a zakończył 10 marca 2018 roku. Uczestniczyło w nim 15 drużyn, które rozegrały po 60 spotkań.
Faza play-off.
Faza play-off w rozgrywkach fińskiej ligi hokejowej w sezonie 2017/2018 rozpoczęła się 13 marca 2018 rok, a zakończyła 26 kwietnia 2018 roku. Składała się z czterech rund. 6 najlepszych drużyn po rundzie zasadniczej zapewniło sobie bezpośredni awans do rundy play-off. Drużyny z miejsc 7-10 rozegrają rundę kwalifikacyjną do fazy play-off w rywalizacji do dwóch zwycięstw. W ćwierćfinale, najlepsza drużyna sezonu zasadniczego zmierzy się z najniżej rozstawionym zwycięzcą rundy kwalifikacyjnej, wicemistrz sezonu zasadniczego gra z wyżej rozstawioną drużyną rundy kwalifikacyjnej, pozostałe drużyny walczą będą według klucza: 3-6 i 4-5. Drużyna, która zajmie wyższe miejsce w sezonie zasadniczym w nagrodę zostaje gospodarzem ewentualnego siódmego meczu. Z tym, że zdobywca sezonu zasadniczego zawsze jest gospodarzem siódmego meczu. Od ćwierćfinałów do finałów serie rozgrywane są w formule do czterech zwycięstw według schematu: 1-1-1-1-1-1-1, czyli wyżej rozstawiony rozgrywa mecze: 1 i 3 oraz ewentualnie 5 i 7 we własnej hali. Niżej rozstawiona drużyna rozgrywa mecze w swojej hali: drugi, czwarty oraz ewentualnie szósty.
Wyjątkiem jest walka o trzecie miejsce, bowiem brązowego medalistę sezonu wyłania jeden mecz, którego gospodarzem jest drużyna, która zajęła wyższe miejsce w sezonie zasadniczym.
Nagrody.
Klubowe
Indywidualne

</doc>
<doc id="4247680" url="https://pl.wikipedia.org/wiki?curid=4247680" title="Kobryń (stacja kolejowa)">
Kobryń (stacja kolejowa)

Kobryń (biał: "Кобрын", ros: "Кобрин") – stacja kolejowa w Kobryniu, w obwodzie brzeskim, na Białorusi, obsługiwana przez brzeską administrację Kolei Białoruskich. Znajduje się na linii Żabinka – Homel.

</doc>
<doc id="4247687" url="https://pl.wikipedia.org/wiki?curid=4247687" title="Barbara Stahl">
Barbara Stahl

Barbara Stahl z domu Słama (ur. 9 sierpnia 1939 w Warszawie) – polska działaczka ekumeniczna, w latach 1994–1995 redaktorka naczelna "Jednoty".
Życiorys.
W 1961 ukończyła studia polonistyczne na Uniwersytecie Warszawskim. Zawodowo pracowała jako edytorka książek popularnonaukowych w warszawskich wydawnictwach. W latach 1998–2000 była sekretarzem Synodu Kościoła Ewangelicko-Reformowanego w RP.
Przez wiele lat pracowała społecznie w parafiach ewangelicko-reformowanych, najpierw w Warszawie, następnie w Łodzi (1975–1986) i ponownie w Warszawie. W okresie stanu wojennego organizowała wraz z mężem, ks. Jerzym Stahlem (1939–1997) pomoc dla rodzin represjonowanych działaczy opozycji demokratycznej. W latach 1962–1994 piastowała funkcję sekretarza "Jednoty", zaś w latach 1994–1995 jej redaktora naczelnego, po czym została zastąpiona na tej funkcji przez swojego męża ks. Jerzego Stahla. 
W grudniu 2006 została wyróżniona dyplomem honorowym – "za pomoc duchową i materialną w stanie wojennym dla internowanych, uwięzionych i ich rodzin" przyznanym jej przez NSZZ „Solidarność” Regionu Podbeskidzkiego.
W 2020 nakładem Wydawnictwa Naukowego Semper ukazała się publikacja zbiorowa pt. "Człowiek mądrego serca: Zdzisław Tranda. Pastor — biskup — ekumenista", której redaktorami byli Grzegorz Polak, Barbara Stahl i Hanna Tranda. Książka poświęcona jest bp. Zdzisławowi Trandzie.

</doc>
<doc id="4247690" url="https://pl.wikipedia.org/wiki?curid=4247690" title="Bitwa pod Pickett's Mill">
Bitwa pod Pickett's Mill



</doc>
<doc id="4247695" url="https://pl.wikipedia.org/wiki?curid=4247695" title="Anka Leśniak">
Anka Leśniak

Anka Leśniak, właśc. Anna Barbara Leśniak (ur. 1978 w Bielsku-Białej) – polska artystka sztuki współczesnej urodzona i pracująca w Łodzi. Anka Leśniak tworzy instalacje, prace wideo, fotograficzne, performance i multimedialne. 
Twórczość.
Anka Leśniak ukończyła historię sztuki na Uniwersytecie Łódzkim w 2003 roku; w 2004 otrzymała dyplom Akademii Sztuk Pięknych w Łodzi, a w roku 2016 obroniła doktorat "Niewidzialne Widzialnego" w dziedzinie sztuk pięknych (Akademia Sztuk Pięknych w Gdańsku, Wydział Rzeźby i Intermediów).
Głównym tematem prac Anki Leśniak są kwestie związane z historią i doświadczeniem kobiet, a także społecznie uznawane wartości i przekonania, które decydują o postrzeganiu kobiet i ich ról. Wśród zainteresowań artystki mających odzwierciedlenie w różnorodnych pracach są również kwestie związane z gender czy obrazem kobiet w historii i w sztuce.
Artystka należy do łódzkiego ugrupowania artystycznego Frakcja. 
Wybrane wystawy i projekty.
Wybrane wystawy indywidualne
2017
2016
2015

</doc>
<doc id="4247696" url="https://pl.wikipedia.org/wiki?curid=4247696" title="Georgi Efremow">
Georgi Efremow

Georgi Dimitar Efremow (mac. Георги Димитар Евремов, ur. 8 grudnia 1932 w Kratowie, zm. 6 maja 2011 w Skopju) – macedoński biochemik i genetyk.
W 1956 roku ukończył studia na Wydziale Weterynarii Uniwersytetu w Zagrzebiu. W 1959 został zatrudniony na stanowisku młodszego asystenta na Wydziale Rolnictwa Uniwersytetu Świętych Cyryla i Metodego w Skopju. W latach 1961–1963 studiował biochemię na Wydziale Weterynarii Uniwersytetu w Belgradzie. W 1963 roku obronił tam pracę doktorską dotyczącą hemoglobiny płodowej i zwierzęcej. 
Odbył staże podoktorskie na Wydziale Medycyny Wewnętrznej Kolegium Weterynaryjnego w Oslo (1963–1965) oraz Medical College of Georgia w Auguście (1968–1970). W 1970 uzyskał tytuł docenta na Uniwersytecie Świętych Cyryla i Metodego w Skopju. W 1973 roku został profesorem nadzwyczajnym, a w 1980 profesorem zwyczajnym. Był profesorem wizytującym uczelnie w USA, na Kubie, w Libii i Kuwejcie.
Zainteresowania naukowe Efremowa biotechnologii białek i enzymów, a także zastosowania inżynierii genetycznej w badaniach molekularnych podstaw takich chorób jak: hemoglobinopatia, mukowiscydoza, hemofilia, dystrofie mięśniowe, rdzeniowy zanik mięśni, pląsawica Huntingtona. Dzięki szeroko zakrojonym badaniom ustalił rozpowszechnienie hemoglobinopatii na terenie ówczesnej Jugosławii. Badał również podstawy molekularne chorób nowotworowych (nowotworu jelita grubego, raka piersi, rak jajnika) oraz zakaźnych (wirusowe zapalenie wątroby typu B, wirusowe zapalenie wątroby typu C, zakażenie wirusem brodawczaka ludzkiego, czy "Chlamydia trachomatis".

</doc>
<doc id="4247707" url="https://pl.wikipedia.org/wiki?curid=4247707" title="Velgast (stacja kolejowa)">
Velgast (stacja kolejowa)

Velgast () – stacja kolejowa w Velgast, w kraju związkowym Meklemburgia-Pomorze Przednie, w Niemczech. Znajduje się na linii Stralsund – Rostock. Według DB Station&amp;Service ma kategorię 5.

</doc>
<doc id="4247708" url="https://pl.wikipedia.org/wiki?curid=4247708" title="Ryszard Kozłowski (fotograf)">
Ryszard Kozłowski (fotograf)

Ryszard Kozłowski (ur. 1 sierpnia 1934 w Zakopanem, zm. 21 lipca 2017 w Oświęcimiu) – polski artysta fotograf. Członek rzeczywisty Związku Polskich Artystów Fotografików.
Życiorys.
Ryszard Kozłowski związany z oświęcimskim środowiskiem fotograficznym – mieszkał, pracował i fotografował w Oświęcimiu. Był prezesem oświęcimskiego oddziału Polskiego Towarzystwa Turystyczno-Krajoznawczego oraz (w 1946 roku) założycielem i prezesem Klubu Fotograficznego, funkcjonującego przy PTTK w Oświęcimiu. Fotografią artystyczną parał się od 1960 roku. Szczególne miejsce w twórczości Ryszarda Kozłowskiego zajmowała fotografia architektury, fotografia krajobrazowa, fotografia krajoznawcza, fotografia dokumentalna, fotografia reportażowa oraz fotografia portretowa – ludzi, ich spraw, życia codziennego. Od 1992 roku (od pierwszej edycji) sporządzał dokumentację fotograficzną z corocznych prezentacji artystycznych Tygodnia Kultury Beskidzkiej w Oświęcimiu. 
Ryszard Kozłowski jest autorem i współautorem wielu wystaw fotograficznych; indywidualnych, zbiorowych, poplenerowych, pokonkursowych. Brał aktywny udział w Międzynarodowych Salonach Fotograficznych, organizowanych m.in. pod patronatem FIAP, zdobywając wiele akceptacji, nagród, wyróżnień, dyplomów, listów gratulacyjnych. Jego fotografie były prezentowane w wielu krajach Europy i świata (m.in. w Australii, Czechach, Hiszpanii, Holandii, Hongkongu, Jugosławii, Niemczech, Rosji, Rumunii, Singapurze). W 2000 roku (jako jedyny mieszkaniec Oświęcimia) został przyjęty w poczet członków Okręgu Górskiego Związku Polskich Artystów Fotografików, wprowadzony (zarekomendowany) m.in. przez Pawła Pierścińskiego. Pokłosiem fotograficznej twórczości Ryszarda Kozłowskiego jest zbiór ok. 50 tysięcy negatywów i kilkunastu tysięcy zdjęć cyfrowych, w zdecydowanej większości Oświęcimia i okolic. 
Ryszard Kozłowski zmarł 21 lipca 2017 w Oświęcimiu, pochowany 24 lipca na Cmentarzu Parafialnym przy ulicy Dąbrowskiego. 
Odznaczenia.
Źródło.

</doc>
<doc id="4247714" url="https://pl.wikipedia.org/wiki?curid=4247714" title="Pierre-Jean Broyer">
Pierre-Jean Broyer

Pierre-Jean Broyer (ur. 30 stycznia 1846 w Illiat, zm. 29 października 1918 w Apii) – francuski duchowny rzymskokatolicki, marista, misjonarz, wikariusz apostolski Archipelagu Nawigatorów.
Biografia.
Pierre-Jean Broyer urodził się 1 lutego 1879 w Illiat we Francji. 15 lipca 1874 otrzymał święcenia prezbiteratu i został kapłanem Towarzystwa Maryi (marystów).
30 marca 1896 papież Leon XIII mianował go wikariuszem apostolskim Archipelagu Nawigatorów oraz biskupem tytularnym Polemonium. 25 października 1896 w bazylice Notre-Dame de Fourvière w Lyonie przyjął sakrę biskupią z rąk arcybiskupa lyońskiego i prymasa Galii Pierre’a-Hectora Coulliégo. Współkonsekratorami byli arcybiskup wellingtoński Francis Redwood SM oraz wikariusz apostolski Fidżi Julien Vidal SM.
Bp Broyer zmarł 29 października 1918.

</doc>
<doc id="4247716" url="https://pl.wikipedia.org/wiki?curid=4247716" title="Neuenmarkt-Wirsberg">
Neuenmarkt-Wirsberg

Neuenmarkt-Wirsberg (niem: "Bahnhof Neuenmarkt-Wirsberg") – stacja kolejowa w Neuenmarkt, w kraju związkowym Bawaria, w Niemczech. Znajduje się na linii Bamberg – Hof oraz Bayreuth – Neuenmarkt-Wirsberg. Według DB Station&amp;Service ma kategorię 5. 

</doc>
<doc id="4247719" url="https://pl.wikipedia.org/wiki?curid=4247719" title="Frakcja (grupa artystek)">
Frakcja (grupa artystek)

Frakcja – międzypokoleniowa grupa artystek i teoretyczek sztuki założona w 2016 roku w Łodzi. Grupa działa przy stowarzyszeniu Sztuka i Dokumentacja. Frakcja zrzesza artystki działające indywidualnie w polu sztuki na pograniczu takich dziedzin jak sztuka instalacji, performance, video-art, malarstwo, rzeźba, BioArt czy research as art. Założycielkami grupy były Ewa Bloom Kwiatkowska, Monika Czarska, Anka Leśniak, Aurelia Mandziuk, Marta Ostajewska, Izabela Robakowska, Jolanta Rudzka-Habisiak, Jolanta Wagner.
Założenia ideowe.
Celem grupy jest popularyzacja sztuki tworzonej przez kobiety, zarówno poprzez wspólne wystawy członkiń grupy, jak i spotkania oraz dyskusje dotyczące obecności kobiet w polu sztuk wizualnych. Grupa ma charakter demokratyczny, nie posiada liderki, wszystkie decyzje podejmowane są wspólnie poprzez rozmowy i głosowania. Tematy interesujące członkinie grupy to m.in. problematyka feministyczna, działania w dialogu z konkretną przestrzenią (sztuka site-specific) oraz popularyzacja sztuki kobiet (Wirtualne Archiwum Sztuki Kobiet, Seminarium Feministyczne, Art+Feminism).
Historia grupy.
Inspiracją do powstania grupy były warsztaty artystyczne oraz wystawa typu site-specific pt. "Rozpakować Walizki/Koffer auspacken" zrealizowana w opuszczonej fabryce Koelmann Höfe we Frankfurcie nad Odrą, do której łódzkie artystki zostały zaproszone przez Endmoräne – grupę artystek niemieckich.
8 marca 2017 roku Frakcja zorganizowała pierwszą wspólną wystawę pt. "Kobiety, które siedzą w Łodzi. Manifest Obecności", która prezentowana była w galerii Manhattan Transfer, przy ul. Piotrkowskiej 118 w Łodzi. W wystawie udział wzięły: Ewa Bloom Kwiatkowska, Monika Czarska, Anka Leśniak, Aurelia Mandziuk, Marta Ostajewska, Jolanta Rudzka-Habisiak, Jolanta Wagner. Prezentowane prace dotykały różnych sfer kobiecości i funkcjonowania kobiet w społeczeństwie, jak również były to działania związane z przestrzenią miejsca. Piramida Jolanty Wagner złożona z setek buteleczek po perfumach odnosiła się do kobiecości w stylu glamour. Pojawiły się też odwołania do łódzkich tradycji awangardowych i Katarzyny Kobro. Ewa Bloom Kwiatkowska zaprezentowała video pt. "KOBRO identyfikacje / Auto da fe", w trakcie którego wykonuje na swoim ciele tatuaż przedstawiający rzeźbę Kobro; Aurelia Mandziuk przedstawiła Królika – reanactment, rekonstrukcję zabawki wykonanej przez Kobro dla swojej córki Niki. Jolanta Rudzka-Habisiak wykonała strukturę z pociętych map świata opartą na splocie stosowanym w wykonywaniu tkanin i alfabecie opracowanym przez Władysława Strzemińskiego. Anka Leśniak w pracy "The Triple Goddess / św. Anna Samotrzecia" odniosła się do ikonografii bóstw kobiecych i kobiecej duchowości. Obrazy Moniki Czarskiej balansowały na granicy abstrakcji geometrycznej i zmysłowości. Marta Ostajewska pokazała video-performance site-specific pt. "Red rag" (fragment video-performance "Mi/gra/cja") zrealizowany na Księżym Młynie i odnoszący się do balansowania na granicy między podmiotowością i uprzedmiotowieniem kobiecego ciała (w video pojawia się nagie kobiece ciało, z zakrytą, czerwoną tkaniną, twarzą). Wystawa, mimo iż nie zawierała prac w sposób bezpośredni politycznych, była świadomym gestem i wyrazem solidarności ze wszystkimi kobietami walczącymi o równouprawnienie we wszystkich dziedzinach życia.
Wystawy i wydarzenia.
Wystawie "Kobiety, które siedzą w Łodzi. Manifest Obecności" towarzyszył zorganizowany 30 marca 2018 panel dyskusyjny pt. "Kobieta artystka / aktywistka. Stan obecny" z udziałem artystek z grupy Frakcja oraz aktywistek z łódzkiej sekcji grupy Dziewuchy Dziewuchom, prowadzony przez antropolożkę Alicję Kujawską.
Grając z konwencją 8 marca jako święta kobiet w 2018 roku Frakcja we współpracy z artystkami i artystami z Domu Mody Limanka zrealizowała działanie performatywne pt. "Tylko jeden dzień. Manifest Obecności", w trakcie którego w przestrzeniach Domu Mody Limanka symultanicznie odbywały się pokazy performance, pokaz mody oraz koncert Gangu Śródmieście.
28 września 2018 na Dworcu Łódź Fabryczna miała miejsce dwudniowa wystawa/performance site-specific o nazwie "Łącz(e/ę)" /zdarzenie artystyczne.
9 listopada 2018 w Galerii Kobro ASP w Łodzi odbył się wernisaż wystawy "MatriarchArt" z udziałem artystek z całej Polski, w tym grupy Frakcja, którego kuratorkami były Ola Kozioł i Beata Marcinkowska.
Frakcja zaznaczyła swoją obecność także na rocznicy przyznania praw wyborczych kobietom – 24 listopada w Warszawie. Członkinie grupy wzięły udział w wystawie "100 flag".
Na zaproszenie kuratorek Katarzyny Lewandowskiej i Doroty Chilińskiej Frakcja uczestniczyła w projekcie "REBELLE", "Barykada 1", który zainicjowała wystawa 1 grudnia 2018 w Galerii S w Toruniu.
8 marca 2019 grupa zorganizowała wydarzenie pod tytułem "Frakcja Akcja*Libacja", w trakcie którego odbył się, między innymi, "performance dokamerowy" z udziałem wszystkich artystek grupy oraz naci pietruszki.
25 października – 09 listopada 2019 odbyła się wystawa "PLEXUS" w Galerii Imaginarium (Łódzki Dom Kultury). Frakcjonistki zaprosiły do wspólnej przestrzeni inne artystki i artystów, z którymi wiązała je sieć powiązań, inspiracji czy zainteresowań. Każda z Frakcjonistek określiła sama istnienie poszczególnych relacji, powód i cel, dla których do projektu zaprasza konkretną artystkę lub artystę, biorąc jednak pod uwagę zarówno indywidualny, jak i kolektywny wymiar tych relacji. Założeniem wystawy "PLEXUS" była integracja, nie wykluczająca sporu i napięć pomiędzy jednostką a grupą, przy jednoczesnej próbie komunikowania swoich indywidualnych poszukiwań i potrzeb. W wystawie wzięli udział: Ewa Bloom Kwiatkowska – Julia Kosmynka (Lula), Monika Czarska – Dariusz Fodczuk, Ola Kozioł – Suavas Lewy, Alicja Kujawska – Kim Albrecht, Roksana Kularska Król – Justyna Stopnicka, Anka Leśniak – Ewa Kaja, Iza Maciejewska – Piotr Michnikowski, Aurelia Mandziuk – Zajączkowska – Mariusz Sołtysik, Beata Marcinkowska – Maciej Bohdanowicz, Marta Ostajewska – Aleksandra Chciuk, Jolanta Wagner.
W okresie pandemii grupa prowadziła "Dziennik Frakcji". 16 marca 2020 roku Monika Czarska zaproponowała Frakcjonistkom spontaniczne działanie pod tytułem "Kobiety, które siedzą w domu". Nazwa nawiązywała do pierwszej wystawy grupy. 18 marca 2020 roku Frakcja rozpoczęła publikację postów. Każdego dnia któraś z Frakcjonistek tworzyła wpis – następną stronę dziennika. Dziennik został zakończony po 66 dniach. Został zaprezentowany na Biennale w Pradze oraz na wystawie "66 dni" w Galerii Remedium w Łodzi (wernisaż 23 września 2021 roku).
8 marca 2021 roku grupa zrealizowała projekt "Osiem gwiazdek", który został najpierw opublikowany na Facebooku grupy, po czym został zaprezentowany w galerii Szatnia (12-30.04.2021), na Wydziale Sztuk Pięknych Uniwersytetu Mikołaja Kopernika w Toruniu.
W Pałacu Bidermanna, w październiku 2021 roku, odbyła się wystawa towarzysząca 80. rocznicy deportacji Żydów zachodnich do Litzmannstadt Getto "Siostry Kafki", w której wzięły udział grupa artystek Frakcja z Łodzi oraz grupa Endmoräne, do której należą niemieckie artystki z Brandenburgii (Monika Czarska, Roksana Kularska-Król, Alicja Kujawska, Anka Leśniak, Aurelia Mandziuk, Beata Marcinkowska, Dorothea Neumann, Marta Ostajewska, Patricia Pisani, Susanne Pittroff). Punktem wyjścia wystawy były historie osób z Litzmannstadt Getto, do którego w 1941 roku deportowano Żydów z Europy Zachodniej. Byli wśród nich przede wszystkim przedstawiciele światowej inteligencji, między innymi jeden z najciekawszych pisarzy współczesnej Europy Paul Kornfeld, chemicy Jakub Speyer i Hugo Dietz, matematyk Ludwik Berwald. Do getta również przybyły siostry Franza Kafki – Gabriele Hermann i Valerie Pollak, do których nawiązuje tytuł wystawy.

</doc>
<doc id="4247723" url="https://pl.wikipedia.org/wiki?curid=4247723" title="Tomasz Grzyb">
Tomasz Grzyb

Tomasz Grzyb (ur. 1971 w Radomiu) – polski artysta fotograf. Członek Związku Polskich Artystów Fotografików. Członek grup fotograficznych ProFoto, Piktorialni i Foto-Quortet.
Życiorys.
Tomasz Grzyb w 2008 roku został przyjęty do Radomskiego Towarzystwa Fotograficznego, w 2012 roku został członkiem Związku Polskich Artystów Fotografików, w tym samym roku został członkiem rzeczywistym i Artystą Fotoklubu Rzeczypospolitej Polskiej (AFRP). W 2021 usunięty z listy członków Fotoklubu RP, wskutek niewywiązywania się z obowiązków statutowych członków stowarzyszenia.
Tomasz Grzyb jest autorem kilkunastu wystaw indywidualnych, kilkudziesięciu wystaw zbiorowych i grupowych, zdobywcą nagród i wyróżnień w IPA International Photography Awards (USA), MIFA Moscow International Foto Awards (Rosja), PX3 Prix de la Photographie Paris (Francja), Monochrome Photography Awards (Anglia), Black &amp; White Spider Awards (USA), International Color Awards (USA) oraz Turcji, Indiach, Egipcie, Omanie, Serbii, Macedonii, Czechach, Bośni i Hercegowinie, Danii i w Polsce. Jego prace zaprezentowano w "Almanachu (1995–2017)", wydanym przez Fotoklub Rzeczypospolitej Polskiej Stowarzyszenie Twórców.
Wybrane wystawy indywidualne.
Źródło.
Nagrody i wyróżnienia.
Źródło.

</doc>
<doc id="4247724" url="https://pl.wikipedia.org/wiki?curid=4247724" title="Teretrurus rhodogaster">
Teretrurus rhodogaster

Teretrurus rhodogaster – gatunek węża z rodziny tarczogonowatych. Występuje w Indiach.

</doc>
<doc id="4247725" url="https://pl.wikipedia.org/wiki?curid=4247725" title="Brachyophidium">
Brachyophidium



</doc>
<doc id="4247726" url="https://pl.wikipedia.org/wiki?curid=4247726" title="Brașov Dârste">
Brașov Dârste

Brașov Dârste (rum: "Gara Brașov Dârste") – stacja kolejowa w Braszowie, w Okręgu Braszów, w Rumunii. Znajduje się na ważnej magistrali kolejowej nr 300 Bukareszt – Oradea, w dzielnicy Dârste. Położona jest 6,2 km od dworca głównego w Braszowie.

</doc>
<doc id="4247727" url="https://pl.wikipedia.org/wiki?curid=4247727" title="Far Cry 5">
Far Cry 5

Far Cry 5 – strzelanka pierwszoosobowa, stworzona przez studio Ubisoft Montreal. Została wydana 27 marca 2018 na konsole PlayStation 4, Xbox One oraz komputery osobiste. Akcja rozgrywa się w fikcyjnym hrabstwie Hope w Montanie, gdzie gracz jako policjant ma za zadanie zniszczyć kult religijny o nazwie „Projekt u bram Edenu”.
Fabuła.
Prolog.
W hrabstwie Hope w Montanie działa kontrowersyjny kult zwany "Projektem u Bram Edenu" (w skrócie PEG) założony oraz kierowany przez Josepha Seeda (zwanego "Ojcem") oraz jego rodzeństwo, Johna, Jacoba i siostrę Faith. Joseph ma wizję, w której niedługo ma na świecie dojść do katastrofy, która pochłonie wiele istnień, a Bóg rozkazał uratować mu tak wiele osób, jak to możliwe, nawet jeśli miałoby to dziać się wbrew ich woli. Kult szybko zdobywał wpływy i wiernych w hrabstwie. Wkrótce rozpoczęły się także porwania oraz inne rodzaje przemocy wobec mieszkańców, którzy nie chcieli wstąpić do sekty. Rząd amerykański zamierza zinfiltrować tę grupę religijną, jednak ich szpieg zostaje wykryty i zabity własnoręcznie przez Josepha. Wobec tego za Seedem zostaje wysłany federalny nakaz aresztowania.
Właściwa rozgrywka.
Gracz, jako świeżo upieczony zastępca szeryfa w Hope County wraz z szeryfem Whitehorse'em oraz kilkoma innymi policjantami dostaje rozkaz osłaniania szeryfa federalnego mającego aresztować Josepha Seeda. Akcja się nie powodzi - przywódca religijny nie stawiał oporu, jednak jego wierni zaatakowali stróżów prawa i odbili swojego proroka. Ojciec ogłasza, że to Bóg ochronił go przed aresztowaniem, co daje mu pretekst do ogłoszenia "kośby", czyli masowej akcji skierowanej przeciw "niewiernym". Wszyscy policjanci zostają zabrani przez kultystów i wysłani w różne rejony hrabstwa zarządzane przez członków rodziny Seedów, a ponadto działania sekty doprowadzają do odcięcia Hope County od świata. Gracz (zwany przez postacie "Zastępcą" lub "Świeżym") zostaje natomiast uratowany przez lokalnego mieszkańca, Dutcha. Od tego czasu postanawia on zwalczać Projekt i wspomóc organizację ruchu oporu. Dzięki jego działalności każdy rejon hrabstwa zostaje wyzwolony, przyjaciele Zastępcy zostają uratowani, a John, Jacob i Faith umierają. Wobec swojej porażki Joseph wzywa gracza do miejsca ""w którym wszystko się zaczęło", czyli do głównego kościoła Projektu u Bram Edenu. Tam okazuje się, że przy pomocy specjalnego narkotyku Joseph był w stanie kontrolować przywódców ruchu oporu, po czym rozkazał ponownie porwać przyjaciół Zastępcy. Joseph daje graczowi wybór - może zabrać swoich kolegów z policji i odjechać z hrabstwa, lub się sprzeciwić i rozpocząć walkę z Seedem.
W przypadku wybrania pierwszej opcji, szeryf, Zastępca i inni policjanci odjeżdżają z Hope County. Projekt u Bram Edenu ponownie kontroluje cały obszar. Szeryf Whitehorse postanawia jednak nie odpuszczać i po wydostaniu się z hrabstwa postanawia wezwać na pomoc Gwardię Narodową. W trakcie jazdy w radiu samochodowym odtwarzany jest utwór "Only You"" zespołu The Platters, która przez pranie mózgu przez Jacoba powoduje u Świeżego chęć zabijania.
Druga opcja spowoduje natychmiastową walkę pomiędzy graczem a Josephem i kontrolowanymi przez niego ludźmi. Zastępcy udaje się jednak wyrwać tych ludzi spod kontroli Josepha, dzięki czemu wspólnie udaje im się powstrzymać Ojca. Szeryf Whitehorse zamierza aresztować Seeda, jednak na horyzoncie niespodziewanie dochodzi do eksplozji bomby jądrowej, która prawdopodobnie była zwiastowaną przez Josepha katastrofą. Wszyscy starają się uciec samochodem do bezpiecznego miejsca. Dochodzi jednak do wypadku, w wyniku którego przeżywają jedynie Seed i gracz. Przywódca religijny zabija Dutcha, po czym zaciąga Zastępcę do jego bunkra. Po ocknięciu się gracza Joseph mówi mu, że za to co zrobił powinien był go zabić, jednak jest on ostatnią osobą która mu została, więc od tego czasu będzie on jego "synem". Zakończenie to jest bezpośrednio połączone z fabułą Far Cry New Dawn.
Rozgrywka.
Akcja gry toczy się w otwartym świecie na terenie fikcyjnego hrabstwa Hope w stanie Montana. W przeciwieństwie do poprzednich odsłon serii, gracz sam tworzy swojego bohatera. Po dostępnym świecie można poruszać się za pomocą m.in. samochodów, łodzi czy samolotów i helikopterów. Za zabijanie wrogów i wykonywanie zadań gracz nie jest nagradzany już punktami doświadczenia, jak to miało miejsce w poprzednich odsłonach serii. Zamiast tego gracz zdobywa tzw. punkty ruchu oporu. Przekroczenie określonej ilości punktów ruchu oporu w danym rejonie wymusi na graczu konfrontację z danym członkiem rodziny Seedów. W grze istnieje system rzemiosła pozwalający na naprawianie i tworzenie nowych przedmiotów. Gracz może wynająć najemników, którzy będą pomagać mu w walce. Każdy z nich posiada inne umiejętności. Podczas podróżowania można natknąć się na dzikie zwierzęta, które można oswoić. Poza trybem dla jednej osoby dostępna jest rozgrywka przez Internet w trybie kooperacji. W grze dostępny jest edytor map.
Produkcja.
Pierwsze informacje o grze pojawiły się w maju 2017 roku. Wtedy też na oficjalnym forum Ubisoftu pojawił się dział dla "Far Cry 5". Oficjalna zapowiedź nastąpiła 22 maja, a producent zaprezentował kilka krótkich zwiastunów. Kilka dni później podano dodatkowe informacje o strukturze gry i fabule. Poza standardową edycją wydano kilka wersji kolecjonerskich. W ich skład wchodzą m.in. figurka Nicka Rye'a, bandana czy trofeum z czaszki jelenia.
Reżyserem "Far Cry 5" jest Dan Hay. Jednym z głównych motywów gry jest separatyzm. Hay kiedy był mały, nie czuł się bezpiecznie z powodu zimnej wojny. Jego zdaniem po zamachach terrorystycznych np. z 11 września 2001 roku świat przestał być globalną wioską, a ruchy separatystyczne się nasilały. Historię gry zaczął pisać na przełomie 2014 i 2015 roku. Kilku pracowników Ubisoftu wybrało się do Montany i przeprowadziło rozmowy z lokalnymi mieszkańcami. Zebrane doświadczenia posłużyły jako inspiracja do stworzenia fabuły gry.
Odbiór.
Dariusz Matusiak z Gry-Online pochwalił system pozyskiwania zadań od postaci niezależnych, który został usprawniony w porównaniu do poprzednich części. Wśród zalet wymienił dobrze wykonany świat gry i swobodę w atakowaniu przeciwników. Negatywnie ocenił niewykorzystany potencjał fabularny i niektóre zdolności, które nie mają wpływu na rozgrywkę. Zdaniem Jerzego Daniłko jednym z plusów gry są nawiązania do amerykańskiej kultury i stereotypów. W przeciwieństwie do Matusiaka uznał, że każdy z talentów przyda się w zależności od stylu jaki gracz obierze. Autor recenzji skrytykował sztuczną inteligencję przeciwników, którzy zbyt często atakują gracza podczas swobodnej eksploracji.
Według danych grupy analitycznej NDP, w kwietniu 2018 roku gra była drugą najlepiej sprzedającą się produkcją w Stanach Zjednoczonych.

</doc>
<doc id="4247731" url="https://pl.wikipedia.org/wiki?curid=4247731" title="Alim Nabijew">
Alim Nabijew

Alim Nabijew (ur. 10 października 1994 w Telawi) – azerski kick-boxer oraz zawodnik muay thai, zawodowy mistrz świata m.in. organizacji WMC. Od 2017 zawodnik GLORY.
Kariera sportowa.
Urodził się w Telawi (Gruzja), następnie z rodziną przeniósł się na Ukrainę do Połtawy, gdzie przez wiele lat reprezentował ją w kick-boxingu i boksie tajskim. Aktualnie mieszka w Moskwie. Począwszy od 2011 występuje m.in. na galach i turniejach rosyjskiej organizacji W5, zdobywając tamże mistrzostwo świata (2013) w wadze lekko średniej. W 2012 i 2013 wygrywał Grand Prix Rosji w formule K-1. 
22 lutego 2013 przegrał z Białorusinem Czingizem Ałłazowem jednogłośnie na punkty, natomiast trzy miesiące później 25 maja uległ Rosjaninowi Dżabarowi Askierowowi w finale turnieju Legend Fighting Show w Moskwie. Dwukrotnie pokonywał Ormianina Armena Petrosjana 16 listopada 2013 i 5 kwietnia 2014, w obu przypadkach na punkty. 18 czerwca 2015 podczas 17 edycji Grand Prix Rosji pokonał Polaka Pawła Biszczaka jednogłośną decyzją sędziów. 
10 lipca 2016 odpadł w ćwierćfinale chińskiego turnieju Kunlun Fight w walce z Portugalczykiem Diogo Calado z którym przegrał na punkty. Mimo to, rok 2016 zakończył bardzo dobrze, gdyż trzy miesiące po porażce w Chinach 8 października zdobył pas mistrza Europy organizacji W5 w wadze super średniej, po pokonaniu Słowaka Vladimíra Moravčíka, natomiast 19 listopada wygrał z wielokrotnym mistrzem świata Francuzem Yohanem Lidonem jednogłośnie na punkty zostając mistrzem świata w boksie tajskim World Muaythai Council (WMC) w wadze półciężkiej.
W 2017 związał się z GLORY, debiutując dla niej 28 października w starciu z Jimmym Vienotem z Francji, którego pokonał na punkty. Jeszcze w tym samym roku 9 grudnia wygrał z mistrzem GLORY w latach 2015–2016 Holendrem Nieky Holzkenem również na punkty. 3 marca 2018 podczas gali Glory 51 pokonał kolejnego, byłego mistrza organizacji, tym razem Francuza Cédrica Doumbé niejednomyślną decyzją sędziów. 2 czerwca 2018 przegrał jednogłośnie na punkty walkę o mistrzostwo GLORY wagi półśredniej z obrońcą tytułu Harutem Grigorianem. 
9 marca 2019 pokonał Murthela Groenharta niejednogłośnie na punkty.
Osiągnięcia.
Amatorskie:
Zawodowe:

</doc>
<doc id="4247736" url="https://pl.wikipedia.org/wiki?curid=4247736" title="Narodowy Dzień Pamięci Polaków ratujących Żydów pod okupacją niemiecką">
Narodowy Dzień Pamięci Polaków ratujących Żydów pod okupacją niemiecką

Narodowy Dzień Pamięci Polaków ratujących Żydów pod okupacją niemiecką – polskie święto państwowe obchodzone 24 marca - w rocznicę zbrodni w Markowej. Upamiętnia Polaków ratujących Żydów. Święto nie jest dniem wolnym od pracy. Zostało ustanowione przez Parlament w 2018 roku z inicjatywy prezydenta Andrzeja Dudy.

</doc>
<doc id="4247737" url="https://pl.wikipedia.org/wiki?curid=4247737" title="Narodowy Dzień Pamięci Polaków ratujących Żydów">
Narodowy Dzień Pamięci Polaków ratujących Żydów



</doc>
<doc id="4247738" url="https://pl.wikipedia.org/wiki?curid=4247738" title="Dzień Pamięci Polaków ratujących Żydów">
Dzień Pamięci Polaków ratujących Żydów



</doc>
<doc id="4247740" url="https://pl.wikipedia.org/wiki?curid=4247740" title="Michal Novák">
Michal Novák

Michal Novák (ur. 26 października 1996 w Karlowych Warach) – czeski biegacz narciarski, zawodnik klubu LK Slovan Karlovy Vary.
Kariera.
Po raz pierwszy na arenie międzynarodowej pojawił się w 14 grudnia 2012 roku, podczas zawodów juniorskich w austriackiej miejscowości St. Ulrich am Pillersee, gdzie zajął 23. miejsce w sprincie stylem klasycznym.
W Pucharze Świata zadebiutował 23 stycznia 2016 roku w Novym Měscie na Moravě, gdzie uplasował się na 54. miejscu na dystansie 15 km stylem dowolnym. Pierwsze pucharowe punkty wywalczył 30 grudnia 2017 roku podczas pierwszego etapu Tour de Ski, plasując się na 29. miejscu w sprincie stylem dowolnym.
Jego siostra Petra również uprawia biegi narciarskie.
Osiągnięcia.
Puchar Świata.
Miejsca na podium.
Novák nigdy nie stał na podium indywidualnych zawodów Pucharu Świata.

</doc>
<doc id="4247743" url="https://pl.wikipedia.org/wiki?curid=4247743" title="Benedykt Kasznia">
Benedykt Kasznia

Benedykt Kasznia (ur. 1927, zm. 18 lutego 2018) – polski rzeźbiarz.
Życiorys.
Studiował w Państwowej Wyższej Szkole Sztuk Plastycznych w Poznaniu, otrzymał dyplom w 1956 roku. Głównym tematem rzeźb jest człowiek i jego transformacje, w których odbiega od sztuki przedstawieniowej w kierunku większej deformacji, nie tracąc jednak całkowitego kontaktu z naturą i formami organicznymi. Tworzył małe formy rzeźbiarskie, rzeźbę plenerową i monumentalną, zajmował się również pracami rekonstrukcyjnymi w zakresie rzeźby (m.in. w 1982 roku wraz z Józefem Murlewskim zrekonstruował Pomnik 15. Pułku Ułanów Poznańskich). Wśród nagród i wyróżnień otrzymał m.in. w 1966 roku II nagrodę w Międzynarodowym Konkursie na Pomnik dla Międzynarodowej Unii Telekomunikacyjnej w Genewie. Brał udział w wystawach w kraju, m.in. w kilku edycjach Biennale Małych Form Rzeźbiarskich w Poznaniu (w XI Biennale zdobył Złoty Medal), i za granicą, m.in. w Holandii, Francji i Norwegii. 
Został pochowany na cmentarzu Miłostowo w Poznaniu (pole 1, kwatera 3, grób 31).

</doc>
<doc id="4247745" url="https://pl.wikipedia.org/wiki?curid=4247745" title="Joseph Darnand (biskup)">
Joseph Darnand (biskup)

Joseph Darnand SM (ur. 31 grudnia 1879 w Bény, zm. 1 czerwca 1962) – francuski duchowny rzymskokatolicki, marista, misjonarz, wikariusz apostolski Archipelagu Nawigatorów.
Biografia.
Joseph Darnand urodził się 1 lutego 1879 w Bény we Francji. 16 lipca 1905 otrzymał święcenia prezbiteriatu i został kapłanem Towarzystwa Maryi (marystów).
4 sierpnia 1919 papież Benedykt XV mianował go wikariuszem apostolskim Archipelagu Nawigatorów oraz biskupem tytularnym Polemonium. 16 maja 1920 przyjął sakrę biskupią z rąk koadiutora arcybiskupa wellingtońskiego Thomasa O’Shea SM. Współkonsekratorami byli wikariusz apostolski Środkowej Oceanii Joseph Félix Blanc SM oraz koadiutor wikariusza apostolskiego Fidżi Charles-Joseph Nicolas SM.
23 listopada 1953 zrezygnował z katedry. Zmarł 1 czerwca 1962.

</doc>
<doc id="4247748" url="https://pl.wikipedia.org/wiki?curid=4247748" title="Radomno (Dobiesławiec)">
Radomno (Dobiesławiec)

Radomno – osada wsi Dobiesławiec w Polsce, położona w województwie zachodniopomorskim, w powiecie koszalińskim, w gminie Będzino.
W latach 1975–1998 Radomno położone było w województwie koszalińskim.

</doc>
<doc id="4247751" url="https://pl.wikipedia.org/wiki?curid=4247751" title="Queen + Adam Lambert 2018 European Tour">
Queen + Adam Lambert 2018 European Tour

Queen + Adam Lambert 2018 European Tour – dziesiąta trasa koncertowa Queen + Adam Lambert i szósta w Europie, która odbyła się latem 2018 r. Obejmowała 16 koncertów.
Program koncertów.
Rzadziej grane:

</doc>
<doc id="4247754" url="https://pl.wikipedia.org/wiki?curid=4247754" title="Roberto Fico">
Roberto Fico

Roberto Fico (ur. 10 października 1974 w Neapolu) – włoski polityk, działacz Ruchu Pięciu Gwiazd, poseł do Izby Deputowanych, w latach 2018–2022 jej przewodniczący.
Życiorys.
Absolwent nauk o komunikacji na Università degli Studi di Trieste, kształcił się też w zakresie zarządzania wiedzą na Politecnico di Milano. W 2005 zaangażował się w działalność polityczną w ramach ruchu społecznego, który zainicjował Beppe Grillo. Zorganizował wówczas lokalną platformę spotkań sympatyków tej inicjatywy. Z ramienia Ruchu Pięciu Gwiazd bez powodzenia kandydował w 2010 na prezydenta Kampanii, a rok później na burmistrza Neapolu.
W wyborach w 2013 z ramienia swojego ugrupowania został wybrany do Izby Deputowanych XVII kadencji, objął następnie funkcję przewodniczącego Vigilanza Rai, parlamentarnej komisji monitorującej działalność mediów publicznych. W 2018 utrzymał mandat poselski na kolejną kadencję.
24 marca 2018, po zawarciu porozumienia przez Ruch Pięciu Gwiazd i centroprawicę, został wybrany na przewodniczącego niższej izby włoskiego parlamentu. Urząd ten sprawował do końca kadencji, tj. do 12 października 2022.

</doc>
<doc id="4247756" url="https://pl.wikipedia.org/wiki?curid=4247756" title="Maria Elisabetta Alberti Casellati">
Maria Elisabetta Alberti Casellati

Maria Elisabetta Alberti Casellati (ur. 12 sierpnia 1946 w Rovigo) – włoska polityk, prawniczka i nauczyciel akademicki, podsekretarz stanu w rządach Silvia Berlusconiego, w latach 2018–2022 przewodnicząca Senatu, od 2022 minister.
Życiorys.
Z wykształcenia prawniczka, absolwentka Università degli Studi di Ferrara. Ukończyła również prawo kanoniczne na Papieskim Uniwersytecie Laterańskim. Podjęła praktykę prawniczą w zawodzie adwokata w Padwie. Została też wykładowczynią prawa kanonicznego na Uniwersytet Padewskim.
W 1994 przystąpiła do powstałej wówczas partii Forza Italia. W tym samym roku po raz pierwszy wybrana do Senatu, zasiadała w nim do 1996. Do wyższej izby włoskiego parlamentu powróciła w 2001, z powodzeniem ubiegając się o reelekcję w wyborach w 2006, 2008 i 2013. Dołączyła w międzyczasie do powstałego m.in. na bazie FI Ludzie Wolności, a w 2013 została członkinią reaktywowanej partii Forza Italia. Od grudnia 2004 do maja 2006 pełniła funkcję podsekretarza stanu w resorcie zdrowia. Od maja 2008 do listopada 2011 była podsekretarzem stanu w ministerstwie sprawiedliwości. W 2014 złożyła mandat senatora w związku z wyborem w skład Najwyższej Rady Sądownictwa. Wchodziła w skład tego gremium do 2018. W wyborach w tym samym roku ponownie uzyskała miejsce w Senacie.
24 marca 2018, po zawarciu porozumienia przez centroprawicę i Ruch Pięciu Gwiazd, została wybrana na przewodniczącą wyższej izby włoskiego parlamentu. Na czele izby stała do końca kadencji w październiku 2022. Wcześniej w tymże roku z powodzeniem ubiegała się o senacką reelekcję.
W październiku 2022 objęła stanowisko ministra bez teki w rządzie Giorgii Meloni, powierzono jej odpowiedzialność za reformy instytucjonalne.

</doc>
<doc id="4247759" url="https://pl.wikipedia.org/wiki?curid=4247759" title="Latvijas Virslīga (2017/2018)">
Latvijas Virslīga (2017/2018)

Sezon Optibet Hokeja Līga rozegrany został na przełomie 2017 i 2018 roku jako 37. sezon rozgrywek o mistrzostwo Łotwy w hokeju na lodzie. Do rozgrywek przystąpiło sześć drużyn. Obrońcą tytułu była drużyna HK Kurbads, która w finale poprzednich rozgrywek pokonała HK Mogo.
Sezon zasadniczy.
Sezon zasadniczy rozpoczął się 9 września 2017 roku, a zakończył 27 lutego 2018 roku. Uczestniczyło w nim sześć drużyn, które rozegrały po 30 spotkań.
Legenda:
Faza play-off.
Faza play-off w rozgrywkach łotewskiej ligi hokejowej w sezonie 2017/2018 rozpoczęła się 24 lutego 2018 roku, a zakończyła 17 marca 2018 roku. Uczestniczyły w niej drużyny z miejsc od 1 do 4 sezonu zasadniczego. Drużyna, która zajęła w sezonie zasadniczym wyższe miejsce, miały przywilej roli gospodarza ewentualnego siódmego meczu w rywalizacji. Przy tym mistrz sezonu zasadniczego, będzie mógł być ewentualnie zawsze gospodarzem siódmego meczu. 
Wszystkie dwie rundy rozgrywane były w formule do czterech zwycięstw według schematu: 1-1-1-1-1-1-1 (co oznacza, że klub wyżej rozstawiony rozgrywał w roli gospodarza mecze nr 1., 3. oraz ewentualnie 5. i 7.). Niżej rozstawiona drużyna będzie rozgrywała w swojej hali mecz nr 2., 4. i ewentualnie 6. 

</doc>
<doc id="4247761" url="https://pl.wikipedia.org/wiki?curid=4247761" title="Antoni Wójcik (geolog)">
Antoni Wójcik (geolog)

Antoni Wójcik – polski geolog, profesor zwyczajny Państwowego Instytutu Geologicznego. 

</doc>
<doc id="4247763" url="https://pl.wikipedia.org/wiki?curid=4247763" title="Wera Acewa">
Wera Acewa



</doc>
<doc id="4247764" url="https://pl.wikipedia.org/wiki?curid=4247764" title="Vera Aceva">
Vera Aceva



</doc>
<doc id="4247766" url="https://pl.wikipedia.org/wiki?curid=4247766" title="Adult Swim">
Adult Swim

Adult Swim (zapis stylizowany: [adult swim]) – przeznaczony dla dorosłych nocny blok programowy w amerykańskiej sieci telewizji dla dzieci Cartoon Network, działający codziennie od 20 do 6 rano czasu wschodniego i pacyficznego. Program ten jest programowany przez Williams Street Productions, spółkę zależną Turner, która opracowała również dwa inne bloki programowe dla Cartoon Network: Toonami (która później stała się blokiem na Adult Swim w 2012 roku) i Miguzi.
Debiut w 2001 r. Adult Swim służy jako nocna tożsamość Cartoon Network i został ustanowiony jako alternatywne programowanie w późnych godzinach nocnych, kiedy główna grupa docelowa Cartoon Network, dzieci w wieku 7–14 lat, zwykle śpi. Większość ogólnych treści Adult Swim znana jest z eksperymentalnego, ryzykownego, nieortodoksyjnego, surowego, suchego i improwizującego humoru, a także z celowo taniej animacji i często dziwacznej prezentacji. W 2005 r. Blok otrzymał swój własny raport oceny Nielsen od Cartoon Network z powodu kierowania na osobną grupę demograficzną. Blok zawiera zróżnicowane stylistycznie animowane i występy na żywo, w tym oryginalne programy, składające się głównie z programów animowanych Fox, filmów krótkometrażowych, oryginalnej animacji wideo i anime, zazwyczaj z minimalną lub zerową edycją treści.
W Stanach Zjednoczonych w Adult Swim często pojawiają się animacje dorosłych, anime, mockumentaries, komedia szkiców, live-action i piloci. Pokazy mogą mieć motywy seksualne, szczerą dyskusję na temat seksu, nagość, mocny język i przemoc graficzną; innymi słowy programy, które zostałyby uznane za niewłaściwe, gdyby zostały nadane w ciągu dnia w Cartoon Network, kiedy dzieci będą oglądać. Chociaż w sieci występują komediowe i dramatyczne programy wszystkich typów, wiele z jej programów ma charakter eksperymentalny, transgresyjny, improwizowany i surrealistyczny. Tak więc Adult Swim stał się źródłem konfliktu, niektórzy twierdzą, że jest on zbyt kontrowersyjny, podczas gdy inni zauważają, że jego zdolność do kwestionowania normy przynosi pożądany poziom surrealizmu i eksperymentalizmu. Adult Swim współpracuje z różnymi studiami znanymi z produkcji w absurdalnej i szokowej komedii.
Podobnie jak w przypadku Cartoon Network, zasięg Adult Swim w różnych serwisach wynosi 94 miliony amerykańskich gospodarstw domowych.

</doc>
<doc id="4247769" url="https://pl.wikipedia.org/wiki?curid=4247769" title="Jean Baptiste Dieter">
Jean Baptiste Dieter

Jean Baptiste Dieter SM (niem. "Johannes Dieter", ur. 30 września 1903 w Einhausen, zm. 28 czerwca 1955) – niemiecki duchowny rzymskokatolicki, marista, misjonarz, wikariusz apostolski Archipelagu Nawigatorów.
Biografia.
Jean Baptiste Dieter urodził się 30 września 1903 w Einhausen w Niemczech. 29 czerwca 1933 otrzymał święcenia prezbiteriatu i został kapłanem Towarzystwa Maryi (marystów).
16 listopada 1953 papież Pius XII mianował go wikariuszem apostolskim Archipelagu Nawigatorów oraz biskupem tytularnym Jerafi. 19 maja 1954 przyjął sakrę biskupią z rąk delegata apostolskiego Australii, Nowej Zelandii i Oceanii abpa Romolo Carboniego. Współkonsekratorami byli wikariusz apostolski Fidżi Victor Frederick Foley SM oraz biskup Christchurch Edward Michael Joyce.
W 1954 wyświęcił na prezbitera przyszłego pierwszego samoańskiego biskupa i kardynała Pio Taofinuʻu. Zmarł 28 czerwca 1955 na Samoa.
W rodzinnym Einhausen został patronem jednej z ulic.

</doc>
<doc id="4247772" url="https://pl.wikipedia.org/wiki?curid=4247772" title="Katedra Zaśnięcia Najświętszej Marii Panny w Damaszku">
Katedra Zaśnięcia Najświętszej Marii Panny w Damaszku

Katedra Zaśnięcia Najświętszej Marii Panny w Damaszku – katedra melchickiego patriarchatu Antiocheńskiego. Położona jest w starej dzielnicy Damaszku, obok katedry Matki Bożej.
Architektura.
Świątynia murowana, trójnawowa, z dwiema wieżami, kopułą i arkadową fasadą.
Wnętrze.
Wewnątrz znajduje się bogato zdobiony ikonostas w klasycznym stylu bizantyjskim. Obok ikonostasu stoi tron patriarszy w tradycyjnym stylu wschodnim. Po obu stronach nawy głównej znajdują się dwie drewniane ambony.
Historia.
W 2001 roku katedrę odwiedził papież Jan Paweł II.

</doc>
<doc id="4247779" url="https://pl.wikipedia.org/wiki?curid=4247779" title="Imperium Chińskie">
Imperium Chińskie



</doc>
<doc id="4247780" url="https://pl.wikipedia.org/wiki?curid=4247780" title="Kapitulacja Cesarstwa Japońskiego">
Kapitulacja Cesarstwa Japońskiego



</doc>
<doc id="4247782" url="https://pl.wikipedia.org/wiki?curid=4247782" title="Juan Carlos Ongania">
Juan Carlos Ongania



</doc>
<doc id="4247786" url="https://pl.wikipedia.org/wiki?curid=4247786" title="Katedra św. Jerzego w Damaszku">
Katedra św. Jerzego w Damaszku

Katedra św. Jerzego w Damaszku – katedra patriarsza Syryjskiego Kościoła Ortodoksyjnego. Położona jest w starej dzielnicy Damaszku.
Architektura.
Świątynia murowana, jednowieżowa, o fasadzie nawiązującej do klasycyzmu.
Historia.
W 2001 roku katedrę odwiedził papież Jan Paweł II.

</doc>
<doc id="4247787" url="https://pl.wikipedia.org/wiki?curid=4247787" title="Tomás Bretón">
Tomás Bretón

Tomás Bretón y Hernández (ur. 29 grudnia 1850 w Salamance, zm. 2 grudnia 1923 w Madrycie) – hiszpański kompozytor, dyrygent i pedagog.
Życiorys.
Uczył się gry na skrzypcach w Salamance. Ze względu na ciężką sytuację materialną w wieku 12 lat musiał podjąć pracę zarobkową, zatrudniając się w orkiestrze teatralnej. W 1865 roku rozpoczął studia w konserwatorium w Madrycie, gdzie uczył się gry na skrzypcach u Juana Dieza i kompozycji u Emilio Arriety. Studia ukończył w 1872 roku, otrzymując (wspólnie z Ruperto Chapím) pierwszą nagrodę. Grywał w kawiarniach i teatrach, był także dyrygentem orkiestry w Teatro Retiro. W 1881 roku dzięki stypendium przyznanemu przez Królewską Akademię Sztuk Pięknych odbył podróż do Włoch, Wiednia i Paryża. Po powrocie do Hiszpanii dyrygował orkiestrą w Barcelonie, gościnnie także orkiestrą opery w Madrycie i Sociedad de Conciertos Sinfónicos de Madrid. W 1896 roku został członkiem Królewskiej Akademii Sztuk Pięknych. W 1901 roku objął posadę dyrektora Królewskiego Wyższego Konserwatorium Muzycznego w Madrycie. Odznaczony Krzyżem Wielkim Orderu Cywilnego Alfonsa XII.
Reprezentował narodowy kierunek w muzyce hiszpańskiej. W swoich artykułach występował przeciwko dominacji opery włoskiej. Uprawiał rdzenny hiszpański gatunek sceniczny, zarzuelę, z których największy sukces odniosła jednoaktowa género chico "La verbena de la paloma" (wystawiona w 1893 roku w Madrycie). Skomponował ponadto kilka oper (w większości do własnych librett), oratorium, utwory chóralne i orkiestrowe, muzykę kameralną i pieśni.

</doc>
<doc id="4247791" url="https://pl.wikipedia.org/wiki?curid=4247791" title="Ratko Janew">
Ratko Janew

Ratko Janew (, ur. 30 marca 1939 w Sandanskim, zm. 31 grudnia 2019 w Belgradzie) – macedoński fizyk atomowy.
Życiorys.
Urodził się w Sandanskim (wówczas na terenie Carstwa Bułgarii). W 1957 roku ukończył szkołę średnią w Skopju, a następnie podjął studia na Wydziale Elektrotechniki Uniwersytetu w Belgradzie. Ukończył je w 1965 roku, po czym kontynuował edukację na Wydziale Nauk Przyrodniczych Uniwersytetu w Belgradzie. W 1965 roku rozpoczął pracę w Instytucie Badań Jądrowych „Boris Kidrič” w Vinča koło Belgradu. W latach 1966-1967 odbył specjalistyczne szkolenie na Leningradzkim Uniwersytecie Państwowym, gdzie prowadził badania do pracy doktorskiej, dotyczącej "procesów wychwytu elektronu w wolnych zderzeniach atomowych". Stopień doktora uzyskał w 1968 roku na Wydziale Nauk Przyrodniczych Uniwersytetu w Belgradzie.
Ratko Janew kontynuował pracę naukową w Instytucie Badań Jądrowych Vinčado 1972 roku, następnie pracowała Instytucie Fizyki w Belgradzie (do 1987 roku). Od 1969 prowadził wykłady na Wydziale Nauk Przyrodniczych oraz Wydziale Matematyki Uniwersytetu w Belgradzie. W Latach 1970-1973 wykładał także fizykę atomową na Wydziale Matematyczno-Przyrodniczym Uniwersytetu Świętych Cyryla i Metodego w Skopju. Od 1988 do 1999 kierował programami dotyczącymi analizy danych dla badań kontrolowanej fuzji termojądrowej, prowadzonymi przez Międzynarodową Agencję Energii Atomowej w Wiedniu.
Prace naukowe Ratko Janewa dotyczą zagadnień teorii kwantowych interakcji cząstek atomowych, i procesów zderzeń między cząstkami atomowymi. Rozwinął teoretyczne aspekty zmiennego oddziaływania między cząsteczkami atomowymi i między cząstkami atomowymi, a powierzchniami stałymi. W późniejszych latach Janew koncentrował się na procesach atomowych i molekularnych zachodzących we wczesnych fazach tworzenia Wszechświata i galaktyk.
Opublikował ponad 300 artykułów naukowych, był autorem i współautorem 7 prac monograficznych, 27 artykułów przeglądowych oraz 12 rozdziałów w książkach.
W 2004 roku otrzymał nagrodę Fundacji Alexandra von Humboldta.

</doc>
<doc id="4247796" url="https://pl.wikipedia.org/wiki?curid=4247796" title="Krzysztof Urban">
Krzysztof Urban

Krzysztof Urban (ur. 1960 w Pruszkowie) – polski dziennikarz i publicysta, w latach 2007–2011 redaktor naczelny "Jednoty".
Urodził się i mieszka w Pruszkowie. Jest wieloletnim członkiem redakcji magazynu społeczno-religijnego "Jednota", którym kierował w latach 2007–2011. Jest też autorem książki "„Dożywotka”" (Wydawnictwo Internetowe E-bookowo, Będzin, 2009; ). 
W kadencji 2021–2025 jest sekretarzem Synodu Kościoła Ewangelicko-Reformowanego w RP.

</doc>
<doc id="4247804" url="https://pl.wikipedia.org/wiki?curid=4247804" title="Gieorgij Catoire">
Gieorgij Catoire

Gieorgij Lwowicz Catoire, Katuar (ros. Георгий Львович Катуар; ur. w Moskwie, zm. 21 maja 1926 tamże) – rosyjski kompozytor i teoretyk muzyczny pochodzenia francuskiego.
Życiorys.
Uczył się gry na fortepianie w Konserwatorium Moskiewskim u Karla Klindwortha. W 1884 roku ukończył studia matematyczne na Uniwersytecie Moskiewskim, następnie wyjechał do Berlina, gdzie w latach 1885–1887 kontynuował naukę u Klindwortha. Po powrocie do Moskwy studiował u Nikołaja Rimskiego-Korsakowa, Siergieja Taniejewa, Antona Arienskiego i Anatolija Ladowa. Od 1916 roku do śmierci wykładał kompozycję w Konserwatorium Moskiewskim. Do jego uczniów należeli Aleksandr Abramski, Dmitrij Kabalewski i Władimir Fere.
Twórczość.
W okresie studiów w Berlinie był wielbicielem Wagnera, później uległ wpływom Czajkowskiego i kompozytorów francuskich (Franck, Debussy). Uważany jest za jednego z pionierów radzieckiej teorii muzyki, w swojej pracy zajmował się problemem późnoromantycznej harmoniki i tonalności, rytmu i form złożonych. Jest autorem rozpraw "Tieorieticzeskij kurs garmonii" (1924–1925) oraz "Muzykalnaja forma" (wydane pośmiertnie 1934–1936).
Skomponował m.in. kantatę "Rusałka" (1888), "symfonię c-moll" (1889), koncert fortepianowy (1909) i dwie sonaty skrzypcowe (1900, 1906).

</doc>
<doc id="4247806" url="https://pl.wikipedia.org/wiki?curid=4247806" title="Łódzka Gazeta Społeczna „Miasto Ł”">
Łódzka Gazeta Społeczna „Miasto Ł”

Łódzka Gazeta Społeczna „Miasto Ł” – bezpłatny miesięcznik wydawany w Łodzi od 2013 roku, opierający się na dziennikarstwie obywatelskim i wolontariackim zaangażowaniu twórczyń i twórców gazety. 
Gazeta wychodzi w 10 tysiącach papierowych egzemplarzy. Kolportowana jest na terenie Łodzi w ok. 60 miejscach: bibliotekach dzielnicowych, ośrodkach kultury, kawiarniach, muzeach, urzędach, informacji turystycznej i in.. Wszystkie artykuły ukazują się również na stronie internetowej w wolnym dostępie.
Historia.
Gazeta powstała jako siostra zgierskiego "Zgrzytu" ("Zgrzyt – Zgierska Gazeta Niezależna"), stworzona została przez osoby związane ze środowiskiem łódzkich organizacji pozarządowych. Kluczowymi partnerami wspierającymi powstanie gazety były Stowarzyszenie Tkalnia oraz szwajcarski tygodnik społeczny "WOZ Die Wochenzeitung". 
Pierwszy numer ukazał się w listopadzie 2013 r., a prace nad nim trwały od września tamtego roku. Aleksandra Dulas, redaktorka naczelna "Miasta Ł", w inicjacyjnym "wstępniaku" pisała:"Gazeta, którą trzymacie Państwo w ręku powstała ze złości, bezradności, niezadowolenia, ale przede wszystkim z ogromnej miłości i radości dokonywania zmian. Ludzie, którzy są autorami tekstów to przede wszystkim działacze społeczni, zaangażowani w pracę dla Łodzi i jej mieszkańców. Celem jej tworzenia jest opisywanie wszystkiego, co ważne dla łodzian oraz zachęcanie do aktywnego poprawiania tego, co wokół nas. W "Mieście Ł" znajdziecie Państwo tematy, dla których nie ma miejsca gdzie indziej. Poruszymy problemy grup wykluczanych przez inne media. Będziemy monitorować władzę, opisywać inwestycje, szczególne wydarzenia, wskazywać rozsądne drogi rozwoju, uwrażliwiać mieszkańców na dobro wspólne". W kolejnych latach grono osób współpracujących z redakcją rozszerzało się o osoby związane z łódzkim środowiskiem naukowo-badawczym, ruchami miejskimi, ruchami ekologicznymi itd. W 2016 r. gazeta została uhonorowana w plebiscycie "Punkt dla Łodzi" w kategorii "inicjatywy" za "rzetelne i rzeczowe pisanie o problemach Łodzi i wzorowy przykład dziennikarstwa obywatelskiego". W 2017 r. gazeta otrzymała wyróżnienie w konkursie na Nagrodę im. Aleksandra Milskiego 2016 Stowarzyszenia Dziennikarzy Polskich. W tym samym roku jeden z artykułów otrzymał nominację do nagrody Stowarzyszenia Gazet Lokalnych Local Press 2016. 
Misja i działanie.
Skład redakcji nie jest stały. Decyzje merytoryczne i organizacyjne podejmowane są przez sześcioosobowe Kolegium Redakcyjne. Oprócz wydawania gazety redakcja zaangażowana bywa również w organizowanie debat i prowadzenie audycji radiowej w Studenckim Radiu Żak Politechniki Łódzkiej ("Miasto Ł w eterze"). 
Łódzka Gazeta Społeczna "Miasto Ł" cele swojego działania definiuje jako monitorowanie i nagłaśnianie spraw dotyczących jakości życia w Łodzi i rozwoju miasta. Deklarowaną misją gazety jest także pobudzanie aktywności obywatelskiej mieszkańców i mieszkanek Łodzi oraz zwiększenie ich zaangażowania w życie publiczne, w szczególności grup defaworyzowanych i wykluczonych z medialnych dyskusji, "aby osoby zaangażowane w dziennikarstwo obywatelskie zaczęły mówić w swojej sprawie swoim głosem i ze swojego punktu widzenia". Redakcja w swoim działaniu stara się przeciwdziałać rozprzestrzenianiu się mowy nienawiści i dyskryminacji związanej z "położeniem społecznym i ekonomicznym, z orientacją psychoseksualną, wyznaniem religijnym, przynależnością narodową czy etniczną, a nawet preferowanym środkiem transportu drogowego". Dla twórców i twórczyń gazety ważne jest również promowanie lokalnych inicjatyw przyczyniających się do wzmacniania społecznych więzi, do “rewitalizowania” łódzkiej tożsamości oraz odzyskiwania i opowiadania zapomnianych lokalnych historii. 
Finansowanie.
Numery z lat: 
W kolejnych latach gazeta finansowała się głównie dzięki sponsorom, darowiznom osób prywatnych, reklamodawcom oraz pojedynczym mikrograntom. Po sukcesie pierwszej akcji crowdfundingowej w 2016 r., Kolegium Redakcyjne stara się sukcesywnie wprowadzać system mecenatu społecznego dla gazety. 

</doc>
<doc id="4247809" url="https://pl.wikipedia.org/wiki?curid=4247809" title="Zamach w Carcassonne i Trèbes">
Zamach w Carcassonne i Trèbes

Zamach w Carcassonne i Trèbes – zamach terrorystyczny, który miał miejsce 23 marca 2018 roku we francuskich miejscowościach Carcassonne i Trèbes. W wyniku zamachu zginęło 5 osób, w tym sprawca.
Przebieg zamachów.
23 marca 2018 o godzinie 10:13 Redouane Lakdim, uzbrojony w pistolet zatrzymał samochód na obrzeżach Carcassonne, na południu Francji. Postrzelił obu użytkowników auta, zabijając pasażera i poważnie raniąc kierowcę, po czym ukradł samochód i odjechał. Prawdopodobnie czekał przed wojskowymi koszarami na żołnierzy i zaatakował czterech policjantów, którzy pobiegli z powrotem do koszar i zaatakował ich, próbując ich przejechać i strzelać do nich. Jeden z oficerów został zastrzelony. Lakdim następnie odjechał, przejeżdżając 5 kilometrów do Trèbes. Około 11:00 Lakdim wszedł do supermarketu uzbrojony w pistolet oraz nóż. W środku było około 50 osób. Krzyknął „Allahu Akbar” i przedstawił się jako żołnierz Państwa Islamskiego. Śmiertelnie postrzelił 2 osoby, a resztę wziął za zakładników, każąc wszystkim leżeć na podłodze. Niektórzy zdołali uciec z supermarketu, nieliczni schowali się w chłodni. Pojawiły się setki policjantów oraz żandarmerii, żeby pomóc ludziom się wydostać. Znaleźli Lakdima przetrzymującego kilku zakładników, łącznie z kobietą, której używał jako żywej tarczy. Około 12:20 zjawił się członek GIGN wraz z ministrem Gérardem Collombem. Lakdim zażądał uwolnienia Salaha Abdeslama, głównego podejrzanego o udział w zamachach w Paryżu z listopada 2015. Policja przywiozła jego matkę oraz siostry do negocjacji, lecz bezskutecznie. Podpułkownik Arnaud Beltrame, 44-letni oficer żandarmerii zaoferował siebie w zamian za zakładników, na co Lakdim przystał. Beltrame zostawił na stole telefon z aktywnym połączeniem z policją, więc policja mogła wszystko słyszeć. Po trzech godzinach Lakdim postrzelił oficera, wystrzał było słychać w telefonie policji. Członkowie GIGN rozpoczęli szturm na supermarket o 14:40 i zaczęli wymianę ognia z podejrzanym, zabijając go w przeciągu 2 minut od rozpoczęcia szturmu. Dwóch policjantów zostało rannych. Chwilę później policyjne psy zaczęły infiltrację budynku. Na miejsce przybyło pogotowie oraz helikopter. Minister Collomb pochwalił Beltrama oraz innych uczestników akcji za heroizm, jednakże podpułkownik zmarł w szpitalu z powodu obrażeń.
Podejrzany.
Podejrzany został zidentyfikowany jako Redouane Lakdim, 25-latek urodzony w Maroku i mieszkający w Carcassonne z rodzicami oraz siostrami. W przeszłości był dwukrotnie skazany za drobne przestępstwa i spędził miesiąc w więzieniu. Był bardzo aktywny w internecie na stronach salafickich, a w 2014 r. wpisano go na listę podejrzanych o islamski ekstremizm. Był pod obserwacją służb, ale zdaniem oceniających nic nie wskazywało aby miał dokonać zamachu. Sąsiedzi i przyjaciele opisali go jako "sympatycznego młodego człowieka". Minister Spraw Wewnętrznych Gérard Collomb stwierdził, że zamachowiec działał samotnie.

</doc>
<doc id="4247811" url="https://pl.wikipedia.org/wiki?curid=4247811" title="Marcin Iwanowski">
Marcin Iwanowski

Marcin Wojciech Iwanowski (ur. 4 października 1971 w Warszawie) – polski inżynier, doktor habilitowany nauk technicznych; specjalizuje się w przetwarzaniu i analizie obrazów, rozpoznawaniu wzorców, morfologii matematycznej oraz sztucznej inteligencji; profesor nadzwyczajny Instytutu Sterowania i Elektroniki Przemysłowej Wydziału Elektrycznego Politechniki Warszawskiej oraz w Instytucie Fizyki Wydziału Fizyki, Astronomii i Informatyki Stosowanej Uniwersytetu Mikołaja Kopernika. 
Życiorys.
Uczęszczał do XIV Liceum Ogólnokształcącego im. Stanisława Staszica w Warszawie. W 1995 ukończył studia z automatyki i robotyki na Politechnice Warszawskiej. Stopień doktorski uzyskał w 2000 roku w Instytucie Sterowania i Elektroniki Przemysłowej Wydziału Elektrycznego PW na podstawie pracy pt. "Zastosowanie morfologii matematycznej do interpolacji obrazów cyfrowych" (promotorem był prof. Tadeusz Kaczorek).
Drugi dyplom doktorski uzyskał z morfologii matematycznej rok później w Centrum Morfologii Matematycznej Wyższej Szkoły Górniczej w Paryżu (Ecole des Mines de Paris, Centre de Morphologie Mathematique). Ponadto ukończył podyplomowe studia z integracji europejskiej w Centrum Europejskim Uniwersytetu Warszawskiego (2001–2002).
Habilitował się w 2011 w Instytucie Podstaw Informatyki PAN na podstawie oceny dorobku naukowego i publikacji "Metody morfologiczne w przetwarzaniu obrazów cyfrowych". Poza macierzystą Politechniką Warszawską od 2011 pracuje także jako profesor nadzwyczajny w Katedrze Automatyki i Systemów Pomiarowych Instytutu Fizyki UMK w Toruniu.
W pracy badawczej zajmuje się takimi zagadnieniami jak: widzenie komputerowe, przetwarzanie obrazów, morfologia matematyczna, rozpoznawanie wzorców, sztuczna inteligencja oraz uczenie maszynowe.
Swoje prace publikował m.in. w „Computer Recognition Systems", „Opto-Electronics Review" oraz w „Przeglądzie Elektrotechnicznym".

</doc>
<doc id="4247818" url="https://pl.wikipedia.org/wiki?curid=4247818" title="TensorFlow">
TensorFlow

TensorFlow – otwartoźródłowa biblioteka programistyczna napisana przez Google Brain Team. Wykorzystywana jest w uczeniu maszynowym i głębokich sieciach neuronowych. Została wydana 9 listopada 2015 roku.
Biblioteka może do działania wykorzystywać zarówno karty graficzne, procesory (m.in. dla urządzeń mobilnych oraz systemów wbudowanych), jak i wyspecjalizowane mikroprocesory nazywane akceleratorami AI – tensor processing unit.
Biblioteka składa się z kilku modułów. W jej najniższej warstwie znajduje się rozproszony silnik wykonawczy (ang. "distributed execution engine"), który w celu podniesienia wydajności został zaimplementowany w języku programowania C++. Nad nią znajdują się frontendy napisane w kilku językach programowania m.in. w Pythonie oraz C++. Powyżej umieszczona została warstwa API, która zapewnia prostszy interfejs dla powszechnie używanych warstw w modelach głębokiego uczenia. Na następną warstwę składają się wysokopoziomowe API, m.in. "Keras" oraz "Estimator API", które ułatwiają tworzenie modeli i ich ocenę. Ponad tym znajdują się przygotowane przez twórców biblioteki gotowe do użycia modele.

</doc>
<doc id="4247822" url="https://pl.wikipedia.org/wiki?curid=4247822" title="Marcin Galek">
Marcin Galek

Marcin Galek (ur. 19 czerwca 1895 w Krawcach, zm. 19 sierpnia 1979) – polski rolnik i polityk, poseł na Sejm PRL II i III kadencji.
Życiorys.
Uzyskał wykształcenie podstawowe, z zawodu rolnik. W 1913 rozpoczął działalność w ruchu ludowym, współtworzył Republikę Tarnobrzeską. W czasie okupacji niemieckiej żołnierz Batalionów Chłopskich. Po wojnie tworzył administrację na Ziemiach Odzyskanych. Udzielał się w Związku Samopomocy Chłopskiej, spółdzielczości, radach narodowych, a w późniejszych latach także we Froncie Jedności Narodu i Związku Bojowników o Wolność i Demokrację. Od 1947 wiceprezes wojewódzkiego zarządu Stronnictwa Ludowego w Szczecinie, następnie wojewódzkiego komitetu Zjednoczonego Stronnictwa Ludowego w Koszalinie.
W 1957 i 1961 uzyskiwał mandat posła na Sejm PRL II i III kadencji z okręgu Słupsk i Koszalin. Przez dwie kadencje zasiadał w Komisji Komunikacji i Łączności, a w II kadencji ponadto w Komisji Zdrowia i Kultury Fizycznej.

</doc>
<doc id="4247833" url="https://pl.wikipedia.org/wiki?curid=4247833" title="Hajmar Dżajs">
Hajmar Dżajs

Hajmar Dżajs – wieś w Syrii, w muhafazie Aleppo. W 2004 roku liczyła 1628 mieszkańców.

</doc>
<doc id="4247836" url="https://pl.wikipedia.org/wiki?curid=4247836" title="Ras al-Ajn Humr">
Ras al-Ajn Humr

Ras al-Ajn Humr – wieś w Syrii, w muhafazie Aleppo. W 2004 roku liczyła 1568 mieszkańców.

</doc>
<doc id="4247838" url="https://pl.wikipedia.org/wiki?curid=4247838" title="Arba’a Kabira">
Arba’a Kabira

Arba’a Kabira (arab. أربعة كبيرة) – wieś w Syrii, w muhafazie Aleppo. W 2004 roku liczyła 1975 mieszkańców.

</doc>
<doc id="4247840" url="https://pl.wikipedia.org/wiki?curid=4247840" title="Mindsailors">
Mindsailors

Mindsailors – polskie studio wzornictwa przemysłowego. Firmę tworzy zespół projektantów z Polski i zagranicy, specjalistów wzornictwa, technologów materiałowych oraz inżynierów mechanicznych. Specjalizuje się w kompleksowym projektowaniu i wdrażaniu do produkcji elektroniki konsumenckiej, mebli, elementów wyposażenia wnętrz, prototypowaniu wizualnym i funkcjonalnym oraz produkcji właściwej.
Historia.
Studio powstało w 2005 z inicjatywy Rafała Piłata. Początkowo Mindsailors działało jako jedna ze spółek firmy Starline International (późniejsze SL Technology), realizując tylko wewnętrzne projekty. Po rozwiązaniu SL Technology w roku 2009, studio stało się niezależnym podmiotem, pozostając jednocześnie pod tą samą nazwą. W tym czasie do zespołu dołączył Michał Bonikowski.
W 2014 roku Mindsailors jako pierwsze studio projektowe w Polsce zostało uhonorowane nagrodą iF Product Design GOLD Award za projekt DICE+ stworzony wspólnie z firmą Game Technologies.
W roku 2015 do Mindsailors dołączyli Michał Bąk i Patryk Strzelewicz, który zostaje prezesem zarządu, a firma zmieniła formę działalności ze spółki cywilnej na spółkę z ograniczoną odpowiedzialnością.
W 2016 Mindsailors nawiązał partnerstwo z Parkiem Technologicznym YouNick, w wyniku czego główna siedziba spółki została przeniesiona do miejscowości Złotniki. Poznańska lokalizacja w Concordii Design pełni odtąd funkcję biura.
W 2018 Mindsailors powiększa swoje zasoby i nawiązuje współpracę z poznańską inicjatywą społeczną Zakład Makerspace, tworząc w przestrzeni dawnej fabryki Goplany własne zaplecze warsztatowe i gromadząc w jednym miejscu sprzęt niezbędny do konstruowania prototypów. 

</doc>
<doc id="4247842" url="https://pl.wikipedia.org/wiki?curid=4247842" title="Kibab Kabir">
Kibab Kabir

Kibab Kabir – wieś w Syrii, w muhafazie Aleppo. W 2004 roku liczyła 550 mieszkańców.

</doc>
<doc id="4247843" url="https://pl.wikipedia.org/wiki?curid=4247843" title="Emilie Louise Flöge">
Emilie Louise Flöge

Emilie Louise Flöge (ur. 30 sierpnia 1874 w Wiedniu, zm. 26 maja 1952 tamże) - austriacka projektantka mody i przedsiębiorczyni. Przyjaciółka i asystentka Gustava Klimta.
Życiorys.
Urodziła się jako czwarte dziecko tokarza i wytwórcy fajek Meerschaum Hermanna Flöge (1837–1897). W 1899 zaczęła się uczyć w szkole krawieckiej prowadzonej przez jej starszą siostrę Pauline. Emilie zajęła się projektowaniem sukni i w 1904 roku (6 lat przed otwarciem pierwszego butiku na 31 Rue Cambon w Paryżu przez Gabrielle Chanel), wraz z Pauline i Helene otworzyły dom mody sióstr Flöge - Schwestern Flöge. Był to pierwowzór tzw. "concept store", gdzie prócz ubrań można było znaleźć także inne rodzaje rzemiosła artystycznego, wszystkie opatrzone metkami w stylu secesyjnym, co rozpowszechniało markę. Wyjątkowa forma wyróżniała ją nie tylko od paryskich projektów, ale swoją ekstrawagancją odbiegała od dotychczasowych standardów mody. Jej najsłynniejszym i najbardziej odkrywczym projektem był charakterystyczny kaftan, luźna suknia, zwana "reform dress", inspirowana pracami Paula Poireta. Wyeliminował on z kroju rolę gorsetu i zuniwersalizował strój dla mężczyzn i dla kobiet. Kreowanie unikalnego stylu umożliwiły jej także podróże do Londynu i Paryża, które odbywała dwa razy do roku. 
Od 1938 r. rozpoczął się upadek salonu sióstr Flöge, a Emilie musiała przenieść swoją pracę do małego studia we własnym domu. Pod koniec II wojny światowej wielki pożar pochłonął zarówno jej projekty, prace jak i wiele innych dzieł, np. projekt plafonu auli Uniwersytetu Wiedeńskiego Gustava Klimta. 
Emilie nigdy nie wyszła za mąż oraz nie założyła rodziny, co jak na owe czasy było przejawem niezależności i emancypacji.
W 2006 roku powstał film "Klimt" wyreżyserowany przez Raoula Ruiz'a, z Johnem Malkovichem w roli artysty i Veronicą Ferres jako Emilie Flöge.
Powiązania z Gustavem Klimtem.
Emilie Flöge była przyjaciółką i partnerką życiową artysty Gustava Klimta, którego brat, Ernst, został mężem jej siostry w 1891 roku. W 1902 roku powstał jej najsłynniejszy pełnopostaciowy portret, na którym modelka stoi wyprostowana, z ręką na biodrze, w ujęciu en trios quarts. Przedstawiona postać posiada cechy femme fatale, przewijające się w twórczości Klimta. Uwagę przykuwa również suknia modelki, która jest połączeniem projektów Emilie oraz maniery malarskiej Klimta.
Portret wywołał skandal wśród wiedeńskiej elity, gdy w 1903 roku został pokazany na wystawie „Secesji”. Uważa się również, że ogromne partie ornamentalne, będące znakiem rozpoznawczym Gustava Klimta i znajdujące się na wielu jego obrazach, malowała sama Emilia Flöge.
Jeden z najsłynniejszych obrazów "Pocałunek" (1907-08), według wielu historyków sztuki przedstawia właśnie parę Klimt i Flöge zastygłej w miłosnym uścisku.
Zachowały się pocztówki z korespondencją artystów, świadczące o ich bliskiej relacji.

</doc>
<doc id="4247845" url="https://pl.wikipedia.org/wiki?curid=4247845" title="Al-Kasra">
Al-Kasra



</doc>
<doc id="4247846" url="https://pl.wikipedia.org/wiki?curid=4247846" title="Al-Kasra (Aleppo)">
Al-Kasra (Aleppo)

Al-Kasra (arab. الكسرة) – wieś w Syrii, w muhafazie Aleppo. W 2004 roku liczyła 614 mieszkańców.

</doc>
<doc id="4247847" url="https://pl.wikipedia.org/wiki?curid=4247847" title="Aszini">
Aszini

Aszini (arab. عشيني) – wieś w Syrii, w muhafazie Aleppo. W 2004 roku liczyła 215 mieszkańców.

</doc>
<doc id="4247849" url="https://pl.wikipedia.org/wiki?curid=4247849" title="Habbuba Kabira">
Habbuba Kabira

Habbuba Kabira – wieś w Syrii, w muhafazie Aleppo. W 2004 roku liczyła 682 mieszkańców.

</doc>
<doc id="4247851" url="https://pl.wikipedia.org/wiki?curid=4247851" title="Aruda Kabir">
Aruda Kabir

Aruda Kabir (arab. عارودة كبير) – wieś w Syrii, w muhafazie Aleppo. W 2004 roku liczyła 183 mieszkańców.

</doc>
<doc id="4247859" url="https://pl.wikipedia.org/wiki?curid=4247859" title="Habbuba Saghira">
Habbuba Saghira

Habbuba Saghira – wieś w Syrii, w muhafazie Aleppo. W 2004 roku liczyła 639 mieszkańców.

</doc>
<doc id="4247863" url="https://pl.wikipedia.org/wiki?curid=4247863" title="Kibab Saghir">
Kibab Saghir

Kibab Saghir (arab. قبب صغير) – wieś w Syrii, w muhafazie Aleppo. W 2004 roku liczyła 132 mieszkańców.

</doc>
<doc id="4247867" url="https://pl.wikipedia.org/wiki?curid=4247867" title="Chafsa Saghira">
Chafsa Saghira

Chafsa Saghira (arab. خفسة صغيرة) – wieś w Syrii, w muhafazie Aleppo. W 2004 roku liczyła 602 mieszkańców.

</doc>
<doc id="4247871" url="https://pl.wikipedia.org/wiki?curid=4247871" title="Rasm al-Harmal al-Kabir">
Rasm al-Harmal al-Kabir

Rasm al-Harmal al-Kabir – wieś w Syrii, w muhafazie Aleppo. W 2004 roku liczyła 712 mieszkańców.

</doc>
<doc id="4247874" url="https://pl.wikipedia.org/wiki?curid=4247874" title="Alamo (Kalifornia)">
Alamo (Kalifornia)

Alamo – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4247875" url="https://pl.wikipedia.org/wiki?curid=4247875" title="Apartamentowiec Grand Bulvar w Toruniu">
Apartamentowiec Grand Bulvar w Toruniu

Grand Bulvar w Toruniu – dawniej budynek pralni garnizonowej Twierdzy Toruń, później garnizonu toruńskiego, obecnie budynek mieszkalny.
Lokalizacja.
Budynek znajduje się w sąsiedztwie Zespołu Staromiejskiego, w obrębie dawnego Przedmieścia św. Katarzyny, przy ul. św. Jakuba 14. W pobliżu znajdują się: kościół św. Jakuba, IV Liceum Ogólnokształcące, dawny Dom Żołnierza oraz budynek dawnego Urzędu Królewskiej Fortyfikacji. W niedalekiej odległości znajduje się również Bulwar Filadelfijski.
Historia.
Budynek powstał w 1890 roku na potrzeby Twierdzy Toruń. Mieściła się w nim pralnia garnizonowa dla wojsk pruskich stacjonujących w Toruniu. Po 1920 roku pralnię przejęło wojsko polskie dla garnizonu toruńskiego. 
W 2010 roku została ona zlikwidowana, a sam budynek opustoszał. W 2014 roku Agencja Mienia Wojskowego sprzedała go jednej z prywatnych firm. Ta zaś planowała urządzić w nim apartamenty mieszkalne, do czego jednak nie doszło. W 2017 roku nowym właścicielem obiektu stała się firma Deweloper Rockfield, która w latach 2018 - 2021 zaadaptowała budynek na cele mieszkalne.
Obiekt wpisany do gminnej ewidencji zabytków pod nr 2148.
Architektura.
Jego charakterystycznym elementem jest wysoki komin, który – w nawiązaniu do dawnej funkcji obiektu – przy jego adaptacji na cele mieszkalne, został zachowany.
Rewitalizacja i rozbudowa.
Podczas prac odkrywkowych, odkryto 130-letnie piwnice i oryginalne mury, które zaadaptowano w projekcie.
Aktualnie budynek mieści 43 apartamenty o podwyższonym standardzie i podzielony jest na sześć części z osobnymi klatkami schodowymi. Wejścia A, B i C prowadzą do historycznej części budynku, natomiast wejścia D, E (apartamenty z indywidualnymi wejściami z terenu dziedzińca) oraz F do nowo dobudowanej części. 
Podczas prac starano się zachować jak najwięcej oryginalnych elementów, stąd w niektórych miejscach wciąż widoczne są zabytkowe stropy kolebkowe i historyczne mury wkomponowane we wnętrza apartamentów. Tak samo postąpiono z cegłą na elewacji zewnętrznej. Została ona oczyszczona i uzupełniona. Nową część budynku pokryto płytką klinkierową oraz czarną okładziną z płyty kompozytowej Alucobond w kolorze antracytowym.
Za projekt architektury odpowiada mgr inż. arch. Rafał Mysiak zdobywca nagrody Bryła Roku 2013 za projekt rewitalizacji budynku EC1 Łódź – Miasto Kultury.

</doc>
<doc id="4247876" url="https://pl.wikipedia.org/wiki?curid=4247876" title="Stahl">
Stahl



</doc>
<doc id="4247877" url="https://pl.wikipedia.org/wiki?curid=4247877" title="Alhambra Valley">
Alhambra Valley

Alhambra Valley – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4247879" url="https://pl.wikipedia.org/wiki?curid=4247879" title="Bay Point">
Bay Point

Bay Point – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4247885" url="https://pl.wikipedia.org/wiki?curid=4247885" title="Bayview (hrabstwo Contra Costa)">
Bayview (hrabstwo Contra Costa)

Bayview – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4247889" url="https://pl.wikipedia.org/wiki?curid=4247889" title="Bethel Island">
Bethel Island

Bethel Island – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4247890" url="https://pl.wikipedia.org/wiki?curid=4247890" title="Czesław Kubik">
Czesław Kubik

Czesław Kubik ps. "Paweł" (ur. 8 stycznia 1910 w Radomsku, zm. 17 kwietnia 1952 tamże) – dowódca partyzancki Gwardii i Armii Ludowej, funkcjonariusz Milicji Obywatelskiej, ofiara represji stalinowskich.
Życiorys.
Syn Wincentego, przed wojną działał w KZMP i KPP. Podoficer rezerwy Wojska Polskiego, pracował w radomszczańskiej hucie szkła. Do przystąpienia w szeregi GL namówił go Feliks Kupniewicz ps. "Stary" z Częstochowy. Od 1943 pod pseudonimem "Paweł" dowodził działającym w okręgu częstochowskim oddziałem im. gen. Józefa Bema. Następnie objął dowództwo GL w powiecie radomszczańskim, gdzie m.in. doprowadził do zawarcia sojuszu między GL/AL a AK. Dowodził także plutonem w batalionie im. gen. Bema (sformowanym na bazie oddziału dowodzonego wcześniej przez Kubika). Za akcję pod Teklinowem, w czerwcu 1944, dowództwo Okręgu nr 9 Częstochowa skierowało wniosek do Dowództwa Głównego AL o przyznanie Kubikowi Krzyża Grunwaldu. We wrześniu 1944 por. "Paweł" objął dowództwo nad 1 batalionem III Brygady AL im. gen. Józefa Bema, z którą wziął udział m.in. w bitwie pod Ewiną, gdzie się wyróżnił.
Po wyzwoleniu, 18 stycznia, zostało powierzone mu zadanie tworzenia struktur MO i UB w Radomsku (ostatecznie jego rola ograniczyła się tylko do tworzenia milicji, której został komendantem). Przyznano mu poniemieckie, pięciopokojowe mieszkanie, w centrum Radomska, wraz z niemiecką służącą. Kubik podzielił się nim ze swoją bliższą i dalszą rodziną, samemu zajmując tylko jeden pokój. W grudniu odznaczony Orderem Virtuti Militari i awansowany do stopnia kapitana. Podobnie jak w czasach okupacji utrzymywał dobre stosunki z oddziałami AK, tak samo po wojnie spotykał się z towarzyszami broni, zarówno z AL jak i z AK. W 1948 w czasie wspólnego spożywania alkoholu i gry w karty Kubik odniósł się do sytuacji jego akowskich kolegów, mówiąc, że wszystko miało wyglądać inaczej. Niedługo potem został aresztowany przez UB pod zarzutem przyjmowania korzyści majątkowych jako komendant MO, do czego się przyznał. Wkrótce aresztowany ponownie pod zarzutem zabójstwa dwóch Żydów w 1943 (czego w rzeczywistości dokonał Feliks Kupniewicz). Trzecim aktem oskarżenia była przynależność do nielegalnej organizacji (art. 38 dekretu sierpniowego). Ostatecznie zwolniony z więzienia jesienią 1951, nie dostawszy żadnej pracy (ostatnim miejscem zatrudnienia był dom wczasowy) Czesław Kubik znalazł się na utrzymaniu swojej siostry Kazimiery. Zmarł w nędzy jako bezrobotny, zniszczony fizycznie i psychicznie alkoholik.
Mimo że w pierwszych latach po zakończeniu wojny kwitła legenda Czesława Kubika ps. "Paweł", nieustraszonego partyzanta, który m.in. uratował 3 Brygadę im. Bema przed zagładą pod Ewiną, to w późniejszych latach Polski Ludowej był postacią zapomnianą i pomijaną w kulcie Armii Ludowej.

</doc>
<doc id="4247893" url="https://pl.wikipedia.org/wiki?curid=4247893" title="Blackhawk (Kalifornia)">
Blackhawk (Kalifornia)

Blackhawk – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4247901" url="https://pl.wikipedia.org/wiki?curid=4247901" title="Byron (Kalifornia)">
Byron (Kalifornia)

Byron – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4247902" url="https://pl.wikipedia.org/wiki?curid=4247902" title="Andrea Caron">
Andrea Caron

Andrea Caron (ur. 14 czerwca 1848 w Rosà, zm. 29 stycznia 1927 na Monte Cassino) – włoski duchowny rzymskokatolicki, biskup Cenedy i arcybiskup Genui.
Biografia.
Andrea Caron urodził się 14 czerwca 1848 w Rosà w należącym do Austrii Królestwie Lombardzko-Weneckim. 28 lipca 1872 otrzymał święcenia prezbiteriatu i został kapłanem diecezji Vicenza.
25 sierpnia 1905 papież Pius X mianował go koadiutorem biskupa Cenedy i biskupem tytularnym Argosu. 1 października 1905 przyjął sakrę biskupią z rąk biskupa Vicenzy Antonio Feruglio. Współkonsekratorami byli biskup Treviso bł. Andrzej Jacek Longhin OFMCap oraz biskup Concordii Francesco Isola. 8 stycznia 1908, po śmierci poprzednika, został ordynariuszem Cenedy.
Arcybiskup Genui.
29 kwietnia 1912 papież Pius X mianował go arcybiskupem Genui. Papież wybrał na tę katedrę bpa Carona, gdyż był on znany jako antymodernista. W archidiecezji Genui istniało wówczas silne środowisko popierające modernistyczne tezy potępione przez Piusa X pięć lat wcześniej w encyklice "Pascendi Dominici Gregis". Należeli do niego również kapłani, na czele z modernistycznym teologiem ks. Giovannim Semerią. Ponadto miasto było silnym ośrodkiem socjalistycznym.
Po ogłoszeniu nominacji dla bpa Carona socjalistyczna prasa rozpętała nagonkę na hierarchę i wzywała do zablokowania jego wyboru. Rząd włoski odmówił udzielenia arcybiskupowi Caronie exequatur (zgody rządu na objęcie diecezji wymaganej przez ówczesne prawo włoskie). Przeciwko nieudzieleniu exequatur zaprotestowała Stolica Apostolska i kapituła metropolitalna. Powstała również petycja popierająca odmowę rządu. Zawierała ona podpisy 450 wpływowych osobowości, wśród nich także promodernistycznich księży.
W odpowiedzi na te wydarzenia Pius X obłożył archidiecezję Genui interdyktem zabraniającym na jej terenie sprawowania funkcji biskupich (cofniętym w marcu 1914, gdy mianowano administratora apostolskiego). Abp Caron oficjalnie pozostawał arcybiskupem Genui, jednak nie mógł pełnić swoich obowiązków.
Pat ten rozwiązano już za panowania nowego papieża, Genueńczyka Benedykta XV. Pod koniec 1914 rząd włoski udzielił arcybiskupowi Caronie exequatur, a ten złożył rezygnację z genueńskiego arcybiskupstwa, którą papież przyjął 22 stycznia 1915, mianując abpa Carone arcybiskupem tytularnym Chalcedonu.
Abp Andrea Caron pełnił później różne funkcje w Rzymie. Zmarł 29 stycznia 1927 w opactwie Monte Cassino.

</doc>
<doc id="4247905" url="https://pl.wikipedia.org/wiki?curid=4247905" title="Armia Wyzwolenia Czarnych">
Armia Wyzwolenia Czarnych



</doc>
<doc id="4247906" url="https://pl.wikipedia.org/wiki?curid=4247906" title="Camino Tassajara">
Camino Tassajara

Camino Tassajara – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4247908" url="https://pl.wikipedia.org/wiki?curid=4247908" title="Ludmiła Rubleuska">
Ludmiła Rubleuska

Ludmiła Iwanauna Rubleuska, po mężu Sznip (ur. 5 lipca 1965 w Mińsku) – białoruska poetka, pisarka i krytyk literacka.
Życiorys.
Urodziła się 5 lipca 1965 roku w Mińsku. W 1984 roku ukończyła tamże technikum architektoniczno-budowlane. Po ukończeniu szkoły pracowała w biurze projektowym. Równocześnie zaczęła publikować wiersze w czasopismach. W 1986 rozpoczęła studia w Instytucie Literackim im. Gorkiego w Moskwie, skąd wróciła rok później z mężem, poetą Wiktarem Sznipem. Studia ukończyła w 1994 roku na wydziale filologicznym Białoruskiego Uniwersytetu Państwowego. Pracowała w gazecie „Nasze słowo”, czasopiśmie "Pierszacwiet" i tygodniku „Literatura i sztuka”. Od 1996 roku pracowała w dziale krytyki, a od 2002 roku pracuje jako redaktor tygodnika literackiego „Litaratura i mastactwa”. Pisze felietony do pisma „Sowietskaja Biełorussija”. Należy do Związku Pisarzy Białoruskich i od 1990 roku do Związku Literatów.
Twórczość.
poezja:
proza:
dla dzieci:

</doc>
<doc id="4247910" url="https://pl.wikipedia.org/wiki?curid=4247910" title="Castle Hill (Kalifornia)">
Castle Hill (Kalifornia)

Castle Hill – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4247912" url="https://pl.wikipedia.org/wiki?curid=4247912" title="Chirbat Szihab">
Chirbat Szihab

Chirbat Szihab (arab. خربة شهاب) – wieś w Syrii, w muhafazie Aleppo. W 2004 roku liczyła 1375 mieszkańców.

</doc>
<doc id="4247913" url="https://pl.wikipedia.org/wiki?curid=4247913" title="Jerzy Stahl">
Jerzy Stahl

Jerzy Wojciech Stahl (ur. 13 czerwca 1939 w Warszawie, zm. 16 lutego 1997 tamże) – polski duchowny ewangelicko-reformowany, działacz ekumeniczny i publicysta, radca duchowny Konsystorza Kościoła Ewangelicko-Reformowanego w Polsce oraz członek Prezydium Synodu tego Kościoła.
Życiorys.
Był synem urzędnika państwowego Leopolda Hugona Stahla i Anny z Ratfelderów. Po ukończeniu szkoły ogólnokształcącej podjął studia na Wydziale Mechaniki Precyzyjnej Politechniki Warszawskiej, których nie ukończył. W latach 1964–1969 studiował w Chrześcijańskiej Akademii Teologicznej w Warszawie, gdzie uzyskał tytuł magistra teologii ewangelickiej. Na duchownego został ordynowany w 1970 i podjął pracę wikariusza parafii ewangelicko-reformowanej w Warszawie, jednocześnie piastując obowiązki administratora parafii ewangelicko-reformowanej w Żychlinie. W 1972 po raz pierwszy uczestniczył w letnim kursie Instytutu Ekumenicznego w Bossey. W latach 1974–1986 pełnił obowiązki administratora parafii ewangelicko-reformowanej w Łodzi. W 1980 wyjechał na sześć tygodni do USA w ramach Ekumenicznego Programu Parafialnego dla duchownych z Europy Środkowo-Wschodniej i pracował w prezbiteriańskiej parafii w Poland, w stanie Ohio. 
W latach 1980–1995 był w charakterze radcy duchownego członkiem Konsystorza Kościoła Ewangelicko-Reformowanego w PRL i RP. W czasie stanu wojennego wraz z żoną Barbarą Stahl organizował pomoc dla rodzin represjonowanych działaczy opozycji demokratycznej, a także pośredniczył w przekazywaniu leków i sprzętu medycznego do łódzkich szpitali. W 1985 przeszedł zawał serca, a następnie zachorował na nowotwór i zmuszony był na stałe osiąść w Warszawie, gdzie udzielał się w stołecznej parafii. Był między innymi przewodniczącym Komisji Katechetycznej oraz Komisji Problemowej Synodu Kościoła Ewangelicko-Reformowanego w RP. Od lipca 1992 ponownie administrował parafią w Łodzi, do której dojeżdżał z Warszawy. Od 1995 był członkiem Prezydium Synodu Kościoła Ewangelicko-Reformowanego w RP jako notariusz. W latach 1994–1995 piastował funkcję redaktora naczelnego "Jednoty". Publikował również artykuły na łamach "Więzi", "Tygodnika Powszechnego" oraz "Studiów i Dokumentów Ekumenicznych". Był członkiem Komisji ds. Dialogu z Kościołem Rzymskokatolickim Polskiej Rady Ekumenicznej.
Zmarł 16 lutego 1997 i został pochowany na cmentarzu ewangelicko-reformowanym w Warszawie (kwatera M-6-1).
W 2009 pod redakcją Ewy Pokorskiej ukazała się publikacja zbiorowa pt. "Zwykły niezwykły. Pamięci księdza Jerzego Stahla" (Wydawnictwo Naukowe Semper;

</doc>
<doc id="4247914" url="https://pl.wikipedia.org/wiki?curid=4247914" title="Marada Kabira">
Marada Kabira

Marada Kabira – wieś w Syrii, w muhafazie Aleppo. W 2004 roku liczyła 583 mieszkańców.

</doc>
<doc id="4247916" url="https://pl.wikipedia.org/wiki?curid=4247916" title="Umm Rusum">
Umm Rusum

Umm Rusum (arab. أم رسوم) – wieś w Syrii, w muhafazie Aleppo. W 2004 roku liczyła 646 mieszkańców.

</doc>
<doc id="4247918" url="https://pl.wikipedia.org/wiki?curid=4247918" title="Dżubb Kahwa">
Dżubb Kahwa

Dżubb Kahwa (arab. جب قهوة) – wieś w Syrii, w muhafazie Aleppo. W 2004 roku liczyła 365 mieszkańców.

</doc>
<doc id="4247927" url="https://pl.wikipedia.org/wiki?curid=4247927" title="Komainu">
Komainu

 – kamienne figury par lwów-psów (ze względu na podobieństwo do tych zwierząt), mitycznych bestii strzegących przed demonami: chramy shintō, świątynie buddyjskie, prywatne domostwa.
Komainu są zwierzętami, które w parach (samiec i samica) pilnują świętych miejsc. Mogą mieć rozmiar od małego psa do dużego lwa. Mają potężne grzywy, mocne ciała, ostre zęby i pazury. Niektóre z nich mają na głowach duże rogi podobne do jednorożców. 
Symbolicznie stworzenia te reprezentują yin i yang (jap. in-yō). Jedno ze zwierząt, stojące po prawej stronie, ma otwarty pysk ("agyō"), wyrażając „"a"”, drugie, po lewej stronie – zamknięty ("ungyō") czyli „"un"”. Jest to przedstawienie koncepcji początku i końca wszechrzeczy, wszechświata, podobnie jako alfa i omega w kulturach zachodnich. Po japońsku pojęcie to nazywa się „"a-un"” (阿 吽), buddyjskie "aum" wymawiane "om" (sanskryt: ॐ). 
Na Okinawie komainu nazywają się "shīsā" ("shiisaa"). Są umieszczane nie tylko przed wejściami, ale także na dachach.
Posągi komainu są bardzo zróżnicowane w zależności od regionu, wyznawanych lokalnych bóstw i tradycji. Są wykonywane także z innych materiałów. Mogą to być także inne zwierzęta, jak: lisy, króliki, lwy, jelenie. Na przykład Inari (bóstwo) jest chronione przez lisy, Bishamonten przez tygrysy, a Benzaiten przez węże.

</doc>
<doc id="4247935" url="https://pl.wikipedia.org/wiki?curid=4247935" title="Atelerix sclateri">
Atelerix sclateri



</doc>
<doc id="4247936" url="https://pl.wikipedia.org/wiki?curid=4247936" title="Prawo dostępu do informacji">
Prawo dostępu do informacji



</doc>
<doc id="4247938" url="https://pl.wikipedia.org/wiki?curid=4247938" title="Feel (album Namie Amuro)">
Feel (album Namie Amuro)

Feel – dziesiąty album japońskiej piosenkarki Namie Amuro, wydany 10 lipca 2013 roku w wersji CD, CD+DVD i CD+Blu-Ray.
Lista utworów.
CD
DVD/Blu-ray
Pozycje na listach i certyfikaty.
Certyfikaty.
Album "Feel" osiągnął 1 miejsce w dziennym i tygodniowym rankingu Oriconu. Sprzedano 111 458 egzemplarzy w pierwszym dniu i w sumie 247 689 egzemplarzy w pierwszym tygodniu. W 2013 roku album sprzedał się w 382 684 egzemplarzy, zajął szóste miejsce jako album roku.
Album "Feel" zdobył platynowy certyfikat przyznawany przez Recording Industry Association of Japan za ponad 250 000 sprzedanych egzemplarzy.
Piosenka "Contrail" została użyta jako piosenka przewodnia do Serialu stacji TBS "Sora Tobu Kouhoushitsu".

</doc>
<doc id="4247940" url="https://pl.wikipedia.org/wiki?curid=4247940" title="Mrs. Brown's Boys">
Mrs. Brown's Boys



</doc>
<doc id="4247943" url="https://pl.wikipedia.org/wiki?curid=4247943" title="John Brown’s Body (ujednoznacznienie)">
John Brown’s Body (ujednoznacznienie)



</doc>
<doc id="4247944" url="https://pl.wikipedia.org/wiki?curid=4247944" title="John Brown's Body (poemat epicki)">
John Brown's Body (poemat epicki)



</doc>
<doc id="4247945" url="https://pl.wikipedia.org/wiki?curid=4247945" title="ELEAGUE">
ELEAGUE



</doc>
<doc id="4247946" url="https://pl.wikipedia.org/wiki?curid=4247946" title="Uropsilus andersoni">
Uropsilus andersoni



</doc>
<doc id="4247949" url="https://pl.wikipedia.org/wiki?curid=4247949" title="Efekt Early'ego">
Efekt Early'ego



</doc>
<doc id="4247957" url="https://pl.wikipedia.org/wiki?curid=4247957" title="Nilo Peçanha (Brazylia)">
Nilo Peçanha (Brazylia)



</doc>
<doc id="4247977" url="https://pl.wikipedia.org/wiki?curid=4247977" title="Flaga Strzelec Krajeńskich">
Flaga Strzelec Krajeńskich



</doc>
<doc id="4247980" url="https://pl.wikipedia.org/wiki?curid=4247980" title="Peter Doherty (naukowiec)">
Peter Doherty (naukowiec)



</doc>
<doc id="4247989" url="https://pl.wikipedia.org/wiki?curid=4247989" title="Wolfgang Paul (fizyk)">
Wolfgang Paul (fizyk)



</doc>
<doc id="4247990" url="https://pl.wikipedia.org/wiki?curid=4247990" title="Gare de Lardy">
Gare de Lardy

Gare de Lardy – przystanek kolejowy w Lardy, w departamencie Essonne, w regionie Île-de-France, we Francji.
Jest przystankiem Société nationale des chemins de fer français (SNCF), obsługiwanym przez pociągi Réseau express régional d'Île-de-France linii C.
Rocznie z usług przystanku skorzystało 421 200 pasażerów.
Położenie.
Znajduje się na km 42,781 linii Paryż – Bordeaux, pomiędzy stacjami Bouray i Chamarande, na wysokości 85 m n.p.m.

</doc>
<doc id="4247992" url="https://pl.wikipedia.org/wiki?curid=4247992" title="Aleksiej Abrikosow (fizyk)">
Aleksiej Abrikosow (fizyk)



</doc>
<doc id="4247995" url="https://pl.wikipedia.org/wiki?curid=4247995" title="Roca-Cúper">
Roca-Cúper

Roca-Cúper (hiszp. "Estación de Roca-Cúper") – przystanek kolejowy w Meliana, w prowincji Walencja, we wspólnocie autonomicznej Walencja, w Hiszpanii.
Jest obsługiwana przez pociągi linii C-6 Cercanías Valencia przewoźnika RENFE.
Położenie stacji.
Znajduje się na Walencja – Sant Vicenç de Calders w km 11,9
Historia.
Stara stacja Cabanyal została otwarta w dniu 20 kwietnia 1862 wraz z otwarciem linii Walencja-Sagunto, linii która miała połączyć Walencję z Tarragoną. Prace zostały przeprowadzone przez Sociedad de los Ferrocarriles de Almansa a Valencia y Tarragona (AVT), który wcześniej i pod inną nazwą zdołał połączyć Walencję z Almansą. W 1889 śmierć José Campo Péreza, głównego zarządcy firmy, doprowadziła do fuzji z Norte. W 1941, po nacjonalizacji kolei w Hiszpanii, stacją zarządzał nowo utworzony RENFE.

</doc>
<doc id="4248002" url="https://pl.wikipedia.org/wiki?curid=4248002" title="Sandra Szczygioł">
Sandra Szczygioł

Sandra Szczygioł (ur. 8 grudnia 1989 r. w Chorzowie) – polska siatkarka, grająca na pozycji atakującej.
Sukcesy klubowe.
I liga:

</doc>
<doc id="4248008" url="https://pl.wikipedia.org/wiki?curid=4248008" title="Hajmar Dżis">
Hajmar Dżis



</doc>
<doc id="4248010" url="https://pl.wikipedia.org/wiki?curid=4248010" title="Krystyna Kondratiuk">
Krystyna Kondratiuk

Krystyna Kondratiuk (ur. 1 grudnia 1913 w Łodzi, zm. 1 maja 1999 tamże) – polska historyk sztuki, kustosz i muzealnik, instruktorka tkactwa. Założycielka Działu Tkactwa w Muzeum Sztuki w Łodzi, z którego powstało Centralne Muzeum Włókiennictwa w Łodzi. Pierwsza dyrektor tego muzeum w latach 1960–1976. 
Zarówno w publikacjach, jak i potocznym użyciu występuje zamiennie jako Krystyna Kondratiukowa lub Krystyna Kondratiuk.
Życiorys.
Urodziła się w Łodzi. Jej ojciec był miejscowym tkaczem. Ukończyła szkołę powszechną i nie mając dwudziestu lat rozpoczęła pracę w Fabryce Scheiblera. Następnie pracowała w Szkole Włókienniczej. W latach 30. przeprowadziła się do Białegostoku, gdzie pracowała jako instruktorka tkactwa. W międzyczasie w 1936 przyszedł na świat jej syn Andrzej. W czasie II wojny światowej została wywieziona do Kazachstanu, tam przyszedł na świat jej drugi syn Janusz.
Po wojnie udało się jej wrócić wraz z rodziną do Łodzi. W 1946 rozpoczęła studia z historii sztuki o specjalności muzeologicznej na Uniwersytecie Łódzkim, dyplom uzyskała w 1952. Po ukończeniu studiów rozpoczęła pracę w Muzeum Sztuki w Łodzi, gdzie utworzyła Dział Tkactwa Artystycznego. W 1959 dzięki sukcesom Dział Tkactwa stał się Oddziałem Muzeum Sztuki w Łodzi, a w 1960 samodzielną placówką – Centralnym Muzeum Włókiennictwa. Krystyna Kondratiuk w latach 60. wpadła na pomysł zorganizowania w łódzkim muzeum Ogólnopolskiego Triennale Tkaniny Przemysłowej i Unikatowej. Pomysł ten udało się zrealizować dopiero w 1972 roku. Już trzy lata później w Łodzi miało miejsce Międzynarodowe Triennale Tkaniny Przemysłowej i Unikatowej. Odegrała wielką rolę w kulturze łódzkiej, wypromowała na świecie tkaninę artystyczną.
Życie prywatne.
Była matką reżyserów – Andrzeja Kondratiuka i Janusza Kondratiuka.

</doc>
<doc id="4248012" url="https://pl.wikipedia.org/wiki?curid=4248012" title="Przywódcy Albanii">
Przywódcy Albanii



</doc>
<doc id="4248015" url="https://pl.wikipedia.org/wiki?curid=4248015" title="Arba Kabira">
Arba Kabira



</doc>
<doc id="4248018" url="https://pl.wikipedia.org/wiki?curid=4248018" title="Victoria (Nowa Fundlandia i Labrador)">
Victoria (Nowa Fundlandia i Labrador)

Victoria – miasto w Kanadzie, położone we południowo-wschodniej części prowincji Nowa Fundlandia i Labrador. 
Opis.
Miasto obecnie zajmuje powierzchnię 17.64 km² i liczy 1 800 mieszkańców 10 maja 2016.

</doc>
<doc id="4248019" url="https://pl.wikipedia.org/wiki?curid=4248019" title="Habuba Kabira">
Habuba Kabira



</doc>
<doc id="4248021" url="https://pl.wikipedia.org/wiki?curid=4248021" title="Habuba Saghira">
Habuba Saghira



</doc>
<doc id="4248024" url="https://pl.wikipedia.org/wiki?curid=4248024" title="Marda Kabira">
Marda Kabira



</doc>
<doc id="4248025" url="https://pl.wikipedia.org/wiki?curid=4248025" title="Umm Rasum">
Umm Rasum



</doc>
<doc id="4248026" url="https://pl.wikipedia.org/wiki?curid=4248026" title="Zschornewitzer Kleinbahn">
Zschornewitzer Kleinbahn

Zschornewitzer Kleinbahn – dawna lokalna, niezelektryfikowana linia kolejowa biegnąca przez teren kraju związkowego Saksonia-Anhalt, w Niemczech. Łączyła ona Burgkemnitz z Oranienbaum.

</doc>
<doc id="4248027" url="https://pl.wikipedia.org/wiki?curid=4248027" title="Aleksandr Swietłow">
Aleksandr Swietłow

Aleksandr Swietłow (ur. 8 kwietnia 1984 w Mińsku) – białoruski skoczek narciarski. Uczestnik mistrzostw świata seniorów (2003), mistrzostw świata w lotach narciarskich (2004), mistrzostw świata juniorów (2002), zimowej uniwersjady (2003) oraz zimowego olimpijskiego festiwalu młodzieży Europy (2001).
Życiorys.
Swietłow w oficjalnych zawodach międzynarodowych rozgrywanych pod egidą FIS występował w latach 2001–2004. Jego pierwszym startem był Zimowy Olimpijski Festiwal Młodzieży Europy 2001 w Vuokatti, w którym zajął 40. lokatę w konkursie indywidualnym.
W grudniu 2001 w Lahti po raz pierwszy przystąpił do rywalizacji w Pucharze Kontynentalnym, dwukrotnie odpadając w kwalifikacjach. W 30 próbach w zawodach tej rangi nigdy nie zdobył punktów. Najwyższą pozycję zanotował 24 stycznia 2004 w Braunlage, gdzie był 48. (ex aequo z Alessio Bolognanim i Boyem van Baarle).
Mimo braku punktów Pucharu Kontynentalnego (do tego czasu Swietłow nie zdołał nawet zakwalifikować się do żadnego z konkursów głównych tego cyklu) 18 stycznia 2002 po raz pierwszy wziął udział w zmaganiach w Pucharze Świata. W kwalifikacjach do rozgrywanego dzień później pierwszego konkursu w Zakopanem zajął 54. lokatę, wyprzedzając Mateja Urama, Grzegorza Sobczyka, Daniela Bachledę i Jouko Heina, odpadając tym samym z dalszej rywalizacji. Był to jego jedyny indywidualny start w zawodach tej rangi – w Pucharze Świata wystartował jeszcze tylko raz – 15 lutego 2004 w Willingen z reprezentacją swojego kraju zajął 11. miejsce w konkursie drużynowym. W swojej karierze trzykrotnie brał również udział w zawodach drużynowych Letniego Grand Prix, najwyżej plasując się na 11. pozycji.
W styczniu 2002 wystartował w mistrzostwach świata juniorów, zajmując indywidualnie 53. miejsce. Rok później wziął udział w zimowej uniwersjadzie – indywidualnie był 34. (skocznia duża) i 35. (normalna), a w rywalizacji drużynowej z reprezentacją swojego kraju zajął 9. miejsce.
W lutym 2003 wziął udział w mistrzostwach świata seniorów – odpadł w kwalifikacjach do obu konkursów indywidualnych (na skoczni dużej wyprzedził 6 sklasyfikowanych rywali, a na normalnej tylko Csabę Magdo), a w konkursie drużynowym zajął z Białorusią 12. lokatę. W lutym 2004 wystartował w Mistrzostwach Świata w Lotach Narciarskich 2004, w obu konkursach zajmując ostatnią pozycję – w rywalizacji indywidualnej 54., a w drużynowej 10.

</doc>
<doc id="4248028" url="https://pl.wikipedia.org/wiki?curid=4248028" title="Alaksandr Swiatłou">
Alaksandr Swiatłou



</doc>
<doc id="4248033" url="https://pl.wikipedia.org/wiki?curid=4248033" title="Alaksandr Swietłow">
Alaksandr Swietłow



</doc>
<doc id="4248041" url="https://pl.wikipedia.org/wiki?curid=4248041" title="Henk Sneevlietweg">
Henk Sneevlietweg

Henk Sneevlietweg – stacja metra w Amsterdamie, położona na linii 50 (zielonej). Została otwarta 28 maja 1997. Nazwa stacji pochodzi od ulicy, na której znajduje się główne wejście, która z kolei nosi imię holenderskiego polityka Henka Sneevliet.

</doc>
<doc id="4248045" url="https://pl.wikipedia.org/wiki?curid=4248045" title="Amstelveenseweg">
Amstelveenseweg

Amstelveenseweg – stacja metra w Amsterdamie, położona na linii 50 (zielonej). Została otwarta 28 maja 1997. Stacja znajduje się na południu miasta i obsługuje wiele biur, Centrum Medyczne VU i Stadion Olimpijski.

</doc>
<doc id="4248047" url="https://pl.wikipedia.org/wiki?curid=4248047" title="Oskar Dinort">
Oskar Dinort

Oskar Dinort (ur. 23 czerwca 1901 w Berlinie-Charlottenburgu, zm. 27 maja 1965 w Kolonii) – niemiecki wojskowy, pilot wojskowy i sportowy, generał major.
Życiorys.
W 1919 roku na ochotnika wstąpił do jednego z freikorpsów "Garde-Kavallerie-Schützen-Division" w Berlinie i brał udział w jego działaniach.
W 1921 roku wstąpił do Reichswehry jako kandydat na oficera. Służbę pełnił w 2 pułku piechoty, uzyskując stopień oficerski w 1923 roku. W 1923 roku uzyskał patent pilota szybowcowego i samolotowego. Zaczął wtedy zajmować się sportem lotniczym, jednocześnie pełniąc służbę wojskową jako zawodowy żołnierz.
W dniu 20 października 1929 roku ustanowił rekord świata w długotrwałości lotu szybowcem, wykonując lot przez 14 godzin i 43 minuty. W 1930 roku wziął udział w zawodach samolotów turystycznych w Berlinie, zajmując na samolocie Klemm L.25E 10 miejsce. W 1931 roku na samolocie Klemm Kl 26 zdobył pierwsze miejsce w zawodach "Deutschlandflug".
W 1934 roku został przeniesiony z 2 pułku piechoty do tajnego oddziału lotniczego występującego pod nazwą "Reklamestaffel Mitteldeutschland", który był zaczątkiem organizacji Luftwaffe. Następnie został oficerem w sztabie I/JG 132.
W dniu 31 marca 1935 roku przeszedł do Ministerstwa Lotnictwa Rzeszy, gdzie zajmował się szkoleniem pilotów w lotach nurkowych.
W dniu 20 lutego 1936 roku został dowódcą grupy III/JG 134, a następnie od 15 września 1937 został dowódcą grupy I/StG 165 (przemianowana później na I/StG 2 „Immelmann”), pierwszej jednostki wyposażonej w samoloty Junkers Ju 87 i dowodził tą grupą do wybuchu II wojny światowej.
Po wybuchu wojny nadal dowodząc tą grupą uczestniczył w ataku na Polskę. W dniu 1 września 1939 roku dowodzona przez niego grupa brała udział w nalocie na Wieluń i była przez niego dowodzona. W czasie kampanii wrześniowej uczestniczył w 40 lotach bojowych.
Po zakończeniu walk w Polsce, w dniu 15 października 1939 roku został dowódcą całego StG 2 (Schlachtgeschwader 2 „Immelmann”) i był jego dowódcą do 15 października 1941 roku. W tym czasie jednostka ta brała udział w kampanii francuskiej w 1940 roku, nalotach na Anglię, kampanii bałkańskiej i początkowych walkach podczas ataku na ZSRR.
W październiku 1941 roku wycofany z frontu, a od lutego 1942 roku oficer sztabu Generalnego Inspektora Lotnictwa feldmarsz. E. Milcha, gdzie był odpowiedzialny za opracowywanie technik i taktyki bombardowania.
W 1944 roku wrócił do dowodzenia i został dowódcą 3 Szkolnej Dywizji Lotniczej stacjonującej w Pradze. Dywizją tą dowodził do zakończenie II wojny światowej.
W maju 1945 roku dostał się do niewoli amerykańskiej i przebywał w obozie jenieckim do 1947 roku.
Po wyjściu z obozu w Dortmundzie założył firmę, która zajmowała się projektowaniem i budową statków powietrznych typu skrzydłowiec, w związku z tym przez dłuższy czas przebywał w Chile, gdzie badał sposób lotu ptaków, co chciał wykorzystać w budowie swoich skrzydłowców.

</doc>
<doc id="4248049" url="https://pl.wikipedia.org/wiki?curid=4248049" title="Anatol Małafiejeu">
Anatol Małafiejeu



</doc>
<doc id="4248052" url="https://pl.wikipedia.org/wiki?curid=4248052" title="William Pennington">
William Pennington

William Pennington (ur. 4 maja 1796 w Newark, zm. 16 lutego 1862 tamże) – amerykański polityk.
Życiorys.
Urodził się 4 maja 1796 roku w Newark. W 1813 roku ukończył Princeton College, a następnie podjął pracę urzędnika w sądzie okręgowym. Jednocześnie studiował nauki prawne, został przyjęty do palestry i w latach 20. rozpoczął prowadzenie prywatnej praktyki prawniczej. W 1828 roku został wybrany do legislatury stanowej New Jersey, gdzie zasiadał przez cztery lata. W 1837 roku wygrał wybory na gubernatora New Jersey. Sześć lat później nie uzyskał reelekcji i został mianowany przez prezydenta Millarda Fillmore’a gubernatorem terytorium Minnesoty, lecz odmówił objęcia urzędu. W 1858 roku wygrał wybory do Izby Reprezentantów z ramienia Partii Republikańskiej. W izbie niższej Kongresu zasiadał dwa lata, a w ciągu ostatniego roku pełnił także rolę spikera Izby. Zmarł 16 lutego 1862 roku w Newark.
Był żonaty z Caroline Burnet, z którą miał czworo dzieci. Jego kuzynem był Alexander Cumming McWhorter Pennington.

</doc>
<doc id="4248059" url="https://pl.wikipedia.org/wiki?curid=4248059" title="Trust (serial telewizyjny)">
Trust (serial telewizyjny)

Trust – amerykański serial telewizyjny (dramat, kryminał antologia) wyprodukowany przez Cloud Eight Films, Decibel Films, Snicket Films Limited oraz FX Productions, którego twórcą jest Simon Beaufoy. Serial jest emitowany od 25 marca 2018 przez FX, a w Polsce od 30 marca 2018 przez HBO.
Fabuła.
Sezon 1.
Serial opowiada prawdziwą historię porwania Johna Paula Getty’ego III we Włoszech w 1973 roku. Rodzina nie chciała zapłacić okupu, czego nie rozumieli porywacze.
Produkcja.
19 marca 2017 roku, stacja FX ogłosiła zamówienie pierwszego sezonu.
W kolejnym miesiącu, Donald Sutherland i Harris Dickinson dołączyli do obsady serialu.
W maju 2017 roku, poinformowano, że w rolę Gaily Getty wcieli się zdobywczyni Oscara, Hilary Swank
Na początku czerwca 2017 roku, ogłoszono, że do obsady dołączyli: Brendan Fraser jako James Fletcher Chace, Michael Esper jako John Paul Getty Jr. oraz Veronica Echegui jako Luciana.
Pod koniec sierpnia 2017 roku, poinformowano, że w serialu zagra Hannah New.

</doc>
<doc id="4248070" url="https://pl.wikipedia.org/wiki?curid=4248070" title="Macedońska Akademia Nauk i Sztuk">
Macedońska Akademia Nauk i Sztuk

Macedońska Akademia Nauki i Sztuk ( Македонска Академија на Науките и Уметностите, MANU) – państwowa instytucja naukowa.
Akademia została założona na podstawie decyzji zgromadzenia Socjalistycznej Republiki Macedonii uchwalonej 23 lutego 1967 roku. W skład komitetu założycielskiego weszli:
9 października 1967 odbył się pierwszy zjazd Akademii, dokonano na nim wyboru prezydium, pierwszym prezesem został Blaze Koneski.

</doc>
<doc id="4248074" url="https://pl.wikipedia.org/wiki?curid=4248074" title="Melanophidium">
Melanophidium

Melanophidium – rodzaj węża z rodziny tarczogonowatych (Uropeltidae).
Zasięg występowania.
Rodzaj obejmuje gatunki występujące endemicznie w Indiach (Kerala, Tamilnadu, Ghaty Zachodnie i Maharasztra). 
Systematyka.
Etymologia.
"Melanophidium": "melas", μελανος "melanos" „czarny”; οφις "ophis", οφεως "opheōs" „wąż”.
Podział systematyczny.
Do rodzaju należą następujące gatunki:

</doc>
<doc id="4248081" url="https://pl.wikipedia.org/wiki?curid=4248081" title="Sasha Lane">
Sasha Lane

Sasha Bianca Lane (ur. 29 września 1995 w Houston) – amerykańska aktorka, która wystąpiła m.in. w filmie "American Honey", za rolę w którym dostała nagrodę BIFA.

</doc>
<doc id="4248085" url="https://pl.wikipedia.org/wiki?curid=4248085" title="Platyplectrurus">
Platyplectrurus

Platyplectrurus – rodzaj węża z rodziny tarczogonowatych (Uropeltidae).
Zasięg występowania.
Rodzaj obejmuje gatunki występujące w Indiach i na Sri Lance. 
Systematyka.
Podział systematyczny.
Do rodzaju należą następujące gatunki: 

</doc>
<doc id="4248086" url="https://pl.wikipedia.org/wiki?curid=4248086" title="Madison Hubbell">
Madison Hubbell

Madison L. Hubbell (ur. 24 lutego 1991 w Lansing) – amerykańska łyżwiarka figurowa, startująca w parach tanecznych z Zacharym Donohue. Wicemistrzyni (drużynowo) i brązowa medalistka olimpijska z Pekinu (2022), uczestniczka igrzysk olimpijskich (2018), mistrzyni (2014) i dwukrotna brązowa medalistka (2010, 2020) mistrzostw czterech kontynentów, trzykrotna wicemistrzyni (2018, 2021, 2022) i brązowa medalistka mistrzostw świata (2019), zwyciężczyni finału Grand Prix (2018) oraz trzykrotna mistrzyni Stanów Zjednoczonych (2018, 2019, 2021).
Życie prywatne.
Hubbell urodziła się w Lansing w stanie Michigan. Ma starszego brata Keiffera (ur. 1989), który też trenował łyżwiarstwo figurowe. 
13 kwietnia 2018 roku zaręczyła się z hiszpańskim łyżwiarzem figurowym występującym w parach tanecznych, Adriánem Díazem.
Kariera.
W latach 2004–2011 jej partnerem sportowym był jej starszy brat Keiffer Hubbell. Występowali razem w kategorii wiekowej Novice, a następnie w kategorii juniorów wygrali finał Junior Grand Prix 2006 oraz zdobyli srebrny medal tych zawodów w 2008 r. W 2008 roku zostali mistrzami Stanów Zjednoczonych juniorów. Rodzeństwo Hubbell zanotowali debiut seniorski w sezonie 2009/2010. W 2010 roku zdobyli brązowy medal mistrzostw czterech kontynentów w Jeonju.
W maju 2011 roku Hubbell rozpoczęła jazdę z nowym partnerem sportowym Zacharym Donohue. Para rozpoczęła treningi w Bloomfield Hills pod okiem sztabu trenerskiego Pasquale Camerlengo, Anżeliki Kryłowej, Elizabeth Punsalan, Massimo Scali, a następnie rozpoczęli współpracę z Natalją Annienko-Deller w 2014 r. W swoim pierwszym wspólnym sezonie 2011/2012 odnieśli swoje pierwsze zwycięstwo w zawodach międzynarodowych Nebelhorn Trophy 2011. Ponadto zajęli 5. miejsce na mistrzostwach czterech kontynentów oraz 10. lokatę na mistrzostwach świata. W 2014 roku zostali mistrzami czterech kontynentów. 
13 kwietnia 2015 roku Hubbell i Donohue poinformowali o zmianie sztabu trenerskiego. Przenieśli się do Montrealu, aby trenować u Marie-France Dubreuil, Patrice Lauzona, Romaina Haguenauera i ich sztabu trenerskiego w Centre Gadbois. W 2015 odnieśli pierwsze zwycięstwo w zawodach z cyklu Grand Prix, Trophée Éric Bompard 2015. W sezonie olimpijskim 2017/2018 zaczęli regularnie stawać na podium. Po raz trzeci z rzędu wygrali U.S. International Classic, zdobyli srebro NHK Trophy i brąz Skate Canada International. W finale Grand Prix uplasowali się tuż za podium. Następnie po raz pierwszy wywalczyli tytuł mistrzów Stanów Zjednoczonych po trzech latach zajmowania miejsca na trzecim stopniu podium. Przed igrzyskami byli wymieniani jako jedni z pretendentów do medalu. Po pierwszym dniu igrzysk olimpijskich 2018 w Pjongczangu zajmowali 3. miejsce z notą za taniec krótki 77,75 pkt. Jednak podczas tańca dowolnego sędziowie uznali podparcie Zacha za błąd i oprócz niższej oceny technicznej przyznali im punkt odjęcia. Hubbell i Donohue za taniec dowolny otrzymali 109,04 pkt, co dało notę łączną 187,69 pkt. Ostatecznie uplasowali się na czwartym miejscu ustępując na podium rodakom, rodzeństwu Shibutani. W marcu 2018 r. zdobyli srebrny medal mistrzostw świata w Mediolanie.
Programy.
 Madison Hubbell / Zachary Donohue

</doc>
<doc id="4248091" url="https://pl.wikipedia.org/wiki?curid=4248091" title="Ludmiła Rublouska">
Ludmiła Rublouska



</doc>
<doc id="4248094" url="https://pl.wikipedia.org/wiki?curid=4248094" title="Plectrurus">
Plectrurus

Plectrurus – rodzaj węża z rodziny tarczogonowatych (Uropeltidae).
Zasięg występowania.
Rodzaj obejmuje gatunki występujące endemicznie w Indiach.
Systematyka.
Etymologia.
"Plectrurus": "plēktron" „żądło, ostroga”; ουρα "oura" „ogon”.
Podział systematyczny.
Do rodzaju należą następujące gatunki:

</doc>
<doc id="4248095" url="https://pl.wikipedia.org/wiki?curid=4248095" title="Autostrada A20 (Portugalia)">
Autostrada A20 (Portugalia)

Autostrada A20 (port. "Autoestrada A20", "Circular Regional Interior do Porto (CRIP)") – autostrada w północnej Portugalii, na północ od Porto.
Autostrada zaczyna się Carvalhos, a kończy we Francos i stanowi element obwodnicy Porto i cześć trasy .

</doc>
<doc id="4248097" url="https://pl.wikipedia.org/wiki?curid=4248097" title="Pseudoplectrurus canaricus">
Pseudoplectrurus canaricus

Pseudoplectrurus canaricus – gatunek węża z rodziny tarczogonowatych. jedyny przedstawiciel monotypowego rodzaju Pseudoplectrurus.

</doc>
<doc id="4248098" url="https://pl.wikipedia.org/wiki?curid=4248098" title="Pseudoplectrurus">
Pseudoplectrurus



</doc>
<doc id="4248105" url="https://pl.wikipedia.org/wiki?curid=4248105" title="Atena Bojadżi">
Atena Bojadżi



</doc>
<doc id="4248132" url="https://pl.wikipedia.org/wiki?curid=4248132" title="Marek Oberländer">
Marek Oberländer

Marek Oberländer (ur. 14 kwietnia 1922 w Szczerzecu koło Lwowa, zm. 1978 w Nicei) – polski malarz.
Życiorys.
Urodził się 14 kwietnia 1922 roku w Szczerzecu, malowniczo położonej wsi podlwowskiej. W 1939 roku, jako siedemnastoletni chłopak, zostaje wcielony do Armii Czerwonej (służył na terenie Związku Radzieckiego). Po wojnie w 1946 roku wraca do Polski i w Warszawie wstępuje do Liceum Sztuk Plastycznych, gdzie poznaje młodziutką Halinę Pfeffer. Dwa lata później rozpoczyna studia w warszawskiej Akademii Sztuk Pięknych pod kierunkiem Artura Nachta-Samborskiego, Aleksandra Rafałowskiego i Marka Włodarskiego.
W budynku warszawskiego Arsenału pod hasłem „Przeciw wojnie, przeciw faszyzmowi” – 21 lipca 1955 roku otwiera się Ogólnopolska Wystawa Młodej Plastyki. Wystawione przez artystę prace, a zwłaszcza jego dzieło „Napiętnowani”, wywołały lawinę dyskusji i zaważyły na jego twórczości na długie lata. Artysta zostaje całkowicie zlekceważony przez jury, na co żywo zareaguje publiczność, a on otrzyma nagrodę specjalną redakcji tygodnika „Po prostu”. W rezultacie rozpocznie też współpracę z czasopismem i otworzy galerię autorską – Salon Wystawowy. Inicjatorami Ogólnopolskiej Wystawy Młodej Plastyki „Przeciw wojnie – przeciw faszyzmowi” byli także Jan Dziędziora, Jacek Sienicki, Janina Jasińska. Po kilku dniach do grupy dołączyli Elżbieta Grabska i Aleksander Wallis. 
W roku 1963 malarz wyjechał do Francji. Rozluźniły się jego kontakty z Polską. Kilkakrotnie wystawiał prace za granicą (Sztokholm 1963, 1965; Paryż 1964; St-Paul de Vence 1965; Berlin 1967; Amsterdam 1970; Antibes 1973). Po przebyciu poważnej choroby zmienił charakter twórczości (z tego czasu pochodzi gwasz Zawał serca, 1964). 
Znaczną część spuścizny ofiarował w roku 1977 Muzeum Narodowemu we Wrocławiu; inne prace pozostają jednak w znacznym rozproszeniu w kraju i za granicą. Przywiązany do idei i tradycji wystawy "arsenałowej", żywo poparł inicjatywę Jacka A. Zielińskiego, który pod koniec lat 70. przystąpił do tworzenia kolekcji nazwanej "krąg Arsenału" w Muzeum Okręgowym (dzisiaj Muzeum Lubuskie im. Jana Dekerta) w Gorzowie Wielkopolskim. Kolekcja, skupiająca prace twórców reprezentujących postawę "arsenałową", stale eksponowana w jednym z oddziałów muzeum, została w 1992 roku przedstawiona w warszawskiej Zachęcie. Większy zespół dzieł artysty pokazano na wystawie pośmiertnej w Warszawie i we Wrocławiu (1980).
Twórczość.
Pierwsze prace charakteryzuje nerw silnej ekspresji, wynikającej po części z powściągliwości formalnej. Kompozycje bezprzedmiotowe powstają wtedy rzadko, choć dostrzega on oczywiście abstrakcję w naturze. Pod koniec lat 50. powoli zaczyna odchodzić od realistycznego pojmowania postaci ludzkiej. Poddaje ją coraz silniej syntetyzującym przekształceniom. Skondensowaną organiczność jego figur (bo już nie postaci ludzkiej, przynajmniej pod względem formalnym) rozpiera ładunek psychologiczny. W latach 1959–64 powstaje bogata galeria przedziwnych owadopodobnych sylwetek o mniej lub bardziej niespokojnym konturze i wielkich, nie zawsze widzących oczach, mocno osadzonych w trójkątnej głowie nabitej na rachityczną szyję. Delikatnie, jakby nerwowo wytuszowane figury, obecne niemal wyłącznie zarysem kręgosłupa, przeplatają się z seriami figur silnych, zwartych i mięsiście kolorowych.
Do końca życia pracuje głównie akwarelami. Gamy i wyraz są najrozmaitsze – czasem gwałtowne, czasem liryczne i jak zawsze, oddają chwilowe stany świadomości i samopoczucia. Wytrwale, choć różnymi drogami, dąży do harmonii z naturą. A podnoszony często zarzut braku własnego stylu z pewnością by go nie zmartwił. Nie o styl przecież walczył w sztuce, a o nieskrępowanie wypowiedzi twórczej. Mimo licznych starć z materią plastyczną sam taką swobodą dysponował.

</doc>
<doc id="4248141" url="https://pl.wikipedia.org/wiki?curid=4248141" title="Redemption (2018)">
Redemption (2018)



</doc>
<doc id="4248143" url="https://pl.wikipedia.org/wiki?curid=4248143" title="Victoria (Entre Ríos)">
Victoria (Entre Ríos)

Victoria – miasto w Argentynie, położone w zachodniej części prowincji Entre Ríos.
Opis.
Miasto zostało założone w 1810 roku, liczy 30 623 mieszkańców 27 października 2010. obecnie jest popularnym ośrodkiem turystycznym, aquapark, kasyno Znajduje się tu kościół katedralny Señora de Aranzazu

</doc>
<doc id="4248145" url="https://pl.wikipedia.org/wiki?curid=4248145" title="Zachary Donohue">
Zachary Donohue

Zachary Tyler Donohue (ur. 8 stycznia 1991 w Madison) – amerykański łyżwiarz figurowy, startujący w parach tanecznych z Madison Hubbell. Wicemistrz (drużynowo) i brązowy medalista olimpijski z Pekinu (2022), uczestnik igrzysk olimpijskich (2018), mistrz (2014) i brązowy medalista (2020) mistrzostw czterech kontynentów, trzykrotny wicemistrz (2018, 2021, 2022) i brązowy medalista mistrzostw świata (2019), zwycięzca finału Grand Prix (2018) oraz trzykrotny mistrz Stanów Zjednoczonych (2018, 2019, 2021).
Biografia.
Kariera juniorska.
W latach 2008–2010 jego partnerką sportową była Piper Gilles z którą utrzymywali się w czołówce zawodów juniorskich z cyklu Junior Grand Prix. Ich trenerką była Patty Gottwein. W sezonie 2008/2009 wygrali zawody Junior Grand Prix w Czechach i zajęli drugie miejsce w Południowej Afryce. Zakwalifikowali się do finału Junior Grand Prix, ale musieli się wycofać z powodu kontuzji pachwiny Piper. Oprócz tego zostali dwukrotnymi brązowymi medalistami mistrzostw Stanów Zjednoczonych juniorów. Po zakończeniu etapu rywalizacji w kategorii juniorów Gilles i Donohue zakończyli współpracę w maju 2010 r.
Kariera seniorska.
Zaraz po zakończeniu partnerstwa z Gilles, Donohue rozpoczął jazdę z Alissandrą Aronow pod okiem sztabu trenerskiego Mariny Zujewej i Igora Szpilbanda. Wspólnie zadebiutowali na zawodach seniorskich, lecz szybko zakończyli współpracę, zaraz po mistrzostwach Stanów Zjednoczonych.
W maju 2011 roku Donohue rozpoczął jazdę z nową partnerką sportową Madison Hubbell. Para rozpoczęła treningi w Bloomfield Hills pod okiem sztabu trenerskiego Pasquale Camerlengo, Anżeliki Kryłowej, Elizabeth Punsalan, Massimo Scali, a następnie rozpoczęli współpracę z Natalją Annienko-Deller w 2014 r. W swoim pierwszym wspólnym sezonie 2011/2012 odnieśli swoje pierwsze zwycięstwo w zawodach międzynarodowych Nebelhorn Trophy 2011. Ponadto zajęli 5. miejsce na mistrzostwach czterech kontynentów oraz 10. lokatę na mistrzostwach świata. W 2014 roku zostali mistrzami czterech kontynentów. 
13 kwietnia 2015 roku Hubbell i Donohue poinformowali o zmianie sztabu trenerskiego. Przenieśli się do Montrealu, aby trenować u Marie-France Dubreuil, Patrice Lauzona, Romaina Haguenauera i ich sztabu trenerskiego w Centre Gadbois. W 2015 odnieśli pierwsze zwycięstwo w zawodach z cyklu Grand Prix, Trophée Éric Bompard 2015. W sezonie olimpijskim 2017/2018 zaczęli regularnie stawać na podium. Po raz trzeci z rzędu wygrali U.S. International Classic, zdobyli srebro NHK Trophy i brąz Skate Canada International. W finale Grand Prix uplasowali się tuż za podium. Następnie po raz pierwszy wywalczyli tytuł mistrzów Stanów Zjednoczonych po trzech latach zajmowania miejsca na trzecim stopniu podium. Przed igrzyskami byli wymieniani jako jedni z pretendentów do medalu. Po pierwszym dniu igrzysk olimpijskich 2018 w Pjongczangu zajmowali 3. miejsce z notą za taniec krótki 77,75 pkt. Jednak podczas tańca dowolnego sędziowie uznali podparcie Zacha za błąd i oprócz niższej oceny technicznej przyznali im punkt odjęcia. Hubbell i Donohue za taniec dowolny otrzymali 109,04 pkt, co dało notę łączną 187,69 pkt. Ostatecznie uplasowali się na czwartym miejscu ustępując na podium rodakom, rodzeństwu Shibutani. W marcu 2018 r. zdobyli srebrny medal mistrzostw świata w Mediolanie.
Życie prywatne.
18 września 2022 roku poślubił australijską łyżwiarkę figurową Chantelle Kerry.
Programy.
 Madison Hubbell / Zachary Donohue

</doc>
<doc id="4248156" url="https://pl.wikipedia.org/wiki?curid=4248156" title="Przegląd Mechaniczny">
Przegląd Mechaniczny

Przegląd Mechaniczny – założony w 1935 roku miesięcznik naukowo-techniczny kierowany do środowiska inżynierskiego związanego z przemysłem budowy maszyn, aparatury i urządzeń.
Obecny zakres tematyczny czasopisma obejmuje projektowanie, badania oraz eksploatację maszyn i urządzeń, w tym m.in. komputerowe wspomaganie projektowania CAD/CAM, inżynierię materiałową, nowe techniki wytwarzania, organizację produkcji, metody diagnostyczne, problemy niezawodności.
Obecnie (od 24 stycznia 2001 roku) pismo jest wydawane przez Instytut Mechanizacji Budownictwa i Górnictwa Skalnego. Wcześniej (zarówno przed wojną jak i po wojnie) pismo było wydawane przez Stowarzyszenie Mechaników i Inżynierów Polskich. W latach trzydziestych prezesem zarządu „Przeglądu Mechanicznego” był pułkownik Stanisław Witkowski

</doc>
<doc id="4248162" url="https://pl.wikipedia.org/wiki?curid=4248162" title="Gurupi">
Gurupi

Gurupi – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Gurupi, 223 km od stolicy stanu Palmas i 742 od Brasílii.

</doc>
<doc id="4248164" url="https://pl.wikipedia.org/wiki?curid=4248164" title="Penderecki conducts Penderecki vol. 2">
Penderecki conducts Penderecki vol. 2

 Penderecki – drugi, podwójny album z serii "Penderecki conducts Penderecki / Warsaw Philharmonic", wydany 21 lipca 2017 przez Warner Music Poland. Płyta nominowana do Fryderyka 2018 w kategorii Album Roku Muzyka Chóralna, Oratoryjna i Operowa.
Lista utworów.
Opracowano na podstawie materiału źródłowego.

</doc>
<doc id="4248165" url="https://pl.wikipedia.org/wiki?curid=4248165" title="Kitież">
Kitież

Kitież (ros. Ки́теж) – legendarne miasto położone pod wodami jeziora Swietłojar w rejonie woskriesieńskim obwodu niżnonowogrodzkiego w środkowej Rosji. Pierwsze wzmianki o mieście pojawiły się w książce "Kitieżskij letopisiec" anonimowego autora pochodzącej z końca XVIII wieku, powstałej prawdopodobnie wśród staroobrzędowców.
Legenda o Kitieżu.
Według legendy Jerzy II Wsiewołodowicz, wielki książę Włodzimierza rządzący w początkach XIII wieku, wzniósł miasto Mały Kitież na Wołdze, w okolicach współczesnego miasta Krasnyj Chołm w obwodzie jarosławskim. Gdy po przekroczeniu rzek Uzoła, Sanda i Kierżeniec natrafił na miejsce u brzegów Swietłojaru, postanowił zbudować tam miasto Wielki Kitież. Według etymologii ludowej nazwa miasta pochodzi od królewskiej posiadłości Kidieksza w pobliżu Suzdalu, złupionej przez Mongołów w 1237 roku.
Batu-chan, po podbiciu części Rusi, usłyszał o Kitieżu i nakazał swoim wojskom wyruszenie w jego kierunku. Niedługo później Mongołowie zdobyli Mały Kitież, zmuszając Jerzego do ucieczki przez lasy i przedostanie się do Wielkiego Kitieża. Jeden z więźniów wyjawił Mongołom informacje o tajemnym przejściu przez Swietłojar. Złota Orda podążyła za Jerzym, docierając do bram miasta. Ku zaskoczeniu Mongołów nie posiadało ono żadnych umocnień, a jego mieszkańcy nie zamierzali nawet się bronić, zamiast tego modlili się do Boga, prosząc o zbawienie. Mongołowie przypuścili atak, jednak chwilę później zobaczyli niezliczone fontanny wody tryskające z ziemi wokół nich. Najeźdźcy wycofali się i obserwowali, jak miasto pochłania jezioro. Ostatnią rzeczą, którą zobaczyli, była świecąca kopuła katedry z wieńczącym ją krzyżem.
Legenda dała początek licznym opowieściom, które przetrwały do czasów obecnych. Według nich tylko osoby o czystym sercu i duszy są w stanie znaleźć drogę prowadzącą do Kitieża. Sama droga prowadząca nad jezioro wciąż nazywana jest Ścieżką Batu-chana (ros. Батыева тропа, "Batijewa tropa"). W bezwietrzną pogodę z głębi Swietłojaru dobywać mają się głosy dzwonów i śpiewów, a najbardziej pobożni mogą ujrzeć światła urządzanej w Kitieżu procesji oraz budynki na dnie jeziora. Jezioro Swietłojar nazywane jest niekiedy „rosyjską Atlantydą”

</doc>
<doc id="4248167" url="https://pl.wikipedia.org/wiki?curid=4248167" title="Teretrurus sanguineus">
Teretrurus sanguineus

Teretrurus sanguineus – gatunek węża z rodziny tarczogonowatych. Występuje w Indiach.

</doc>
<doc id="4248168" url="https://pl.wikipedia.org/wiki?curid=4248168" title="Aliança do Tocantins">
Aliança do Tocantins

Aliança do Tocantins – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Gurupi, 200 km od stolicy stanu Palmas.

</doc>
<doc id="4248171" url="https://pl.wikipedia.org/wiki?curid=4248171" title="Alvorada (Tocantins)">
Alvorada (Tocantins)

Alvorada – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Gurupi, 350 km od stolicy stanu Palmas.

</doc>
<doc id="4248173" url="https://pl.wikipedia.org/wiki?curid=4248173" title="Brejinho de Nazaré">
Brejinho de Nazaré

Brejinho de Nazaré – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Gurupi, 110 km od stolicy stanu Palmas.

</doc>
<doc id="4248178" url="https://pl.wikipedia.org/wiki?curid=4248178" title="Cariri do Tocantins">
Cariri do Tocantins

Cariri do Tocantins – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Gurupi, 255 km od stolicy stanu Palmas.

</doc>
<doc id="4248179" url="https://pl.wikipedia.org/wiki?curid=4248179" title="Crixás do Tocantins">
Crixás do Tocantins

Crixás do Tocantins – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Gurupi.

</doc>
<doc id="4248180" url="https://pl.wikipedia.org/wiki?curid=4248180" title="Teretrurus">
Teretrurus

Teretrurus – rodzaj węża z rodziny tarczogonowatych (Uropeltidae).
Zasięg występowania.
Rodzaj obejmuje gatunki występujące endemicznie w Indiach. 
Systematyka.
Podział systematyczny.
Do rodzaju należą następujące gatunki:

</doc>
<doc id="4248181" url="https://pl.wikipedia.org/wiki?curid=4248181" title="Figueirópolis">
Figueirópolis

Figueirópolis – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Gurupi, 278 km od stolicy regionu Palmas.

</doc>
<doc id="4248183" url="https://pl.wikipedia.org/wiki?curid=4248183" title="Jaú do Tocantins">
Jaú do Tocantins

Jaú do Tocantins – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Gurupi.

</doc>
<doc id="4248185" url="https://pl.wikipedia.org/wiki?curid=4248185" title="Palmeirópolis">
Palmeirópolis

Palmeirópolis – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Gurupi, 449 km od stolicy stanu, Palmas.

</doc>
<doc id="4248188" url="https://pl.wikipedia.org/wiki?curid=4248188" title="Peixe">
Peixe

Peixe – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Gurupi, 285 km od stolicy stanu, Palmas.

</doc>
<doc id="4248191" url="https://pl.wikipedia.org/wiki?curid=4248191" title="Santa Rita do Tocantins">
Santa Rita do Tocantins

Santa Rita do Tocantins – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Gurupi, 140 km od stolicy stanu, Palmas.

</doc>
<doc id="4248192" url="https://pl.wikipedia.org/wiki?curid=4248192" title="Antaresia">
Antaresia

Antaresia – rodzaj węża z rodziny pytonów (Pythonidae).
Zasięg występowania.
Rodzaj obejmuje gatunki występujące w Australii i na Papui-Nowej Gwinei. 
Systematyka.
Etymologia.
"Antaresia": Antares, najjaśniejsza gwiazda leżąca w „ogonie” gwiazdozbioru Skorpiona .
Podział systematyczny.
Do rodzaju należą następujące gatunki: 

</doc>
<doc id="4248194" url="https://pl.wikipedia.org/wiki?curid=4248194" title="São Salvador do Tocantins">
São Salvador do Tocantins

São Salvador do Tocantins – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Gurupi, 397 km od stolicy stanu, Palmas.

</doc>
<doc id="4248195" url="https://pl.wikipedia.org/wiki?curid=4248195" title="Giorgi Czakwetadze">
Giorgi Czakwetadze

Giorgi Czakwetadze (gruz. გიორგი ჩაკვეტაძე; ur. 29 sierpnia 1999 w Tbilisi) – gruziński piłkarz, grający na pozycji pomocnika w KAA Gent.
Kariera klubowa.
Wychowanek Dinama Tbilisi, którego zawodnikiem jest od 2012 roku. W pierwszym zespole tego klubu zadebiutował 18 listopada 2016 w wygranym 4:0 spotkaniu z Lokomotiwi Tbilisi. Latem 2017 przeszedł do KAA Gent. Zadebiutował w tym klubie 1 października 2017 w przegranym 1:2 meczu z Club Brugge.
Kariera reprezentacyjna.
Młodzieżowy reprezentant Gruzji. W dorosłej reprezentacji Gruzji zadebiutował 24 marca 2018 w wygranym 4:0 meczu z Litwą, w którym strzelił gola.
Styl gry.
Jest dość szybkim zawodnikiem, obdarzonym świetnym przeglądem pola. Dobrze drybluje, podaje i dośrodkowuje.

</doc>
<doc id="4248196" url="https://pl.wikipedia.org/wiki?curid=4248196" title="Dawid Żółtaszek">
Dawid Żółtaszek

Dawid Żółtaszek (ur. 19 stycznia 1978 we Wrocławiu) – polski kick-bokser, zawodnik mieszanych sztuk walki oraz bokser walczący na gołe pięści. 
Na stałe mieszka w Wielkiej Brytanii.

</doc>
<doc id="4248197" url="https://pl.wikipedia.org/wiki?curid=4248197" title="Sucupira">
Sucupira

Sucupira – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Gurupi.

</doc>
<doc id="4248198" url="https://pl.wikipedia.org/wiki?curid=4248198" title="Talismã">
Talismã

Talismã – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Gurupi, 375 km od stolicy stanu, Palmas.

</doc>
<doc id="4248199" url="https://pl.wikipedia.org/wiki?curid=4248199" title="Aspidites">
Aspidites

Aspidites – rodzaj węża z rodziny pytonów (Pythonidae).
Zasięg występowania.
Rodzaj obejmuje gatunki występujące w Australii. 
Systematyka.
Podział systematyczny.
Do rodzaju należą następujące gatunki: 

</doc>
<doc id="4248208" url="https://pl.wikipedia.org/wiki?curid=4248208" title="Adolf Petzelt">
Adolf Petzelt

Adolf Petzelt (ur. 17 listopada 1906 w Kałuszu, zm. 2 września 1939 na Westerplatte) – plutonowy piechoty Wojska Polskiego, obrońca Westerplatte.
Życiorys.
W latach 1926–1927 odbył służbę czynną w plutonie broni towarzyszącej 49 pp w Kołomyi. W 1927 ukończył szkołę podoficerską. Następnie pełnił służbę w 5 Pułku Piechoty Legionów w Wilnie. Na Westerplatte przybył w 1937 w stopniu kaprala. 1 kwietnia 1939 mianowany plutonowym. W czasie obrony placówki był dowódcą wartowni nr 5. Poległ 2 września podczas nalotu niemieckich sztukasów.

</doc>
<doc id="4248209" url="https://pl.wikipedia.org/wiki?curid=4248209" title="Mirosław Włodarczyk">
Mirosław Włodarczyk



</doc>
<doc id="4248215" url="https://pl.wikipedia.org/wiki?curid=4248215" title="Palle Kjærulff-Schmidt">
Palle Kjærulff-Schmidt

Palle Kjærulff-Schmidt (ur. 7 lipca 1931 w Esbjerg, zm. 14 marca 2018) – duński reżyser i scenarzysta filmowy.
Życiorys.
Był synem aktora Helge Kjærulffa-Schmidta.
Wyreżyserował 32 filmy pomiędzy 1957 a 1995. Dramat egzystencjalny "Dwoje" (1964) brał udział w konkursie głównym na 15. MFF w Berlinie. Dwa lata później film "Historia Barbary" (1967) startował w sekcji konkursowej na 17. MFF w Berlinie. Nowelowy film "4x4" (1965), zrealizowany przez twórców z czterech krajów skandynawskich, brał udział w konkursie na 4. MFF w Moskwie.
Zmarł 14 marca 2018 po krótkiej chorobie w wieku 86 lat.

</doc>
<doc id="4248218" url="https://pl.wikipedia.org/wiki?curid=4248218" title="Kościół Świętego Andrzeja w Kwintsheul">
Kościół Świętego Andrzeja w Kwintsheul

Kościół Świętego Andrzeja w Kwintsheul – znajduje się w miejscowości Kwintsheul, w gminie Westland w Holandii.
Kościół pomocniczy.
Pierwotnie katoliccy mieszkańcy Kwintsheul chodzili do kościoła w pobliskim Wateringen, aż do 1870. Później wybudowano pierwszy kościół pomocniczy w samym Kwintshelu. Ten padł pod zarządem kościoła w Wateringen. Kościół został poświęcony imieniem świętego Andrzeja, imię świętego ówczesnego pastora w Wateringen, Andreasa van Lottoma. W 1872 przy kościele zbudowano wieżę z głośnym dzwonem, ponieważ był to kościół pomocniczy, nie wybudowano prezbiterium. Pastor przybył z Wateringen.
Nowy kościół.
W 1890 kościół pomocniczy w Kwintsheul został przeniesiony do niezależnej parafii przez biskupa Haarlem. Nowo mianowany pastor i jego administracja kościelna otrzymały nowy kościół, wybudowany z plebanią na miejscu starego kościoła pomocniczego. Kościół został oddany do użytku 1 października 1893. Trójnawowy kościół został zaprojektowany przez architekta J. H. Tonnaera z Delftu. Wieża wyposażona jest w dwa głośne dzwony z lat 1871 i 1955. W 1900 pewna hojna para przekazała, z okazji ich złotego wesela, organy do kościoła, które zostały wykonane przez słynnego organowego, budowniczego P. J. Adema. W 1951 budynek kościoła powiększył Nicolaas Molenaar junior. Stary chór kościelny został całkowicie przebudowany z dwoma transeptami po obu stronach, co pozwoliło na utworzenie trzystu miejsc. Organy Adema zostały całkowicie odrestaurowane i zmodernizowane w 1952. W 2004 nastąpiła kolejna odnowa.
W 2003 parafia Kwintsheul została połączona z dwiema innymi parafiami w Wateringen.

</doc>
<doc id="4248220" url="https://pl.wikipedia.org/wiki?curid=4248220" title="Beethoven – Sonaty op. 5, Wariacje WoO 45">
Beethoven – Sonaty op. 5, Wariacje WoO 45

Beethoven: Sonatas Op. 5 / Variations WoO 45 lub krócej Beethoven: Sonaty op. 5, czasem spotykana robocza nazwa Ludwig van Beethoven – Sonaty wiolonczelowe – album muzyki kameralnej z sonatami wiolonczelowymi i wariacjami Beethovena, w wykonaniu Jarosława Thiela na wiolonczeli i Katarzyny Drogosz na pianoforte, wydany przez Narodowe Forum Muzyki i CD Accord Music Edition (numery katalogowe: NFM 33, ACD 225). Płyta uzyskała nominację do Fryderyka 2018 w kategorii Album Roku Muzyka Dawna.
Lista utworów.
Opracowano na podstawie materiału źródłowego.

</doc>
<doc id="4248221" url="https://pl.wikipedia.org/wiki?curid=4248221" title="Bothrochilus">
Bothrochilus

 
Bothrochilus – rodzaj węża z rodziny pytonów (Pythonidae).
Zasięg występowania.
Rodzaj obejmuje gatunki występujące w Indonezji, Nowej Gwinei, Australii i na wyspach Archipelagu Bismarcka. 
Systematyka.
Podział systematyczny.
Do rodzaju należą następujące gatunki: 

</doc>
<doc id="4248222" url="https://pl.wikipedia.org/wiki?curid=4248222" title="Leiopython">
Leiopython



</doc>
<doc id="4248230" url="https://pl.wikipedia.org/wiki?curid=4248230" title="Model utrzymywania samooceny">
Model utrzymywania samooceny

Model Utrzymywania Samooceny (ang. "self-esteem maintenance - SEM)" – model zachowania znany również jako MUS, opracowany w 1988 r. przez . Według niego, gdy porównujemy się z kimś, kto przewyższa nas pod jakimś względem, możemy zareagować na dwa sposoby. Tym pierwszym jest podniesienie własnej samooceny za sprawą tzw. pławienia się w cudzej chwale, a drugim – jej obniżenie wskutek porównań społecznych. Teoria Tessera zakłada, że jesteśmy narażeni na obniżenie samooceny, gdy porównywani jesteśmy z kimś, kto okazuje się od nas lepszy.
Podniesienie samooceny (pławienie się w cudzej chwale) występuje, gdy ktoś osiąga sukces w nieistotnej dla nas dziedzinie. Jeśli ktoś kogo znamy osiągnie sukces i zyska w ten sposób aprobatę społeczną, to nasza samoocena również rośnie.
Obniżenie samooceny występuje, gdy ktoś inny, w dodatku nam znany, odniesie szczególny sukces w istotnej dla nas dziedzinie. W takiej sytuacji uznajemy, że sukces jest czymś osiągalnym, a nam po prostu brakuje umiejętności by go osiągnąć.
Aby podtrzymać samoocenę i uniknąć zagrożeń związanych z obniżeniem jej, człowiek może podejmować trzy rodzaje zabiegów: postarać się zmniejszyć lub zwiększyć różnicę między wynikami swoimi i cudzymi, nasilić lub osłabić bliskość w stosunku do innej osoby lub zmienić postrzeganie dziedziny jako istotnej lub nieistotnej dla poczucia swojej wartości.
Poznanie samego siebie, własnych umiejętności i słabości pełni funkcję przystosowawczą. Przemyślane planowanie przyszłej aktywności może doprowadzić nas do sukcesu, a to spowoduje podniesienie naszej samooceny.

</doc>
<doc id="4248234" url="https://pl.wikipedia.org/wiki?curid=4248234" title="Budynek użyteczności publicznej">
Budynek użyteczności publicznej

Budynek użyteczności publicznej – budynek przeznaczony dla administracji publicznej, wymiaru sprawiedliwości, kultury, kultu religijnego, oświaty, szkolnictwa wyższego, nauki, opieki zdrowotnej, opieki społecznej i socjalnej, obsługi bankowej, handlu, gastronomii, usług, turystyki, sportu, obsługi pasażerów w transporcie kolejowym, drogowym, lotniczym lub wodnym, poczty lub telekomunikacji oraz inny ogólnodostępny budynek przeznaczony do wykonywania podobnych funkcji. Za budynek użyteczności publicznej uznaje się także budynek biurowy i socjalny.

</doc>
<doc id="4248265" url="https://pl.wikipedia.org/wiki?curid=4248265" title="Błąd teksańskiego snajpera">
Błąd teksańskiego snajpera

Błąd teksańskiego snajpera – błąd informacji, polegający na ignorowaniu różnic i podkreślaniu podobieństw, co prowadzi do wyciągnięcia błędnych wniosków. 
Nazwa pochodzi z dowcipu o Teksańczyku, który oddaje kilka strzałów w ścianę stodoły, potem rysuje cel w punkcie, w którym trafienia są najbliżej siebie i twierdzi, że jest snajperem.

</doc>
<doc id="4248268" url="https://pl.wikipedia.org/wiki?curid=4248268" title="Cengiz Ünder">
Cengiz Ünder

Cengiz Ünder (ur. 14 lipca 1997 w Balıkesir) – turecki piłkarz grający na pozycji napastnika we francuskim klubie Olympique Marsylia oraz w reprezentacji Turcji.
Życiorys.
W czasach juniorskich trenował w Bucasporze (2007–2013) i Altınordu SK (2013–2014). W latach 2014–2016 był piłkarzem seniorskiego zespołu tego ostatniego. 1 lipca 2016 dołączył do İstanbul Başakşehir. W rozgrywkach Süper Lig zadebiutował 21 sierpnia 2016 w wygranym 1:0 spotkaniu z Fenerbahçe SK. W sumie w sezonie 2016/2017 rozegrał w nich 32 mecze, w których zdobył 7 bramek. 16 lipca 2017 odszedł za około 13,4 miliona euro do włoskiego AS Roma. Jego pierwszym meczem w Serie A było przegrane 1:3 spotkanie z Interem Mediolan, które odbyło się 26 sierpnia 2017. Na boisko wszedł w 83. minucie, zmieniając Daniele De Rossiego. Pierwszego gola w lidze zdobył 4 lutego 2018 przeciwko Hellas Verona (1:0 dla Romy).
20 września 2020 roku został wypożyczony na jeden sezon do Leicester City z możliwością wykupu.
4 lipca 2021 roku został wypożyczony do Olympique Marsylia. 
W reprezentacji Turcji zadebiutował 12 listopada 2016 w wygranym 2:0 meczu z Kosowem. Na boisku pojawił się w 76. minucie, zastępując Volkana Şena.

</doc>
<doc id="4248281" url="https://pl.wikipedia.org/wiki?curid=4248281" title="Thomas O’Shea">
Thomas O’Shea

Thomas O’Shea SM (ur. 13 marca 1870 w San Francisco, zm. 9 maja 1954 w Wellington) – nowozelandzki duchowny rzymskokatolicki irlandzkiego pochodzenia, marista, arcybiskup wellingtoński.
Biografia.
Młodość i prezbiteriat.
Obaj rodzice Thomasa O’Shea urodzili się w Irlandii i wyemigrowali do Nowej Zelandii, gdzie się pobrali. Następnie wyjechali do Stanów Zjednoczonych, gdzie 13 marca 1870 w San Francisco urodził się Thomas. Rodzina wkrótce powróciła do Nowej Zelandii. Po ukończeniu St Patrick's College w Wellington Thomas O’Shea wstąpił do seminarium maristów w Meeanee. W 1891 złożył śluby zakonne. 3 grudnia 1893 z rąk biskupa Christchurch Johna Josepha Grimesa otrzymał święcenia prezbiteriatu i został kapłanem Towarzystwa Maryi (marystów).
W latach 1894 - 1896 uczył filozofii w seminarium. Później pracował w parafii Wellington. W 1907 został mianowany wikariuszem generalnym archidiecezji wellingtońskiej.
Episkopat.
9 maja 1913 papież Pius X mianował go koadiutorem arcybiskupa wellingtońskiego oraz arcybiskupem tytularnym Gortyny. 17 sierpnia 1913 przyjął sakrę biskupią z rąk arcybiskupa wellingtońskiego Francisa Redwooda SM. Współkonsekratorami byli biskup dunediński Michael Verdon oraz biskup aucklandzki Henry William Cleary. 3 stycznia 1935, po śmierci poprzednika, został arcybiskupem wellingtońskim.
Abp O’Shea był zaangażowany w sprawy edukacji katolickiej. Od 1912 przewodniczył Wellington Catholic Education Trust Board, która od 1929 zapewniała bezpłatne nauczanie w katolickich szkołach podstawowych w mieście. Wyrażał troskę o sprawiedliwość społeczną. W 1936 powołał Kościelną Komisję Muzyki do promowania muzyki liturgicznej zgodnie z ostatnimi zaleceniami Watykanu. Zrezygnował z publicznej celebracji swojego srebrnego jubileuszu biskupstwa w 1938.
Abp O'Shea postrzegał komunizm i niereligijność jako realne zagrożenie dla katolicyzmu i społeczeństwa w przeciwieństwie do protestantyzmu, o którego utracie znaczenia był przekonany. Dlatego też uważał, że Kościół katolicki powinien w sprawach publicznych współpracować z protestantami, co sam czynił. W 1941, po utworzeniu New Zealand Inter-Church Council on Public Affairs, wyznaczył do niej przedstawicieli katolickich. Cieszył się szacunkiem czołowych polityków. Szczególnie związany był z Partią Pracy i z premierem Peterem Fraserem. Był również popularny wśród społeczeństwa.
Podczas pontyfikatu abpa O'Shea zakończyła się tradycyjna zależność archidiecezji od Towarzystwa Maryi, a arcybiskupstwo zaczęło opierać się na duchowieństwie diecezjalnym.
Od połowy lat 40. abp O'Shea coraz bardziej cierpiał z powodu podeszłego wieku, aż stał się niezdolny do wypełnienia obowiązków biskupich. W 1947 papież mianował jego koadiutora Petera McKeefry'ego. Abp O'Shea pod koniec życia był przykuty do łóżka. Zmarł w szpitalu w Calvary w Wellington 9 maja 1954.

</doc>
<doc id="4248287" url="https://pl.wikipedia.org/wiki?curid=4248287" title="Ian Smith (kostarykański piłkarz)">
Ian Smith (kostarykański piłkarz)

Ian Rey Smith Quirós (ur. 6 marca 1998 w Guápiles) – kostarykański piłkarz występujący na pozycji prawego obrońcy, reprezentant Kostaryki, od 2020 roku zawodnik Alajuelense.
Kariera klubowa.
Smith wychowywał się w Coopevigua 2, jednej z dzielnic miejscowości Guápiles w prowincji Limón. Jest jedynakiem, jego ojciec był w przeszłości amatorskim piłkarzem. Uczęszczał do prywatnej szkoły San Francisco de Asís, a następnie do dwujęzycznego liceum Liceo Experimental Bilingüe de Pococí. W wieku siedmiu lat rozpoczął treningi w szkółce juniorskiej lokalnego klubu Santos de Guápiles. Do pierwszej drużyny został włączony przez szkoleniowca Césara Eduardo Méndeza i w kostarykańskiej Primera División zadebiutował 5 kwietnia 2015 w wygranym 1:0 spotkaniu z UCR. Dzięki udanym występom w reprezentacjach juniorskich był obiektem zainteresowania ze strony czołowych klubów krajowych, a także zespołów z Francji, Portugalii i Skandynawii. W listopadzie 2015 przebywał na pięciodniowych testach we francuskim Stade Rennais. W kwietniu 2016 rozpoczął treningi ze szwedzkim Hammarby IF, a trzy miesiące później został wypożyczony przez ekipę ze Sztokholmu z opcją wykupu. W drużynie Hammarby osiemnastolatek spędził pół roku, jednak nie zanotował żadnego występu w seniorskiej drużynie – grał wyłącznie w młodzieżowej lidze szwedzkiej, triumfując z Hammarby w tych rozgrywkach.
Po powrocie do Santosu, Smith wywalczył sobie niepodważalne miejsce w wyjściowym składzie, mimo młodego wieku zostając czołowym obrońcą ligi kostarykańskiej. Imponował szybkością, grą w obronie i podłączaniem się do akcji ofensywnych, w mediach coraz częściej zaczęto go określać następcą Cristiana Gamboi. Wyróżniał się między innymi w rozgrywkach środkowoamerykańskiej Ligi CONCACAF, sensacyjnie docierając ze swoją drużyną do finału tego turnieju. W styczniu 2018 powrócił do Szwecji, podpisując trzyletnią umowę z tamtejszym IFK Norrköping.
Kariera reprezentacyjna.
W lutym 2015 Smith został powołany przez Marcelo Herrerę do reprezentacji Kostaryki U-17 na Mistrzostwa Ameryki Północnej U-17. Uprzednio występował w środkowoamerykańskich kwalifikacjach do tego turnieju (rozegrał w nich pełne dwa mecze). Podczas finałowego turnieju rozgrywanego w Hondurasie był podstawowym zawodnikiem swojej drużyny i wystąpił we wszystkich sześciu możliwych spotkaniach w wyjściowym składzie, zaś jego kadra zajęła trzecie miejsce w rozgrywkach. Siedem miesięcy później znalazł się w składzie na Mistrzostwa Świata U-17 w Chile, gdzie rozegrał cztery z pięciu możliwych meczów (wszystkie w wyjściowej jedenastce). Kostarykańczycy odpadli natomiast z juniorskiego mundialu w ćwierćfinale po porażce z Belgią (0:1).
W lutym 2017 Smith znalazł się w ogłoszonym przez Herrerę składzie reprezentacji Kostaryki U-20 na Mistrzostwa Ameryki Północnej U-20. Rozegrał wówczas cztery z pięciu możliwych spotkań (wszystkie z nich w pierwszym składzie), a Kostarykańczycy – pełniący wówczas rolę gospodarzy – uplasowali się na czwartym miejscu w kontynentalnym turnieju. W maju został powołany na Mistrzostwa Świata w Korei Płd. Na swoim kolejnym mundialu znów pełnił rolę podstawowego obrońcy swojej kadry i wystąpił we wszystkich czterech meczach (z czego we trzech w wyjściowym składzie), a jego drużyna zakończyła swój udział w krajowym czempionacie na 1/8 finału, ulegając późniejszemu triumfatorowi – Anglii (1:2).
W seniorskiej reprezentacji Kostaryki Smith zadebiutował za kadencji selekcjonera Óscara Ramíreza, 23 marca 2018 w wygranym 1:0 meczu towarzyskim ze Szkocją.

</doc>
<doc id="4248296" url="https://pl.wikipedia.org/wiki?curid=4248296" title="Marian Janusz Kawałko">
Marian Janusz Kawałko

Marian Janusz Kawałko (ur. 25 marca 1947 w Rybiem, zm. 17 stycznia 2017 w Lublinie) – poeta, tłumacz, krytyk literacki, publicysta, naukowiec-regionalista, samorządowiec, sprawny organizator oświatowy o wielostronnych zainteresowaniach.
Życiorys.
Ukończył studia magisterskie w SGGW w Warszawie (praca magisterska nagrodzona nagrodą I stopnia Ministra Szkolnictwa Wyższego i Techniki – 1971).
Był wieloletnim nauczycielem w Zespole Szkół nr 5 oraz Dyrektorem Wojewódzkiego Ośrodka Dokształcania Zawodowego w Lublinie.
W latach 1994–1998 – pracował na stanowisku dyrektora Szkoły Podstawowej i Liceum Ogólnokształcącego przy Ambasadzie RP w Wiedniu. Przejmując szkołę po części skonfliktowaną z miejscową Polonią, doprowadził do jej silnego zintegrowania ze środowiskiem polonijnym (w roku szkolnym 1997/1998 z funduszy Rady Rodziców pokrywano 20% wydatków budżetowych szkoły). Ułożył interesującą współpracę z miejscowym Instytutem Kultury Polskiej i Stacją Polskiej Akademii Nauk, gdzie odbyło się kilka dużych uroczystości szkolnych.
W marcu 1995 r. podpisał – wspólnie z przedstawicielstwem Ambasady RP – z Dyrekcją Kolegium w Kalksburgu (dzielnica Wiednia) korzystną dla szkoły bezterminową umowę na wynajem pomieszczeń lekcyjnych i socjalnych (umowa obowiązuje do dzisiaj).
W Szkole Polskiej w Wiedniu zrealizował kilka dużych projektów, a m.in.:
Ponadto uczniowie szkoły brali często udział w imprezach literackich organizowanych przez Instytut Kultury Polskiej, sami też spotykali się z pisarzami z Polski zapraszanymi przez dyrektora do szkoły (m.in. z Wisławą Szymborską, Martą Fox, Józefem Baranem).
Nauczyciele uczestniczyli w posiedzeniach szkoleniowych rady pedagogicznej (w jednym z nich wzięła udział prof. Anna Kłakówna, autorka podręczników z języka polskiego dla starszych klas szkoły podstawowej, testowanych również przez nauczycieli polonistów w Szkole Polskiej).
Po powrocie do Polski w latach 1998–2000 ukończył z wyróżnieniem dwuletnie studia podyplomowe z geografii na Uniwersytecie Warszawskim.
W latach 2002-2003 odbył studia podyplomowe z zakresu zarządzania i administracji na Wydziale Prawa i Administracji UMCS w Lublinie, pisząc pracę podyplomową pt. „Organizacja polskiej oświaty publicznej za granicą w świetle przepisów prawa i w praktyce w latach 1944-2002”.
W roku 2009 w Instytucie Historii na Wydziale Humanistycznym UMCS w Lublinie obronił pracę doktorską pt. „Dzieje Rejowca i dóbr rejowieckich w latach 1531-1867”, w której dokonał szeregu sprostowań opinii i faktów oraz rewizji różnych poglądów na sprawy wyznaniowe, narodowościowe i gospodarcze, dotychczas funkcjonujących w historiografii polskiej. Dokonał także odkrycia wielu nowych wydarzeń, nie tylko o charakterze regionalnym. Nieco rozszerzona wersja tej pracy pt. „Rejowiec, jego okolice i właściciele w latach 1531-1869” miała 2 wydania (2010, 2011).
W latach 2010-2013 kierował Szkolnym Punktem Konsultacyjnym przy Ambasadzie RP w Berlinie, gdzie zorganizował obchody 40-lecia tej placówki oświatowej oraz usprawnił jej funkcjonowanie.
Autor szeregu artykułów naukowych oraz opracowania naukowego – „Księga miasta Pawłowa. Dokumenty sądu ławniczo-radzieckiego z lat 1546-1640” (Lublin 2011).
Członek ZLP od 1978 (w latach 1998 – 2006 wiceprezes i prezes oddziału ZLP w Lublinie), członek ZAiKS od 2007.
Inicjator i orędownik odzyskania przez Rejowiec praw miejskich, Pełnomocnik Marszałka Województwa Lubelskiego do spraw Kombatantów, członek Wojewódzkiego Komitetu Ochrony Pamięci Walk i Męczeństwa.
Od połowy lat sześćdziesiątych ubiegłego wieku zajmował się również pracą literacką.

</doc>
<doc id="4248324" url="https://pl.wikipedia.org/wiki?curid=4248324" title="Idris Jimoh">
Idris Jimoh

Idris Jimoh – nigeryjski zapaśnik walczący w stylu wolnym. Zajął 23 miejsce na mistrzostwach świata w 1991. Mistrz igrzysk afrykańskich w 1991. Zdobył dwa medale na mistrzostwach Afryki, w tym złoty w 1990. Szósty w Pucharze Świata w 1991 roku.

</doc>
<doc id="4248328" url="https://pl.wikipedia.org/wiki?curid=4248328" title="Okpamen Egbobamien">
Okpamen Egbobamien

Okpamen Egbobamien – nigeryjski zapaśnik walczący w stylu wolnym. Zajął 22 miejsce na mistrzostwach świata w 1991. Mistrz igrzysk afrykańskich w 1991. Zdobył trzy medale na mistrzostwach Afryki, w tym srebrny w 1994 roku.

</doc>
<doc id="4248335" url="https://pl.wikipedia.org/wiki?curid=4248335" title="Simon Datok">
Simon Datok

Simon Datok – nigeryjski zapaśnik walczący w stylu klasycznym. Wicemistrz igrzysk afrykańskich w 1991, 1999 i 2003, a czwarty w 1995. Czwarty na mistrzostwach Afryki w 1993 roku.

</doc>
<doc id="4248344" url="https://pl.wikipedia.org/wiki?curid=4248344" title="Friday Agumenewai">
Friday Agumenewai

Friday Agumenewai – nigeryjski zapaśnik walczący w obu stylach. Wicemistrz igrzysk afrykańskich w 1991 i 1995. Czwarty na mistrzostwach Afryki w 1993 roku.

</doc>
<doc id="4248353" url="https://pl.wikipedia.org/wiki?curid=4248353" title="Anthony Jerome">
Anthony Jerome

Anthony Jerome – nigeryjski zapaśnik walczący w obu stylach. Brązowy medalista igrzysk afrykańskich w 1991 i 1995, a także mistrzostw Afryki w 1993 roku.

</doc>
<doc id="4248362" url="https://pl.wikipedia.org/wiki?curid=4248362" title="Rdza świerka i bagna">
Rdza świerka i bagna

Rdza świerka i bagna – grzybowa choroba roślin z grupy rdzy, wywołana przez "Chrysomyxa ledi". Poraża różne gatunki świerków ("Picea"). Drugim żywicielem patogenu jest bagno zwyczajne ("Ledum palustre").
Objawy i rozwój choroby.
Pierwsze objawy na świerkach pojawiają się w maju. Na ich tegorocznych igłach tworzą się trudno dostrzegalne spermogonia, a wkrótce potem białawe ecja o średnicy do 1 mm. Te ostatnie powstają w rzędach lub pojedynczo na górnej stronie igieł, rzadziej na dolnej. Porażone igły żółkną, a po dojrzeniu ecjospor opadają. Roznoszone przez wiatr ecjospory porażają bagno zwyczajne. Na dolnej stronie jego liści powstają żółtopomarańczowe ecja uredinialne o średnicy około 0,3 mm, potem pomarańczowoczerwone telia. Powstające w teliach teliospory porażają świerka.
Mimo że do pełnego cyklu życiowego patogen potrzebuje dwóch żywicieli, może się utrzymać na bagnie zwyczajnym bez świerka, jego grzybnia zimuje bowiem na pędach bagna. Na świerku rozwijają się tylko jego przejściowe stadia w sezonie wegetacyjnym.
Na świerku pasożytuje jeszcze inny, spokrewniony gatunek grzyba – "Chrysomyxa abieti". Powoduje on rdzę złotawą świerka.
Ochrona.
W uprawach świerków zapobiega się chorobie lub ogranicza jej rozmiar przez prawidłowe zabiegi pielęgnacyjne. Należy unikać nadmiernego ich zagęszczenia i przerzedzać je, zwłaszcza w młodym wieku. Porażone gałęzie usuwa się. Należy to wykonać przed ukazaniem się teliospor, czyli do końca kwietnia.

</doc>
<doc id="4248366" url="https://pl.wikipedia.org/wiki?curid=4248366" title="Mor Wade">
Mor Wade

Mor Wade (ur. 15 marca 1957) – senegalski zapaśnik walczący w stylu wolnym. Olimpijczyk z Barcelony 1992, gdzie zajął jedenaste miejsce w kategorii 130 kg.
Srebrny medalista igrzysk afrykańskich w 1991 i brązowy w 1995. Trzykrotny medalista mistrzostw Afryki, w tym złoty w 1992 roku.

</doc>
<doc id="4248367" url="https://pl.wikipedia.org/wiki?curid=4248367" title="Ecjum uredinialne">
Ecjum uredinialne

Ecjum uredinialne, zwane też ecjum wtórnym – szczególny rodzaj ecjum wytwarzany przez niektóre gatunki rdzowców ("Pucciniales"). Powstają w nim zarodniki pełniące równocześnie funkcje urediniospor, zwane ecjosporami uredinialnymi. Mogą infekować tego samego żywiciela u rdzy jednodomowych lub żywiciela z innej grupy systematycznej w przypadku rdzy dwudomowych. Rozwija się z nich grzybnia dikariotyczna.
Ecja uredinialne występują na przykład u gatunków zaliczanych do rodzaju "Chrysomyxa". Jest to pasożyt dwudomowy. Na świerkach wytwarza typowe ecja zwane pierwotnymi. Infekują one bagno zwyczajne ("Ledum palustre"). Kiełkując na nim tworzą ecja uredinialne.

</doc>
<doc id="4248368" url="https://pl.wikipedia.org/wiki?curid=4248368" title="Alioune Diouf">
Alioune Diouf

Alioune Diouf (ur. 15 listopada 1966) – senegalski, a od 2003 roku francuski zapaśnik walczący przeważnie w stylu wolnym. Trzykrotny olimpijczyk. Zajął jedenaste miejsce w Barcelonie 1992, w kategorii 100 kg, w obu stylach zapaśniczych. Piętnasty w Sydney 2000 i dwudziesty pierwszy w Atlancie 1996.
Szósty na mistrzostwach świata w 1993. Szesnasty na mistrzostwach Europy w 2003. Srebrny medalista igrzysk afrykańskich w 1995 i piąty w 1999. Zdobył siedem medali na mistrzostwach Afryki w latach 1992 – 2000. Trzeci na igrzyskach frankofońskich w 1994.
Mistrz Francji w 1994, 2000, 2001 i 2002, a trzeci w 2003 roku.

</doc>
<doc id="4248380" url="https://pl.wikipedia.org/wiki?curid=4248380" title="Félix Diédhiou">
Félix Diédhiou

Félix Malal Diédhiou (ur. 8 października 1969) – senegalski zapaśnik walczący w stylu wolnym. Olimpijczyk z Atlanty 1996, gdzie zajął siedemnaste miejsce w kategorii 68 kg.
Zdobył trzy srebrne medale na mistrzostwach Afryki w latach 1996 – 1998.

</doc>
<doc id="4248390" url="https://pl.wikipedia.org/wiki?curid=4248390" title="Djiby Diouf">
Djiby Diouf

Djib'ril "Djiby" Diouf (ur. 8 marca 1957) – senegalski zapaśnik walczący przeważnie w stylu wolnym. Olimpijczyk z Seulu 1988, gdzie odpadł w eliminacjach w kategorii 74 kg.
Srebrny medalista igrzysk afrykańskich w 1987 i brązowy w 1987 i 1991. Czwarty na mistrzostwach Afryki w 1985, 1988 i 1992 roku.

</doc>
<doc id="4248393" url="https://pl.wikipedia.org/wiki?curid=4248393" title="Tapha Guèye">
Tapha Guèye

Moustapha "Tapha" Guèye" (ur. 19 października 1961) – senegalski zapaśnik. Olimpijczyk z Seulu 1988, gdzie zajął 23. miejsce w stylu wolnym i szesnaste w stylu klasycznym. Startował w kategorii do 90 kg.
Brązowy medalista igrzysk afrykańskich w 1991. Wicemistrz Afryki w 1988 roku.

</doc>
<doc id="4248401" url="https://pl.wikipedia.org/wiki?curid=4248401" title="Franciszek Skoryna">
Franciszek Skoryna



</doc>
<doc id="4248402" url="https://pl.wikipedia.org/wiki?curid=4248402" title="Pambo Berynda">
Pambo Berynda



</doc>
<doc id="4248408" url="https://pl.wikipedia.org/wiki?curid=4248408" title="Oumar N’Gom">
Oumar N’Gom

Oumar N'Gom" (ur. 4 marca 1958) – senegalski zapaśnik. Olimpijczyk z Seulu 1988, gdzie odpadł w eliminacjach w kategorii 82 kg, w obu stylach.
Piąty na igrzyskach afrykańskich w 1991. Zdobył trzy medale na mistrzostwach Afryki w latach 1985 – 1993 roku.

</doc>
<doc id="4248412" url="https://pl.wikipedia.org/wiki?curid=4248412" title="Ecjospora uredinialna">
Ecjospora uredinialna

Ecjospora uredinialna lub ecidiospora uredinialna – szczególny rodzaj zarodnika wytwarzany przez te gatunki rdzowców ("Pucciniales"), u których nie powstają typowe urediniospory. Ich funkcję spełniają wówczas ecjospory uredinialne. Mogą infekować tego samego żywiciela u rdzy jednodomowych lub żywiciela z innej grupy systematycznej w przypadku rdzy dwudomowych. Rozwija się z nich grzybnia dikariotyczna.
Ecjospory uredinialne występują na przykład u gatunków zaliczanych do rodzajów "Chrysomyxa", "Coleosporium", "Gymnosporangium".

</doc>
<doc id="4248413" url="https://pl.wikipedia.org/wiki?curid=4248413" title="Clyde (Kalifornia)">
Clyde (Kalifornia)

Clyde – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248415" url="https://pl.wikipedia.org/wiki?curid=4248415" title="Ecidiospora uredinialna">
Ecidiospora uredinialna



</doc>
<doc id="4248416" url="https://pl.wikipedia.org/wiki?curid=4248416" title="Contra Costa Centre">
Contra Costa Centre

Contra Costa Centre – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248420" url="https://pl.wikipedia.org/wiki?curid=4248420" title="Crockett (Kalifornia)">
Crockett (Kalifornia)

Crockett – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248421" url="https://pl.wikipedia.org/wiki?curid=4248421" title="Diablo (Kalifornia)">
Diablo (Kalifornia)

Diablo – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248422" url="https://pl.wikipedia.org/wiki?curid=4248422" title="Ecidium">
Ecidium



</doc>
<doc id="4248426" url="https://pl.wikipedia.org/wiki?curid=4248426" title="Discovery Bay (Kalifornia)">
Discovery Bay (Kalifornia)

Discovery Bay – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248428" url="https://pl.wikipedia.org/wiki?curid=4248428" title="East Richmond Heights">
East Richmond Heights

East Richmond Heights – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248431" url="https://pl.wikipedia.org/wiki?curid=4248431" title="El Sobrante">
El Sobrante

El Sobrante – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248432" url="https://pl.wikipedia.org/wiki?curid=4248432" title="A Profesionałna futbołna grupa (1999/2000)">
A Profesionałna futbołna grupa (1999/2000)



</doc>
<doc id="4248435" url="https://pl.wikipedia.org/wiki?curid=4248435" title="Stowarzyszenie Katolickiej Młodzieży Akademickiej">
Stowarzyszenie Katolickiej Młodzieży Akademickiej



</doc>
<doc id="4248440" url="https://pl.wikipedia.org/wiki?curid=4248440" title="Jerzy Adamski (historyk)">
Jerzy Adamski (historyk)



</doc>
<doc id="4248442" url="https://pl.wikipedia.org/wiki?curid=4248442" title="Coleosporium">
Coleosporium

Coleosporium Lév. – rodzaj grzybów z rzędu rdzowców ("Pucciniales"). Należy do niego ponad 100 gatunków pasożytniczych grzybów mikroskopijnych. W Polsce występuje m.in. "Coleosporium tussilaginis" wywołujący rdzę pęcherzykowatą igieł sosny. 
Charakterystyka.
Pasożyty dwudomowe, zazwyczaj pełnocyklowe, których spermogonia i ecja rozwijają się na sosnaach ("Pinus"), a ecja uredinialne i telia na różnych gatunkach roślin dwuliściennych, szczególnie z rodzin astrowatych ("Asteraceae") i jaskrowatych ("Ranunculaceae"). 
Spermogonia z peryfizami powstają pod skórką żywiciela. Ecja również tworzą się pod skórką. Początkowo mają postać pęcherzyków otoczonych perydium zbudowanym z pojedynczej warstwy komórek. Pęcherzyki te rozrywają się nieregularnie na szczycie uwalniając ecjospory o bezbarwnej, pokrytej brodawkami ścianie. Kiełkując tworzą ecja uredinialne pełniące rolę urediniów. Są nagie lub okryte nietrwałym perydium i powstają w łańcuszkach. Telia powstają również pod skórką, zazwyczaj na dolnej powierzchni liści. Są galaretowate, pomarańczowoczerwone. Teliospory tworzą pojedynczą warstwę. Kiełkując dzielą się poprzecznymi ścianami na 4 komórki, z których każda tworzy jedną bazydiosporę na długiej sterygmie.
Systematyka i nazewnictwo.
Pozycja w klasyfikacji według Index Fungorum: "Coleosporiaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Synonimy: "Barclayella" Dietel, "Erannium" Bonord. 1860, "Stichopsora" Dietel 1899, "Synomyces" Arthur 1924.

</doc>
<doc id="4248443" url="https://pl.wikipedia.org/wiki?curid=4248443" title="Kensington (Kalifornia)">
Kensington (Kalifornia)

Kensington – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248449" url="https://pl.wikipedia.org/wiki?curid=4248449" title="Knightsen">
Knightsen

Knightsen – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248451" url="https://pl.wikipedia.org/wiki?curid=4248451" title="Ambroise Sarr">
Ambroise Sarr

Ambroise Sarr (ur. 14 grudnia 1950) – senegalski zapaśnik walczący w obu stylach. Czterokrotny olimpijczyk. Odpadł w eliminacjach turnieju w Montrealu 1976 w stylu wolnym i klasycznym. W Moskwie 1980 i 
Los Angeles 1984 występował w stylu wolnym, a w Seulu 1988 w klasycznym. Startował w kategorii 100 kg-open.
Złoty i srebrny medalista igrzysk afrykańskich w 1987. Zdobył cztery medale na mistrzostwach Afryki w latach 1981 – 1988.

</doc>
<doc id="4248453" url="https://pl.wikipedia.org/wiki?curid=4248453" title="Aguilares (Argentyna)">
Aguilares (Argentyna)

Aguilares – miasto w Argentynie, położone w południowej części prowincji Tucumán.
Demografia.
Miasto według spisu powszechnego 17 listopada 2001 roku liczyło 31 201, 27 października 2010 ludność Aguilares wynosiła 32 908 .

</doc>
<doc id="4248457" url="https://pl.wikipedia.org/wiki?curid=4248457" title="Mountain View (hrabstwo Contra Costa)">
Mountain View (hrabstwo Contra Costa)

Mountain View – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248462" url="https://pl.wikipedia.org/wiki?curid=4248462" title="Montalvin Manor">
Montalvin Manor

Montalvin Manor – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248466" url="https://pl.wikipedia.org/wiki?curid=4248466" title="Norris Canyon">
Norris Canyon

Norris Canyon – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248475" url="https://pl.wikipedia.org/wiki?curid=4248475" title="Mamadou Sakho (zapaśnik)">
Mamadou Sakho (zapaśnik)

Mamadou Sakho (ur. 25 stycznia 1951) – senegalski zapaśnik walczący w obu stylach. Trzykrotny olimpijczyk. Piąty w Los Angeles 1984; szósty w Moskwie 1980; ósmy w Montrealu 1976 w stylu wolnym i odpadł w eliminacjach w stylu klasycznym. Startował w kategorii 100 kg-open.
Złoty medalista igrzysk afrykańskich w 1987. Zdobył siedem medali na mistrzostwach Afryki w latach 1981 – 1988. Trzeci w Pucharze Świata w 1980 roku.

</doc>
<doc id="4248479" url="https://pl.wikipedia.org/wiki?curid=4248479" title="North Gate (Kalifornia)">
North Gate (Kalifornia)

North Gate – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248483" url="https://pl.wikipedia.org/wiki?curid=4248483" title="North Richmond">
North Richmond

North Richmond – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248485" url="https://pl.wikipedia.org/wiki?curid=4248485" title="Pacheco">
Pacheco

Pacheco – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248488" url="https://pl.wikipedia.org/wiki?curid=4248488" title="Maria Kietlińska">
Maria Kietlińska

Maria Kietlińska (ur. 1 lutego 1888 w Chrustowie, zm. 24 lipca 1966 w Warszawie) – polska artystka fotograf. Członkini Związku Polskich Artystów Fotografików. Członkini Polskiego Towarzystwa Fotograficznego. Członkini Warszawskiego Towarzystwa Fotograficznego.
Życiorys.
Maria Kietlińska była absolwentką prywatnej żeńskiej szkoły Leonii Rudzkiej w Warszawie. Po raz pierwszy zaprezentowała swoje fotografie w 1931 roku – na wystawie "Krajobraz Tatr i Podhala", zorganizowanej przy współudziale Zakładu Fotograficznego Henryka Schabenbecka. W 1931 roku została członkinią Polskiego Towarzystwa Fotograficznego, istniejącego w latach 1931–1939, utworzonego na bazie Polskiego Towarzystwa Miłośników Fotografii w Warszawie. Fotografie Marii Kietlińskiej wielokrotnie publikowano w "Przeglądzie Fotograficznym" – miesięczniku Związku Polskich Towarzystw Fotograficznych, wydawanym w latach 1935–1939. W 1937 roku jej pracę zamieszczono w Almanachu Fotografiki Polskiej. 
W latach 1943–1944 pracowała w firmie "Helios" w Kielcach, na stanowisku laborantki. Po II wojnie światowej została nauczycielką fotografii w Wojewódzkiej Szkole Rzemiosła Artystycznego w Kielcach. W 1947 roku została przyjęta w poczet członków rzeczywistych Okręgu Warszawskiego Związku Polskich Artystów Fotografików. W 1950 roku zamieszkała w Warszawie, gdzie podjęła pracę w Muzeum Historycznym, w którym w latach 1951–1959 prowadziła pracownię fotograficzną. Fotografie Marii Kietlińskiej znajdują się w zbiorach Fototeki ZPAF, w Warszawie. 
W 2008 roku w Zachęcie Narodowej Galerii Sztuki w Warszawie – zorganizowano wystawę "Polskie fotografki XX wieku" – prezentującą dorobek twórczy 50 polskich dokumentalistek, począwszy od lat 70. XIX wieku, na której m.in. zaprezentowano fotografie Marii Kietlińskiej.
Wybrane wystawy.
Źródło.

</doc>
<doc id="4248489" url="https://pl.wikipedia.org/wiki?curid=4248489" title="Port Costa">
Port Costa

Port Costa – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248490" url="https://pl.wikipedia.org/wiki?curid=4248490" title="Reliez Valley">
Reliez Valley

Reliez Valley – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248493" url="https://pl.wikipedia.org/wiki?curid=4248493" title="Rodeo (Kalifornia)">
Rodeo (Kalifornia)

Rodeo – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248495" url="https://pl.wikipedia.org/wiki?curid=4248495" title="Witold Białynicki-Birula">
Witold Białynicki-Birula

Witold Kaetanawicz Białynicki-Birula, , (ur. 31 stycznia 1872 w Krynkach, obecnie obwód mohylewski, zm. 18 czerwca 1957 w Moskwie) – białoruski pejzażysta, od 1947 roku członek Akademii Sztuk Pięknych ZSRR. W 1944 roku otrzymał tytuł Ludowego Artysty BSRR, a w 1947 Ludowego Artysty RFSRR.
Życiorys.
Ukończył w 1885 szkołę kadetów w Kijowie, a następnie w latach 1885–1889 studiował w tym mieście malarstwo w szkole rysunku u I. Muraszki. Następnie kontynuował naukę w Moskwie w Moskiewskiej Szkole Malarstwa, Rzeźby i Architektury. Mieszkał w Moskwie, czasami pracował też w obwodzie twerskim.
Swoje pejzaże prezentował od 1891 roku na wystawach. Był wielokrotnie nagradzany, m.in. w 1899 roku zdobył w Moskwie pierwszą nagrodę imienia W. Botkina, w 1909 roku złoty medal na międzynarodowej wystawie sztuki w Monachium, a także brązowy medal na międzynarodowej wystawie sztuki w Barcelonie odbywającej się w latach 1911–1912. 
Uczył rysunku w kilkunastu szkołach w Moskwie i obwodzie twerskim. W 1918 był jednym z założycieli stowarzyszenia Izograf. Napisał pamiętniki, wydane w 1958 roku w Moskwie. Pochowany na Cmentarzu Nowodziewiczym w Moskwie.

</doc>
<doc id="4248497" url="https://pl.wikipedia.org/wiki?curid=4248497" title="Rollingwood (Kalifornia)">
Rollingwood (Kalifornia)

Rollingwood – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248501" url="https://pl.wikipedia.org/wiki?curid=4248501" title="Internationales Stadionfest 2017">
Internationales Stadionfest 2017

Internationales Stadionfest 2017 – mityng lekkoatletyczny, który odbył się 27 sierpnia 2017 w Berlinie. Zawody były kolejną odsłoną cyklu World Challenge Meetings rozgrywanego pod egidą IAAF.

</doc>
<doc id="4248506" url="https://pl.wikipedia.org/wiki?curid=4248506" title="San Miguel (hrabstwo Contra Costa)">
San Miguel (hrabstwo Contra Costa)

San Miguel – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248508" url="https://pl.wikipedia.org/wiki?curid=4248508" title="Shell Ridge">
Shell Ridge

Shell Ridge – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248509" url="https://pl.wikipedia.org/wiki?curid=4248509" title="Saranap">
Saranap

Saranap – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248512" url="https://pl.wikipedia.org/wiki?curid=4248512" title="Tara Hills">
Tara Hills

Tara Hills – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248517" url="https://pl.wikipedia.org/wiki?curid=4248517" title="100 pytań do">
100 pytań do



</doc>
<doc id="4248518" url="https://pl.wikipedia.org/wiki?curid=4248518" title="Vine Hill">
Vine Hill

Vine Hill – jednostka osadnicza w Stanach Zjednoczonych, w stanie Kalifornia, w hrabstwie Contra Costa.

</doc>
<doc id="4248523" url="https://pl.wikipedia.org/wiki?curid=4248523" title="Bertsch-Oceanview">
Bertsch-Oceanview

Bertsch-Oceanview – jednostka osadnicza w Stanach Zjednoczonych, w stanie Kalifornia, w hrabstwie Del Norte.

</doc>
<doc id="4248527" url="https://pl.wikipedia.org/wiki?curid=4248527" title="Gasquet">
Gasquet

Gasquet – jednostka osadnicza w Stanach Zjednoczonych, w stanie Kalifornia, w hrabstwie Del Norte.

</doc>
<doc id="4248531" url="https://pl.wikipedia.org/wiki?curid=4248531" title="Hiouchi">
Hiouchi

Hiouchi – jednostka osadnicza w Stanach Zjednoczonych, w stanie Kalifornia, w hrabstwie Del Norte.

</doc>
<doc id="4248533" url="https://pl.wikipedia.org/wiki?curid=4248533" title="Gare de Bischwiller">
Gare de Bischwiller

Gare de Bischwiller – stacja kolejowa w miejscowości Bischwiller, w departamencie Dolny Ren, w regionie Grand Est, we Francji. Jest zarządzana przez SNCF i obsługiwana przez pociągi TER Grand Est. 
Położenie.
Znajduje się na linii Strasbourg – Lauterbourg, na km 16,791 między stacjami Kurtzenhouse i Marienthal, na wysokości 140 m n.p.m. 
Historia.
Stacja została otwarta 17 lipca 1855 przez Compagnie des chemins de fer de l'Est wraz z odcinkiem linii między Vendenheim i Haguenau.

</doc>
<doc id="4248534" url="https://pl.wikipedia.org/wiki?curid=4248534" title="Klamath (Kalifornia)">
Klamath (Kalifornia)

Klamath – jednostka osadnicza w Stanach Zjednoczonych, w stanie Kalifornia, w hrabstwie Del Norte.

</doc>
<doc id="4248538" url="https://pl.wikipedia.org/wiki?curid=4248538" title="Liasis">
Liasis

Liasis – rodzaj węża z rodziny pytonów (Pythonidae).
Zasięg występowania.
Rodzaj obejmuje gatunki występujące w Indonezji, Timorze Wschodnim, na Nowej Gwinei i w Australii. 
Systematyka.
Podział systematyczny.
Do rodzaju należą następujące gatunki: 

</doc>
<doc id="4248539" url="https://pl.wikipedia.org/wiki?curid=4248539" title="Smith River">
Smith River

Smith River – jednostka osadnicza w Stanach Zjednoczonych, w stanie Kalifornia, w hrabstwie Del Norte.

</doc>
<doc id="4248541" url="https://pl.wikipedia.org/wiki?curid=4248541" title="Kastrexana (stacja kolejowa)">
Kastrexana (stacja kolejowa)

Kastrexana (bas.: "Kastrexanako geltokia") – przystanek kolejowy w Bilbao, w dzielnicy Kastrexana, w prowincji Vizcaya we wspólnocie autonomicznej Kraj Basków, w Hiszpanii. 
Jest obsługiwana przez pociągi wąskotorowe FEVE.

</doc>
<doc id="4248553" url="https://pl.wikipedia.org/wiki?curid=4248553" title="Genic">
Genic

_genic – jedenasty album japońskiej piosenkarki Namie Amuro, wydany 10 czerwca 2015 roku, w wersji CD, CD+DVD i CD+Blu-Ray.
Lista utworów.
CD
DVD/Blu-ray
Oricon.
Pozycje wykresu Oricon.
Album "_genic" osiągnął #1 miejsce na cotygodniowym wykresie Oriconu. Płyta sprzedała się w liczbie 246 269 egzemplarzy w 2015 r. Album zajął szesnaste miejsce w rankingu album roku.
Ciekawostki.
Album "_genic" ma certyfikat Platinum przyznawany przez RIAJ za 250 917 sprzedanych egzemplarzy.
Album nie zawierał ani jednego singla.

</doc>
<doc id="4248554" url="https://pl.wikipedia.org/wiki?curid=4248554" title="Mascali (przystanek kolejowy)">
Mascali (przystanek kolejowy)

Mascali (wł. "Stazione di Mascali") – przystanek kolejowy w Mascali, w prowincji Katania, w regionie Sycylia, we Włoszech. Stacja znajduje się na linii Mesyna – Syrakuzy
Według klasyfikacji RFI ma kategorię "brązową".

</doc>
<doc id="4248556" url="https://pl.wikipedia.org/wiki?curid=4248556" title="Carlos Chávez (muzyk)">
Carlos Chávez (muzyk)

Carlos Antonio de Padua Chávez y Ramírez (ur. 13 czerwca 1899 w Calzada de Tacuba koło Meksyku, zm. 2 sierpnia 1978 w Meksyku) – meksykański kompozytor, dyrygent, pisarz, pedagog i organizator życia muzycznego.
Życiorys.
Pochodził z rodziny kreolskiej, jego babka była Indianką. Uczył się teorii i gry na fortepianie u Manuela Ponce’a (1910–1914) i Pedro Luisa Ozagóna (1915–1920), w zakresie kompozycji pozostał jednak w znacznej mierze samoukiem. W latach 1922–1923 odbył podróż do Europy, odwiedzając Berlin, Wiedeń i Paryż. Od 1924 roku pisał jako krytyk i eseista do meksykańskiej prasy, m.in. do "El Universal". Często odwiedzał Stany Zjednoczone, od 1926 do 1928 roku mieszkał w Nowym Jorku. Przyjaźnił się z Aaronem Coplandem, Henrym Cowellem i Edgarem Varèse’em. 
Od 1928 do 1934 roku był dyrektorem Conservatorio Nacional de Música w Meksyku. Współzałożyciel Orquesta Sinfónica Mexicana, którą dyrygował w latach 1928–1948. W 1930 roku zainicjował "Conciertos para trabajadores", cykl stałych koncertów dla robotników. Od 1947 do 1952 roku pełnił funkcję pierwszego dyrektora nowo utworzonego Instituto Nacional de Bellas Artes. Po 1948 roku wycofał się w zasadzie z życia publicznego, poświęcając się wyłącznie komponowaniu, sporadycznie występując także jako dyrygent. W latach 1957–1958 wykładał gościnnie na Uniwersytecie Harvarda. Otrzymał wiele prestiżowych wyróżnień i nagród, był także członkiem licznych instytutów i akademii.
Twórczość.
Wczesna twórczość muzyczna Cháveza pozostawała pod silnym wpływem Schumanna, później zauważalny jest wpływ de Falli, Ravela i Debussy’ego. Z czasem wyodrębniły się w niej dwa nurty – klasycyzujący, nawiązujący do tradycyjnego porządku formalnego oraz eksperymentatorski, w którym pod wpływem serializmu i poznanej w 1932 roku muzyki elektronicznej nastąpiło odrzucenie klasycznych zasad konstrukcji. Wielkie piętno na muzyce Cháveza odcisnęły elementy azteckie i tradycyjna meksykańska muzyka ludowa. Sięgał po tradycyjne instrumentarium indiańskie, inspiracja rodzimym folklorem widoczna jest natomiast w częstym stosowaniu instrumentów dętych i perkusji.
Ważniejsze kompozycje:
Był również autorem prac krytyczno-teoretycznych, m.in. "Toward a New Music: Music and Electricity" (wyd. Nowy Jork, 1937) oraz "Musical Thought" (zapis wykładów wygłoszonych na Uniwersytecie Harwarda, 1961).

</doc>
<doc id="4248557" url="https://pl.wikipedia.org/wiki?curid=4248557" title="Carlos Chávez Ramírez">
Carlos Chávez Ramírez



</doc>
<doc id="4248559" url="https://pl.wikipedia.org/wiki?curid=4248559" title="Malayopython">
Malayopython

Malayopython – rodzaj węża z rodziny pytonów (Pythonidae).
Zasięg występowania.
Rodzaj obejmuje gatunki występujące w Indiach, Bangladeszu, Mjanmie, Laosie, Kambodży, Tajlandii, Wietnamie, Brunei, Malezji, Singapurze, Filipinach, Indonezji i Timorze Wschodnim. 
Systematyka.
Podział systematyczny.
Oba gatunki bywaja zaliczane do rodzaju "Python". Prawdopodobnie bliżej spokrewniony z gatunkami zaliczanymi do rodzajów "Morelia", "Leiopython", "Liasis", "Antaresia", "Aspidites", "Apodora" i "Bothrochilus" niż z gatunkami zaliczanymi do rodzaju "Python", w związku z czym konieczne jest przeniesienie go do odrębnego od "Python" rodzaju. Reynolds, Niemiller i Revell (2014) zaproponowali dla tego rodzaju nazwę "Malayopython". Do rodzaju należą następujące gatunki: 

</doc>
<doc id="4248567" url="https://pl.wikipedia.org/wiki?curid=4248567" title="Podu Iloaiei (stacja kolejowa)">
Podu Iloaiei (stacja kolejowa)

Podu Iloaiei (rum: "Gara Podu Iloaiei") – stacja kolejowa w Podu Iloaiei, w Okręgu Jassy, w Rumunii. Znajduje się na linii Pașcani – Jassy. 
Budynek dworca jest obiektem zabytkowym.

</doc>
<doc id="4248571" url="https://pl.wikipedia.org/wiki?curid=4248571" title="Ewa Górska">
Ewa Górska

Ewa Górska (ur. 1 stycznia 1952 w Mławie) – doktor habilitowana nauk ekonomicznych inżynier, profesor nadzwyczajny Politechniki Warszawskiej i Wyższej Szkoły Ekologii i Zarządzania w Warszawie, specjalistka w zakresie ergonomii i organizacji stanowisk roboczych.
Życiorys.
W 1977 ukończyła studia na Wydziale Mechaniczno-Technologicznym Politechniki Warszawskiej, następnie podjęła pracę na macierzystej uczelni, od 1990 była kierownikiem Laboratorium Ergonomii i Kształtowania Środowiska Pracy. W 1994 na podstawie rozprawy pt. "Elastyczny system oceny poziomu organizacji stanowisk roboczych" uzyskała na Wydziale Budowy Maszyn i Zarządzania Politechniki Poznańskiej stopień naukowy doktora nauk technicznych w dyscyplinie budowa i eksploatacja maszyn w specjalności budowa i eksploatacja maszyn. W 2004 na podstawie dorobku naukowego oraz rozprawy pt. "Modelowanie środowiska pracy w przedsiębiorstwie" otrzymała w Instytucie Organizacji i Zarządzania w Przemyśle „Orgmasz” stopień doktora habilitowanego nauk ekonomicznych w dyscyplinie nauki o zarządzaniu w specjalności ergonomia.
Od 1995 jest profesorem nadzwyczajnym w Wyższej Szkole Ekologii i Zarządzania w Warszawie (Wydział Inżynierii i Zarządzania). Została także profesorem nadzwyczajnym na Wydziale Zarządzania Politechniki Warszawskiej .
Została prezesem Polskiego Towarzystwa Ergonomicznego. Weszła w skład Komisji Ergonomii PAN.

</doc>
<doc id="4248574" url="https://pl.wikipedia.org/wiki?curid=4248574" title="Morelia (zwierzęta)">
Morelia (zwierzęta)

Morelia – rodzaj węża z rodziny pytonów (Pythonidae).
Zasięg występowania.
Rodzaj obejmuje gatunki występujące w Indonezji, na Nowej Gwinei i w Australii. 
Systematyka.
Podział systematyczny.
Do rodzaju należą następujące gatunki: 

</doc>
<doc id="4248576" url="https://pl.wikipedia.org/wiki?curid=4248576" title="Scanzano Jonico-Montalbano Jonico">
Scanzano Jonico-Montalbano Jonico

Scanzano Jonico-Montalbano Jonico (wł. "Stazione di Scanzano Jonico-Montalbano Jonico") – stacja kolejowa w Scanzano Jonico, w prowincji Matera, w regionie Basilicata, we Włoszech. Znajduje się na linii Jonica (Reggio di Calabria – Tarent). 
Według klasyfikacji RFI ma kategorię "brązową".

</doc>
<doc id="4248578" url="https://pl.wikipedia.org/wiki?curid=4248578" title="Getto w Mławie">
Getto w Mławie

Getto w Mławie – getto żydowskie utworzone w Mławie 7–8 grudnia 1940 roku i zlikwidowane pod koniec 1942 roku. W okresie listopad 1939 – listopad 1942 w mieście, a następnie w getcie przebywało ponad 6 tysięcy osób pochodzenia żydowskiego z Mławy oraz przesiedleńców z Sierpca, Drobina, Radzanowa, Szreńska, Zielunia, Makowa Mazowieckiego, Przasnysza, Kuczborka, Bieżunia, a także Lidzbarka, Rypina i Lipna.
Historia.
Geneza.
W 1939 roku liczba ludności żydowskiej w Mławie wynosiła około 6400 osób (według innych źródeł 8000), co stanowiło około ⅓ ludności miasta. We wrześniu 1939 r. wielu Żydów opuściło Mławę i inne mazowieckie miasta, kierując się na wschód i do Warszawy. W październiku i listopadzie 1939 r., gdy Niemcy wkroczyli do Mławy, wielu Żydów uciekło do ZSRR. 8 października hitlerowcy wcielili Mławę (wraz z północną częścią Mazowsza) do Rzeszy. Tereny Rzeszy miały być "Judenfrei", więc Niemcy natychmiast rozpoczęli deportacje. W listopadzie 1939 r. do Mławy przybyły setki uchodźców z Lipna, Rypina, Dobrzynia nad Drwęcą. Na początku listopada 1939 r. Niemcy zniszczyli wszystkie synagogi w Mławie i okolicach. Mławska synagoga została spalona, Niemcy zmusili Żydów do oglądania pożaru. W 1940 r. do Mławy przybyli kolejni uchodźcy z innych miast. W tym samym roku grupę 4 tys. Żydów wysiedlono z Mławy do Białej Podlaskiej, Kosowa Lackiego, Winnicy, Michałowa Lubelskiego. Osoby psychicznie chore i niepełnosprawne mordowano na miejscu.
Na początku grudnia 1940 r. rozpowszechniły się pogłoski, że Żydzi zostaną wyrzuceni z Mławy. Judenrat próbował unieważnić dekret. Mławscy Żydzi, przy pomocy Judenratu, zapłacili w grudniu 1940 roku 55 000 marek Niemcom. Mimo to, w dniu 6 grudnia 1940 r. o świcie, do Mławy przybyło kilkuset niemieckich policjantów.
Powstanie getta było poprzedzone wyselekcjonowaniem ok. 3 tysięcy Żydów i wysłaniem ich (6 grudnia 1940) do niemieckiego nazistowskiego obozu przejściowego (koncentracyjnego) w Działdowie. Po tej akcji w mieście pozostało 2450 Żydów, którzy zostali w grudniu przesiedleni do getta obejmującego ulice (obszar około 30 hektarów): Warszawską, Długą, Płocką oraz Szewską.
Życie.
W okolicach listopada 1941 r. do getta dobudowano część ulicy Warszawskiej, która znajdowała się za miejską pompą wodną i ulicą Smolarnia.
Jesienią 1941 r. pogorszyły się warunki bytowe w getcie, kiedy to w listopadzie 1941 r. przesiedlono do niego około tysiąc Żydów ze Szreńska, Radzanowa i Zielunia. W ten sposób w getcie liczba mieszkańców wynosiła 5 tysięcy osób. Pomieszczeniami mieszkalnymi stały się wszystkie chlewy, stodoły mleczarskie, spichlerze, piwnice i strychy.
Kiedy w getcie wybuchła epidemia tyfusu, Judenrat powołał komisję sanitarną. Komisja wzięła na siebie odpowiedzialność za sprzątanie i sterylizację getta oraz utworzenie małego szpitala, który miał 40 pokoi, pracowała tam jedna pielęgniarka, Fela Ceitag. W szpitalu był ogród warzywny, krowa i koza. Warunki życia w szpitalu były "zadowalające", a śmiertelność "nie była wysoka", co potwierdzali wizytujący szpital niemieccy doktorzy z Królewca. Władze dostarczały ubrania i jedzenie do szpitala ponad przydzielone dla getta normy (prawdopodobnie z powodu "aryjskich" pacjentów). Ponieważ większość lekarzy z Mławy uciekła lub została wywieziona, Judenrat sprowadził z getta warszawskiego nowego lekarza – dr. Beno Tiefenbruna, który pochodził z Wiednia. Wkrótce po przyjeździe Tiefenbrun zaraził się tyfusem i zmarł. Po jego śmierci polski lekarz Józef Witwicki za zgodą Niemców opiekował się chorymi, pomagał przede wszystkim w leczeniu ambulatoryjnym. Józef Witwicki regularnie odwiedzał mławskie getto, organizując różnoraką pomoc. Wszyscy mieszkańcy getta zostali zaszczepieni przeciw tyfusowi.
Judenratowi udało się także zorganizować przemyt żywności i ubrań dla getta, która sprzedawana była w sklepie Judenratu w getcie. Część dóbr pochodziła z niemieckich racji, część była nielegalnie kupowana od polskich rolników. W czasie Paschy 5700 (1940 r.) i 5701 (1941 r.) Żydzi mogli piec mace. Przez cały Jom Kipurs roku 5701 (1940) i 5702 (1941) Żydzi mogli modlić się publicznie w swoich prywatnych domach. W murach getta w różnych domach odbywały się Minjan. Minjan miało miejsce także u starszego rabina, uchodźcy ze Szreńska, Yehuda Szraga Lichtig, który przybył do getta w Mławie w listopadzie 1941 r. i stał się rabinem tego getta. Wiele dzieci uczęszczało do małych grup organizowanych przez Judenrat. W getcie istniało nielegalne radio i biblioteka, które zorganizował Dawid Krystal. Osiągnięciem Judenratu było także zorganizowanie ogólnodostępnej kuchni, gdzie każdy potrzebujący mógł dostać ciepły posiłek. Wewnętrzna poczta była połączona z tą miejską.
Niemcy zatrudniali część żydowskich rzemieślników z getta. Od 200 do 500 Żydów pracowało codziennie w robotach przymusowych, takich jak: sprzątanie gruzów, brukowanie ulic, wyburzanie domów, budowanie baraków, sprzątanie ulic miast, załadunek węgla do pociągów; część pracowała w niemieckich i polskich gospodarstwach domowych oraz prywatnych gospodarstwach rolnych. Żydówki wykonywały również pracę przy sprzątaniu miasta oraz w gospodarstwach domowych Polaków i Niemców. Kiedy Żydzi pracowali poza murami getta, byli pilnowani przez Niemców. Setki Żydów wysyłano na pewien czas do różnych obozów pracy w okolicach Mławy. Żydówki z Mławy pracowały przy sadzeniu drzew w ramach obozu pracy kobiet we wsi Bieliny (powiat pułtuski). Judenrat koordynował kalendarz pracowników – każdy Żyd musiał pojawić się w pracy w wyznaczonym dniu tygodnia. Latem 1941 r. 120 mężczyzn wybrukowało drogi w obozie pracy przymusowej we wsi Czernice Borowe. W latach 1941–1942 wielu Żydów mławskich pracowało w obozie pracy przymusowej w Nosarzewie, budując lotnisko i koszary dla niemieckiej bazy wojskowej, a następnie prowadząc remonty. Ich wynagrodzenie było minimalne. W łaźni rytualnej na ulicy Narutowicza w Mławie znajdował się (od 1940 r.) obóz karny (pracy przymusowej), w którym przebywało około 200–300 więźniów (robotników przymusowych) żydowskich, polskich i rosyjskich. Wszyscy więźniowie zaangażowani byli w prace publiczne w Mławie i Nosarzewie. Część Żydów została również wysłana do obozu w Pomiechówku, gdzie więźniowie byli traktowani ze szczególną brutalnością.
Do końca czerwca lub na początku lipca 1941 r. Gestapo zamierzało przeprowadzić rewizję nielegalnych żydowskich mieszkańców getta. Powodem były powroty Żydów, którzy wcześniej z Mławy wyjechali bez wiedzy i zgody Gestapo. Planowano zgromadzić (w niedzielny poranek, kiedy nikt nie musiał pracować) wszystkich Żydów na placu i wtedy sprawdzić dokumenty mieszkańców. Judenrat został poinformowany o planach Niemców, a następnie w nocy przed akcją zorganizował ciężarówki i przemycił w nich większość „podejrzanych”. Przewodniczący Judenratu Eliezer Perlmuter zorganizował dokumenty dla osób nielegalnie przebywających w getcie – dając papiery tych, którzy zostali już skontrolowani przez Niemców. Niemcy aresztowali około 100–200 Żydów, którzy nie mieli przy sobie potrzebnych papierów. Perlmuterowi i innym udało się – przekonawszy Niemców – ich uwolnić i wydać im legalne dokumenty. Było to tym łatwiejsze, że Niemcy zamiast oczekiwanych tysięcy, złapali zaledwie kilkaset osób. Po pewnym czasie uwolnieni Żydzi, już z dokumentami, wrócili do getta.
Problem szmuglowania żywności był zatajany dzięki łapówkom płaconym przez mławski Judenrat, jednak 23 stycznia 1942 r. Niemcy aresztowali 25 Żydów i oskarżyli ich o przemyt. Żydzi ci zostali uwięzieni, a następnie wysłani do różnych okolicznych obozów koncentracyjnych, gdzie ostatecznie zginęli. Icchak Alter, członek Judenratu odpowiedzialny za przemyt żywności do getta, przez około 10 miesięcy był więziony w Königsbergu, a następnie wysłany do Auschwitz, gdzie zmarł kilka dni po przybyciu.
W tę samą noc między 23 a 24 stycznia 1942 r. Niemcy aresztowali Eliezera Perlmutera (zdaniem niektórych Eliezer został tam wezwany), zaprowadzili go do sądu miejskiego w Mławie i tam, podczas przesłuchania, zamordowali. Następnego dnia pozwolono Żydom pochować go na cmentarzu żydowskim. W pogrzebie mogli brać udział tylko najbliżsi krewni, ale wielu ryzykowało swą obecność. Wszyscy bez zezwolenia na wzięcie udziału w pogrzebie zostali aresztowani, większość została zwolniona z aresztu po kilku dniach, lecz 25 osób zostało potem wysłanych do Auschwitz, a ich rodziny poinformowano, że mogą wykupić prochy zmarłych za 150 marek.
Zabójstwo Perlmutera oznaczało początek ostrzejszego traktowania Żydów. Ilość żywności zmniejszyła się, uzyskanie zezwolenia na opuszczenie getta stało się trudniejsze, a przed bramami getta stanęli strażnicy, którzy kontrolowali i konfiskowali szmuglowane towary, co obniżyło jakość życia Żydów.
Likwidacja.
Ostateczną likwidację skupiska poprzedziły jednostkowe mordy, np. 18 kwietnia 1942 r., podczas pierwszej publicznej egzekucji, przed tłumem ludzi gestapowcy z Ciechanowa powiesili na szubienicach 4 młodych mężczyzn (Mosze Boiman, Abram Icckowicz, Kalman Lipski i Dawid Cymerman) za złamanie niemieckiego prawa i przemyt. Czterech ludzi wybranych z tłumu musiało na rozkaz założyć sznury na szyje oskarżonych i usunąć szafoty spod nóg skazańców, a akt oskarżenia był tłumaczony przez Paltiela Cegło na Jidysz, tak by wszyscy go zrozumieli.
Następnego dnia, 19 kwietnia 1942 r., gestapo aresztowało kilku członków mławskiego Judenratu oraz większość żydowskich policjantów. Prawdopodobnie wśród aresztowanych tego dnia znalazł się szef żydowskiej policji Dawid Dawidson (lub Menache Dawidson w grudniu 1941 r.) za niereagowanie na szmuglowanie żywności do getta. W 1942 r. został deportowany do Auschwitz, gdzie zginął. W getcie utworzono nowy Judenrat, na czele którego stanął Paltiel Cegło. Cegło nalegał, by uwolniono kilku aresztowanych Żydów, lecz aresztowanych przetrzymywano w więzieniu przez dwa miesiące.
4 czerwca 1942 r. powieszono 13 mężczyzn (według innych relacji 17) i zastrzelono dwie kobiety. Stacjonujące w Mławie wojska niemieckie zgromadziły wszystkich mieszkańców getta na tym samym co wcześniej placu miejskim (za ulicą Zduńską). Na placu tym ustawiono siedemnaście szubienic, teren otoczyła niemiecka policja i Gestapo. Niemcy poprowadzili 13 Żydów z kajdankami przywiązanych pętlą do szyi (lub też 17 z rękoma skutymi za plecami) do każdej z przypisanych im skrzynek. Żydowska publiczność otrzymała rozkaz milczenia i obejrzenia pokazu. Wszyscy czekali na przybycie spóźnionych oficerów gestapo, którzy przez godzinę czekali na rozkazy z Berlina. Po przybyciu oficerów ogłoszono werdykt: „Mężczyźni będą wieszani, bo żydowscy policjanci i Judenrat nie wypełniali do końca rozkazów niemieckich” przyzwalając na szmuglowanie jedzenia, a kara miała być ostrzeżeniem i pokazem konsekwencji nieprzestrzegania niemieckiego prawa. Niemcy ponownie nakazali widzom, by wyjmowali szafoty spod stóp ofiar. Publiczność nie mogła już dłużej powstrzymywać się od ciszy, a na rynku słychać było wybuchy płaczu i krzyku. Rozkaz zachowania ciszy został złamany, Niemcy zaczęli strzelać do tłumu, kilka osób zostało rannych lub zabitych, przerażeni ludzie uciekali do swych domów. Na placu miejskim powieszono 8 policjantów: Hersz Boimgold, Gdalyahu Lichtenstajn, Chaim Solarski, Chaim Solczanski, Kalman Perlmutter, Symcha Cwajghaft, Hersz Szmuel Korzny i Lajb Romaner. Znane są również dwa nazwiska innych zabitych: Izrael Gutman i Mordechai Wolowski. Tego samego dnia Rachel Lipszyc z domu Zylberberg i Sara Pultusker z domu Yunis zostały przyłapane na pieczeniu chleba z przemycanej do getta mąki i zostały na miejscu rozstrzelane.
W czerwcu 1942 r. powieszono kolejnych 12 policjantów żydowskich.
Latem 1942 r. Paltiel Cegło został wyciągnięty z siedziby Judenratu i osadzony w więzieniu w Ciechanowie. Jego funkcję objął Mendel Czarko. Utworzony został nowy oddział policji (mający zastąpić zabitych policjantów) pod przewodnictwem Szolema Gutmana, kryminalisty. Społeczność getta została poinformowana o zakończeniu wymierzania kary.
Kilka dni lub tygodni po egzekucji Niemcy aresztowali wyznaczonych przez Judenrat 100 Żydów, którzy nie posiadali legalnych zezwoleń na pracę, i podzielili ich na dwie grupy według ich wyglądu: na młodzież i osoby starsze. Te dwie grupy były torturowane i bite, a następnie wywożone na pole, które było opuszczoną fabryką skór i zmuszane do kopania szerokiego rowu. Zakończywszy swoje zadanie, Niemcy wysłali grupę młodzieży do budynku Judenratu, a grupę starców do miejskiego więzienia. 17 czerwca 1942 r. przywieźli obie grupy do swoich okopów (grupa młoda przyszła ze związanymi za plecami rękami), gdzie zgromadziła się już reszta mieszkańców getta. Niemcy wyznaczyli dziesięciu swoich pijanych żołnierzy i rozstawili ich, uzbrojonych w karabiny, po jednej stronie olbrzymiego rowu, a na skraju strony przeciwnej przywozili grupy pięciu młodych Żydów. Odsłoniwszy oczy młodym Żydom, żołnierze oddawali w ich kierunku strzały, a umarli wraz z rannymi wpadli do rowu. Po zakończeniu masakry Niemcy pod ścisłym nadzorem nakazali starszej grupie pogrzebać tych, którzy leżeli w rowie. Po zakończeniu pochówku ludzie zostali wypuszczeni do domów. Powodem masakry 50 osób 17 czerwca było „złe zachowanie podczas wykonywanej wcześniej egzekucji”: Komendant lokalnego Gestapo powiedział, że berliński sąd zarządził, że należy rozstrzelać 100 Żydów, by nauczyć przyjmowania kar bez wybuchów emocji, ale lokalne Gestapo uzyskało zgodę na rozstrzelanie „zaledwie” 50 osób, jeśli tym razem tłum będzie zachowywał się „właściwie"”".
13 października 1942 r. rozstrzelano 7 kolejnych młodych osób, w większości poniżej 20 roku życia: Szai Ajzner, Abraham Altman, Fajwisz Goldman, Szymon Tobiasz, Mosze Flam, Aharon Kac i Josef Rotman.
Do końca października lub na początku listopada 1942 r. wszyscy Żydzi pracujący w obozach pracy lub prywatnych gospodarstwach rolnych zostali odesłani z powrotem do getta w Mławie. Wszystkie prace, jakie wykonali Żydzi poza terenem getta, również zostały wstrzymane. Niemieccy policjanci bezustannie patrolowali teren getta. Judenrat zmuszony był przygotować listy 2000 osób, z których jedna miała zawierać tylko osoby starsze (powyżej 40 roku życia i te niezdolne do pracy), chore i samotne.
2 listopada z getta w Strzegowie, podległego gettu mławskiemu, przywieziono wielu starszych i chorych; 8 dni później osoby te zostały wysłane do Treblinki. 6 listopada do getta w Mławie przybyło kolejnych 1000 Żydów z Ciechanowa (z czego 300 pochodziło z Makowa Mazowieckiego, pracowali w ciechanowskich obozach pracy).
10 listopada 1942 r. po raz pierwszy osoby starsze i chore (znajdujące się na liście Judenratu) zostały deportowane do Treblinki (stawiwszy się na nią 9 listopada i spędziwszy noc w magazynie). Wśród wysłanych byli rabin Lichtig oraz starsi i chorzy z getta w Strzegowie i Ciechanowie. Nie wolno im było zabierać ze sobą bagażu podręcznego. Deportowani otrzymywali bochenek chleba na dwie osoby i byli pakowani po 50-60 osób do jednego wagonu.
13 i 17 listopada miały miejsce dwie deportacje Żydów z getta w Mławie oraz mieszkańców Ciechanowa do Auschwitz. Przed przeprowadzeniem deportacji Niemcy przeprowadzili „selekcję”. "Kandydaci" do deportacji zostali zebrani w młynie mącznym w getcie i zmuszeni do uciekania przed żandarmami. Ci, którzy nie biegli tak szybko, jak chcieli, zostali rozstrzelani na miejscu lub rozstrzelani pod murem młyna. Podczas tej selekcji Niemcy pozbawiali Żydów wszystkich ich kosztowności i pieniędzy, które ukrywali.
Po deportacji 17 listopada 1942 r. w getcie pozostało kilkaset Żydów. 18 listopada 1942 r., do Mławy przyjechało około 5 tysięcy Żydów z Makowa Mazowieckiego, którzy po miesiącu zostali deportowani do Auschwitz. 24 listopada 1942 r. do getta w Mławie wwieziono ponad 1000 Żydów ze Strzegowa (całkowita likwidacja strzegowskiego getta), którzy także trafili później do Auschwitz. Ostatnia deportacja z Mławy (do Auschwitz) miała miejsce 10 grudnia 1942 roku. Getto w Mławie zostało zlikwidowane pod koniec 1942 roku.
Uważa się, że w trzech transportach do Auschwitz wywieziono od 6000–7000 Żydów.
Po czterystu latach obecności Żydów w mieście, Mława stała się "Judenfrei""."
Ocaleni.
Nieliczni, którzy pozostali przy życiu do 1943 r. w Oświęcimiu, uczestniczyli w organizowaniu grupy na rzecz samopomocy mieszkańców Ciechanowa i okolic, a także ruchu oporu w obozie. Wśród nich byli Moszhe Bajlowicz (“Hillel”) z Mławy i Arie Braun („Lajbek”) z Rypina. Arie była uczennicą żydowskiego gimnazjum i członkinią mławskiej HaShomer Hatza’ir. Urodzony w Mławie Becalel Mordowicz i Rozyn, Żyd ze Słowacji zdołali uciec z Auschwitz 27 kwietnia 1944 r. i dali świadectwo wydarzeniom z Auschwitz.
Do czasu zakończenia wojny obozy przeżyło zaledwie 40 Żydów z Mławy. Wraz z Żydami z Mławy, którzy uciekli do USA, wojnę przeżyło nie więcej niż 150 mławskich Żydów.
Niewielu ocalonych powróciło do Mławy po wojnie. 20 osób zarejestrowało się w komitecie żydowskim.
Gmina żydowska w Mławie nie została zrekonstruowana po wojnie. Organizacje byłych mieszkańców Mławy działają w Izraelu, Stanach Zjednoczonych i Meksyku.
Położenie.
Getto składało się z ulic na południe od starego rynku (Stary Rynek), ulicy Szewskiej i Zduńskiej ("Tepper Gasse") oraz pustego terenu wzdłuż rzeki Seracz. Na wschodzie granicę getta rozciągano wzdłuż ulicy Warszawskiej, prawie do ulicy Smolarnia. Na zachód od getta znajdowała się ulica Płocka, do skrzyżowania z Długą. Brama getta znajdowała się na "Borzniecne", w pobliżu rynku. W centrum miasta getto otoczone było wysokim ogrodzeniem z cegły, a w innych miejscach było ogrodzone drewnem, a nawet drutem kolczastym. Żydowskie domy, których okna wychodziły na Warszawską i Płocką („aryjską” stronę), zostały zasłonięte i zablokowane.
Początkowo przez kilka miesięcy getto było otwarte, co się zmieniło w maju 1941 r., gdy zostało otoczone ceglanym murem oraz płotem z drutu kolczastego. W okolicach listopada 1941 r. do getta dobudowano część ulicy Warszawskiej, która znajdowała się za miejską pompą wodną i ulicę Smolarnią.
Pracownicy.
Pierwszym przewodniczącym Judenratu w 1940 r. został mianowany Eliezer Perlmuter. Następnym przewodniczącym getta został Paltiel Cegla. Po nim funkcję tę objął Mendel Czarko.
W mławskim Judenracie działali również: Mojsze Szpiro, Dawid Rosenberg, Jakub Szczepański oraz Icchak Alter. Przewodniczącym sądu żydowskiego był Herman Mordowicz, a szefem policji żydowskiej Menache Dawidson. Po nim funkcję tę pełnił Szolem Gutman.
W getcie prowadzona była biblioteka (Dawid Krystal), pracował lekarz (doktor Beno Tiefenbrun oraz Józef Witwicki z Armii Krajowej), pielęgniarką była Fela Ceitag. Rabinem getta został szreński rabin Yehuda Szraga Lichtig.
Upamiętnienie.
W Mławie powstawały wystawy archiwalnych zdjęć getta oraz (w 2017 r.) miały miejsce obchody 75. rocznicy likwidacji getta w Mławie z udziałem ambasador Izraela. W Melbourne powstał pomnik poświęcony ofiarom Holocaustu, w szczególności mławskim Żydom. Organizacje byłych mieszkańców Mławy działają w Izraelu, Stanach Zjednoczonych i Meksyku.
Mordechaj Canin w swojej książce "Przez ruiny i zgliszcza" opisuje, jak po wojnie przyjechał do Mławy z nadzieją na znalezienie jakiegoś śladu upamiętnienia niemieckiej agresji i męczeństwa lokalnych Żydów. Opisuje historię lokalnej macewy, która postawiona przez ocalałych z wojny dla upamiętnienia zabitych miejscowych Żydów. Macewa stała kilka tygodni, lecz „polscy chuligani rozbili ją w drobny mak”. Konkluduje: „Nie, nie tylko niemieckie bestie zabijały Żydów, polscy bandyci dołączyli do bandy morderców, a teraz swoim zbrodniczym czynem wymazali nawet pamięć żydowskiej gminy w Mławie. Jeden jedyny człowiek w Mławie potępił zbezczeszczenie macewy. Był to stary ksiądz, który w kościele wypomniał swoim «owieczkom» ich wielką winę.”.

</doc>
<doc id="4248579" url="https://pl.wikipedia.org/wiki?curid=4248579" title="Félicien César David">
Félicien César David



</doc>
<doc id="4248581" url="https://pl.wikipedia.org/wiki?curid=4248581" title="Biszkek (stacja kolejowa)">
Biszkek (stacja kolejowa)



</doc>
<doc id="4248589" url="https://pl.wikipedia.org/wiki?curid=4248589" title="Noah Baumbach">
Noah Baumbach

Noah Baumbach (ur. 3 września 1969 w Nowym Jorku) – amerykański reżyser, scenarzysta i producent filmowy. Nominowany do Oscara za najlepszy scenariusz oryginalny do komiediodramatu "Walka żywiołów" (2005) i "Historia małżeńska" (2019). Ceniony również za filmy "Frances Ha" (2012) czy "Fantastyczny pan Lis" (2009).
Życiorys.
Urodził się na Brooklynie jako trzecie z czworga dzieci Georgii Brown, krytyczki „Village Voice”, i Jonathana Baumbacha, powieściopisarza. Jego matka była protestantką, a ojciec żydem. W 1987 ukończył liceum Midwood High School na Brooklynie, a w 1991 uzyskał tytuł licencjata filologii angielskiej na Vassar College. Później pracował jako korespondent dla „New York Timesa”.
Jego debiutem reżyserskim było "Tupiąc i wrzeszcząc" (1995). Współtworzył scenariusze do filmu "Fantastyczny pan Lis" (2009) Wesa Andersona oraz do animacji "Madagaskar 3" (2012). W 2012 nakręcił film dokumentalny "De Palma", który współreżyserował Jake Paltrow.
Życie prywatne.
2 września 2005 ożenił się z Jennifer Jason Leigh. Para poznała się w 2001, gdy Leigh występowała na Broadwayu w sztuce "Dowód". 17 marca 2010 urodził się jego syn, Rohmer Emmanuel. Zaledwie 7 miesięcy po urodzeniu syna Leigh wzniosła sprawę o rozwód, gdyż między małżonkami zaistniały „różnice nie do pogodzenia”. Po trzech latach separacji (2010), para wzięła rozwód 17 września 2013. Historia tego rozwodu zainspirowała Baumbacha do napisania scenariusza do jego największego jak dotąd sukcesu - zrealizowanej dla Netflixa "Historii małżeńskiej" (2019).
Obecnie związany jest z aktorką i reżyserką Gretą Gerwig.

</doc>
<doc id="4248590" url="https://pl.wikipedia.org/wiki?curid=4248590" title="Auburn Lake Trails">
Auburn Lake Trails

Auburn Lake Trails – jednostka osadnicza w Stanach Zjednoczonych, w stanie Kalifornia, w hrabstwie El Dorado.

</doc>
<doc id="4248591" url="https://pl.wikipedia.org/wiki?curid=4248591" title="Brežice (stacja kolejowa)">
Brežice (stacja kolejowa)

Libna (słoweń: "Železniško postaja Brežice") – stacja kolejowa w miejscowości Brežice, w regionie Styria, w Słowenii. 
Stacja jest zarządzana i obsługiwana przez Slovenske železnice.

</doc>
<doc id="4248595" url="https://pl.wikipedia.org/wiki?curid=4248595" title="Puchar EHF piłkarzy ręcznych 2017/2018 – faza pucharowa">
Puchar EHF piłkarzy ręcznych 2017/2018 – faza pucharowa

Format.
Prawo gry w ćwierćfinałach zagwarantowało sobie 6 najlepszych zespołów ze wszystkich grup oprócz gospodarza turnieju finałowego . Zwycięzcy dwumeczów dołączą do gospodarza Turnieju Finałowego.
Losowanie.
Przed losowaniem EHF dokonało podziału na koszyki:
Losowanie par odbyło się 3 kwietnia 2018 r. o godz. 11:00.

</doc>
<doc id="4248596" url="https://pl.wikipedia.org/wiki?curid=4248596" title="Cameron Park (Kalifornia)">
Cameron Park (Kalifornia)

Cameron Park – jednostka osadnicza w Stanach Zjednoczonych, w stanie Kalifornia, w hrabstwie El Dorado.

</doc>
<doc id="4248599" url="https://pl.wikipedia.org/wiki?curid=4248599" title="Camino (Kalifornia)">
Camino (Kalifornia)

Camino – jednostka osadnicza w Stanach Zjednoczonych, w stanie Kalifornia, w hrabstwie El Dorado.

</doc>
<doc id="4248605" url="https://pl.wikipedia.org/wiki?curid=4248605" title="Shūichi Shigeno">
Shūichi Shigeno

 – japoński mangaka, znany głównie z serii "Initial D," "Bari Bari Densetsu" oraz "MF Ghost".
W 1985 roku otrzymał Nagrodę Kōdansha Manga w kategorii shōnen-manga.
Twórczość.
Najważniejsze dzieła zostały pogrubione.

</doc>
<doc id="4248616" url="https://pl.wikipedia.org/wiki?curid=4248616" title="Cold Springs (Kalifornia)">
Cold Springs (Kalifornia)

Cold Springs – jednostka osadnicza w Stanach Zjednoczonych, w stanie Kalifornia, w hrabstwie El Dorado.

</doc>
<doc id="4248618" url="https://pl.wikipedia.org/wiki?curid=4248618" title="Szczecin Łekno">
Szczecin Łekno



</doc>
<doc id="4248621" url="https://pl.wikipedia.org/wiki?curid=4248621" title="Philippe Viard">
Philippe Viard

Philippe-Joseph Viard SM (ur. 11 października 1809 w Lyonie, zm. 2 czerwca 1872 w Wellington) – francuski duchowny rzymskokatolicki, marista, misjonarz, pierwszy biskup wellingtoński.
Biografia.
Młodość i prezbiteriat.
Philippe-Joseph Viard urodził się 11 października 1809 w Lyonie we Francji. 20 grudnia 1834 w katedrze św. Jana Chrzciciela w Lyonie otrzymał święcenia prezbiteriatu i został kapłanem archidiecezji lyońskiej. W kolejnych latach pracował jako wikariusz w parafiach swojej diecezji. 1 stycznia 1839 wstąpił do Towarzystwa Maryi (marystów). 19 maja 1839 złożył śluby zakonne i już następnego dnia wyruszył do Nowej Zelandii, do której dotarł 8 grudnia 1839.
Otrzymał tam polecenie założenia stacji misyjnej w Tauranga nad Zatoką Obfitości. Zdobył tam wiedzę o Maorysach. Misja, pomimo izolacji, stopniowo zdobywała silną pozycję. Ks. Viard był również rozjemcą między walczącymi plemionami.
4 czerwca 1841 wikariusz apostolski Zachodniej Oceanii Jean-Baptiste Pompallier mianował ks. Viarda wikariuszem generalnym. Na tym stanowisku odwiedział i zakładał misje w Nowej Zelandii, na Wallis i Futunie i Nowej Kaledonii. W 1843 asystował w sakrze biskupiej wikariusza apostolskiego Środkowej Oceanii Pierre'a Bataillona SM.
Episkopat.
7 lutego 1845 papież Grzegorz XVI mianował go koadiutorem wikariusza apostolskiego Nowej Zelandii bpa Pompalliera oraz biskupem in partibus infidelium Orthosii. Ks. Viard o nominacji dowiedział się dopiero w październiku. 4 stycznia 1846 w katedrze Najświętszej Maryi Panny w Sydney przyjął sakrę biskupią z rąk arcybiskupa Sydney Johna Bede Poldinga OSB. Współkonsekratorem był wikariusz apostolski Nowej Zelandii Jean-Baptiste Pompallier SM.
Od 1846 faktycznie zarządzał wikariatem pod nieobecność bpa Pompalliera. 20 czerwca 1848 papież Pius IX postanowił powołać drugą diecezję w Nowej Zelandii, ze stolicą w Wellington. Jej administratorem apostolskim mianował bpa Viarda. Informacja ta dotarła do niego z Rzymu 15 lutego 1849. Do Wellington wyruszył w kwietniu 1850, po powrocie z Rzymu do Auckland bpa Pompalliera.
Nowa diecezja bpa Viarda była rozległa terytorialnie, lecz liczyła niewielu duchownych. Biskup zakładał nowe misje i w miarę możliwości finansowych budował kościoły. Z pomocą rządu centralnego i prowincji otworzył kilka szkół katolickich.
3 lipca 1860 papież Pius IX mianował go pełnoprawnym ordynariuszem Wellingtonu. W kolejnych latach diecezja się rozwijała. Przybywało kapłanów, dzięki czemu mogły powstawać nowe misje i parafie. Przybywali także katoliccy emigranci z Europy, głównie z Irlandii. Bp Viard potępił fenian i zawiesił kilku irlandzkich kapłanów, którzy byli aktywnymi zwolennikami tej organizacji.
8 lipca 1868 wyjechał do Europy, gdzie jako ojciec soborowy wziął udział w soborze watykańskim I. Do diecezji powrócił 19 marca 1871 witany przez tłumy wiernych. Po powrocie stan jego zdrowia pogorszył się. Zmarł w Wellington 2 czerwca 1872.

</doc>
<doc id="4248622" url="https://pl.wikipedia.org/wiki?curid=4248622" title="Coloma (Kalifornia)">
Coloma (Kalifornia)

Coloma – jednostka osadnicza w Stanach Zjednoczonych, w stanie Kalifornia, w hrabstwie El Dorado.

</doc>
<doc id="4248623" url="https://pl.wikipedia.org/wiki?curid=4248623" title="Genius 2000">
Genius 2000

GENIUS 2000 – trzeci album japońskiej piosenkarki Namie Amuro, wydany 26 stycznia 2000 roku w wersji CD i płyty analogowej, która została wydana 10 marca tego samego roku.
Lista utworów.
CD
Oricon.
Pozycje wykresu Oricon.
Album "_genic" osiągnął #1 na cotygodniowym wykresie Oriconu. Sprzedało się 802 740 egzemplarzy, stając się dwudziestą ósmą płytą z 2000 roku.
Ciekawostki.
Album "GENIUS 2000" w lutym 2000 r. Otrzymał certyfikat podwójnej platyny od RIAJ.

</doc>
<doc id="4248628" url="https://pl.wikipedia.org/wiki?curid=4248628" title="Diamond Springs">
Diamond Springs

Diamond Springs – jednostka osadnicza w Stanach Zjednoczonych, w stanie Kalifornia, w hrabstwie El Dorado.

</doc>
<doc id="4248632" url="https://pl.wikipedia.org/wiki?curid=4248632" title="Grizzly Flats">
Grizzly Flats

Grizzly Flats – jednostka osadnicza w Stanach Zjednoczonych, w stanie Kalifornia, w hrabstwie El Dorado.

</doc>
<doc id="4248633" url="https://pl.wikipedia.org/wiki?curid=4248633" title="Hienadź Buraukin">
Hienadź Buraukin

Hienadź Buraukin, biał. Генадзь Бураўкін (ur. 28 sierpnia 1936 w Szulacinie w obecnym rejonie rossońskim, zm. 30 maja 2014 w Mińsku) – białoruski poeta, dziennikarz i dyplomata.
Życiorys.
Pierwsze wiersze opublikował w 1952 roku w regionalnej gazecie. Ukończył dziennikarstwo na Wydziale Filologicznym Białoruskiego Uniwersytetu Państwowego w 1959 roku. Pracował dla czasopisma „Kommunist Biełorussii", był redaktorem w Białoruskim Radiu, a także kierownikiem działu literatury i zastępcą redaktora naczelnego „Litaratury i mastactwa”. Był korespondentem „Prawdy" na Białorusi w latach 1968–1972 i redaktorem naczelnym czasopisma literackiego „Maładosć” w latach 1972–1978.
Był członkiem delegacji Białoruskiej SRR na 31. sesji Zgromadzenia Ogólnego ONZ w 1976 roku. Od 1978 roku był przewodniczącym białoruskiego komitetu do spraw radia i telewizji. Od 1990 roku był stałym przedstawicielem Białoruskiej SRR (od 1991 – Republiki Białorusi) w ONZ. Był członkiem Rady Najwyższej Białoruskiej SRR, jak również członkiem Białoruskiego PEN Center i Związku Pisarzy Białoruskich. Przed śmiercią chorował na raka.

</doc>
<doc id="4248635" url="https://pl.wikipedia.org/wiki?curid=4248635" title="Pollock Pines">
Pollock Pines

Pollock Pines – jednostka osadnicza w Stanach Zjednoczonych, w stanie Kalifornia, w hrabstwie El Dorado.

</doc>
<doc id="4248637" url="https://pl.wikipedia.org/wiki?curid=4248637" title="Shingle Springs">
Shingle Springs

Shingle Springs – jednostka osadnicza w Stanach Zjednoczonych, w stanie Kalifornia, w hrabstwie El Dorado.

</doc>
<doc id="4248638" url="https://pl.wikipedia.org/wiki?curid=4248638" title="Hienadz Buraukin">
Hienadz Buraukin



</doc>
<doc id="4248639" url="https://pl.wikipedia.org/wiki?curid=4248639" title="Biełlesrad">
Biełlesrad

Biełlesrad (białoruskie Беллесрад) – skrótowa nazwa białoruskiej państwowej agencji zajmującej się kontrolą promieniowania i kwestiami bezpieczeństwa radiacyjnego (дзяржаўная ўстанова радыяцыйнага кантролю і радыяцыйнай бяспекі). Została utworzona w 1988 roku przez Ministerstwo Leśnictwa Republiki Białorusi. Obecnie instytucja ta nosi nazwę Biełlesozaszczita.
Historia.
Lasy pokrywają około 40% powierzchni Białorusi. Po katastrofie w Czarnobylu w kwietniu 1986 roku zostało skażonych około 21% ich powierzchni . Dlatego zorganizowano sieć oddziałów kontroli promieniowania we wszystkich przedsiębiorstwach Republiki. Bezpośredni zarząd nad nimi objęła założona w grudniu 1988 agencja Biełlesrad. Głównym jej zadaniem było zarządzanie usługą kontroli promieniowania w podlegających Ministerstwu Leśnictwa 50 przedsiębiorstwach. W ich obrębie utworzono punkty kontroli promieniowania, ponieważ lasy miały zróżnicowany poziom skażenia radioaktywnego. Bez zgody ekspertów z punktu kontrolnego, że można prowadzić wycinkę lasu, bo promieniowanie nie przekracza normy, nie była ona możliwa.
W 2016 roku zmieniono nazwę na Państwową Agencję Ochrony i Monitorowania Lasu Biełlesozaszczita (Государственное учреждение по защите и мониторингу леса БелЛесоЗащита). Siedziba instytucji jest Mińsk (Минский р-н, аг. Ждановичи ул. Парковая 26а).
Współpraca.
W 2006 Biełlesrad opracował katalog skażenia terenów Białorusi i Rosji. W 2009, z udziałem Wszechrosyjskiego Naukowo-Badawczego Instytutu Leśnictwa i Mechanizacji Gospodarki Leśnej (ВНИИЛМ) oraz Biełlesradu, powstał „Atlas obecnych i prognozowanych skutków wybuchu w elektrowni atomowej w Czarnobylu na dotkniętych obszarach Białorusi i Rosji” ("Атлас современных и прогнозных аспектов последствий аварии на Чернобыльской АЭС на пострадавших территориях России и Беларуси"), który w części poświęconej lasom przedstawia dane na temat zawartości izotopów promieniotwórczych w zasobach leśnych.
Zadania.
Biełlesrad i jednostki służby radiacyjnej Ministerstwa Leśnictwa posiadały licencję na przeprowadzanie kontroli skażenia radioaktywnego akredytowaną zgodnie z międzynarodowymi wymaganiami ISO 9000.
Zadania:

</doc>
<doc id="4248641" url="https://pl.wikipedia.org/wiki?curid=4248641" title="Tahoma (Kalifornia)">
Tahoma (Kalifornia)

Tahoma – jednostka osadnicza w Stanach Zjednoczonych, w stanie Kalifornia, w hrabstwie El Dorado.

</doc>
<doc id="4248642" url="https://pl.wikipedia.org/wiki?curid=4248642" title="Wzmacniacz nieprzeciążalny">
Wzmacniacz nieprzeciążalny

Wzmacniacz nieprzeciążalny (również: wzmacniacz Fairsteina, wzmacniacz różniczkowy z podwójnym różniczkowaniem) – wzmacniacz impulsów z układem formującym realizującym podwójne różniczkowanie. Zaproponowany w 1951 przez R. Dandla i rozpowszechniony przez Edwarda Fairsteina.
Podwójne różniczkowanie zmniejsza czas regeneracji w razie przekroczenia znamionowego zakresu amplitud sygnału wejściowego (np. rzędu pojedynczych mikrosekund przy 200-krotnym przeciążeniu amplitudowym).
Zastosowanie.
Wzmacniacze tego typu są ważnym elementem przyrządów do pomiaru małych sygnałów występujących w sąsiedztwie sygnałów o dużo większych amplitudach, np. w pomiarach z zakresu fizyki jądrowej (zliczanie cząstek o małych energiach przy jednoczesnym występowaniu cząstek wysokoenergetycznych).
W klasycznym wzmacniaczu (opartym o triodę lub tranzystor) wystąpienie dużego dodatniego napięcia na wejściu spowoduje również dodatnią, względem katody, polaryzację siatki (bramki). Siatka zacznie pobierać prąd ładując pojemność C na wejściu. Aby wyjście wzmacniacza wróciło do poziomu normalnego (czas regeneracji), ładunek C musi jeszcze zostać rozładowany przez rezystancję R, rzędu 100kΩ. Jeśli w tym czasie nadejdzie kolejny impuls mający zostać zarejestrowany (wzmocniony), to będzie on zniekształcony lub nie zostanie zarejestrowany.
Współcześnie w technice tranzystorowej moduł zapewniający nieprzeciążalność realizowany jest wejściowym stopniem różnicowym o sprzężeniu emiterowym na dużej rezystancji obciążenia ("long tailed pair", LTP). Najczęściej są to rozwinięcia i wariacje układu zaproponowanego przez Collinge'a. W technice lampowej jest to podobny stopień o sprzężeniu katodowym. 

</doc>
<doc id="4248646" url="https://pl.wikipedia.org/wiki?curid=4248646" title="Georgetown (Kalifornia)">
Georgetown (Kalifornia)

Georgetown – jednostka osadnicza w Stanach Zjednoczonych, w stanie Kalifornia, w hrabstwie El Dorado.

</doc>
<doc id="4248650" url="https://pl.wikipedia.org/wiki?curid=4248650" title="Bernardoni">
Bernardoni



</doc>
<doc id="4248654" url="https://pl.wikipedia.org/wiki?curid=4248654" title="Janina Ojrzyńska">
Janina Ojrzyńska

Janina Ojrzyńska (ur. 1933, zm. 2011) – wieloletnia pracowniczka Działu Naukowo-Oświatowego Muzeum Sztuki w Łodzi, kuratorka sztuki, kolekcjonerka i specjalistka od współczesnej sztuki czeskiej; twórczyni koncepcji "Kino-muzeum", czyli inicjatywy edukacyjnej mającej na celu upowszechnianie sztuki oraz edukację o sztuce za pomocą filmu oświatowego w specjalnie do tego przystosowanych kinowych salach muzealnych. Przed podjęciem pracy w Muzeum Sztuki w 1959 r., pracowała jako asystentka w Katedrze Historii i Teorii Filmu Państwowej Wyższej Szkoły Filmowej, Telewizyjnej i Teatralnej im. L. Schillera w Łodzi. W czasach pracy w muzeum konsultantka przy kolaudacjach filmowych w Wytwórni Filmów Oświatowych w Łodzi i Programów Edukacyjnych w Łodzi. Twórczyni scenariusza do krótkometrażowego filmu "Z mediomagnetycznego atelier Tytusa Czyżewskiego" w reżyserii Józefa Robakowskiego (rok produkcji: 1973).

</doc>
<doc id="4248656" url="https://pl.wikipedia.org/wiki?curid=4248656" title="Byteń (przystanek kolejowy)">
Byteń (przystanek kolejowy)

Byteń (biał. "Быцень", ros. "Бытень") – przystanek kolejowy położony w lasach ok. 8 km od miejscowości Byteń, w rejonie iwacewickim, w obwodzie brzeskim, na Białorusi. Leży na linii Moskwa - Mińsk - Brześć.

</doc>
<doc id="4248662" url="https://pl.wikipedia.org/wiki?curid=4248662" title="Gobnet">
Gobnet



</doc>
<doc id="4248665" url="https://pl.wikipedia.org/wiki?curid=4248665" title="Gobnata">
Gobnata



</doc>
<doc id="4248666" url="https://pl.wikipedia.org/wiki?curid=4248666" title="Iwan Rybczik">
Iwan Rybczik

Iwan Siarhiejewicz Rybczik, błr. Іван Сяргеевіч Рыбчык, ros. Иван Сергеевич Рыбчик – Iwan Siergiejewicz Rybczik (ur. 17 sierpnia 1994 w Mińsku) – białoruski hokeista.
Kariera.
Od 2011 do 2014 przez trzy sezony występował w zespole rezerwowym Szachciora Soligorsk w II lidze białoruskiej, epizodycznie grając w tym czasie w seniorskiej drużynie w ekstralidze białoruskiej. Następnie przez rok grał w barwach drużyny Dynama-Szynnik Bobrujsk, stanowiącej zaplecze klubu HK Szynnik Bobrujsk, w juniorskich rozgrywkach rosyjskich MHL. Następnie był zawodnikiem klubów ligi kazachskiej, której edycję 2015/2016 rozpoczął w Kułagierze Pietropawłowsk, skąd w lutym 2016 przeszedł do HK Temyrtau, a po zakończeniu sezonu powrócił do Kiłagiera i rozpoczął kolejną edycję 2016/2017. W jego trakcie, w lutym 2017 przeszedł do łotewskiej drużyny HK Zemgale. Od czerwca 2018 zawodnik Junosti Mińsk. Pod koniec października 2018 ponownie przeszedł do zespołu HK Zemgale. W sierpniu 2019 przeszedł do Donbasu Donieck. Zwolniony stamtąd na początku grudnia 2019. Pod koniec stycznia 2020 został zawodnikiem Olimpu Ryga. Pod koniec września 2020 po raz kolejny został graczem HK Zemgale. Pod koniec listopada 2020 ogłoszono jego transfer do Zagłębia Sosnowiec. Po sezonie 2020/2021, mimo pierwotnego odejścia z klubu, przedłużył kontrakt. W październiku 2021 został zwolniony i przeszedł do węgierskiego zespołu Dunaújvárosi Acélbikák. Pod koniec lutego 2022 został zaangażowany przez fiński klub FPS. W sezonie 2022/2023 początkowo nie wystąpował, a w styczniu 2023 trafił ponownie do Dunaújvárosi Acélbikák.
W barwach Białorusi uczestniczył w turnieju mistrzostw świata do lat 20 edycji 2014 (Dywizja I).

</doc>
<doc id="4248673" url="https://pl.wikipedia.org/wiki?curid=4248673" title="Dale Gardner">
Dale Gardner

Dale Gardner (ur. 8 listopada 1948 w Fairmont, zm. 19 lutego 2014 w Colorado Springs) – amerykański astronauta i lotnik.
Życiorys.
Dorastał w Sherburn i Savanna, w 1966 ukończył szkołę w Savanna, a w 1970 fizykę inżynieryjną na University of Illinois at Urbana-Champaign. Służył w United States Navy, szkolił się na lotnika morskiego w Pensacoli na Florydzie, później w Glynco w Georgii, 5 maja 1971 został oficerem lotnictwa morskiego, następnie został skierowany do Naval Air Test Center Patuxent River w stanie Maryland. Od lipca 1973 służył jako pilot Grumman F-14 Tomcat w San Diego, potem skierowano go na lotniskowiec USS ENTERPRISE. 16 stycznia 1978 został wybrany przez NASA kandydatem na astronautę, od lipca 1978 do sierpnia 1979 przechodził szkolenie w Centrum Lotów Kosmicznych imienia Lyndona B. Johnsona.
Od 30 sierpnia do 5 września 1983 był specjalistą misji STS-8 trwającej 6 dni, godzinę i 8 minut; start nastąpił z Centrum Kosmicznego im. Johna F. Kennedy’ego na Florydzie, a lądowanie w Edwards Air Force Base w Kalifornii. Umieszczono na orbicie geostacjonarnej indyjskiego satelitę telekomunikacyjnego INSAT 1B. Od 8 do 16 listopada 1984 jako specjalista misji brał udział w misji STS-51-A trwającej 7 dni, 23 godziny i 44 minuty. Umieszczono na orbicie satelity telekomunikacyjne Telesat-H oraz Leasat F-1 (Syncom IV-1), przechwycono i dostarczono na Ziemię satelity Palapa-B2 i Wester 6, które nie weszły na prawidłową orbitę.
Łącznie spędził w kosmosie 14 dni i 52 minuty. Z NASA był związany do października 1986.

</doc>
<doc id="4248675" url="https://pl.wikipedia.org/wiki?curid=4248675" title="Iwan Kiriłłow">
Iwan Kiriłłow

Iwan Andrejewicz Kiriłłow () (ur. 13 grudnia 1996 w Moskwie) – rosyjski biegacz narciarski.
Kariera.
Po raz pierwszy na arenie międzynarodowej pojawił się w 25 grudnia 2013 roku, podczas zawodów Pucharu Europy Wschodniej (Eastern Europe Cup) w rosyjskiej miejscowości w Krasnogorsk, gdzie zajął 151. miejsce na dystansie 15 km stylem klasycznym.
W Pucharze Świata zadebiutował 20 stycznia 2018 roku w Planicy, gdzie uplasował się na 28. miejscu w sprincie stylem klasycznym. Pierwsze pucharowe punkty wywalczył 20 stycznia 2018 roku podczas debiutu w Pucharze Świata.

</doc>
<doc id="4248679" url="https://pl.wikipedia.org/wiki?curid=4248679" title="Mistrzostwa Świata Juniorek w Hokeju na Lodzie 2018/Elita">
Mistrzostwa Świata Juniorek w Hokeju na Lodzie 2018/Elita

11. Mistrzostwa Świata Juniorek w Hokeju na Lodzie Elity 2018 odbyły się w rosyjskim Dmitrowie, w dniach od 6 do 13 stycznia 2018.
W tej części mistrzostw uczestniczyło 8 najlepszych juniorskich drużyn na świecie. System rozgrywania meczów był inny niż w niższych dywizjach. Pierwsza runda grupowa odbywała się w dwóch grupach po cztery drużyny. Dwa najlepsze zespoły z silniejszej grupy A bezpośrednio awansowały do półfinału. Zespoły z miejsc trzeciego i czwartego grupy A oraz pierwsza i druga drużyna ze słabszej grupy B awansowały do ćwierćfinałów, których zwycięzcy przeszli do półfinałów. Drużyny, które w grupie B zajęły trzecie i czwarte miejsce rozegrały między sobą mecze o utrzymanie. Drużyna, która dwukrotnie zwyciężyła pozostaje w elicie, natomiast przegrany spadł do I dywizji.
Sędziowie.
IIHF wyznaczyło 10 głównych arbitrów oraz 9 liniowych. Oto lista wybranych
Faza grupowa.
Grupa A
Tabela
    = awans do półfinału     = awans do ćwierćfinału
Grupa B
Tabela
    = awans do ćwierćfinału     = baraż o utrzymanie
Turniej play-out.
W fazie play-out w systemie do dwóch zwycięstw uczestniczyły dwie najsłabsze drużyny grupy B. Przegrany tej fazy spadł do pierwszej dywizji.
Szwajcaria utrzymała się w elicie.
Faza pucharowa.
Ćwierćfinały
Półfinały
Mecz o piąte miejsce
Mecz o trzecie miejsce
Finał

</doc>
<doc id="4248681" url="https://pl.wikipedia.org/wiki?curid=4248681" title="Dessau-Radegast-Köthener Bahn">
Dessau-Radegast-Köthener Bahn

Dessau-Radegast-Köthener Bahn (DRKB) – dawna wąskotorowa (750 mm), niezelektryfikowana linia kolejowa biegnąca przez teren kraju związkowego Saksonia-Anhalt, w Niemczech. Łączyła ona miejscowości Dessau, Köthen i Radegast.

</doc>
<doc id="4248682" url="https://pl.wikipedia.org/wiki?curid=4248682" title="Leśna (stacja kolejowa na Białorusi)">
Leśna (stacja kolejowa na Białorusi)

Leśna (biał. "Лясная", ros. "Лесная") – stacja kolejowa w miejscowości Leśna, w rejonie baranowickim, w obwodzie brzeskim, na Białorusi. Leży na linii Moskwa - Mińsk - Brześć.
Stacja powstała w XIX w. na drodze żelaznej moskiewsko-brzeskiej pomiędzy stacjami Baranowicze a Domanowo.

</doc>
<doc id="4248683" url="https://pl.wikipedia.org/wiki?curid=4248683" title="Mistrzostwa Czterech Kontynentów w Łyżwiarstwie Figurowym 2013">
Mistrzostwa Czterech Kontynentów w Łyżwiarstwie Figurowym 2013

Mistrzostwa czterech kontynentów w łyżwiarstwie figurowym 2013 – 15. edycja zawodów rangi mistrzowskiej dla łyżwiarzy figurowych z Azji, Afryki, Ameryki oraz Australii i Oceanii. Mistrzostwa odbywały się od 6 do 11 lutego 2013 w Osace.
Wśród solistów zwyciężył Kanadyjczyk Kevin Reynolds, zaś wśród par sportowych tytuł wywalczyli jego rodacy Meagan Duhamel i Eric Radford. W rywalizacji solistek triumfowała Japonka Mao Asada, natomiast w konkurencji par tanecznych złoto zdobyli reprezentanci Stanów Zjednoczonych Meryl Davis i Charlie White. 
Kwalifikacje.
W zawodach mogli wziąć udział reprezentanci czterech kontynentów: Azji, Afryki, Ameryki oraz Australii i Oceanii, którzy przed dniem 1 lipca 2012 roku ukończyli 15 rok życia. W odróżnieniu od innych zawodów rangi mistrzowskiej w łyżwiarstwie figurowym, każdy kraj może wystawić 3 reprezentantów w każdej konkurencji, niezależnie od wyników osiągniętych przed rokiem.
Warunkiem uczestnictwa zawodników wytypowanych przez krajową federację jest uzyskanie minimalnej oceny technicznej (TES) na międzynarodowych zawodach ISU w sezonie bieżącym lub poprzednim. Punkty za oba programy mogą być zdobyte na różnych zawodach. ISU akceptuje wyniki, jeśli zostały uzyskane na międzynarodowych konkursach uznawanych przez ISU na co najmniej 21 dni przed pierwszym oficjalnym dniem treningowym mistrzostw.

</doc>
<doc id="4248684" url="https://pl.wikipedia.org/wiki?curid=4248684" title="Art and Feminism">
Art and Feminism

Art and Feminism (lub Art+Feminism) – doroczny światowy maraton redagowania Wikipedii mający na celu uzupełnienie i/lub tworzenie haseł poświęconych kobietom związanym ze światem sztuki. Projekt ten, zainicjowany przez Siân Evans, Jacqueline Mabey, Michael Mandiberg, i Laurel Ptak opisywany był jako „międzynarodowa inicjatywa korygująca dysproporcje na łamach Wikipedii, która jest tworzona głównie przez mężczyzn i o mężczyznach”.
Zainicjowana w 2014 roku kampania Art+Feminism przyciągnęła 600 wolontariuszy biorących udział w 30 wydarzeniach. W edycji z 2015 roku udział wzięło 1300 wolontariuszy podczas 70 wydarzeń w 17 krajach na czterech kontynentach.
Jedną z motywacji dla stworzenia projektu Art+Feminism była krytyka medialna systemu katalogowania Wikipedii. Za sprawą projektu uzupełniane są luki w zawartości Wikipedii oraz zwiększa się liczba kobiet-redaktorek. Zaledwie 17 procent znaczących biogramów na Wikipedii poświęconych jest kobietom, i tylko 15 procent jej redaktorek identyfikuje się jako kobiety.
Kampania Art + Feminism w Polsce.
W marcu 2019 odbył się pierwszy maraton edycyjny w ramach globalnej akcji Art and Feminism, grupa kontynuuje regularne spotkania edycyjne nazywane „edytonami”. W latach 2019–2020 kolektyw dodał lub zmienił przeszło 50 artykułów biograficznych poświęconych kobietom związanym ze sztuką w Polsce: artystkom, artywistkom, krytyczkom czy architektkom, wzbogacając przy tym do Wikimedia Commons o szereg zasobów multimedialnych.

</doc>
<doc id="4248686" url="https://pl.wikipedia.org/wiki?curid=4248686" title="Agata Smoktunowicz">
Agata Smoktunowicz

Agata Smoktunowicz (ur. 12 października 1973 w Warszawie) – polska matematyczka, profesor Uniwersytetu Edynburskiego, członkini Amerykańskiego Towarzystwa Matematycznego, Edynburskiego Towarzystwa Matematycznego i Londyńskiego Towarzystwa Matematycznego, członkini komitetu redakcyjnego pisma "Communications in Algebra". 
Rozwiązała wiele bardzo trudnych zagadnień z zakresu ogólnej teorii pierścieni i algebry nieprzemiennej, między innymi w 2002 wykazała, że istnieją proste nieprzemienne pierścienie zerowe, co było przedmiotem problemu zadanego przez Levitzkiego, Kaplansky'ego i Jacobsona.
Życiorys.
Tytuł magistra obroniła z wyróżnieniem 28 czerwca 1997 na Wydziale Matematyki, Mechaniki i Informatyki Uniwersytetu Warszawskiego. 27 października 2000 w Instytucie Matematycznym Polskiej Akademii Nauk obroniła, także z wyróżnieniem, pracę doktorską (zatytułowaną "Radykały pierścieni wielomianów"), za którą w 2001 otrzymała Nagrodę imienia Grzegorza Białkowskiego. Habilitację, również z wyróżnieniem, w tym samym instytucie, obroniła 26 października 2007. Z Instytutem Matematycznym PAN związana była do 2013.
Od 2001 do 2003 wykładała na wydziale matematyki Uniwersytetu Yale. W 2004 była stypendystką Uniwersytetu Kalifornijskiego w San Diego. Od 2005 do 2007 wykładała na Uniwersytecie Edynburskim, gdzie od sierpnia 2007 piastuje stanowiska profesora. W 2011 była profesor wizytującą na Uniwersytecie w Getyndze.

</doc>
<doc id="4248694" url="https://pl.wikipedia.org/wiki?curid=4248694" title="Hrycawiec (stacja kolejowa)">
Hrycawiec (stacja kolejowa)

Hrycawiec (biał. "Грыцавец", ros. "Грицевец") – stacja kolejowa w miejscowości Hrycawiec, w rejonie baranowickim, w obwodzie brzeskim, na Białorusi. Leży na linii Moskwa - Mińsk - Brześć.

</doc>
<doc id="4248698" url="https://pl.wikipedia.org/wiki?curid=4248698" title="Łakamatyunaje Depo">
Łakamatyunaje Depo

Łakamatyunaje Depo (biał. "Лакаматыўнае Дэпо", ros. "Локомотивное Депо" – dosł. „lokomotywownia”) – przystanek kolejowy w miejscowości Baranowicze, w obwodzie brzeskim, na Białorusi. Leży na linii Moskwa - Mińsk - Brześć oraz Baranowicze – Wołkowysk.

</doc>
<doc id="4248706" url="https://pl.wikipedia.org/wiki?curid=4248706" title="Michael Bloomfield">
Michael Bloomfield

Michael Bloomfield (ur. 16 marca 1959 we Flint w stanie Michigan) – amerykański astronauta.
Życiorys.
W 1977 ukończył szkołę w Lake Fenton w Michigan, a w 1981 inżynierię mechaniczną na United States Air Force Academy, 1981-1983 przechodził kurs pilotażu w Vance Air Force Base w Oklahomie, później był pilotem myśliwskim i instruktorem lotniczym w Holloman Air Force Base w Nowym Meksyku, bazie lotniczej w Bitburgu (Niemcy) i Langely Air Force Base w Wirginii. W 1992 szkolił się w U.S. Air Force Test Pilot School, później testował modele samolotów w Edwards Air Force Base w Kalifornii. Dosłużył się stopnia pułkownika. 8 grudnia 1994 został wybrany przez NASA kandydatem na astronautę, od marca 1995 przechodził szkolenie w Centrum Lotów Kosmicznych imienia Lyndona B. Johnsona.
Od 26 września do 6 października 1997 był pilotem misji wahadłowca Atlantis STS-86 na stację kosmiczną Mir trwającej 10 dni, 19 godzin i 20 minut. Od 1 do 11 grudnia 2000 jako pilot brał udział w misji STS-97 na Międzynarodową Stację Kosmiczną trwającej 10 dni, 19 godzin i 57 minut. Od 8 do 19 kwietnia 2002 był dowódcą misji STS-110 na Międzynarodową Stację Kosmiczną trwającej 10 dni, 19 godzin i 42 minuty.
Łącznie jego misje trwały 32 dni, 10 godzin i 59 minut. Opuścił NASA 13 lipca 2007.

</doc>
<doc id="4248707" url="https://pl.wikipedia.org/wiki?curid=4248707" title="Karl Michael Ziehrer">
Karl Michael Ziehrer

Karl Michael Ziehrer (ur. 2 maja 1843 w Wiedniu, zm. 14 listopada 1922 tamże) – austriacki kompozytor i dyrygent. Jeden z największych rywali tzw. Dynastii Straussów, w szczególności Johanna Straussa II oraz Eduarda Straussa.
Biografia.
Karl Michael Ziehrer urodził się w Wiedniu w bogatej rodzinie – jego ojciec był uznanym producentem wysokiej jakości nakryć głowy. Karl był cudownym dzieckiem fortepianu. Teorii muzyki uczyli go m.in. Simon Sechter i Johann Hasel. Wkrótce został odkryty przez sławnego wydawcę muzycznego Karla Haslingera, który szukał zdolnego kompozytora, po tym jak jego współpraca z Johannem Straussem II zakończyła się po sporze o kwestie finansowe. Ziehrer wkrótce został wysłany przez Haslingera do Konserwatorium Wiedeńskiego, aby studiować teorię muzyki. Jego pierwsze wystąpienie jako dyrygenta w roku 1863 roku w wiedeńskiej Dianasaal odbyło się z wielką pompą, co było oczywistą próbą Haslingera przyćmienia Johanna Straussa II. Było to początkiem wieloletniej rywalizacji obu kompozytorów. Ziehrer podczas swojej długiej kariery kompozytorskiej trzykrotnie zostawał kapelmistrzem orkiestr wojskowych, co było spowodowane dwukrotnie problemami finansowymi związanymi z kosztowną rywalizacją. Mimo to, ten okres w jego życiu obfitował w wiele świetnych kompozycji jego autorstwa. Tak jak Johann Strauss, zaczął komponować operetki w późniejszej części swojej kariery. Szczególnie dużym sukcesem okazała się jego operetka "Die Landstreicher" (Włóczędzy) z 1899 roku. Podróżował często po Europie, w szczególności po Niemczech, Węgrzech i Rumunii, ale odwiedził także inne kraje. Podróże te bez wyjątku okazywały się wielkimi sukcesami kompozytora i przez cały czas ich nieodłączną częścią była rywalizacja z Eduardem Straussem w salach koncertowych i balowych. Ziehrer został kapelmistrzem znanej orkiestry w Hoch und Deutschmeister Regiment, z którą reprezentował Austrię na Chicago World Fair w 1893 roku, po czym odbył trasę koncertową w Ameryce Północnej. Był ostatnią osobą po Eduardzie Straussie, która piastowała prestiżowe stanowisko k.k. Hofballmusikdirektora (Cesarsko-Królewskiego Dyrektora Muzycznego Balów w Hofburgu).
Zmarł po długiej chorobie w roku 1922 w Wiedniu.
Wybrane dzieła.
Karl Michael Zierher podczas swojej długiej kariery kompozytorskiej skomponował prawie 600 utworów. Oprócz walców napisał ponad 70 marszów i 24 operetki. Do jego najbardziej znanych kompozycji można zaliczyć m.in. operetki "Die Landstreicher (Włóczędzy)", "Die drei Wünsche (Trzy życzenia)" oraz "Der Fremdenführer (Przewodnik)", walce m.in. "Herrreinspaziert! (Proszę wejść!)", "In lauschiger Nacht (W przytulną noc)", "Weaner Mad'ln (Wiedeńskie kobietki)", "Wiener Bürger (Wiedeńczycy)" czy Samt und Seide (Jedwab i aksamit) oraz marsze "Schönfeld Marsch", "Couragiert Marsch (Odważny)" czy "Unanfechtbar! (Bezsporny)".

</doc>
<doc id="4248710" url="https://pl.wikipedia.org/wiki?curid=4248710" title="Izrael na Zimowych Igrzyskach Olimpijskich 2018">
Izrael na Zimowych Igrzyskach Olimpijskich 2018

Izrael na Zimowych Igrzyskach Olimpijskich 2018 – kadra sportowców reprezentujących Izrael na igrzyskach w 2018 roku w Pjongczangu. Liczyła 10 zawodników (7 mężczyzn i 3 kobiety). Był to siódmy występ reprezentacji Izraela na zimowych igrzyskach olimpijskich.

</doc>
<doc id="4248713" url="https://pl.wikipedia.org/wiki?curid=4248713" title="Olsiewicze (przystanek kolejowy)">
Olsiewicze (przystanek kolejowy)

Olsiewicze (biał. "Альсевічы", ros. "Ольсевичи") – przystanek kolejowy w miejscowości Olsiewicze, w rejonie baranowickim, w obwodzie brzeskim, na Białorusi. Leży na linii Moskwa - Mińsk - Brześć.

</doc>
<doc id="4248714" url="https://pl.wikipedia.org/wiki?curid=4248714" title="Mark C. Lee">
Mark C. Lee

Mark C. Lee (ur. 14 sierpnia 1952 w Viroqua w stanie Wisconsin) – amerykański astronauta.
Życiorys.
W 1970 ukończył szkołę w Viroqua, a w 1974 inżynierię na United States Air Force Academy, w 1980 został magistrem inżynierii mechanicznej na Massachusetts Institute of Technology, pracował jako inżynier. Przechodził kurs pilotażu w Laughlin Air Force Base w Teksasie i w Luke Air Force Base w Arizonie, później jako pilot spędził 2,5 roku w amerykańskiej bazie lotniczej na Okinawie, od 1980 służył w Hanscom Air Force Base w Massachusetts. Ma wylatane 4500 godzin. Otrzymał stopień pułkownika. 23 maja 1984 został wybrany przez NASA kandydatem na astronautę, w czerwcu 1985 skończył podstawowe szkolenie astronautyczne, został specjalistą misji.
Od 4 do 8 maja 1989 uczestniczył w misji STS-30, trwającej 4 dni i 56 godzin. Start nastąpił z Centrum Kosmicznego im. Johna F. Kennedy’ego na Florydzie, a lądowanie w Edwards Air Force Base w Kalifornii. Z pokładu wahadłowca wysłano międzyplanetarną sondę kosmiczną Magellan, która udała się w kierunku Wenus. Od 12 do 20 września 1992 był specjalistą misji STS-47, trwającej 7 dni, 22 godziny i 30 minut. Prowadzono wówczas eksperymenty na pokładzie laboratorium Spacelab-J. Od 9 do 20 września 1994 brał udział w misji STS-64, trwającej 10 dni, 22 godziny i 49 minut. Uczestnicy umieścili na orbicie i przechwycili satelitę telekomunikacyjnego Spartan-201 i badali atmosferę ziemską przy użyciu laserowego urządzenia LITE (Lidar Space Technology Experiment). Lee wykonał spacer kosmiczny trwający 6 godzin i 51 minut. Od 11 do 21 lutego 1997 był specjalistą serwisowej misji STS-82 do Kosmicznego Teleskopu Hubble’a, trwającej 9 dni, 23 godziny i 37 minut. Wykonał trzy spacery kosmiczne, trwające łącznie 19 godzin i 10 minut.
Łącznie spędził w kosmosie 32 dni, 21 godzin i 52 minuty. Opuścił NASA 1 lipca 2001.

</doc>
<doc id="4248717" url="https://pl.wikipedia.org/wiki?curid=4248717" title="VW Caddy">
VW Caddy



</doc>
<doc id="4248720" url="https://pl.wikipedia.org/wiki?curid=4248720" title="Samy Molcho">
Samy Molcho

Samy Molcho (ur. 24 maja 1936 w Tel Awiw-Jafa) – izraelski pantomima. Opisał sposoby komunikacji języka ciała w kilku książkach. Działa także jako reżyser, zwłaszcza w musicalach.
Życiorys.
Molcho był do 2004 profesorem na Uniwersytecie Muzycznym i wykładał sztukę na seminarium "Maxa Reinhardta" w Wiedniu. Stał się znany na całym świecie z książek o języku ciała, przetłumaczonych na dwanaście języków, które opisują wpływ gestów i wyrazu twarzy na komunikację interpersonalną.
Obywatel austriacki, jako młody artysta, po raz pierwszy rozszerzył pantomimę o czysto psychologiczne i dramatyczne elementy. Często podróżował do Austrii w celu wymiany kulturalnej, a od 1980 organizuje w Wiedniu "Międzynarodową letnią Akademię Pantomimy i Języka Ciała" (do 200 uczestników z Niemiec i z zagranicy).
Molcho występuje na scenie odkąd skończył 10 lat. Studiował taniec klasyczny w Izraelu, a także jego bardziej nowoczesne formy i technikę pantomimy. Po ukończeniu szkoły aktorskiej, od 1952 był w "Jerozolimskim teatrze miejskim", a cztery lata później został solistą tańca nowoczesnego w Tel Awiw-Jafa. W 1960 dał swój pierwszy pełnowymiarowy wieczór pantomimy, dzięki któremu stał się znany na arenie międzynarodowej.
W swoich książkach Molcho nie jest ograniczony na dialog lub rozmowę na temat sprzedaży. Bada na przykład chód i pomaga odnaleźć się parą małżeńskim i całym rodziną. Według jego badań, 80 procent naszych reakcji i decyzji jest wyzwalanych przez komunikację niewerbalną. Samy Molcho wspiera lepsze zrozumienie języka ciała i komunikację holistyczną.
Od 1980 Molcho prowadzi wykłady i seminaria na ten temat, między innymi też dla menedżerów, przedsiębiorców, polityków i lekarzy. Poradził także kanclerzowi Austrii, Alfredowi Gusenbauerowi podczas swoich występów w wyborach do Rady Narodowej w Austrii, w 2006. W ten sposób Gusenbauer mógł być obserwowany na plakatach wyborczych oraz w telewizyjnym pojedynku z wyćwiczonymi ruchami i celowo używanym językiem ciała.
Życie prywatne.
Jego żoną jest od 1978 Haya Molcho, z domu Heinrich. Ma czterech synów.

</doc>
<doc id="4248721" url="https://pl.wikipedia.org/wiki?curid=4248721" title="Narciarstwo alpejskie na Zimowych Igrzyskach Paraolimpijskich 2018 – slalom mężczyzn">
Narciarstwo alpejskie na Zimowych Igrzyskach Paraolimpijskich 2018 – slalom mężczyzn

Slalom mężczyzn – jedna z konkurencji rozgrywana w ramach narciarstwa alpejskiego na Zimowych Igrzyskach Paraolimpijskich 2018. Zawody rozegrano 17 marca 2018 roku w trzech klasach.
Osoby niedowidzące.
W rywalizacji wystąpiło 18 zawodników z 13 państw.
Osoby stojące.
W rywalizacji wystąpiło 40 zawodników z 22 państw.
Osoby siedzące.
W rywalizacji wystąpiło 31 zawodników z 18 państw.

</doc>
<doc id="4248722" url="https://pl.wikipedia.org/wiki?curid=4248722" title="IDCSP 1">
IDCSP 1

IDSCP 1 – amerykański wojskowy satelita łącznościowy należący do konstelacji Initial Defense Communications Satellite Program – pierwszej w historii globalnej sieci łączności opartej o satelity geosynchronicze.

</doc>
<doc id="4248724" url="https://pl.wikipedia.org/wiki?curid=4248724" title="Overamstel">
Overamstel

Overamstel – stacja metra w Amsterdamie, położona na linii 50 (zielonej) i 51 (pomarańczowej). Została otwarta 1 grudnia 1990. Stacja znajduje się w strefie przemysłowej "Overamstel", na granicy z gminą Ouder-Amstel.

</doc>
<doc id="4248725" url="https://pl.wikipedia.org/wiki?curid=4248725" title="George Low">
George Low

George David Low (ur. 19 lutego 1956 w Cleveland, zm. 15 marca 2008 w Reston w Wirginii) – amerykański astronauta.
Życiorys.
W 1974 ukończył szkołę w McLean w Wirginii, w 1978 fizykę i inżynierię na Washington and Lee University, a w 1980 inżynierię mechaniczną na Uniwersytecie Cornella, w 1983 został magistrem aeronautyki i astronautyki na Uniwersytecie Stanforda. Pracował w California Institute of Technology w sekcji inżynierii systemów kosmicznych w Jet Propulsion Laboratory. 23 maja 1984 został wybrany przez NASA kandydatem na astronautę, w czerwcu 1985 zakwalifikował się jako astronauta, przechodził szkolenie na specjalistę misji.
Od 9 do 20 stycznia 1990 uczestniczył w misji STS-32 trwającej 10 dni i 21 godzin; start nastąpił z Centrum Kosmicznego im. Johna F. Kennedy’ego, a lądowanie w Edwards Air Force Base w Kalifornii. Umieszczono wówczas na orbicie satelitę telekomunikacyjnego Leasat -5, a także przechwycono i dostarczono na Ziemię satelitę LDEF. Od 2 do 11 sierpnia 1991 był specjalistą misji STS-43 trwającej 8 dni, 21 godzin i 21 minut. Umieszczono na orbicie satelitę telekomunikacyjnego TDRS-5. Od 21 czerwca do 1 lipca 1993 brał udział w misji STS-57 trwającej 9 dni, 23 godziny i 44 minuty. Prowadzono eksperymenty na pokładzie laboratorium SpaceHab-RSM i dostarczono na Ziemię satelitę Eureca 1 (European Retrievable Carrier). Wraz z Jeffem Wisoffem wykonał spacer kosmiczny trwający 5 godzin i 50 minut.
Łącznie spędził w kosmosie 29 dni, 8 godzin i 5 minut. Opuścił NASA 20 lutego 1996.

</doc>
<doc id="4248726" url="https://pl.wikipedia.org/wiki?curid=4248726" title="Van der Madeweg">
Van der Madeweg

Van der Madeweg – stacja węzłowa metra w Amsterdamie, położona na linii 50 (zielonej) i 53 (czerwonej) i 54 (żółtej). Została otwarta 1 grudnia 1990. Stacja znajduje się na terenie gminy Ouder-Amstel.

</doc>
<doc id="4248728" url="https://pl.wikipedia.org/wiki?curid=4248728" title="Fabricio Bustos">
Fabricio Bustos

Fabricio Tomás Bustos Sein (ur. 28 kwietnia 1996 w Corral de Bustos) – argentyński piłkarz występujący na pozycji prawego obrońcy, obecnie zawodnik Independiente.
Kariera klubowa.
Bustos pierwsze miesiące życia spędził w miejscowości Monte Maíz (urodził się jednak w Corral de Bustos, gdzie znajdował się najbliższy szpital). Jego ojciec pracował jako sprzedawca nabiału, zaś matka była kucharką. Posiada dwójkę rodzeństwa – brata i siostrę. W wieku trzech lat wraz z rodziną przeniósł się do miasteczka Ucacha w prowincji Córdoba. Jako sześciolatek rozpoczynał treningi piłkarskie w tamtejszej drużynie Club Jorge Newbery u boku starszego brata, ze względu na ponadprzeciętne umiejętności występując w starszych kategoriach wiekowych. Równocześnie przez pewien czas grał w drużynach juniorskich klubu Deportivo Argentino z pobliskiego Villa María. W barwach rocznika 96' trzykrotnie wywalczył z Argentino mistrzostwo juniorskich rozgrywek Liga Villamariense, będąc najlepszym strzelcem drużyny. W 2007 roku podczas test-meczu organizowanego w Monte Maíz został zauważony przez Jorge Borrellego – wysłannika krajowego potentata CA Independiente – i w wieku dwunastu lat dołączył do tego klubu, przeprowadzając się do internatu w Avellanedzie.
W akademii juniorskiej Independiente występował głównie na pozycji prawego pomocnika, lecz rozwój jego talentu często hamowały kontuzje, przez które rozważał przedwczesne zakończenie kariery. W 2012 roku zerwał łąkotkę w lewym kolanie, zaś w 2013 roku zerwał więzadła krzyżowe w prawym kolanie. Na pozycję prawego obrońcy został przesunięty w rezerwach Independiente przez trenera Gabriela Milito. W wieku dwudziestu lat został włączony do pierwszej drużyny, jednak jego debiut opóźnił się o kilka miesięcy ze względu na kolejny uraz łąkotki. W argentyńskiej Primera División zadebiutował za kadencji szkoleniowca Milito, 4 grudnia 2016 w wygranym 1:0 spotkaniu z River Plate. Od razu wywalczył sobie pewne miejsce w składzie, notując świetne wejście do seniorskiego futbolu – imponował głównie podłączaniem się do akcji ofensywnych, zmianą tempa gry, kontrolą piłki, dynamiką i dryblingiem. Premierowego gola w najwyższej klasie rozgrywkowej strzelił 7 maja 2017 w wygranej 4:2 konfrontacji z Newell's Old Boys.
W 2017 roku Bustos jako filar defensywy w ekipie prowadzonej przez Ariela Holana wygrał z Independiente drugie co do ważności rozgrywki Ameryki Południowej – Copa Sudamericana (odpowiednik Ligi Europy). W 2018 roku zajął natomiast drugie miejsce w superpucharze kontynentu – Recopa Sudamericana.
Kariera reprezentacyjna.
W listopadzie 2011 Bustos został powołany przez Miguela Ángela Lemme do reprezentacji Argentyny U-15 na Mistrzostwa Ameryki Południowej U-15. Na urugwajskich boiskach był jednym z ważniejszych graczy ekipy i rozegrał pięć z siedmiu możliwych spotkań (z czego trzy w wyjściowym składzie), zaś jego drużyna zajęła trzecie miejsce w turnieju.
W marcu 2013 Bustos znalazł się w ogłoszonym przez Humberto Grondonę składzie reprezentacji Argentyny U-17 na Mistrzostwa Ameryki Północnej U-17. Pierwsze dwa mecze przesiedział na ławce rezerwowych, lecz później wskoczył do wyjściowej jedenastki i od pierwszej minuty rozegrał wszystkie pozostałe siedem spotkań, wydatnie pomagając Argentyńczykom – wówczas gospodarzom turnieju – w zdobyciu tytułu mistrzowskiego. Z powodu poważnej kontuzji kolana nie został jednak powołany na rozgrywane pół roku później Mistrzostwa Świata U-17 w ZEA.
Pierwsze powołanie do seniorskiej reprezentacji Argentyny Bustos otrzymał od selekcjonera Jorge Sampaolego, w sierpniu 2017 na spotkanie eliminacyjne z Wenezuelą (1:1). Nie pojawił się jednak wówczas na placu gry i w dorosłej kadrze zadebiutował dopiero 23 marca 2018 w wygranym 2:0 meczu towarzyskim z Włochami.

</doc>
<doc id="4248735" url="https://pl.wikipedia.org/wiki?curid=4248735" title="Mistrzostwa Czterech Kontynentów w Łyżwiarstwie Figurowym 2016">
Mistrzostwa Czterech Kontynentów w Łyżwiarstwie Figurowym 2016

Mistrzostwa czterech kontynentów w łyżwiarstwie figurowym 2016 – 18. edycja zawodów rangi mistrzowskiej dla łyżwiarzy figurowych z Azji, Afryki, Ameryki oraz Australii i Oceanii. Mistrzostwa odbywały się od 25 do 31 stycznia 2016 roku w Tajpej.
Wśród solistów zwyciężył Kanadyjczyk Patrick Chan, natomiast wśród solistek triumfowała Japonka Satoko Miyahara. W konkurencji par sportowych złoto zdobyli Chińczycy Sui Wenjing i Han Cong, zaś w konkurencji par tanecznych tytuł wywalczyli Amerykanie Maia Shibutani i Alex Shibutani.
Kwalifikacje.
W zawodach mogli wziąć udział reprezentanci czterech kontynentów: Azji, Afryki, Ameryki oraz Australii i Oceanii, którzy przed dniem 1 lipca 2015 roku ukończyli 15 rok życia. W odróżnieniu od innych zawodów rangi mistrzowskiej w łyżwiarstwie figurowym, każdy kraj może wystawić 3 reprezentantów w każdej konkurencji, niezależnie od wyników osiągniętych przed rokiem.
Warunkiem uczestnictwa zawodników wytypowanych przez krajową federację jest uzyskanie minimalnej oceny technicznej (TES) na międzynarodowych zawodach ISU w sezonie bieżącym lub poprzednim. Punkty za oba programy mogą być zdobyte na różnych zawodach. ISU akceptuje wyniki, jeśli zostały uzyskane na międzynarodowych konkursach uznawanych przez ISU na co najmniej 21 dni przed pierwszym oficjalnym dniem treningowym mistrzostw.

</doc>
<doc id="4248740" url="https://pl.wikipedia.org/wiki?curid=4248740" title="Biegi narciarskie na Zimowych Igrzyskach Paraolimpijskich 2018 – 7,5 km kobiet">
Biegi narciarskie na Zimowych Igrzyskach Paraolimpijskich 2018 – 7,5 km kobiet

7,5 km stylem klasycznym kobiet – jedna z konkurencji rozgrywana w ramach biegów narciarskich na Zimowych Igrzyskach Paraolimpijskich 2018. Zawody rozegrano 17 marca 2018 roku.
Osoby stojące.
W rywalizacji wystąpiło 18 zawodniczek z 8 państw.
Osoby niedowidzące.
W rywalizacji wystąpiło 10 zawodniczek z 6 państw.

</doc>
<doc id="4248747" url="https://pl.wikipedia.org/wiki?curid=4248747" title="Oenothera rubricaulis">
Oenothera rubricaulis



</doc>
<doc id="4248748" url="https://pl.wikipedia.org/wiki?curid=4248748" title="Oenothera suaveolens">
Oenothera suaveolens



</doc>
<doc id="4248749" url="https://pl.wikipedia.org/wiki?curid=4248749" title="Fidèle Agbatchi">
Fidèle Agbatchi

Fidèle Agbatchi (ur. 23 października 1950 w Savé) – beniński duchowny katolicki, arcybiskup metropolita Parakou w latach 2000-2010.
Życiorys.
Święcenia kapłańskie przyjął 7 stycznia 1978. Był m.in. pracownikiem Kongregacji Nauki Wiary (1992-2000).
Episkopat.
14 kwietnia 2000 został mianowany przez papieża Jana Pawła II arcybiskupem metropolitą Parakou. Sakry biskupiej udzielił mu 10 czerwca tegoż roku ówczesny dziekan Kolegium Kardynalskiego, kard. Bernardin Gantin.
3 listopada 2010 papież Benedykt XVI przyjął jego rezygnację z pełnionego urzędu.

</doc>
<doc id="4248755" url="https://pl.wikipedia.org/wiki?curid=4248755" title="Michael Andersson (piłkarz)">
Michael Andersson (piłkarz)

Michael Östen Andersson (ur. 24 sierpnia 1959) – szwedzki piłkarz, a także trener.
Kariera piłkarska.
Kariera klubowa.
W swojej karierze Andersson reprezentował barwy zespołów Älvsjö AIK, Hammarby IF, IFK Göteborg oraz Nacka FF. Wraz z IFK w 1987 roku zdobył mistrzostwo Szwecji.
Kariera reprezentacyjna.
W reprezentacji Szwecji Andersson zadebiutował 14 listopada 1979 w wygranym 3:1 towarzyskim meczu z Malezją, w którym strzelił też gola. W latach 1979–1982 w drużynie narodowej rozegrał 8 spotkań i zdobył 1 bramkę.
W 1988 roku został powołany do kadry na letnie igrzyska olimpijskie, zakończone przez Szwecję na ćwierćfinale.
Kariera trenerska.
Jako trener Andersson prowadził drużyny Djurgårdens IF oraz Malmö FF.

</doc>
<doc id="4248759" url="https://pl.wikipedia.org/wiki?curid=4248759" title="Kamienica przy ulicy Grodzkiej 50 w Krakowie">
Kamienica przy ulicy Grodzkiej 50 w Krakowie

Kamienica przy ulicy Grodzkiej 50 – zabytkowa kamienica, zlokalizowana przy ulicy Grodzkiej na krakowskim Starym Mieście.
Historia kamienicy.
Kamienica została wzniesiona na przełomie XIV i XV wieku. Na przełomie XVI i XVII wieku została przebudowana przez nieznanego z imienia Lernickiego. W 1747 budynek stał się własnością jezuitów. W ręce prywatne powrócił w 1780, kiedy zakupił go Jan Chrząstowski z Brzezia. W I połowie XIX wieku kamienica została przebudowana przez Mateusza Szontke. Ostatnia przebudowa miała miejsce na przełomie XIX i XX wieku.
2 maja 1967 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4248771" url="https://pl.wikipedia.org/wiki?curid=4248771" title="Charles Gemar">
Charles Gemar

Charles Donald "Sam" Gemar (ur. 4 sierpnia 1955 w Yankton w Dakocie Południowej) – amerykański astronauta.
Życiorys.
W 1973 ukończył szkołę w Scotland, a w 1979 inżynierię na United States Military Academy w West Poincie. Od 1973 służył w armii, początkowo w lotnictwie, później w piechocie. 4 czerwca 1985 został wybrany przez NASA jako kandydat na astronautę, do lipca 1986 przechodził szkolenie astronautyczne, po czym został specjalistą misji. Od 16 do 21 lipca 1990 uczestniczył w misji STS-38 trwającej 4 dni, 21 godzin i 55 minut; start nastąpił z Centrum Kosmicznego im. Johna F. Kennedy’ego. Umieszczono na orbicie satelitę wczesnego ostrzegania DSP (Defence Support Program). Od 13 do 18 września 1991 brał udział w misji STS-48 trwającej 5 dni, 8 godzin i 27 minut. Umieszczono wówczas na orbicie satelitę UARS (Upper Atmosphere Research Satellite), którego zadaniem było badanie atmosfery ziemskiej, zwłaszcza warstwy ozonowej. Od 4 do 18 marca 1994 był specjalistą misji STS-62 trwającej 13 dni, 23 godziny i 16 minut. Prowadzono eksperymenty z zestawem przyrządów USMP-2 (United States Microgravity Payload) i OAST-2 (Office of Aeronautics and Space Technology).
Łącznie spędził w kosmosie 24 dni, 5 godzin i 38 minut. Opuścił NASA w 1996.

</doc>
<doc id="4248772" url="https://pl.wikipedia.org/wiki?curid=4248772" title="Michael Andersson">
Michael Andersson



</doc>
<doc id="4248776" url="https://pl.wikipedia.org/wiki?curid=4248776" title="Beskidzka Trasa Kurierska JAGA – KORA">
Beskidzka Trasa Kurierska JAGA – KORA



</doc>
<doc id="4248779" url="https://pl.wikipedia.org/wiki?curid=4248779" title="Dziuba">
Dziuba

Dziuba – polskie, białoruskie, ukraińskie i rosyjskie nazwisko. Na początku lat 90. XX wieku w Polsce nosiły je 8972 osoby, według nowszych, internetowych danych nosi je 8129 osób. Nazwisko pochodzi od słów "dziób" lub "dziobać" i jest najbardziej rozpowszechnione w południowo-środkowej i południowo-wschodniej Polsce.

</doc>
<doc id="4248781" url="https://pl.wikipedia.org/wiki?curid=4248781" title="David Hilmers">
David Hilmers

David Hilmers (ur. 28 stycznia 1950 w Clinton w stanie Iowa) – amerykański inżynier, żołnierz i astronauta.
Życiorys.
W 1968 ukończył szkołę w DeWitt, a w 1972 matematykę na Cornell College, w 1977 został magistrem inżynierii elektrycznej. Od lipca 1972 służył w United States Marine Corps, skończył Marine Corps Basic School i Naval Flight Officer School, po czym został skierowany do Marine Corps Air Station Cherry Point w Karolinie Północnej, w 1978 ukończył U.S. Naval Postgraduate School i został skierowany do jednostki stacjonującej w bazie w Iwakuni w Japonii, a później do bazy w Kalifornii. 19 maja 1980 został wybrany przez NASA kandydatem na astronautę, w sierpniu 1981 skończył podstawowe szkolenie astronautyczne, w 1983 włączono go do grupy astronautów.
Od 3 do 7 października 1985 był specjalistą misji STS-51-J trwającej 4 dni, godzinę i 44 minuty; start nastąpił z Centrum Kosmicznego im. Johna F. Kennedy’ego, a lądowanie w Edwards Air Force Base w Kalifornii. Wyniesiono na orbitę dwa wojskowe satelity telekomunikacyjne odporne na zakłócenia zewnętrzne: USA-11 i USA-12 typu DSCS-III (Defense Satellite Communications System). Od 29 września do 3 października 1988 uczestniczył w misji STS-26 trwającej 4 dni i jedną godzinę. Umieszczono wówczas na orbicie satelitę telekomunikacyjnego TDRS-3. Od 28 lutego do 4 marca 1990 brał udział w misji STS-36 trwającej 4 dni, 10 godzin i 18 minut. Umieszczono na orbicie satelitę rozpoznania fotograficznego typu Key Hole – KH 11-10. Od 22 do 30 stycznia 1992 był specjalistą misji naukowej STS-42 trwającej 8 dni, godzinę i 14 minut. Prowadzono eksperymenty w laboratorium Spacelab IML-1 (International Microgravity Laboratory).
Łącznie spędził w kosmosie 20 dni, 24 godzin i 16 minut. Opuścił NASA w 1992.

</doc>
<doc id="4248784" url="https://pl.wikipedia.org/wiki?curid=4248784" title="Americas Rugby Championship 2018">
Americas Rugby Championship 2018

Americas Rugby Championship 2018 – trzecia edycja Americas Rugby Championship, stworzonego przez World Rugby turnieju dla reprezentacji narodowych obu Ameryk mającego za zadanie podniesienie jakości rugby na tym kontynencie, a ósma ogółem. Odbyła się systemem kołowym z udziałem sześciu reprezentacji w dniach 27 stycznia – 3 marca 2018 roku.
Sześć uczestniczących zespołów rywalizowało systemem kołowym w ciągu pięciu weekendów pomiędzy 3 lutego a 4 marca 2017 roku. Zwycięzca meczu zyskiwał cztery punkty, za remis przysługiwały dwa punkty, porażka nie była punktowana, a zdobycie przynajmniej czterech przyłożeń lub przegrana nie więcej niż siedmioma punktami premiowana była natomiast punktem bonusowym. Gospodarzem meczu w poszczególnych parach był zespół, który w poprzedniej edycji rozgrywał spotkanie na wyjeździe. W połowie grudnia 2017 roku ogłoszono harmonogram rozgrywek oraz wyznaczono sędziów zawodów. Wszystkie spotkania były emitowane na żywo przez stacje z grupy ESPN, były również transmitowane w Internecie. Pierwszy mecz stanowił także część ostatniej fazy amerykańskich kwalifikacji do Pucharu Świata 2019.
Z kompletem zwycięstw w turnieju triumfowali reprezentanci Stanów Zjednoczonych broniąc tym samym tytułu sprzed roku. Najwięcej punktów w zawodach zdobył Amerykanin Will Magie, trzech zawodników zdobyło zaś po trzy przyłożenia.
Na sierpień tegoż roku zaplanowane do rozegrania zostały także rozgrywki dla znajdujących się niżej w rankingu zespołów, które otrzymały następnie nazwę Americas Rugby Challenge.

</doc>
<doc id="4248796" url="https://pl.wikipedia.org/wiki?curid=4248796" title="James Kelly">
James Kelly

James Kelly (ur. 14 maja 1964 w Burlington w stanie Iowa) – amerykański astronauta.
Życiorys.
W 1982 ukończył szkołę w Burlington, a w 1986 (z wyróżnieniem) inżynierię astronautyczną na United States Air Force Academy, w 1996 został magistrem inżynierii lotniczej i kosmicznej na University of Alabama. Służył w armii, ukończył z pierwszą lokatą kurs pilotażu w Sheppard Air Force Base w Wichita Falls w Teksasie oraz szkolenie w Luke Air Force Base w Phoenix. W październiku 1987 uzyskał licencję pilota, później służył m.in. w amerykańskiej bazie lotniczej na Okinawie. Skierowano go do szkoły pilotów doświadczalnych – Air Force Test Pilot School w Edwards Air Force Base w Kalifornii, którą ukończył w czerwcu 1994, po czym służył w bazie lotniczej Nellis Air Force Base w Las Vegas. Dosłużył się stopnia pułkownika, służbę w lotnictwie USA zakończył we wrześniu 2007. Ma wylatane ponad 3800 godzin na ponad 35 różnych typach samolotów. 1 maja 1996 został wybrany przez NASA kandydatem na astronautę, w sierpniu 1996 znalazł się w Centrum Lotów Kosmicznych imienia Lyndona B. Johnsona, gdzie przechodził szkolenie astronautyczne.
Od 8 do 21 marca 2001 był pilotem misji STS-102 trwającej 12 dni, 19 godzin i 49 minut. Od 26 lipca do 9 sierpnia 2005 również jako pilot brał udział w misji STS-114, trwającej 13 dni, 21 godzin i 32 minuty. 
Łącznie spędził w kosmosie 26 dni, 17 godzin i 21 minut. Opuścił NASA w grudniu 2010.

</doc>
<doc id="4248806" url="https://pl.wikipedia.org/wiki?curid=4248806" title="Concentration 20">
Concentration 20

Concentration 20 – drugi album japońskiej piosenkarki Namie Amuro, wydany 24 lipca 1997 roku w wersji CD album został wyprodukowany przez Tetsuyę Komuro, również wszystkie teksty, muzykę i aranżacje wykonane były przez jego zespół produkcyjny.
Lista utworów.
CD
Oricon.
Pozycje wykresu Oricon.
Album "Concentration 20" osiągnął #1 miejsce na cotygodniowym wykresie Oriconu. W 1997 roku sprzedano 1 879 090 egzemplarzy, stał się numerem siedem w kategorii album roku.
Ciekawostki.
Album "Concentration 20" sprzedał się w 1 929 860 egzemplarzy, co czyni go jednym z najbardziej udanych albumów Namie Amuro.
Większość tekstów piosenek została napisana przez Marca Panthera (Globe).

</doc>
<doc id="4248815" url="https://pl.wikipedia.org/wiki?curid=4248815" title="Kościół św. Małgorzaty w Bielsku-Białej">
Kościół św. Małgorzaty w Bielsku-Białej

Kościół Świętej Małgorzaty – rzymskokatolicki kościół parafialny należący do dekanatu Bielsko-Biała II – Stare Bielsko diecezji bielsko-żywieckiej. Znajduje się w dzielnicy Kamienica.
Budowa świątyni została rozpoczęta w drugiej połowie sierpnia 1897 roku według projektu wiedeńskiego architekta Karola Stainhofera. Prace budowlane prowadził Andrzej Walczok z Bielska. Koszt budowy został oszacowany na 60000 guldenów austro-węgierskich. Nazwiska ofiarodawców, do których należeli między innymi papież Leon XIII i kardynał Georg Kopp, zostały umieszczone na tablicy wykonanej z czarnego marmuru. W dniu 11 czerwca 1899 roku świątynia została konsekrowana. Budowlę konsekrował wspomniany wyżej biskup wrocławski kardynał Georg Kopp. W metalowej puszce pod wieżą został umieszczony dokument budowy nowej świątyni z datą 3 lipca 1898 roku.
Jest to budowla reprezentująca styl neoromańsko-neogotycki i wzniesiona na planie krzyża, wymiary świątyni to: długość – 25 metrów, szerokość – 11 metrów. Do kościoła jest dostawiona asymetrycznie ustawiona wieloboczna wieża posiadająca wysmukły hełm i nakryta spadzistym dachem miedzianym; jej wysokość od strony głównego wejścia to 40 metrów. W wieży znajdowały się dwa dzwony, które zostały zarekwirowane podczas działań wojennych w czasie I wojny światowej. W latach sześćdziesiątych XX wieku świątynia została zradiofonizowana i otrzymała ogrzewanie, wyremontowane zostały dach i wieża oraz zostały założone nowe tynki. W 1968 roku biskup katowicki Herbert Bednorz konsekrował trzy nowe dzwony.

</doc>
<doc id="4248818" url="https://pl.wikipedia.org/wiki?curid=4248818" title="Ľubomír Šatka">
Ľubomír Šatka

Ľubomír Šatka (ur. 2 grudnia 1995 w Ilavie) – słowacki piłkarz grający na pozycji obrońcy w Lechu Poznań.
Kariera klubowa.
Treningi piłki nożnej rozpoczął w ósmym roku życia w MFK Dubnica. W czerwcu 2012 trafił do Newcastle United. W marcu 2014 podpisał profesjonalny kontrakt z pierwszą drużyną tego klubu, w której zadebiutował 3 stycznia 2015 w przegranym 0:1 meczu Pucharu Anglii z Leicester City. W styczniu 2016 został wypożyczony na miesiąc do York City, jednakże miesiąc później wypożyczenie zostało przedłużone do końca sezonu. W styczniu 2017 został wypożyczony na pół roku do DAC Dunajská Streda, natomiast w czerwcu tegoż roku podpisał z tym klubem trzyletni kontrakt z możliwością przedłużenia o kolejny rok. W czerwcu 2019 podpisał czteroletni kontrakt z Lechem Poznań.
Kariera reprezentacyjna.
Młodzieżowy reprezentant Słowacji. W dorosłej kadrze zadebiutował 25 marca 2018 w wygranym 3:2 meczu finałowym Pucharu Króla z Tajlandią.
Życie prywatne.
Jego piłkarskimi idolami są David Luiz i Raphaël Varane. Interesuje się tenisem. Oprócz języka słowackiego posługuje się także angielskim i czeskim.

</doc>
<doc id="4248821" url="https://pl.wikipedia.org/wiki?curid=4248821" title="Doom IV">
Doom IV



</doc>
<doc id="4248823" url="https://pl.wikipedia.org/wiki?curid=4248823" title="Iweta Faron">
Iweta Faron

Iweta Faron (ur. 8 grudnia 1999 r. w Obidowej) – polska paraolimpijka, biathlonistka i biegaczka narciarska, uczestniczka zimowych igrzysk paraolimpijskich w klasie zawodniczek stojących, dwukrotna mistrzyni Polski.
Urodziła się z niepełnosprawnością w postaci braku prawej dłoni. Zaczęła sportową karierę w wieku 8 lat. Pewnego razu jej brat pożyczył jej narty biegowe w celu spróbowania nowej formy aktywności fizycznej. Zachęcana przez swoją matkę, która reprezentowała swój kraj w biegach narciarskich, zdecydowała, że chce uprawiać tę dyscyplinę sportową. Profesjonalne treningi zaczęła w 2015 roku.
Jej ulubionym sportowcem jest Norweżka startująca w biegach narciarskich Marit Bjørgen. Zna język polski i angielski.

</doc>
<doc id="4248825" url="https://pl.wikipedia.org/wiki?curid=4248825" title="Autostrada A21 (Portugalia)">
Autostrada A21 (Portugalia)

Autostrada A21 (port. "Autoestrada A21", "Autoestrada de Mafra") – autostrada w środkowej Portugalii, w dystrykcie Lizbona.
Autostrada zaczyna się w Venda do Pinheiro węzłem z i biegnie w okolicach Mafry do nadmorskiej miejscowości Ericeira. Stanowi najkrótsze i najszybsze połączenie stolicy kraju, Lizbony ze znanym kurortem Ericeira. Przejazd autostradą jest płatny, a koszt całego odcinka to wydatek 2,10 €.

</doc>
<doc id="4248827" url="https://pl.wikipedia.org/wiki?curid=4248827" title="Rajd Wielkiej Brytanii 1982">
Rajd Wielkiej Brytanii 1982

Rajd Wielkiej Brytanii 1982 ("31. Lombard RAC Rally") – 31. Rajd Wielkiej Brytanii rozgrywany w Wielkiej Brytanii w dniach 21–25 listopada. Była to dwunasta runda Rajdowych Mistrzostw Świata w roku 1982. Rajd został rozegrany na nawierzchni szutrowej i asfaltowej. Bazą rajdu było miasto York.
Klasyfikacja końcowa mistrzostw.
Tabele przedstawiają tylko pięć pierwszych miejsc.

</doc>
<doc id="4248832" url="https://pl.wikipedia.org/wiki?curid=4248832" title="Rajd Wielkiej Brytanii 1980">
Rajd Wielkiej Brytanii 1980

Rajd Wielkiej Brytanii 1980 ("29. Lombard RAC Rally") – 29. Rajd Wielkiej Brytanii rozgrywany w Wielkiej Brytanii w dniach 16–19 listopada. Była to jedenasta runda Rajdowych Mistrzostw Świata w roku 1980. Rajd został rozegrany na nawierzchni szutrowej i asfaltowej. Bazą rajdu było miasto Bath.

</doc>
<doc id="4248836" url="https://pl.wikipedia.org/wiki?curid=4248836" title="Przemysław Brykalski">
Przemysław Brykalski

Przemysław Brykalski (ur. 20 sierpnia 1929 w Częstochowie, zm. 22 grudnia 1995 w Warszawie) – polski malarz.
Życiorys.
Studiował w Akademii Sztuk Pięknych w Krakowie (1946–1950) w pracowni Zygmunta Radnickiego i Zbigniewa Pronaszki oraz w Akademii Sztuk Pięknych w Warszawie (1950–1953) w pracowni Jana Cybisa. W Krakowie był członkiem Koła Samokształceniowego, założonym przez studentów ASP. Uczestniczył w przełomowej Ogólnopolskiej Wystawie Młodej Plastyki pod hasłem „Przeciw wojnie – przeciw faszyzmowi”, urządzonej w warszawskim Arsenale (1955), oraz w Konfrontacjach, organizowanych w Klubie Krzywego Koła (1960–1962). 
Twórczość.
Twórczość artysty z lat 50. i 60. była bliska abstrakcji ekspresyjnej, w latach 70. zarzucił malarstwo na rzecz tworzenia form ceramicznych (prezentował je na wystawie Projekty i realizacje architektoniczne 1977). Pod koniec dekady powrócił do malarstwa, wykonał cykl malowideł ściennych Droga krzyżowa w kościele Opatrzności Bożej w Warszawie (1979–1988). Malował również graniczące z abstrakcją nastrojowe pejzaże (Krajobraz śródziemnomorski 1992, Krajobraz z architekturą 1993), prezentowane w warszawskiej galerii Kordegarda (1994).

</doc>
<doc id="4248845" url="https://pl.wikipedia.org/wiki?curid=4248845" title="Wzmacniacz Fairsteina">
Wzmacniacz Fairsteina



</doc>
<doc id="4248846" url="https://pl.wikipedia.org/wiki?curid=4248846" title="Megacyclops kieferi">
Megacyclops kieferi

Megacyclops kieferi – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1925 roku przez szwajcarskiego hydrobiologa Pierre-Alfreda Chappuis. 

</doc>
<doc id="4248847" url="https://pl.wikipedia.org/wiki?curid=4248847" title="Aragominas">
Aragominas

Aragominas – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Araguaína.

</doc>
<doc id="4248849" url="https://pl.wikipedia.org/wiki?curid=4248849" title="Araguanã (Tocantins)">
Araguanã (Tocantins)

Araguanã – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Araguaína, 476 od stolicy stanu, Palmas.

</doc>
<doc id="4248851" url="https://pl.wikipedia.org/wiki?curid=4248851" title="Alaksandr Dziadziula">
Alaksandr Dziadziula

Alaksandr Michajławicz Dziadziula (ur. 4 listopada 1982) – białoruski skoczek narciarski i kombinator norweski. Uczestnik mistrzostw świata seniorów (1999 i 2003) i juniorów (1998 i 1999), a także zimowej uniwersjady (2001 i 2003) oraz zimowego olimpijskiego festiwalu młodzieży Europy (1999).
Życiorys.
Skoki narciarskie.
Dziadziula występował w oficjalnych zawodach międzynarodowych rozgrywanych pod egidą FIS w latach 1997–2003. Jako niespełna 15-latek zadebiutował w Pucharze Kontynentalnym, w sierpniu 1997 odpadając w kwalifikacjach do zawodów tego cyklu w Zakopanem. Rok później w tym samym miejscu zadebiutował w konkursie głównym PK, zajmując lokaty na przełomie czwartej i piątej dziesiątki. W sumie w swojej karierze w 30 startach w zawodach zaliczanych do tego cyklu punktował trzykrotnie – 6 i 7 lutego 1999 w Braunlage zajmował 25. lokaty, a 27 stycznia 2001 w Lauschy był 27. (ex aequo ze Stefanem Thurnbichlerem).
W styczniu 1999 w Zakopanem po raz pierwszy przystąpił do rywalizacji w Pucharze Świata, odpadając w kwalifikacjach do obu konkursów. Łącznie w latach 1999–2000 17 razy brał udział w zmaganiach w tym cyklu, jednak w konkursie głównym wystąpił tylko raz – 28 listopada 1999 w Kuopio zajął 69. miejsce. W sierpniu 2001 wziął udział w 2 konkursach Letniego Grand Prix w Hinterzarten, jednak w obu rywalizację zakończył na kwalifikacjach.
Dwukrotnie występował w mistrzostwach świata juniorów – w 1998 zajął 57. miejsce, a rok później uplasował się na 29. lokacie. W 1999 wziął też udział w zimowym olimpijskim festiwalu młodzieży Europy – w konkursie indywidualnym był 18., a w rywalizacji drużynowej, z zespołem mieszanym Estonii i Białorusi, zajął 8. miejsce.
Dwa razy wziął udział w mistrzostwach świata seniorów – w 1999 wystartował w konkursach indywidualnych, zajmując 65. (skocznia duża) i 66. (normalna) miejsca, a w 2003 wziął udział tylko w konkursie drużynowym, który, wspólnie z reprezentacją Białorusi, ukończył na 12. lokacie.
Także dwukrotnie wystąpił na zimowej uniwersjadzie – w 2001 w konkursach indywidualnych plasował się na 16. (obiekt duży) i 17. (normalny) pozycji, a w zawodach drużynowych Białorusini z Dziadziulą w składzie zajęli 10. miejsce, w 2003 z kolei zajął 37. lokatę w konkursie indywidualnym na skoczni normalnej, a w zmaganiach drużynowych z reprezentacją swojego kraju został sklasyfikowany na 9. pozycji.
Kombinacja norweska.
Dziadziula uprawiał również kombinację norweską. W dyscyplinie tej wystartował między innymi w Zimowej Uniwersjadzie 2003, gdzie zajął 20. (Gundersen K90/15 km) i 13. (Gundersen K90/7,5 km) miejsce, a także w Mistrzostwach Świata w Narciarstwie Klasycznym 2003, gdzie uplasował się na 46. (Gundersen K95/15 km) i 51. (Gundersen K120/7,5 km) lokacie. Po zakończeniu kariery zawodniczej został trenerem reprezentacji Białorusi w kombinacji norweskiej.

</doc>
<doc id="4248852" url="https://pl.wikipedia.org/wiki?curid=4248852" title="Aleksandr Dziadziulia">
Aleksandr Dziadziulia



</doc>
<doc id="4248853" url="https://pl.wikipedia.org/wiki?curid=4248853" title="Arapoema">
Arapoema

Arapoema – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Araguaína, 410 od stolicy stanu, Palmas.

</doc>
<doc id="4248854" url="https://pl.wikipedia.org/wiki?curid=4248854" title="Babaçulândia">
Babaçulândia

Babaçulândia – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Araguaína, 420 od stolicy stanu, Palmas.

</doc>
<doc id="4248856" url="https://pl.wikipedia.org/wiki?curid=4248856" title="Megacyclops dussarti">
Megacyclops dussarti

Megacyclops dussarti – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1977 roku przez zespół zoologów w składzie: Giuseppe Lucio Pesce i Domenico Maggi. 

</doc>
<doc id="4248857" url="https://pl.wikipedia.org/wiki?curid=4248857" title="Bandeirantes do Tocantins">
Bandeirantes do Tocantins

Bandeirantes do Tocantins – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Araguaína, 360 od stolicy stanu, Palmas.

</doc>
<doc id="4248858" url="https://pl.wikipedia.org/wiki?curid=4248858" title="Carmolândia">
Carmolândia

Carmolândia – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Araguaína.

</doc>
<doc id="4248860" url="https://pl.wikipedia.org/wiki?curid=4248860" title="Alaksandr Diadulia">
Alaksandr Diadulia



</doc>
<doc id="4248861" url="https://pl.wikipedia.org/wiki?curid=4248861" title="Colinas do Tocantins">
Colinas do Tocantins

Colinas do Tocantins – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Araguaína, 274 km od stolicy stanu, Palmas.

</doc>
<doc id="4248862" url="https://pl.wikipedia.org/wiki?curid=4248862" title="Megacyclops formosanus">
Megacyclops formosanus

Megacyclops formosanus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1931 roku przez japońskiego zoologa Isokiti Haradę.

</doc>
<doc id="4248863" url="https://pl.wikipedia.org/wiki?curid=4248863" title="Filadélfia (Tocantins)">
Filadélfia (Tocantins)

Filadélfia – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Araguaína, 508 km od stolicy stanu, Palmas.

</doc>
<doc id="4248865" url="https://pl.wikipedia.org/wiki?curid=4248865" title="Bellesrad">
Bellesrad



</doc>
<doc id="4248868" url="https://pl.wikipedia.org/wiki?curid=4248868" title="Nova Olinda (Tocantins)">
Nova Olinda (Tocantins)

Nova Olinda – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Araguaína, 335 km od stolicy stanu, Palmas.

</doc>
<doc id="4248869" url="https://pl.wikipedia.org/wiki?curid=4248869" title="Simalia">
Simalia

Simalia – rodzaj węża z rodziny pytonów (Pythonidae).
Zasięg występowania.
Rodzaj obejmuje gatunki występujące w Indonezji, na Molukach, Papui-Nowej Gwinei i Australii. 
Systematyka.
Podział systematyczny.
Do rodzaju należą następujące gatunki: 

</doc>
<doc id="4248870" url="https://pl.wikipedia.org/wiki?curid=4248870" title="Simalia boeleni">
Simalia boeleni



</doc>
<doc id="4248871" url="https://pl.wikipedia.org/wiki?curid=4248871" title="Palmeirante">
Palmeirante

Palmeirante – miasto i gmina w Brazylii, w stanie Tocantins. Znajduje się w mezoregionie Ocidental do Tocantins i mikroregionie Araguaína.

</doc>
<doc id="4248878" url="https://pl.wikipedia.org/wiki?curid=4248878" title="Kamienica przy ulicy Grodzkiej 47 w Krakowie">
Kamienica przy ulicy Grodzkiej 47 w Krakowie

Kamienica przy ulicy Grodzkiej 47 – zabytkowa kamienica, zlokalizowana przy ulicy Grodzkiej na krakowskim Starym Mieście.
Historia kamienicy.
Kamienica została wzniesiona w 2 ćwierci XIV wieku. Na przełomie XV i XVI wieku została przebudowana. Do początku XVII wieku budynek był własnością prywatną. W 1614 przeszedł w ręce Kościoła, którego własnością pozostał do początku XIX wieku. W 1809 mieściła się w nim kwatera żołnierzy Księstwa Warszawskiego. W 1835 kamienicę zakupił architekt Kajetan Szydłowski, który przebudował ją w 1838 według własnego projektu. Ostatnia przebudowa miała miejsce w 1861 na zlecenie, ówczesnych właścicieli, Maciołków. W okresie dwudziestolecia międzywojennego w budynku mieszkał kompozytor i muzykolog Zdzisław Jachimecki. Po jego śmierci w fasadę budynku wmurowano upamiętniający go medalion.
11 marca 1966 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4248882" url="https://pl.wikipedia.org/wiki?curid=4248882" title="Kamil Wiktor Stoch">
Kamil Wiktor Stoch



</doc>
<doc id="4248888" url="https://pl.wikipedia.org/wiki?curid=4248888" title="Megacyclops languidoides">
Megacyclops languidoides

Megacyclops languidoides – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1901 roku przez szwedzkiego zoologa Vilhelma Lilljeborga. 

</doc>
<doc id="4248890" url="https://pl.wikipedia.org/wiki?curid=4248890" title="Doradca tymczasowy">
Doradca tymczasowy

Doradca tymczasowy – w polskim prawie przedstawiciel ustawowy osoby, wobec której toczy się postępowanie w sprawie o ubezwłasnowolnienie.
Ustanowienie doradcy tymczasowego.
Wyłącznie właściwy w sprawie o ubezwłasnowolnienie sąd (sąd okręgowy miejsca zamieszkania osoby, której dotyczy wniosek o ubezwłasnowolnienie, a w braku miejsca zamieszkania - sąd miejsca jej pobytu) w toku postępowania albo przy jego wszczęciu może ustanowić doradcę tymczasowego. Może to uczynić na wniosek uczestnika postępowania, jak również z urzędu. Sąd powinien wysłuchać osoby, której dotyczy wniosek o ubezwłasnowolnienie. Doradcą tymczasowym ustanawia się przede wszystkim małżonka lub krewnego osoby, wobec której wszczęto postępowanie. Kandydata na doradcę tymczasowego może wskazać organizacja pozarządowa, do której zadań statutowych należy ochrona praw osób niepełnosprawnych. Sąd wydaje postanowienie w przedmiocie ustanowienia doradcy tymczasowego. Postanowienie to jest zaskarżalne zażaleniem.
Następstwa prawne ustanowienia doradcy tymczasowego.
Osoba, dla której ustanowiono doradcę tymczasowego, traci pełną zdolność do czynności prawnych. Traktuje się ją jak ubezwłasnowolnionego częściowo.
Odwołanie doradcy tymczasowego.
Sąd odwoła doradcę tymczasowego, jeśli ochrona osoby, której dotyczy wniosek o ubezwłasnowolnienie, lub jej mienia nie jest już potrzebna. Odwołanie doradcy tymczasowego następuje w formie postanowienia, na które służy zażalenie. Doradca tymczasowy działa do czasu prawomocnego oddalenia albo odrzucenia wniosku o ubezwłasnowolnienie, albo umorzenia postępowania. To samo dotyczy ustanowienia opiekuna albo kuratora po orzeczeniu ubezwłasnowolnienia.

</doc>
<doc id="4248897" url="https://pl.wikipedia.org/wiki?curid=4248897" title="Andrew Stevenson">
Andrew Stevenson



</doc>
<doc id="4248898" url="https://pl.wikipedia.org/wiki?curid=4248898" title="Python (zwierzęta)">
Python (zwierzęta)

Python – rodzaj węży z rodziny pytonów (Pythonidae).
Zasięg występowania.
Rodzaj obejmuje gatunki występujące w Afryce (Mauretania, Senegal, Gambia, Gwinea Bissau, Gwinea, Sierra Leone, Liberia, Wybrzeże Kości Słoniowej, Ghana, Burkina Faso, Togo, Benin, Nigeria, Kameron, Republika Środkowoafrykańska, Mali, Niger, Czad, Sudan, Etiopia, Erytrea, Uganda, Demokratyczna Republika Konga, Angola, Zambia, Rwanda, Burundi, Gabon, Kongo, Somalia, Kenia, Tanzania, Namibia, Mozambik, Zimbabwe, Botswana i Południowa Afryka) oraz Azji (Pakistan, Indie, Sri Lanka, Nepal, Bhutan, Bangladesz, Chiny, Mjanma, Tajlandia, Laos, Kambodża, Wietnam, Malezja, Singapur i Indonezja). 
Systematyka.
Podział systematyczny.
Do rodzaju zaliczane bywają również gatunki z rodzaju "Malayopython", jednak prawdopodobnie są bliżej spokrewnione z gatunkami zaliczanymi do rodzajów "Morelia", "Leiopython", "Liasis", "Antaresia", "Aspidites", "Apodora" i "Bothrochilus" niż z gatunkami zaliczanymi do rodzaju "Python". Do rodzaju należą następujące gatunki: 

</doc>
<doc id="4248901" url="https://pl.wikipedia.org/wiki?curid=4248901" title="Lars Mæhle">
Lars Mæhle

Lars Mæhle (ur. 6 stycznia 1971 w Sunndalsøra, Norwegia) – norweski pisarz, autor książek dla dzieci i młodzieży. W 2002 zadebiutował książką "Keeperen til Tunisia".

</doc>
<doc id="4248903" url="https://pl.wikipedia.org/wiki?curid=4248903" title="Deirdre McCloskey">
Deirdre McCloskey

Deirdre Nansen McCloskey (ur. jako "Donald Nansen McCloskey" 11 września 1942) – profesor zwyczajny ekonomii, historii, filologii angielskiej i komunikacji na Uniwersytecie Illinois w Chicago (UIC). Jest też profesorem filozofii i filologii klasycznej w stanowisku adiunkta. Przez pięć lat była profesorem wizytującym na Uniwersytecie Erazma w Rotterdamie, gdzie wykładała filozofię. Od 2007 roku otrzymała siedem doktoratów honoris causa. W 2013 roku otrzymała Julian L. Simon Memorial Award od Competitive Enterprise Institute za swoją analizę czynników historycznych, które doprowadziły do wzrostu ludzkich możliwości i dobrobytu. Jej główne zainteresowania dotyczą zagadnień fundamentów współczesności, nadużywania statystycznej istotności w ekonomii i innych naukach, badań nad kapitalizmem i innych kwestii.
Kariera.
McCloskey ukończyła ekonomię na Uniwersytecie Harvarda, gdzie doktoryzowała się pod opieką Alexandra Gerschenkrona. Jej praca o brytyjskiej stali i żelazie zdobyła w 1973 nagrodę Davida A. Wellsa.
W 1968 roku, McCloskey rozpoczęła karierę na Uniwersytecie Chicagowskim, gdzie spędziła 12 lat, uzyskując tytuł profesora zwyczajnego ekonomii w 1975 i profesora na stanowisku adiunkta w dziedzinie historii w 1979 roku. Jej praca w Chicago odznaczyła się wkładem w rewolucję kliometryczną w badaniach historii gospodarczej i wydaniem "The Applied Theory of Price", stanowiącej owoc wysiłków dydaktycznych w przekazywaniu znaczącym ekonomistom chicagowskiej teorii ceny. W 1979, po sugestii Wayne’a Bootha, zajęła się badaniami nad retoryką w ekonomii. McCloskey jest autorką 16 książek i ponad 400 artykułów z wszystkich dziedzin, którymi się zajmowała.
Jej główne osiągnięcia dotyczą historii gospodarczej Wielkiej Brytanii (dziewiętnastowiecznego handlu, historii najnowszej i średniowiecznego rolnictwa), historii ilościowej czy inaczej kliometrii, retoryki ekonomii, retoryki nauki, metodologii nauk ekonomicznych, etyki cnót, ekonomii feministycznej, ekonomii heterodoksyjnej, ekonomii austriackiej, roli matematyki w analizie ekonomicznej, korzystania (i nadużywania) testów statystycznej istotności w ekonomii, a w trylogii o „Erze Burżuazji” o źródłach rewolucji przemysłowej.
Era Burżuazji.
Opublikowana w 2006 roku "The Bourgeois Virtues: Ethics for an Age of Commerce" jest pierwszą książką w serii "Era burżuazji". Badając okres po rewolucji przemysłowej McCloskey twierdzi w niej, że burżuanie [por. Burżuazyjna Godność po Polsku] wbrew domniemaniu ich wiary w samą roztropność uznają wszystkie siedem cnót głównych.
Druga książka, "Burżuazyjna godność: Dlaczego ekonomia nie potrafi wyjaśnić współczesnego świata", została opublikowana w 2010 [polskie wydanie: Instytut Misesa 2017]. Autorka stawia w niej tezę, że bezprecedensowy przyrost z 3 do 100 dolarów per capita dziennego dochodu nie wynikał z akumulacji kapitału, lecz z innowacji i retorycznej przychylności, którą zaczęli być otaczani burżuanie.
Trzecia książka, "Bourgeois Equality: How Ideas, Not Capital or Institutions, Enriched the World" ukazała się w 2016 roku. McCloseky rozwija w niej swoją tezę tworząc termin “Wielkiego Wzbogacenia” (ang. "Great Enrichment") do opisania bezprecedensowego wzrostu dobrobytu pomiędzy XIX i XX wiekiem. Wzmacnia w nim swoją tezę, że to idee i innowacje wywołały wzbogacenie, nie akumulacja – wbrew tezom wielu intelektualistów od Karola Marksa po Thomasa Pikettyego.
Burżuazyjna Godność po polsku.
W grudniu 2017 roku, nakładem Instytutu Edukacji Ekonomicznej im. Ludwiga von Misesa, ukazało się polskie tłumaczenie tomu drugiego trylogii o "Erze burżuazji", pt. "Burżuazyjna godność. Dlaczego ekonomia nie potrafi wyjaśnić współczesnego świata". Autorka napisała wstęp do polskiego wydania, w którym przeplata autobiograficzne wątki związane z Polską z głównymi tezami książki.
Tłumacze książki – Jan Lewiński i Marcin Zieliński – stworzyli na potrzeby książki nowe słowo „burżuanie”, aby odciąć stosowane w oryginale słowo „bourgeoisie” od pejoratywnego wydźwięku polskiego słowa „burżuje”.

</doc>
<doc id="4248904" url="https://pl.wikipedia.org/wiki?curid=4248904" title="Megacyclops languidus">
Megacyclops languidus

Megacyclops languidus – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1863 roku przez norweskiego hydrobiologa Georga Ossiana Sarsa.

</doc>
<doc id="4248908" url="https://pl.wikipedia.org/wiki?curid=4248908" title="Wydział Lekarski Uniwersytetu Łódzkiego">
Wydział Lekarski Uniwersytetu Łódzkiego

Wydział Lekarski Uniwersytetu Łódzkiego – istniejący w latach 1945–1949 jeden z wydziałów Uniwersytetu Łódzkiego. Został wyłączony z uniwersytetu i w 1950 włączony do nowo powstałej Akademii Medycznej w Łodzi.
Historia.
Wydział powstał na mocy rozporządzenia Ministra Oświaty z 27 sierpnia 1945 wraz z Wydziałem Stomatologicznym i Farmaceutycznym. Członkiem władz uczelni został prorektor ds. wydziałów medycznych. Pierwszy to stanowisko pełnił prof. Zygmunt Szymanowski. Do 1949 dziekanami Wydziału kolejno byli: prof. Wincenty Tomaszewicz, prof. Janusz Sobański i prof. Stefan Bagiński.
W roku akademickim 1945/1946 na Wydziale studiowało 340 osób.
Zajęcia dla studentów Wydziału Lekarskiego (wespół ze studentami Wydziału Stomatologicznego) początkowo prowadzone były w świetlicy fabryki przy ul. Dowborczyków w Łodzi.
2 sierpnia 1949 Rada Ministrów podjęła uchwałę o wyłączeniu wydziałów lekarskich z uniwersytetów. 1 stycznia 1950 utworzono Akademię Medyczną w Łodzi, do której włączono Wydział Lekarski Uniwersytetu Łódzkiego.

</doc>
<doc id="4248914" url="https://pl.wikipedia.org/wiki?curid=4248914" title="Megacyclops latipes">
Megacyclops latipes

Megacyclops latipes – gatunek widłonogów z rodziny Cyclopidae. Nazwa naukowa tego gatunku skorupiaków została opublikowana w 1927 roku przez biologa Arthura George'a Lowndesa. 

</doc>
<doc id="4248916" url="https://pl.wikipedia.org/wiki?curid=4248916" title="Chilabothrus">
Chilabothrus

Chilabothrus – rodzaj węża z rodziny dusicielowatych (Boidae).
Zasięg występowania.
Rodzaj obejmuje gatunki występujące na Kubie, Jamajce, Haiti, Bahamach, Portoryko, Wyspach Dziewiczych i Brytyjskich Wyspach Dziewiczych. 
Systematyka.
Podział systematyczny.
Gatunki z tego rodzaju tradycyjnie zaliczano do rodzaju "Epicrates". Do rodzaju należą następujące gatunki: 

</doc>
<doc id="4248917" url="https://pl.wikipedia.org/wiki?curid=4248917" title="Chilabothrus angulifer">
Chilabothrus angulifer



</doc>
<doc id="4248918" url="https://pl.wikipedia.org/wiki?curid=4248918" title="Chilabothrus inornatus">
Chilabothrus inornatus



</doc>
<doc id="4248919" url="https://pl.wikipedia.org/wiki?curid=4248919" title="Chilabothrus subflavus">
Chilabothrus subflavus



</doc>
<doc id="4248920" url="https://pl.wikipedia.org/wiki?curid=4248920" title="Andrew Stevenson (polityk)">
Andrew Stevenson (polityk)

Andrew Stevenson (ur. 21 stycznia 1784 w hrabstwie Culpeper, zm. 25 stycznia 1857 w hrabstwie Albemarle) – amerykański polityk.
Życiorys.
Urodził się 21 stycznia 1784 roku w hrabstwie Culpeper. Ukończył studia na College of William &amp; Mary, a następnie studiował nauki prawne. Po przyjęciu do palestry rozpoczął prywatną praktykę prawniczą w Richmond. W latach 1809–1816 i 1818–1821 zasiadał w legislaturze stanowej Wirginii, w międzyczasie bezskutecznie kandydując do Kongresu. W 1820 roku wygrał wybory do Izby Reprezentantów, z ramienia Partii Demokratyczno-Republikańskiej. Mandat kongresmana pełnił do momentu swojej rezygnacji latem 1834 roku. W latach 1827–1834 pełnił także rolę spikera Izby. W roku rezygnacji został mianowany posłem pełnomocnym w Londynie, jednakże jego kandydatura została odrzucona przez Senat. Dwa lata później jednak uzyskał on akceptację i objął placówkę dyplomatyczną w Wielkiej Brytanii. Po upłynięciu kadencji, jesienią 1841 roku wrócił do USA. W 1845 roku zaangażował się w pracę na University of Virginia, gdzie od 1856 roku pełnił funkcję rektora. Zmarł 25 stycznia 1857 w hrabstwie Albemarle.
Jego synem był John White Stevenson.

</doc>
<doc id="4248922" url="https://pl.wikipedia.org/wiki?curid=4248922" title="Kamienica przy ulicy Grodzkiej 49 w Krakowie">
Kamienica przy ulicy Grodzkiej 49 w Krakowie

Kamienica przy ulicy Grodzkiej 49 – zabytkowa kamienica, zlokalizowana przy ulicy Grodzkiej na krakowskim Starym Mieście.
Historia kamienicy.
Kamienica została wzniesiona w II ćwierci XIV wieku. W II połowie XV wieku została przebudowana. W 1575 budynek stał się własnością kościelną i od tego momentu, aż do początku XIX wieku zamieszkiwali w nim wikariusze zamkowi. W 1809 przeszedł na własność rządu Księstwa Warszawskiego. W 1815 stał się własnością prywatną. W 1879 kamienica została przebudowana według projektu Wandalina Beringera. Ostatnia przebudowa miała miejsce w 1924. Kierował nią architekt Henryk Lamensdorf. Od 2004 w budynku ma siedzibę Włoski Instytut Kultury.
2 maja 1967 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4248925" url="https://pl.wikipedia.org/wiki?curid=4248925" title="Litwinka czyli hymn Legionów Litewskich">
Litwinka czyli hymn Legionów Litewskich



</doc>
<doc id="4248935" url="https://pl.wikipedia.org/wiki?curid=4248935" title="Katharine McPhee">
Katharine McPhee

Katharine Hope McPhee (ur. 25 marca 1984 w Los Angeles) – amerykańska aktorka i piosenkarka, która wystąpiła m.in. w serialu "Skorpion".

</doc>
<doc id="4248936" url="https://pl.wikipedia.org/wiki?curid=4248936" title="Ford Bantam">
Ford Bantam

Ford Bantam – samochód dostawczo-osobowy typu pickup klasy kompaktowej, a następnie klasy miejskiej produkowany pod amerykańską marką Ford w latach 1983 – 2011.
Pierwsza generacja.
Ford Bantam I został zaprezentowany po raz pierwszy w 1983 roku.
W 1983 roku południowoafrykański oddział Forda przedstawił pickupa opartego na bazie modelu Escort jako niewielki, dwudrzwiowy samochód o ładowności około 500 kg jako charakterystyczny dla wielu krajów południowej półkuli typ samochodu łączący cechy nisko położonej kabiny kierowcy z dużą przestrzenią transportową. W lokalnej ofercie Ford Bantam I uplasował się poniżej większego modelu P100. Produkcja pojazdu odbywał się początkowo w fabryce Forda w Port Elizabeth, a czasem przenosząc się do Pretorii.
Lifting.
Wraz z prezentacją czwartej generacji Forda Escorta, na którym pierwsza generacja modelu Bantam była oparta, także i ten model przeszedł restylizację wyglądu nadwozia. Pojawił się nowy pas przedni, z innym kształtem zderzaków, atrapy chłodnicy i reflektorów.
Druga generacja.
Ford Bantam II został zaprezentowany po raz pierwszy w 1990 roku.
Druga generacja modelu Bantam powstała według zupełnie nowej koncepcji, jako model oparty na bazie modelu Tonic i co za tym idzie - technologii Mazdy. 
Wynikało to z przejęcia produkcji tej linii modelowej przez południowoafrykańską spółkę Samcor, która była wspólną inicjatywą Forda i Mazdy polegając na wymianie technologicznej obu firm. Równolegle z Fordem Bantamem, w RPA oferowano bliźniaczy model Mazda Rustler. 
Trzecia generacja.
Ford Bantam III został zaprezentowany po raz pierwszy w 2002 roku.
Trzecia i ostatnia generacja Forda Bantama powstała według nowej koncepcji, jako mniejszy pickup oparty na technologii miejskiego modelu Ford Fiesta. Samochód produkowany był równolegle do zbliżonego rolą i wyglądem brazylijskiego modelu Ford Courier.
Restylizacje.
Podczas trwającej 9 lat produkcji Forda Bantam III, samochód przeszedł dwie restylizacje. Pierwsza, przeprowadzona w 2006 roku, obejmowała nieznacznie zmiany w atrapie chłodnicy i wyglądzie reflektorów. Z kolei druga, z 2009 roku, była znacznie rozleglejsza i była identyczna w zakresie z sedanem Ikon. Reflektory się zaokrągliły, a także zmodyfikowano atrapę chłodnicy. Produkcja zakończyła się w sierpniu 2011 roku bez bezpośredniego następcy.

</doc>
<doc id="4248938" url="https://pl.wikipedia.org/wiki?curid=4248938" title="Cornelius Bushnell">
Cornelius Bushnell

Cornelius Scranton Bushnell (ur. 18 lipca 1828 w Madison, zm. 6 maja 1896 w Nowym Jorku) – amerykański przedsiębiorca, działający głównie w branży kolejowej i okrętowej, zaangażowany w program budowy okrętów dla Unii podczas wojny secesyjnej.
Życiorys.
Cornelius Scranton Bushnell urodził się 18 lipca 1828 r. w Madison. Pochodził ze starej rodziny, przybyłej z Anglii i osiadłej w Connecticut od 8 pokoleń, jego ojcem był Nathan Bushnell II. W wieku 15 lat rozpoczął pływanie na statku kabotażowym u wybrzeży Nowej Anglii i w ciągu roku został już kapitanem 60-tonowego szkunera. Podczas żeglugi uzbierał na dom w New Haven, gdzie mieszkał do końca życia. W 1848 roku utworzył z bratem Nathanem spółkę Bushnell &amp; Company w New Haven, która stała się następnie największym hurtowym dostawcą artykułów spożywczych w stanie.
Bushnell zajął się następnie działalnością kolejową i w 1858 roku zainwestował w upadającą linię kolejową New Haven &amp; New London Railroad (Shore Line Railroad). Do 1860 roku linia została przedłużona do Stonington, przez co uzyskała połączenie z Nowym Jorkiem. Zaczęła wówczas konkurować z linią New York &amp; New Haven Railroad Company. Dzięki skutecznemu lobbingowi Bushnella w Kongresie, linia uzyskała koncesję na przewóz poczty, co poprawiło jej wyniki finansowe. W 1861 roku Bushnell został prezesem tej linii, która połączyła Boston i Nowy Jork. Był następnie jednym z głównych organizatorów kolei Union Pacific Railroad, aż do rozpoczęcia przez nią działalności.
W chwili wybuchu wojny secesyjnej w kwietniu 1861 roku Bushnell przebywał w interesach w Waszyngtonie. Na krótko, od 13 kwietnia do 4 maja służył ochotniczo w batalionie Clay, stanowiącym pierwszą ochronę budynków publicznych miasta, do czasu przybycia wojska. Zaangażował się następnie w program budowy okrętów pancernych dla marynarki Unii. W porozumieniu z sekretarzem do spraw marynarki Gideonem Wellesem przeforsował w Kongresie ustawę o powołaniu komitetu do spraw budowy okrętów pancernych i przeznaczeniu na ten cel kwoty półtora miliona dolarów. Jednocześnie przygotował na konkurs projekt kanonierki pancernej „Galena”, który został 16 września 1861 roku wybrany do realizacji wraz z dwoma innymi projektami, a Bushnell otrzymał kontrakt na jego budowę. „Galena” w praktyce okazała się nieudana, ale Bushnell odegrał bardziej doniosłą rolę dla amerykańskiego programu budowy okrętów, gdy na początku września, poszukując konsultacji w sprawie „Galeny”, poznał wynalazcę Johna Ericssona, który przedstawił mu swój awangardowy projekt okrętu „Monitor”. Projekt ten wywarł na nim takie wrażenie, że Bushnell przekonał Ericssona do jego zgłoszenia na konkurs i osobiście zaangażował się w jego promowanie w komitecie do spraw okrętów pancernych, a także u prezydenta Lincolna, pomimo że stanowił potencjalną konkurencję dla jego propozycji. Okręt został zamówiony, a Bushnell wziął udział w ¼ w finansowaniu jego budowy, przed uzyskaniem pokrycia rządowego. „Monitor” okazał się sukcesem i wywarł decydujący wpływ na amerykańskie budownictwo okrętowe okresu wojny i bezpośrednio późniejsze. Bushnell otworzył także własną stocznię w Fair Haven (obecnie część New Haven).
W 1862 roku Bushnell został wybrany do legislatury stanu Connecticut. 
Od 1863 roku Bushnell stał się jednym z organizatorów i głównym początkowym udziałowcem kolei Pacific Railroad. 
Po wojnie Bushnell zajmował się między innymi takimi przedsięwzięciami, jak budowa mostów i kopalnie. W 1864 roku zakupił złoża rudonośne Iron Ridge w Wisconsin, budując tam następnie zakład wytopu żelaza, po czym po pewnym czasie sprzedając przedsięwzięcie z zyskiem. Kupił też kopalnię ołowiu i srebra Winnemuck w Bingham w Utah, którą również korzystnie odsprzedał. Zainwestował później w atlantycką odnogę kolei Southern Pacific Railroad Company, która jednakże po krachu finansowym w 1873 roku okazała się fiaskiem, powodując znaczne straty.
W życiu prywatnym, 19 lipca 1849 roku poślubił Emilie Fowler Clark (1829-1869). 15 marca 1870 roku ożenił się ponownie z wdową Caroline Mary Hughston (1835-1887). 25 czerwca 1889 r. ożenił się po raz trzeci z panią Ford. Miał dziewięciu synów i córkę, wszystkie dzieci z pierwszego związku.
W 1906 roku w New Haven odsłonięto pomnik Corneliusa Bushnella, ufundowany ze środków prywatnych i stanowych.

</doc>
<doc id="4248939" url="https://pl.wikipedia.org/wiki?curid=4248939" title="Mazda Rustler">
Mazda Rustler



</doc>
<doc id="4248952" url="https://pl.wikipedia.org/wiki?curid=4248952" title="Kolej podziemna. Czarna krew Ameryki">
Kolej podziemna. Czarna krew Ameryki

Kolej podziemna. Czarna krew Ameryki (tytuł oryg. "The Underground Railroad") – powieść amerykańskiego pisarza, Colsona Whiteheada.
Książka stała się bestsellerem i została wyróżniona prestiżowymi nagrodami: Pulitzera, National Book Award, Arthura C. Clarke’a, Goodreads Choice Award, a także Andrew Carnegie Medals for Excellence in Fiction and Nonfiction.
Fabuła.
Powieść, której akcja toczy się w Stanach Zjednoczonych w XIX wieku, jest historią młodej niewolnicy, Cory, która wraz z innym niewolnikiem, Ceasarem, decydują się na ucieczkę z plantacji. Para uciekinierów korzysta z tytułowej kolei podziemnej, systemu transportu niewolników z niewolniczych stanów południa na północ Ameryki. Kolej podziemna istniała naprawdę – tak umownie określano system przerzutowy zbiegłych czarnych niewolników. Na system składały się szlaki, tunele, kryjówki, ale i ludzie – przewodnicy i sponsorzy, a także organizacje. Autor w tej powieści interpretuje dosłownie określenie systemu przerzutowego i umieszcza linie kolejowe pod ziemią.
Ekranizacja.
Książka została zekranizowana przez Barry’ego Jenkinsa dla platformy Amazon Prime Video. 10-odcinkowy serial miał premierę 14 maja 2021.

</doc>
<doc id="4248955" url="https://pl.wikipedia.org/wiki?curid=4248955" title="Webby Awards">
Webby Awards



</doc>
<doc id="4248956" url="https://pl.wikipedia.org/wiki?curid=4248956" title="Rajd Wielkiej Brytanii 1979">
Rajd Wielkiej Brytanii 1979

Rajd Wielkiej Brytanii 1979 ("28. Lombard RAC Rally") – 28 Rajd Wielkiej Brytanii rozgrywany w Wielkiej Brytanii w dniach 18-21 listopada. Była to jedenasta runda Rajdowych Mistrzostw Świata w roku 1979. Rajd został rozegrany na nawierzchni szutrowej. Bazą rajdu było miasto Chester.
Wyniki po 11 rundach.
Wyniki podają tylko pięć pierwszych miejsc.

</doc>
<doc id="4248963" url="https://pl.wikipedia.org/wiki?curid=4248963" title="Rajd Wielkiej Brytanii 1978">
Rajd Wielkiej Brytanii 1978

Rajd Wielkiej Brytanii 1978 ("27. Lombard RAC Rally") – 27. Rajd Wielkiej Brytanii rozgrywany w Wielkiej Brytanii w dniach 19–23 listopada. Była to jedenasta runda Rajdowych Mistrzostw Świata producentów w roku 1978 oraz zarazem dziewiętnasta runda Rajdowych Mistrzostw Świata kierowców tzw. Pucharu FIA Kierowców. Rajd został rozegrany na nawierzchni szutrowej. Bazą rajdu było miasto Birmingham.

</doc>
<doc id="4248965" url="https://pl.wikipedia.org/wiki?curid=4248965" title="Medaliści Zimowych Igrzysk Olimpijskich 2014">
Medaliści Zimowych Igrzysk Olimpijskich 2014

Medaliści Zimowych Igrzysk Olimpijskich 2014 – zestawienie zawodników, zawodniczek i drużyn, które zdobyły przynajmniej jeden medal olimpijski podczas igrzysk w Soczi w 2014 roku.
Medale przyznano w 98 konkurencjach rozegranych w 15 dyscyplinach sportowych. Najwięcej medali olimpijskich zdobyli gospodarze igrzysk, reprezentanci Rosji – 29 (11 złotych, 9 srebrnych i 9 brązowych). Drugie miejsce w klasyfikacji medalowej zajęła Norwegia (26 medali – 11 złotych, 5 srebrnych i 10 brązowych), a trzecie Kanada (25 medali – 10 złotych, 10 srebrnych i 5 brązowych).
Najbardziej utytułowanym zawodnikiem igrzysk został reprezentant Rosji w short tracku, Wiktor Ahn, w dorobku którego znalazły się cztery medale (trzy złote i jeden brązowy). Po trzy złote medale zdobyły również: norweska biegaczka narciarska Marit Bjørgen i białoruska biathlonistka Darja Domraczewa. Najwięcej medali wszystkich kolorów zdobyła holenderska panczenistka Ireen Wüst – pięć (dwa złote i trzy srebrne).
W dniu zakończenia igrzysk olimpijskich w Soczi reprezentacja Rosji miała na koncie 33 medale – 13 złotych, 11 srebrnych i 9 brązowych. Blisko cztery lata po igrzyskach, tj. w listopadzie i grudniu 2017 roku, Międzynarodowy Komitet Olimpijski ukarał dyskwalifikacją liczną grupę rosyjskich zawodników podejrzanych o stosowanie środków dopingujacych.
Komisja Oswalda działająca z ramienia MKOl nałożyła dyskwalifikację na: Aleksandra Legkowa i Maksima Wylegżanina w biegach narciarskich (w efekcie medal utracili również członkowie rosyjskiej sztafety – Dmitrij Japarow i Aleksandr Biessmiertnych), Aleksandra Zubkowa i Aleksieja Wojwodę w bobslejach (w efekcie medal utracili także członkowie rosyjskiej czwórki – Dmitrij Trunienkow i Aleksiej Niegodajło), Aleksandra Trietjakowa i Jelenę Nikitinę w skeletonie, Olgę Wiłuchinę w biathlonie (w efekcie medal utraciły również pozostałe członkinie rosyjskiej sztafety – Jana Romanowa, Olga Zajcewa i Jekatierina Szumiłowa), Alberta Diemczenkę i Tatjanę Iwanową w saneczkarstwie (w efekcie medal utracili też pozostali członkowie sztafety rosyjskiej – Aleksandr Dienisjew i Władisław Antonow) oraz Olgę Fatkulinę w łyżwiarstwie szybkim. Łącznie, w porównaniu do dnia kończącego igrzyska, Rosja została pozbawiona 13 medali – 4 złotych, 8 srebrnych i 1 brązowego.
Rosjanie złożyli odwołanie do Sportowego Sądu Arbitrażowego, który w lutym 2018 roku uchylił większość dyskwalifikacji nałożonych przez MKOl. Dyskwalifikacje cofnięto wszystkim poza bobsleistami i biathlonistkami, co finalnie skutkowało utratą nie trzynastu, a czterech medali przez reprezentację Rosji. Miejsca zajęte w dniu zawodów przez Wiłuchinę w sprincie kobiet, rosyjską sztafetę kobiet w biathlonie, rosyjską dwójkę i czwórkę pozostają nieobsadzone.
Klasyfikacje.
Klasyfikacja zawodników.
Poniżej przedstawiono klasyfikację zawodników pod względem liczby zdobytych medali olimpijskich w Soczi. Uwzględniono medale zdobyte we wszystkich konkurencjach. Wzięto pod uwagę najpierw liczbę złotych medali, następnie srebrnych, a na końcu brązowych. W przypadku, gdy dwóch lub więcej zawodników zdobyło tę samą liczbę medali wszystkich kolorów, wzięto pod uwagę porządek alfabetyczny.
Klasyfikacja zawodniczek.
Poniżej przedstawiono klasyfikację zawodniczek pod względem liczby zdobytych medali olimpijskich w Soczi. Uwzględniono medale zdobyte we wszystkich konkurencjach. Wzięto pod uwagę najpierw liczbę złotych medali, następnie srebrnych, a na końcu brązowych. W przypadku, gdy dwie lub więcej zawodniczek zdobyło tę samą liczbę medali wszystkich kolorów, wzięto pod uwagę porządek alfabetyczny.
Klasyfikacja państw.
Poniżej przedstawiono dziesięć państw z największymi dorobkami medalowymi podczas igrzysk w Soczi.

</doc>
<doc id="4248968" url="https://pl.wikipedia.org/wiki?curid=4248968" title="Albin Mydlarz">
Albin Mydlarz

Albin Mydlarz (ur. 31 stycznia 1886 w Witkowicach, zm. 15 grudnia 1975 w Koszalinie) – polski duchowny rzymskokatolicki, kanonik, proboszcz (podpułkownik) Wojska Polskiego II RP, kapelan Armii Krajowej.
Życiorys.
Urodził się 31 stycznia 1886 w Witkowicach. Egzamin maturalny zdał w 1908 w IV Gimnazjum we Lwowie. W tym samym roku wstąpił do seminarium duchownego w tym mieście, studiując na Wydziale Teologicznym Uniwersytetu Lwowskiego. Studia ukończył w 1912 i 30 czerwca 1912 otrzymał święcenia kapłańskie. W latach 1912-1914 pracował w parafii w Baworowie. Od wybuchu I wojny światowej był kapelanem armii Austro-Węgier w szpitalach polowych 11 Korpusu (służył do 31 sierpnia 1918.
Po zakończeniu I wojny światowej został 7 lutego 1919 przyjęty do Wojska Polskiego, był kapelanem grupy operacyjnej dowodzonej przez gen. Zygmunta Zielińskiego w ramach Armii „Wschód”. Został ciężko ranny 12 marca 1919, do służby powrócił 26 sierpnia 1919 i został wówczas kapelanem w 10 Wojskowym Okręgowym Szpitalu w Przemyślu, następnie w szpitalach wojskowych nr 1 i 2 we Lwowie i Szpitalu Okręgowym w Przemyślu.
3 stycznia 1922 został awansowany do stopnia starszego kapelana (major) ze starszeństwem z 1 czerwca 1919. Od tego samego roku do 1938 był kapelanem w Szpitalu Okręgowym nr VI we Lwowie. Równocześnie w 1924 został kapelanem garnizonu Lwów-Zamarstynów (Okręg Korpusu Nr VI). W 1934 został awansowany do stopnia proboszcza (podpułkownik), od 1938 był administratorem, od 1939 proboszczem wojskowej parafii we Lwowie. W okresie II Rzeczypospolitej był katechetą w szkole pp. Benedyktynek łacińskich we Lwowie.
Po wybuchu II wojny światowej, w czasie okupacji sowieckiej ukrywał się, podczas okupacji niemieckiej został (we wrześniu 1941) administratorem parafii w Winnikach, w parafii kościele Wniebowzięcia Najświętszej Marii Panny w Winnikach (pełnił tę funkcję do listopada 1945). Od połowy 1943 uczestniczył w konspiracji w ramach Okręgu Lwów Armii Krajowej, pod pseudonimem „Liban” pełniąc funkcje kapelana III Obszaru oraz p.o. duszpasterza w okresie od lipca 1943 do 31 lipca 1944. 
W listopadzie 1945 wyjechał do archidiecezji krakowskiej. Następnie był proboszczem w parafii świętych Apostołów Piotra i Pawła w Białej w diecezji łózdkiej (1946 do 1948). W 1948 przeniósł się do administratury apostolskiej w Gorzowie Wielkopolskim. Tam był kolejno wikariuszem z prawami proboszcza w parafii św. Marcina w Kołobrzegu (1948), wikariuszem z prawami proboszcza w Białogardzie (1948), administratorem parafii Matki Bożej Wspomożenia Wiernych w Tychowie od 1948 do 1949 i parafii Podwyższenia Krzyża Świętego w Polanowie od 1949 do 1951 (1951 mianowany proboszczem), proboszczem parafii Podwyższenia Krzyża Świętego w Koszalinie od 1951 do 1961. Następnie był kapelanem szpitala miejskiego w Koszalinie. W 1961 jako kanonik był sekretarzem zarządu wojewódzkiego koła księży „Caritas”, działał aktywnie w Okręgowej Komisji Księży przy Związku Bojowników o Wolność i Demokrację i Komisji Duchownych i Świeckich Działaczy Katolickich przy Ogólnopolskim Komitecie Frontu Narodowego.
Zmarł 15 grudnia 1975 i został pochowany na Cmentarzu Komunalnym w Koszalinie.

</doc>
<doc id="4248972" url="https://pl.wikipedia.org/wiki?curid=4248972" title="Rajd Wielkiej Brytanii 1977">
Rajd Wielkiej Brytanii 1977

Rajd Wielkiej Brytanii 1977 ("26. Lombard RAC Rally") – 26. Rajd Wielkiej Brytanii rozgrywany w Wielkiej Brytanii w dniach 20–24 listopada. Była to jedenasta runda Rajdowych Mistrzostw Świata w roku 1977. Rajd został rozegrany na nawierzchni szutrowej i asfaltowej. Bazą rajdu było miasto Londyn i York.

</doc>
<doc id="4248973" url="https://pl.wikipedia.org/wiki?curid=4248973" title="Alderetes">
Alderetes

Alderetes – miasto w Argentynie, położone w północnej części prowincji Tucumán.
Demografia.
Miasto według spisu powszechnego 17 listopada 2001 roku liczyło 32 531, 27 października 2010 ludność Aguilares wynosiła 41 947 .

</doc>
<doc id="4248977" url="https://pl.wikipedia.org/wiki?curid=4248977" title="WTW">
WTW



</doc>
<doc id="4248982" url="https://pl.wikipedia.org/wiki?curid=4248982" title="Połoski region statystyczny">
Połoski region statystyczny

Połoski region statystyczny (mac. Полошки регион) – jeden z ośmiu regionów statystycznych w Macedonii Północnej. Jest w większości zamieszkany przez Albańczyków, którzy stanowią 73% populacji. 80% regionu jest wyznania muzułmańskiego.
Powierzchnia regionu wynosi 2616 km², liczba ludności według spisu powszechnego z 2002 roku wynosiła 304 125 osób, zaś według szacunków w 2016 roku wynosiła 320 826 osób. Największe miejscowości regionu to Tetowo oraz Gostiwar.
Region połoski graniczy z Kosowem, Albanią, regionem południowo-zachodnim oraz regionem skopijskim.

</doc>
<doc id="4248987" url="https://pl.wikipedia.org/wiki?curid=4248987" title="Spartac Tyraspol">
Spartac Tyraspol



</doc>
<doc id="4248991" url="https://pl.wikipedia.org/wiki?curid=4248991" title="Energhia Tyraspol">
Energhia Tyraspol



</doc>
<doc id="4248992" url="https://pl.wikipedia.org/wiki?curid=4248992" title="Textilșcic Tyraspol">
Textilșcic Tyraspol



</doc>
<doc id="4248993" url="https://pl.wikipedia.org/wiki?curid=4248993" title="Południowo-zachodni region statystyczny">
Południowo-zachodni region statystyczny

Południowo-zachodni region statystyczny (mac. Југозападен регион) – jeden z ośmiu regionów statystycznych w Macedonii Północnej.
Powierzchnia regionu wynosi 3340 km², liczba ludności według spisu powszechnego z 2002 roku wynosiła 221 546 osób, zaś według szacunków w 2016 roku wynosiła 219 740 osób.
Region południowo-zachodni graniczy z Albanią, regionem pelagonijskim, połoskim, skopijskim oraz wardarskim.

</doc>
<doc id="4248995" url="https://pl.wikipedia.org/wiki?curid=4248995" title="Domaszewicze (stacja kolejowa)">
Domaszewicze (stacja kolejowa)

Domaszewicze (biał. "Дамашэвічы", ros. "Домаше́вичи") – stacja kolejowa w miejscowości Domaszewicze, w rejonie baranowickim, w obwodzie brzeskim, na Białorusi. Leży na linii Równe – Baranowicze – Wilno.
Stacja istniała przed II wojną światową.

</doc>
<doc id="4249003" url="https://pl.wikipedia.org/wiki?curid=4249003" title="Wardarski region statystyczny">
Wardarski region statystyczny

Wardarski region statystyczny (mac. Вардарски регион) – jeden z ośmiu regionów statystycznych w Macedonii Północnej. Jest najmniejszym z nich pod względem liczby mieszkańców.
Powierzchnia regionu wynosi 4042 km², co czyni go największym spośród regionów statystycznych. Liczba ludności według spisu powszechnego z 2002 roku wynosiła 154 535 osób, zaś według szacunków w 2016 roku wynosiła 152 571 osób.
Region wardarski graniczy z Grecją, regionem południowo-zachodnim, południowo-wschodnim, skopijskim oraz wschodnim.

</doc>
<doc id="4249010" url="https://pl.wikipedia.org/wiki?curid=4249010" title="Alaksandr Aharodnikau">
Alaksandr Aharodnikau

Alaksandr Aharodnikau – białoruski skoczek narciarski. Uczestnik mistrzostw świata seniorów (1993).
Przebieg kariery.
Aharodnikau wszystkie starty w oficjalnych zawodach międzynarodowych rozgrywanych pod egidą FIS odbył w 1993 roku. Zadebiutował w nich 8 stycznia w Planicy, gdzie konkurs Pucharu Europy ukończył na 59. miejscu. W sumie, między 8 a 17 stycznia, wystartował w 5 zawodach tego cyklu. Najlepszy wynik zanotował 9 stycznia w Planicy, gdzie został sklasyfikowany na 30. lokacie.
W lutym 1993 po raz jedyny w karierze wystartował w mistrzostwach świata w narciarstwie klasycznym. W rywalizacji indywidualnej skoczków narciarskich zajął 45. miejsce na 63 sklasyfikowanych sportowców (skocznia duża) oraz 52. pozycję w gronie 66 zawodników (obiekt normalny).
W marcu 1993 zadebiutował w Pucharze Świata, notując swoje 2 jedyne starty w zawodach tej rangi – 6 marca w Lahti był 66. (pokonał 2 rywali), a dzień później w tym samym miejscu zajął 56. lokatę (ex aequo ze Svenem Hannawaldem) wśród 65 sklasyfikowanych zawodników. Drugi z konkursów był jednocześnie jego ostatnim w karierze występem w oficjalnych zawodach międzynarodowych rozgrywanych pod egidą FIS.
Puchar Świata.
Miejsca w poszczególnych konkursach.
Do sezonu 1992/1993 obowiązywała inna punktacja za konkurs Pucharu Świata.

</doc>
<doc id="4249012" url="https://pl.wikipedia.org/wiki?curid=4249012" title="Henryk Betto">
Henryk Betto

Henryk Betto (ur. 7 listopada 1886 w Rudawce, zm. 10 października 1965 w Czyżewie) – polski duchowny rzymskokatolicki.
Życiorys.
Od 1919 do 1944 był rektorem Seminarium Duchownego w Łomży. Od 1944 do 1952 pełnił stanowisko proboszcza parafii św. Michała Archanioła w Łomży. Od 1952 do śmierci w 1965 był proboszczem parafii św. Apostołów Piotra i Pawła w Czyżewie, a także dziekanem czyżewskim.

</doc>
<doc id="4249014" url="https://pl.wikipedia.org/wiki?curid=4249014" title="Skopijski region statystyczny">
Skopijski region statystyczny

Skopijski region statystyczny (mac. Скопски Регион) – jeden z ośmiu regionów statystycznych w Macedonii Północnej. Należy do niego stolica kraju – Skopje – oraz 10 gmin, będących częściami stołecznego miasta.
Powierzchnia regionu wynosi 1813 km², co czyni go najmniejszym spośród regionów statystycznych. Liczba ludności według spisu powszechnego z 2002 roku wynosiła 578 144 osób, zaś według szacunków w 2016 roku wynosiła 624 585 osób.
Region skopijski graniczy z Kosowem, regionem południowo-zachodnim, wardarskim, połoskim, północno-wschodnim oraz wschodnim.

</doc>
<doc id="4249018" url="https://pl.wikipedia.org/wiki?curid=4249018" title="Kenneth Kennedy">
Kenneth Kennedy

Kenneth George „Ken” Kennedy (ur. 6 września 1913 w Sydney, zm. 20 sierpnia 1985 tamże) – australijski panczenista, uczestnik igrzysk olimpijskich w Garmisch-Partenkirchen, pierwszy w historii reprezentant Australii na zimowych igrzyskach olimpijskich, hokeista na lodzie.
Przed startem olimpijskim mieszkał w Anglii. W 1935 i 1936 roku został mistrzem Wielkiej Brytanii w łyżwiarstwie szybkim na dystansach 880 jardów i 1 mili. Od 1934 roku był hokeistą drużyny Birmingham Maple Leafs, z którą zwyciężył w angielskiej lidze hokejowej w 1936 roku.
W lutym 1936 roku został pierwszym w historii reprezentantem Australii na zimowych igrzyskach olimpijskich. Wystąpił w trzech konkurencjach łyżwiarskich – w biegu na 500 m zajął 29. miejsce, a w biegach na 1500 i 5000 m był 33. We wszystkich trzech startach ustanowił swoje rekordy życiowe, uzyskując 47,4 s na 500 m, 2 min 31,8 s na 1500 m i 9 min 48,9 s na 5000 m.
Podczas II wojny światowej służył w Royal Air Force. Po wojnie nadal związany był ze sportem. Jako działacz sportowy pełnił funkcję prezydenta Australijskiej Federacji Hokeja na Lodzie w latach 1952–1964. Prowadził również sklep ze sprzętem łyżwiarskim w Sydney. W 1946 poślubił Joyce Elizabeth Rae.
Zmarł w 1985 roku w Sydney. Rok po śmierci został wpisany do Sport Australia Hall of Fame.

</doc>
<doc id="4249019" url="https://pl.wikipedia.org/wiki?curid=4249019" title="Borowce (stacja kolejowa)">
Borowce (stacja kolejowa)

Borowce (biał. "Бараўцы", ros. "Боровцы") – stacja kolejowa w miejscowości Baranowicze, w rejonie baranowickim, w obwodzie brzeskim, na Białorusi. Leży na linii Baranowicze – Wołkowysk.
Nazwa stacji pochodzi od dawnej wsi Borowce.

</doc>
<doc id="4249020" url="https://pl.wikipedia.org/wiki?curid=4249020" title="Eugenia Greinert">
Eugenia Greinert

Eugenia Greinert (ur. 5 marca 1914 w Płocku, zm. 31 lipca 1997 w Vancouver, Kanada) – polska i kanadyjska malarka.
Życiorys.
Studiowała malarstwo u prof. Tadeusza Pruszkowskiego w warszawskiej Szkole Sztuk Pięknych, ukończyła ją z wyróżnieniem w 1937. Do wybuchu II wojny światowej prowadziła na Zamku Królewskim studio, gdzie tworzyła portrety polityków i osób publicznych oraz miniatury na płytkach z kości słoniowej. Po upadku powstania warszawskiego została uwięziona na terenie Niemiec, a po zakończeniu wojny wyjechała do Paryża. W 1947 wyjechała do Kanady na dwuletni kontrakt jako pomoc domowa w polskiej parafii w Saskatchewan, w wolnym czasie tworzyła obrazy dla kościoła parafialnego. Po zakończeniu kontraktu wyjechała do Winnipeg, gdzie przyjęła zamówienie na stworzenie portretów członków parlamentu Manitoby. Kolejne zamówienie pochodziło z Calgary, po jego realizacji na krótko otworzyła studio malarskie w Edmonton, w 1951 przeniosła się do Ottawy, a trzy lata później na stałe osiedliła się w Vancouver. 

</doc>
<doc id="4249026" url="https://pl.wikipedia.org/wiki?curid=4249026" title="Allen (Argentyna)">
Allen (Argentyna)

Allen – miasto w Argentynie, położone w środkowej części prowincji Río Negro.
Opis.
Miasto założone zostało w 1910 roku, przez miasto przebiega linia kolejowa Bahía Blanca-Zapala. Obecnie miejscowość zajmuje powierzchnię 128,26 km², 27 października 2010 ludność Allen wynosiła 22 859 .

</doc>
<doc id="4249027" url="https://pl.wikipedia.org/wiki?curid=4249027" title="Północno-wschodni region statystyczny">
Północno-wschodni region statystyczny

Północno-wschodni region statystyczny (mac. Североисточен плански регион) – jeden z ośmiu regionów statystycznych w Macedonii Północnej.
Powierzchnia regionu wynosi 2310 km², liczba ludności według spisu powszechnego z 2002 roku wynosiła 172 787 osób, zaś według szacunków w 2016 roku wynosiła 176 169 osób.
Region skopijski graniczy z Kosowem, Serbią, Bułgarią, regionem skopijskim oraz wschodnim.

</doc>
<doc id="4249028" url="https://pl.wikipedia.org/wiki?curid=4249028" title="Sumik pancerny">
Sumik pancerny

Sumik pancerny ("Callichthys callichthys") – gatunek słodkowodnej, subtropikalnej ryby sumokształtnej z rodziny kiryskowatych (Callichthyidae). Poławiany na niewielką skalę w celach konsumpcyjnych oraz dla potrzeb akwarystyki.
Zasięg występowania.
Pospolity w rejonach Ameryki Południowej położonych na północ od Buenos Aires. Można odnaleźć go we wszystkich większych rzekach tego kontynentu, włączając w to Amazonkę oraz cały system rzeczny Paragwaju. Wysunięte najbardziej na północ wystąpienia gatunku miały miejsce w Trynidadzie.
Opis.
Rodzinę kiryskowatych, do której zaliczany jest sumik pancerny wyróżnia występowanie dwóch rzędów nakładających się na siebie kostnych płytek, widocznych na obu stronach ciała. Pęcherz pławny znajduje się w kostnej puszce. Otwór gębowy jest mały, dolnie położony, z widoczną 1 lub 2 parami dobrze rozwiniętych wąsików. Wszyscy przedstawiciele tej rodziny mają zdolność oddychania powietrzem atmosferycznym, wykorzystując do tego celu jelito, które okresowo może pełnić rolę organu oddechowego. Płetwy piersiowe i grzbietowa posiadają mocny promień tworzący kolec. Na kolcu oparta jest również płetwa tłuszczowa. 
"Callichthys callichthys" jest gatunkiem typowym dla rodzaju "Callichthys". Jest rybą denną, występującą w wodach słodkich o temperaturach mieszczących się w przedziale 18–28 stopni Celsjusza. Osobniki nie przekraczają zwykle 20 cm długości i 80 gramów masy ciała. Samice są zwykle większe od samców, o ciele oliwkowozielonym. Samce o ubarwieniu jaśniejszym od samic, z nieznacznie zabarwioną na niebiesko lub fioletowo boczną stroną ciała. Płetwy piersiowe samców są bardziej rozwinięte niż samic, są czerwonobrązowe z pomarańczową lub czerwono-pomarańczową obwódką. Ryby te można znaleźć w środowiskach ekstremalnych, o praktycznie zerowej zawartości tlenu rozpuszczonego w wodzie, jak i w wolno płynących strumieniach i rzekach. Jeżeli biotop staje się zbyt suchy mogą przemieszczać się po lądzie w poszukiwaniu innego zbiornika wodnego.
Ekologia.
Sumik pancerny żyje w wodach słodkich klimatu subtropikalnego. Można znaleźć go w wodach o temperaturze pomiędzy 18 a 28 °C, twardości 0–30 dGH i pH w granicach 5,8–8,3. Zasięg gatunku obejmuje środowiska od skrajnie beztlenowych (stojące wody o bardzo gęstej roślinności) po lekko mętne lecz wolno płynące strumienie i rzeki. 
Główne źródło pożywienia stanowią mniejsze ryby, owady oraz martwa materia organiczna. Ryba ta żeruje nocą. Osobniki młodociane żywią się przedstawicielami typu Rotifera, małymi skorupiakami oraz larwami owadów, które znajdują kopiąc w podłożu. Gatunek ten cechują niecodzienne zwyczaje godowe. Na czas okresu rozrodczego brzuszna strona ciała samca przybiera pomarańczowy kolor, a promienie jego płetw piersiowych stają się dłuższe i grubsze. Samiec buduje gniazdo składające się z tworzonych przez niego bąbelków, które wydmuchuje przez otwór gębowy. Tak utworzone gniazdo przytwierdzone jest do pływającej rośliny lub liścia. Po złożeniu w nim przez samicę jaj (do 120) samiec zaciekle go broni, aż do czasu wyklucia się młodych, co następuje zwykle po 4 do 6 dni.
Znaczenie gospodarcze.
"C. callichthys" ma niewielkie znaczenie gospodarcze, w małych ilościach poławiany jest w celach konsumpcyjnych, bywa natomiast hodowany w akwariach, zwykle w grupach powyżej 5 osobników. Jest to gatunek chętnie pozyskiwany ze względu na niskie wymagania żywieniowe i środowiskowe.

</doc>
<doc id="4249033" url="https://pl.wikipedia.org/wiki?curid=4249033" title="Józef Drążkiewicz">
Józef Drążkiewicz

Józef Drążkiewicz (ur. 20 maja 1944 w Konstancinie, zm. 28 lutego 2017) – polski artysta, grafik, rysownik.
Życiorys.
Urodził się 20 maja 1944 roku w Konstancinie koło Warszawy. W latach 1962–1968 studiował w PWSSP w Poznaniu w pracowniach malarstwa prof. Eustachego Wasilkowskiego, prof. Stanisława Teisseyre’a i pracowni rysunku doc. Alfonsa Gielniaka. W 1965 roku wybrał specjalizację z grafiki, studiując w pracowniach prof. Zbigniewa Lutomskiego, prof. Andrzeja Pietscha, prof. Lucjana Mianowskiego oraz prof. Waldemara Świerzego. Dyplom uzyskał w 1968 w pracowni litografii prof. Lucjana Mianowskiego. Od 1967 roku był zatrudniony w macierzystej uczelni. Twórczo zajmował się grafiką, w późniejszych latach również rysunkiem. W swoim dorobku ma udział w kilkudziesięciu wystawach zbiorowych w kraju i za granicą. Miał ok. 40 wystaw indywidualnych m.in. we Francji (Paryż), w Liège w Belgii, w Holandii, we Włoszech, w Finlandii, w Polsce (Kordegarda w Warszawie, Szczecin, Poznań, Rzeszów). Jego prace znajdują się w zbiorach muzealnych i wielu kolekcjach prywatnych.

</doc>
<doc id="4249034" url="https://pl.wikipedia.org/wiki?curid=4249034" title="AOL Instant Messenger">
AOL Instant Messenger



</doc>
<doc id="4249038" url="https://pl.wikipedia.org/wiki?curid=4249038" title="Galaks złoty">
Galaks złoty

Galaks złoty ("Galaxias maculatus") – gatunek amfidromicznej ryby stynkokształtnej z rodziny galaksowatych (Galaxiidae).
Występowanie.
Szeroko rozpowszechniony w strefie klimatu umiarkowanego półkuli południowej, z wyjątkiem południowej Afryki. W zasięgu jego występowania położone są Nowa Zelandia z wyspami: Północną, Południową, Stewart, Chatham, Australia – od Brisbane, dalej wzdłuż pasma Wielkich Gór Wododziałowych na południe, do Albany w Australii Zachodniej, łącznie z Tasmanią, Wyspą Flindersa, Lord Howe i King w Cieśninie Bassa, Chile od 35°S do 55°S, Argentyna z Ziemią Ognistą i ujściem Río Negro, Falklandy.
Środowisko.
Gatunek amfidromiczny. Występuje zarówno w wodach płynących, jak i stojących. Bytuje na obszarach o niskich wysokościach bezwzględnych (do 230 m n.p.m.), w przybrzeżnych rzekach i jeziorach, z dostępem do morza lub oceanu. Znane są również populacje śródlądowe. Toleruje zasolenie do 50‰.
Morfologia.
Dorosłe osobniki osiągają długość maksymalną 19 cm (według innych źródeł 16 cm), średnia długość wynosi 10 cm. Płetwa brzuszna położona w okolicy połowy długości ciała, z 7 promieniami miękkimi. Płetwy grzbietowe i odbytowa przesunięte w stronę ogona, z odpowiednio 10–12 (10–13) i 15–17 (16–19) promieniami miękkimi. Grzbiet pomarańczowobrązowy z czarnymi plamkami, boki pomarańczowozłote pokryte licznymi czarnymi i czerwonymi plamkami. Płetwy bez plamek, lśniące, lekko złotawe. Pyszczek zaokrąglony.
Cykl życia.
Na okres rozrodu, w czasie przypływu, wpływa w ujścia rzek, składając na żwirowym i kamienistym dnie lub w przybrzeżnej roślinności od kilkuset do kilku tysięcy jaj. Jaja rozwijają się około dwóch tygodni. Młode po wykluciu zabierane są przez odpływ do morza, gdzie następuje okres szybkiego wzrostu. Po około 4–6 miesiącach wracają ławicami do wód słodkich. Tarło nie występuje poza ujściami rzek, stąd też nie można klasyfikować gatunku jako katadromiczny. Populacje śródlądowe z kolei, żeby złożyć jaja płyną w górę rzeki podczas wezbrań, do dopływów źródłowych. Tam składają jaja na zalanych przez wodę trawiastych terenach. Larwy po wykluciu spłukiwane są w dół rzeki do jezior, gdzie rozwijają się w przybrzeżnej roślinności. Wiele osobników ginie po tarle, tylko nieliczne przeżywają kolejny rok.
Odżywianie.
Żywią się małymi owadami wodnymi i lądowymi, a także małymi skorupiakami.
Znaczenie gospodarcze.
Poławiany przybrzeżnie, sieciowo. Ma duże znaczenie dla połowów przemysłowych na półkuli południowej. Poławiane są osobniki młode, jeszcze białe, które po wykluciu przebywają w strefie przybrzeżnej otwartego morza. Galaks ma delikatne i bardzo smaczne mięso. W Nowej Zelandii na szeroką skalę rozwinął się przemysł przetwórstwa rybnego związany z galaksami złotymi. Konserwy były niegdyś eksportowane do wielu krajów na całym świecie, obecnie spożywane są głównie w kraju.
Status.
IUCN uznaje go za gatunek najmniejszej troski (LC, Least Concern) od 2014. Trend populacji nieznany.

</doc>
<doc id="4249039" url="https://pl.wikipedia.org/wiki?curid=4249039" title="Wschodni region statystyczny">
Wschodni region statystyczny

Wschodni region statystyczny (mac. Источен регион) – jeden z ośmiu regionów statystycznych w Macedonii Północnej.
Powierzchnia regionu wynosi 3537 km², liczba ludności według spisu powszechnego z 2002 roku wynosiła 181 858 osób, zaś według szacunków w 2016 roku 176 262 osób.
Region wschodni graniczy z Bułgarią, regionem południowo-wschodnim, wardarskim, skopijskim oraz północno-wschodnim.

</doc>
<doc id="4249040" url="https://pl.wikipedia.org/wiki?curid=4249040" title="Galaxias maculatus">
Galaxias maculatus



</doc>
<doc id="4249043" url="https://pl.wikipedia.org/wiki?curid=4249043" title="Kaitlyn Weaver">
Kaitlyn Weaver

Kaitlyn Elizabeth Weaver (ur. 12 kwietnia 1989 w Houston) – amerykańska łyżwiarka figurowa reprezentująca Kanadę, startująca w parach tanecznych z Andrew Poje. Uczestniczka igrzysk olimpijskich (2014, 2018), wicemistrzyni świata (2014), dwukrotna mistrzyni czterech kontynentów (2010, 2015), zwyciężczyni finału Grand Prix (2014, 2015) oraz 3-krotna mistrzyni Kanady (2015, 2016, 2019).
Życie prywatne.
Weaver ma norweskie, irlandzkie, walijskie i niemieckie korzenie. 22 czerwca 2009 roku otrzymała kanadyjskie obywatelstwo zachowując przy tym obywatelstwo amerykańskie.
Kariera.
W latach 2003–2006 Kaitlyn Weaver reprezentowała Stany Zjednoczone w parze z Charlesem Claveyem. W sierpniu 2006 roku jej partnerem sportowym został Kanadyjczyk Andrew Poje. Weaver przeniosła się do Waterloo w Kanadzie, aby trenować z Andrew pod okiem trenera Paula McIntosha. Następnie przenieśli się do Toronto, gdzie ich głównym trenerem była Shae-Lynn Bourne dzieląc przy tym czas na treningi w Detroit SC z Pasquale Camerlengo i Anżeliką Kryłową.
Od początku wspólnej jazdy Weaver i Poje zdobywali medale mistrzostw Kanady na każdych zawodach mistrzowskich w których brali udział. Od sezonu 2009/2010 zaczęli także stawać na podium zawodów z cyklu Grand Prix. W 2010 roku zdobyli pierwszy tytuł mistrzów czterech kontynentów.
W 2014 roku zadebiutowali na Zimowych Igrzyskach Olimpijskich w Soczi, gdzie zajęli 7. miejsce. Sezon 2013/2014 zakończyli tytułem wicemistrzów świata 2014 w Saitamie.
W kolejnych dwóch sezonach, pod nieobecność utytułowanych rodaków Virtue / Moir, byli niepokonani na zawodach krajowych – zdobywając dwa tytuły mistrzów Kanady oraz na zawodach z cyklu Grand Prix – wygrywając dwa złote medale finału Grand Prix. Na międzynarodowych zawodach mistrzowskich zdobyli drugi tytuł mistrzów czterech kontynentów 2015 i brązowy medal mistrzostw czterech kontynentów rok później oraz brązowy medal mistrzostw świata 2015 w Szanghaju.
Na igrzyskach olimpijskich 2018 w Pjongczangu zajmowali 8. miejsce po tańcu krótkim z notą 74,33 pkt. Za taniec dowolny otrzymali 107,65 pkt, co dało im notę łączną 181,98 pkt i ostatecznie siódme miejsce, co było powtórzeniem wyniku z poprzedniej Olimpiady. Na mistrzostwach świata w Mediolanie pobili swoje wszystkie dotychczasowe rekordy życiowe. Za taniec krótki otrzymali 78,31 pkt, za taniec dowolny 114,04 pkt, co wystarczyło do zdobycia brązowego medalu z rekordem życiowym 192,35 pkt.
W sezonie 2018/2019 Weaver i Poje zrezygnowali z udziału w zawodach Grand Prix i w tym czasie występowali w rewii łyżwiarskiej "Thank You Canada Tour" stworzonej przez Tessę Virtue i Scotta Moira. Po powrocie do zawodów zdobyli mistrzostwo Kanady i wicemistrzostwo czterech kontynentów.
20 czerwca 2019 ogłosili, że przerywają karierę na czas nieokreślony.
Programy.
Kaitlyn Weaver / Andrew Poje
Kaitlyn Weaver / Charles Clavey
Rekordy życiowe.
Kaitlyn Weaver / Andrew Poje

</doc>
<doc id="4249045" url="https://pl.wikipedia.org/wiki?curid=4249045" title="Południowo-wschodni region statystyczny">
Południowo-wschodni region statystyczny

Wschodni region statystyczny (mac. Југоисточен регион) – jeden z ośmiu regionów statystycznych w Macedonii Północnej.
Powierzchnia regionu wynosi 2739 km², liczba ludności według spisu powszechnego z 2002 roku wynosiła 171 416 osób, zaś według szacunków w 2016 roku 173 545 osób.
Region południowo-wschodni graniczy z Grecją, Bułgarią, regionem wschodnim oraz wardarskim.

</doc>
<doc id="4249062" url="https://pl.wikipedia.org/wiki?curid=4249062" title="NXT North American Championship">
NXT North American Championship

NXT North American Championship – tytuł mistrzowski profesjonalnego wrestlingu stworzony i promowany przez federację WWE w rozwojowym brandzie NXT. Tytuł został zaprezentowany 7 marca 2018 podczas nagrań przyszłych odcinków tygodniówki "NXT". Jest to drugorzędny tytuł dla zawodników brandu NXT.
Mistrzostwo zostało zaprezentowane 7 marca 2018 podczas nagrań odcinków "NXT". Generalny menadżer brandu William Regal ogłosił, że na gali odbędzie się ladder match wyłaniający inauguracyjnego mistrza. Tej samej nocy ogłoszono jako uczestników starcia EC3, Killiana Daina, Adama Cole'a, Ricocheta, Larsa Sullivana i Velveteen Dreama. Pojedynek i tytuł wygrał Adam Cole.
Wygląd pasa mistrzowskiego.
Pas mistrzowski został po raz pierwszy zaprezentowany przez Triple H’a 3 kwietnia 2018. Wyposażony w trzy złote płytki na grubym brązowym skórzanym pasku, zaokrąglona środkowa płyta zawiera globus, który pokazuje tylko kontynent Ameryki Północnej. Baner nad kulą ziemską brzmi „North American”, a nad banerem logo NXT. Dolny baner na dole kuli zawiera napis „Champion”. W tym, co stało się charakterystyczną cechą pasów mistrzowskich WWE, dwie boczne płyty mają zdejmowaną część środkową, którą można spersonalizować za pomocą logo mistrza; domyślne płyty boczne posiadają pionowe logo NXT na globusie. Był to pierwszy drugorzędny tytuł WWE, który zawierał konfigurowalne płyty boczne. Były to jedyne mistrzostwa NXT, które miały logo NXT na domyślnych płytach bocznych do czasu wprowadzenia NXT Women’s Tag Team Championship w 2021 roku; inne mistrzostwa NXT posiadają logo WWE.
Panowania.
Na stan z dnia było 13 mistrzów, 16 panowań i 2 wakaty. Pierwszym mistrzem był Adam Cole, który wygrał pojedynek na . Najdłuższe pojedyncze panowanie wynosi 231 dni (209 dni wg WWE) i należy do Velveteen Dream, a pierwsze panowanie Johnny’ego Gargano jest najkrótsze i wynosi 4 dni (25 dni wg WWE, ale nadal najkrótsze). Gargano jest również rekordzistą pod względem liczby panowań – 3. Najstarszym mistrzem jest Damian Priest, który wygrał tytuł w wieku 38 lat, a najmłodszym Velveteen Dream, który wygrał tytuł kiedy miał 23 lata.
Obecnym mistrzem jest Wes Lee, który jest w swoim pierwszym panowaniu. Pokonał Carmelo Hayesa, Oro Mensaha, Vona Wagnera i Nathana Frazera w Ladder matchu o zwakowany tytuł na Halloween Havoc, 22 października 2022.
Połączone panowania.
Na stan 

</doc>
<doc id="4249065" url="https://pl.wikipedia.org/wiki?curid=4249065" title="Andrew Poje">
Andrew Poje

Andrew Poje (ur. 25 lutego 1987 w Kitchener) – kanadyjski łyżwiarz figurowy, startujący w parach tanecznych z Kaitlyn Weaver. Uczestnik igrzysk olimpijskich (2014, 2018), wicemistrz świata (2014), dwukrotny mistrz czterech kontynentów (2010, 2015), zwycięzca finału Grand Prix (2014, 2015) oraz 3-krotny mistrz Kanady (2015, 2016, 2019).
Życie prywatne.
Poje ma pochodzenie słowackie ze strony matki, która pochodzi z Bratysławy oraz słoweńskie. Jego babcią cioteczną była czechosłowacka łyżwiarka i trenerka Agnesa Wlachovská.
Kariera.
W sierpniu 2006 roku jego partnerką sportową została Amerykanka Kaitlyn Weaver. Weaver przeniosła się do Waterloo w Kanadzie, aby trenować z Andrew pod okiem trenera Paula McIntosha. Następnie przenieśli się do Toronto, gdzie ich głównym trenerem była Shae-Lynn Bourne dzieląc przy tym czas na treningi w Detroit SC z Pasquale Camerlengo i Anżeliką Kryłową. W 2009 roku Weaver otrzymała kanadyjskie obywatelstwo co umożliwiało im walkę o miejsce na igrzyskach.
Od początku wspólnej jazdy Weaver i Poje zdobywali medale mistrzostw Kanady na każdych zawodach mistrzowskich w których brali udział. Od sezonu 2009/2010 zaczęli także stawać na podium zawodów z cyklu Grand Prix. W 2010 roku zdobyli pierwszy tytuł mistrzów czterech kontynentów.
W 2014 roku zadebiutowali na Zimowych Igrzyskach Olimpijskich w Soczi, gdzie zajęli 7. miejsce. Sezon 2013/2014 zakończyli tytułem wicemistrzów świata 2014 w Saitamie. 
W kolejnych dwóch sezonach, pod nieobecność utytułowanych rodaków Virtue / Moir, byli niepokonani na zawodach krajowych – zdobywając dwa tytuły mistrzów Kanady oraz na zawodach z cyklu Grand Prix – wygrywając dwa złote medale finału Grand Prix. Na międzynarodowych zawodach mistrzowskich zdobyli drugi tytuł mistrzów czterech kontynentów 2015 i brązowy medal mistrzostw czterech kontynentów rok później oraz brązowy medal mistrzostw świata 2015 w Szanghaju.
Na igrzyskach olimpijskich 2018 w Pjongczangu zajmowali 8. miejsce po tańcu krótkim z notą 74,33 pkt. Za taniec dowolny otrzymali 107,65 pkt, co dało im notę łączną 181,98 pkt i ostatecznie siódme miejsce, co było powtórzeniem wyniku z poprzedniej Olimpiady. Na mistrzostwach świata w Mediolanie pobili swoje wszystkie dotychczasowe rekordy życiowe. Za taniec krótki otrzymali 78,31 pkt, za taniec dowolny 114,04 pkt, co wystarczyło do zdobycia brązowego medalu z rekordem życiowym 192,35 pkt.
W sezonie 2018/2019 Weaver i Poje zrezygnowali z udziału w zawodach Grand Prix i w tym czasie występowali w rewii łyżwiarskiej "Thank You Canada Tour" stworzonej przez Tessę Virtue i Scotta Moira. Po powrocie do zawodów zdobyli mistrzostwo Kanady i wicemistrzostwo czterech kontynentów.
20 czerwca 2019 ogłosili, że przerywają karierę na czas nieokreślony.

</doc>
<doc id="4249068" url="https://pl.wikipedia.org/wiki?curid=4249068" title="Nistru Tyraspol">
Nistru Tyraspol



</doc>
<doc id="4249085" url="https://pl.wikipedia.org/wiki?curid=4249085" title="Baoguang si">
Baoguang si

Baoguang si (chiń. 宝光寺; pinyin: Bǎogūangsì; pol. Klasztor Drogocennego Światła) – chiński klasztor buddyjski związany ze szkołą chan.
Historia klasztoru.
Uważa się, że klasztor powstał w czasie panowania Wschodniej dynastii Han, około 1900 lat temu, pomiędzy 25 a 220 r. Obecnie znajduje się ok. 20 km na północ od Chengdu, w dzielnicy Xindu i zajmuje powierzchnię 10 ha (100000 m²), przy czym same budynki zajmują około 30000 m². Jest jednym z czterech wielkich klasztorów położonych blisko rzeki Jangcy. Nosił nazwę Dashi si. Aktualna nazwa klasztoru pochodzi z ok. 880 r. Została nadana przez cesarza Xizonga, który przebywał w tym klasztorze, gdy uciekł przed rebelią Huang Chao z Chang’anu i zatrzymał się w tym klasztorze. Cesarz podobno zobaczył "święte światło" bijące ze szczytu pagody. Jednak według tekstu na steli odkrytej w klasztorze w roku 1996 wynika, że zmiana nazwy klasztoru na Baoguang nastąpiła w 741 r., a więc przypisywanie zmiany nazwy cesarzowi może należeć po prostu do legendy.
W pierwszym okresie istnienia klasztor ten nie był zbyt znany. Po raz pierwszy wspomina się o nim w tekstach z okresu panowania dynastii Tang.
Baoguang si był kilkakrotnie odnawiany, niszczony i odbudowywany. Gdy cesarz przebywał w nim w 880 r. klasztor został odnowiony i rozbudowany. Po raz pierwszy został zniszczony w 1200 r. Został odbudowany na początku okresu Ming. Potem został odnowiony - prace były sponsorowane przez Yanga Tinghe and Yanga Shengyana. Pod koniec panowania Mingów i na początku panowania Qingów został spalony. Po raz kolejny został odbudowany w 1670 r. przez 35 mistrza chan szkoły linji nazwiskiem Yinmi. Za cesarzy Kangxi (pan. 1661-1722) i Guangxu (pan. 1875-1908) z dynastii Qing został całkowicie odnowiony. Został wtedy zaliczony do czterech najświetniejszych klasztorów w Chengdu (obok Wenshu yuan, Shaojue si i Caotang si) oraz do czterech wielkich klasztorów rzeki Jangcy (obok Wenshu yuan w Chengdu, Jinshan si w Zhenjiang i Gaowen si w Yangzhou.
W 1109 r. 11 mistrz chan w linii szkoły linji wygłosił mowę, której podobno słuchały tysiące ludzi.
16 sierpnia 1956 r. klasztor znalazł się w pierwszej grupie Dziedzictwa Historycznej i Rewolucyjnej Kultury Syczuanu. 7 lipca 1980 ponownie znalazł się tej liście, a 25 czerwca 2001 został już potraktowany jako główny obiekt dziedzictwa Syczuanu.
Obiekty klasztoru.
Cały kompleks został wybudowany z drewna i kamieni wzdłuż typowej osi południe-północ. Klasztor ma 16 dziedzińców, 5 głównych budynków oraz kilka innych, pagodę, wieżę dzwonu i wieżę bębna. Przy centralnej osi klasztoru znajduje się mur ("zhaobi") ze znakiem "fu" (szczęście), następnie brama klasztoru, pawilon Maitreji, pawilon Niebiańskich Królów (Obrońców), pagoda śarir, budynek Siedmiu Buddów, pawilon sutr i wzgórze Zixia. Po obu stronach znajdują się: wieża dzwonu i wieża bębna, budynek Arhatów, budynek dla gości, refektarz, budynek medytacji i kilka innych. W wielu świątyniach znajduje się ponad 400 kamiennych filarów.
Adres klasztoru.
81 Baoguang Jie, Xindu District, Chengdu

</doc>
<doc id="4249100" url="https://pl.wikipedia.org/wiki?curid=4249100" title="Eternal Fear">
Eternal Fear

Eternal Fear – projekt solowy prezentujący muzykę instrumentalną z gatunku dark ambient, założony zimą 1994 roku w Oławie. Został powołany do życia przez Bartosza Źrebca, który w tamtym okresie używał pseudonimu Nerthon. Zostały zarejestrowane dwa dema zatytułowane "Ancient Woods". oraz "Pagan Souls Of Ryczyn...Zvantevith", które ukazały się w 1995 roku wydane przez lokalną wytwórnie Warhagan Records. Kilka kopii dostało się za granicę między innymi do Niemiec i Czech, ale w większości przypadków trafiały do słuchacza metodą kopiowania i rozsyłania drogą pocztową na terenie całego kraju. Nerthon zawiesza działalność projektu pod koniec 1995 roku. W 2017 roku nakładem francuskiej wytwórni muzycznej Obscure Dungeon Records ukazały się wznowione wersje obu taśm
 . W maju 2018 na temat projektu muzycznego ukazał się dokument pod tytułem Inspekcja.

</doc>
<doc id="4249105" url="https://pl.wikipedia.org/wiki?curid=4249105" title="Checkmate!">
Checkmate!

Checkmate! – kompilacja japońskiej piosenkarki Namie Amuro. Została wydana 27 kwietnia 2011 r., w wersji CD i CD+DVD. Album zawiera piosenki Namie, które nagrała z innymi muzykami w latach 2003-2011, a także cztery nowe utwory stworzone we współpracy z innymi artystami.
Album miał zostać pierwotnie wydany 23 marca 2011 r., jednak ukazał się około miesiąc później z powodu trzęsienia ziemi i tsunami w 2011 roku.
Lista utworów.
CD
DVD
Oricon.
Pozycje w rankingach.
Album "CHECKMATE!" zdobył pierwsze miejsce w cotygodniowym rankingu Oriconu. Sprzedano 484 336 egzemplarzy w 2011 roku; Checkmate był szóstym najpopularniejszym albumem roku.

</doc>
<doc id="4249129" url="https://pl.wikipedia.org/wiki?curid=4249129" title="Google Chrome OS">
Google Chrome OS



</doc>
<doc id="4249133" url="https://pl.wikipedia.org/wiki?curid=4249133" title="Tadeusz Cynkin">
Tadeusz Cynkin

Tadeusz Kazimierz Cynkin (ur. 25 kwietnia 1920 w Radomiu, zm. 10 listopada 2014 w Szwecji) – polski żołnierz zawodowy w stopniu pułkownika, lotnik, przedsiębiorca i polityk, poseł na Sejm PRL II kadencji.
Życiorys.
Syn Napoleona i Heleny, uzyskał wykształcenie średnie. We wrześniu 1939 roku wstąpił ochotniczo do oddziałów obrony Lwowa. Po wkroczeniu Armii Czerwonej, zgodnie z otrzymanym rozkazem, zakopał dużą ilość broni. Na skutek donosu agenta Ludowego Komisariatu Spraw Wewnętrznych (NKWD) został aresztowany i osadzony w więzieniu na Zamarstynowie. Od stycznia 1940 roku przebywał w jednej celi z Władysławem Broniewskim. Nawiązali przyjazne stosunki, Broniewski napisał poświęcony Cynkinowi wiersz „Kasztan” umieszczonego w wydaniach krajowych dopiero po roku 1989 w tomiku „Bagnet na broń”.
Po przejściu ciężkiego śledztwa, 30 marca 1940 roku, Tadeusz Cynkin został skazany przez Sąd Ludowy na półtora roku więzienia. Karę odbywał we Lwowie, Kijowie, Czernihowie oraz Połtawie. Po wybuchu wojny radziecko-niemieckiej zostaje wcielony do batalionu pracy. W strefie przyfrontowej wykonywał umocnienia wojskowe pod Charkowem i Stalingradem, często w ekstremalnie trudnych warunkach. Po utworzeniu w roku 1941 w Związku Radzieckim Armii Polskiej, zgłosił się do niej niezwłocznie. Parokrotne aresztowanie i przetrzymywanie uniemożliwiło wstąpienie do Armii Andersa. W 1943 zgłosił się jako ochotnik do 1 Dywizji im. Tadeusza Kościuszki. Po ukończeniu 2-miesięcznej szkoły oficerskiej przeszedł z 1 DP cały jej bojowy szlak jako dowódca kompanii oraz batalionu. Po wojnie, jako doświadczony oficer frontowy, szkolony w Centrum Wyszkolenia Piechoty, szybko awansował. Dowodził pułkiem, dywizją i korpusem. Zdegradowany wskutek interwencji organów informacji, przez które był rozpracowywany od 1950. Był kierownikiem studium wojskowego przy Uniwersytecie Jagiellońskim i przy Uniwersytecie Marii Curie-Skłodowskiej w Lublinie. Odwilż gomułkowską spędził w Krakowie. Zdobywszy zaufanie studentów zdołał udaremnić w wiecu pod AGH groźną prowokację.
W 1957 wybrany na posła na Sejm PRL II kadencji z okręgu Kraków jako członek Polskiej Zjednoczonej Partii Robotniczej, w parlamencie pracował w komisjach Obrony Narodowej oraz Wymiaru Sprawiedliwości. Był pilotem, w czasie trwania kadencji został wysłany przez Ministerstwo Obrony Narodowej na studia na Akademii Wojskowej im. Michaiła Frunzego.
Po odwołaniu z Akademii, z braku dowodów na wrogą działalność, został aresztowany i uwięziony pod pozorem innej sprawy. Po odbyciu kary, pozbawiony środków do życia, emigruje w roku 1971 do Szwecji. Tam założył i rozwinął przedsiębiorstwo w branży tłumaczeniowej. W 2002 przywrócono mu stopień wojskowy.

</doc>
<doc id="4249192" url="https://pl.wikipedia.org/wiki?curid=4249192" title="Litewski Komitet Olimpijski">
Litewski Komitet Olimpijski



</doc>
<doc id="4249194" url="https://pl.wikipedia.org/wiki?curid=4249194" title="Kazimiera Strolienė">
Kazimiera Strolienė

Kazimiera Strolienė, z domu Žadvydaitė (ur. 26 maja 1960 w Šeiriai w rejonie możejskim) – litewska biegaczka narciarska i biathlonistka, trzykrotna olimpijka (1992, 1994, 1998), multimedalistka mistrzostw Litwy w biegach narciarskich i biathlonie, działaczka sportowa, trenerka.
Zadebiutowała w igrzyskach olimpijskich w 1992 roku, podczas igrzysk w Albertville. Wystąpiła wówczas w dwóch konkurencjach biathlonowych – w sprincie była 27., a w biegu na 15 km uplasowała się jedno miejsce niżej. Były to jej najlepsze wyniki uzyskane na igrzyskach olimpijskich. Startowała także w biathlonie na igrzyskach w Lillehammer i zajęła 48. miejsce w sprincie i 62. w biegu na 15 km. Podczas kolejnych igrzysk, w 1998 roku w Nagano, uczestniczyła w biegach narciarskich – w biegu na 30 km zajęła 55. miejsce, w biegu na 15 km była 64., w biegu łączonym 68. oraz 76. w biegu na 5 km.
W sezonach 1991/1992, 1992/1993 i 1993/1994 uczestniczyła w zawodach Pucharu Świata w biathlonie. Jej najlepszym rezultatem w zawodach tej rangi było 13. miejsce w sprincie w Nowosybirsku w 1992 roku. Tam również osiągnęła najlepszy rezultat w biegu indywidualnym, plasując się na 25. miejscu.
W 1993 roku zajęła 59. miejsce w sprincie i biegu indywidualnym na wojskowych mistrzostwach świata w Borowcu. W 1994 roku była 16. w sprincie i 27. w biegu na 15 km podczas mistrzostw Europy w Kontiolahti.
Jej trenerami byli kolejno: J. Žiaukra (1974–1978), B. Skernevičienė i J. Skernevičius (1979–1982), V. Gineitas (1982–1989), V. Repšys (1991–1992).
29-krotnie została mistrzynią Litwy w biegach narciarskich: siedmiokrotnie w biegu na 5 km (1983, 1984, 1991, 1993, 1996, 1997, 1998), ośmiokrotnie w biegu na 10 km (1984, 1985, 1988, 1991, 1992, 1993, 1996, 1997), trzykrotnie w biegu na 20 km (1981, 1983, 1984), dwukrotnie w biegu na 25 km (1987, 1997), pięciokrotnie w sztafecie 4 × 5 km (1981, 1982, 1983, 1984, 1985) i czterokrotnie w sztafecie 3 × 5 km (1992, 1993, 1996, 2000). W 1993 roku została również mistrzynią Litwy w biathlonie w biegach na 7,5 i 15 km.
Jest członkinią Litewskiego Narodowego Komitetu Olimpijskiego i Litewskiego Związku Narciarskiego. Jest również trenerką narciarstwa. Pełniła rolę trenera olimpijskiej reprezentacji Litwy podczas igrzysk w Vancouver, Soczi i Pjongczangu.

</doc>
<doc id="4249195" url="https://pl.wikipedia.org/wiki?curid=4249195" title="Kazimiera Stroliene">
Kazimiera Stroliene



</doc>
<doc id="4249196" url="https://pl.wikipedia.org/wiki?curid=4249196" title="Kazimiera Žadvydaitė">
Kazimiera Žadvydaitė



</doc>
<doc id="4249216" url="https://pl.wikipedia.org/wiki?curid=4249216" title="Gimpson">
Gimpson



</doc>
<doc id="4249236" url="https://pl.wikipedia.org/wiki?curid=4249236" title="Achema">
Achema

Achema A.B. – litewskie przedsiębiorstwo działające w branży chemicznej, specjalizujące się w produkcji nawozów sztucznych.
Historia.
Budowę zakładu produkującego nawozy azotowe zlokalizowanego w Janowie, na terenie Litewskiej Socjalistycznej Republiki Radzieckiej rozpoczęto w 1962 roku. Przedsiębiorstwo nosiło wówczas nazwę "Azotas". Pierwszą instalację (A-1), produkującą wodę amoniakalną uruchomiona w 1965 roku. W 1968 roku uruchomiono wytwórnię metanolu.
W 1971 roku uruchomiono kolejną jednostkę produkcji wody amoniakalnej (A-2), a także dwie instalacje wytwarzające mocznik. W 1972 roku rozpoczęto produkcję kwasu azotowego, co pozwoliło wydłużyć łańcuch produktowy o azotan amonu, który zaczęto wytwarzać w 1973 roku. W tym samym roku uruchomiono linię produkcyjną żywic mocznikowo-formaldehydowych oraz dyspersji poli(octanu winylu). W latach 70. XX wieku uruchomiono kolejne instalacje produkujące kwas azotowy i amoniak, a także wytwórnię formaliny (1979). W 1987 roku rozpoczęto produkcję ciekłych nawozów NPK.
W 1994 roku, po uzyskaniu niepodległości przez Litwę, przedsiębiorstwo zostało sprywatyzowane i przekształcone w spółkę akcyjną ( "akcinė bendrovė") o nazwie Achema A.B.
W 1995 ofertę spółki poszerzono o roztwór saletrzano-mocznikowy ("urea-ammonium nitrate (UAN)"), w 1999 o roztwór siarczanu glinu, a w 2003 o azotan amonowo-wapniowy. W 2007 roku uruchomiono instalacje produkujące ciekły dwutlenek węgla, a także AdBlue. W 2008 roku rozpoczęto produkcję żywic melaminowych.
Zakład zasilany jest energią wytwarzaną m.in. przez dwie elektrociepłownie kogeneracyjne, uruchomione w 2003 i 2011 roku.
Produkty.
Zdolności produkcyjne instalacji Achemy
Wyciek amoniaku (1989).
20 marca 1989 na terenie zakładu doszło do poważnego wypadku. W 10-tonowym zbiorniku magazynowym ciekłego amoniaku doszło do gwałtownego wzrostu ciśnienia, które zniszczyło zbiornik i spowodowało uwolnienie blisko 7,5 tony tej substancji. Amoniak utworzył 70-centymetrową warstwę na powierzchni ziemi, a następnie gwałtownie odparował i uległ samozapłonowi, powodując pożar wszystkich obiektów w sąsiedztwie, w tym zbiorników zawierających 15 tys. ton. nawozów NPK 11-11-11. Opary amoniaku i produkty rozkładu nawozów azotowych utworzyły chmurę, która skaziła obszar o powierzchni ok. 400 km². W wypadku oraz w trakcie akcji ratowniczej zginęło 7 osób, a 57 zostało rannych. Z obszaru Janowa i okolic ewakuowano ok. 32 tys. osób.
Prywatyzacja polskiego przemysłu chemicznego.
Achema kilkakrotnie wyrażała zainteresowanie udziałem w prywatyzacji spółek polskiego przemysłu chemicznego. W 2009 roku była na tzw. krótkiej liście firm, które złożyły oferty na zakup Ciechu, Zakładów Azotowych w Tarnowie-Mościcach oraz Zakładów Azotowych w Kędzierzynie. W 2010 roku Achema była wymianiana wśród kandydatów zainteresowanych nabyciem spółki Anwil od PKN Orlen.

</doc>
<doc id="4249245" url="https://pl.wikipedia.org/wiki?curid=4249245" title="Dziad borowy">
Dziad borowy



</doc>
<doc id="4249258" url="https://pl.wikipedia.org/wiki?curid=4249258" title="Rajd Wielkiej Brytanii 1976">
Rajd Wielkiej Brytanii 1976

Rajd Wielkiej Brytanii 1976 ("25. Lombard RAC Rally") – 25 Rajd Wielkiej Brytanii rozgrywany w Wielkiej Brytanii w dniach 27-30 listopada. Była to dziesiąta runda Rajdowych Mistrzostw Świata w roku 1976. Rajd został rozegrany na nawierzchni szutrowej. Bazą rajdu było miasto Bath.

</doc>
<doc id="4249276" url="https://pl.wikipedia.org/wiki?curid=4249276" title="Pieśni wołczebne">
Pieśni wołczebne

Pieśni wołczebne – białoruskie pieśni śpiewane podczas Świąt Wielkanocnych.
Pieśni wykonywane były podczas obrzędu nazywanego wołoczebne, polegającego na chodzeniu w czasie Wielkanocy od domu do domu, składaniu życzeń i przyjmowaniu darów. Rozwinęły się po powstaniu w I Rzeczypospolitej Kościoła unickiego. Do połowy XIX wieku wykonywane były głównie przez dorosłych mężczyzn i starszych chłopców, później obrzęd przejęli młodsi chłopcy oraz dziewczęta. Tematyka pieśni była różnorodna – znajdowały się wśród nich życzenia składane gospodarzowi, wyliczenia prac wiejskich powiązanych ze świętami i patronami, pieśni adresowane do dziewczyn i rzadziej do chłopców.

</doc>
<doc id="4249278" url="https://pl.wikipedia.org/wiki?curid=4249278" title="Samuel Formankowicz">
Samuel Formankowicz

Samuel Formankowicz (ur. 1626 w Krakowie, zm. 6 października 1692 tamże) – rektor Akademii Krakowskiej, kanonik krakowski, protonotariusz apostolski.
Życiorys.
Był synem krakowskiego kupca i ławnika Kaspra Formankowicza i jego żony Katarzyny z Mączków, pochodzącej z Biecza córki tamtejszego rajcy Stanisława Mączki. Studiował na Wydziale Filozoficznym Akademii Krakowskiej, gdzie w 1645 został bakałarzem. Tytuł magistra sztuk wyzwolonych i doktora filozofii otrzymał 22 marca 1646. W 1648 wyjechał na studia do Paryża, gdzie uzyskał doktorat obojga praw i Rzymu, gdzie przyjął święcenia kapłańskie. Do Krakowa powrócił przypuszczalnie w 1652 zostając kanonikiem, a następnie kustoszem kolegiaty Wszystkich Świętych w Krakowie. W 1653 roku wyjechał do Poznania, gdzie był rektorem Kolegium Lubrańskiego. W czasie najazdu szwedzkiego opuścił Poznań wracając do Krakowa. 10 czerwca 1656 wszedł w skład delegacji pod przewodnictwem rektora Adama Rosczewica, która sprzeciwiła się szwedzkim żądaniom złożenia przez profesorów uniwersyteckich przysięgi na wierność królowi Karolowi Gustawowi. W okupowanym mieście pilnował majątku uniwersyteckiego. 12 grudnia 1680 nostryfikował dyplom doktora praw po przeprowadzeniu dysputy na temat władzy kapituły sede vacante. Jak podaje Henryk Barycz podstępne wydostanie prowizji papieskiej na probostwo akademickie w Przemykowie naraziło go w listopadzie 1673 na konflikt z Uniwersytetem, który ogłosił go infamisem i wykluczył ze swego grona. Pogodziwszy się z Akademią, nie tylko utrzymał się na probostwie, ale z czasem doczekał się wyboru na rektora (od półrocza letniego 1686 do letniego 1687 roku włącznie). Był altarystą kościoła Mariackiego, prebendarzem w kościele św. Marii Magdaleny, a także kanonikiem katedry krakowskiej.

</doc>
<doc id="4249287" url="https://pl.wikipedia.org/wiki?curid=4249287" title="Cronartium">
Cronartium

Cronartium Fr. – rodzaj grzybów z rzędu rdzowców ("Pucciniales"). Pasożytnicze grzyby mikroskopijne, u porażonych roślin wywołujące choroby zwane rdzami. W Polsce wywołują rdzę kory sosny i rdzę wejmutkowo-porzeczkową.
Charakterystyka.
Rodzaj "Cronartia" liczy ponad 30 gatunków. W Polsce występują 2 gatunki. Są to pasożyty dwudomowe, pełnocyklowe, których cykl życiowy odbywa się na dwóch gatunkach roślin. Spermacja i ecja powstają na sosnach ("Pinus"), uredia i telia na różnych gatunkach roślin dwuliściennych. Porażenie sosen jest trwałe. Ecja rozwijają się dopiero po kilku latach od infekcji.

</doc>
<doc id="4249340" url="https://pl.wikipedia.org/wiki?curid=4249340" title="Jaakko Pakkasvirta">
Jaakko Pakkasvirta

Jaakko Pakkasvirta (ur. 28 listopada 1934 w Simpele, zm. 24 marca 2018 w Vantaa) – fiński reżyser i scenarzysta filmowy. 
W latach 1958-2000 wyreżyserował ponad 30 filmów. Jego film "Dom na Boże Narodzenie" z 1975 r. ukazał się na 9. Moskiewskim Międzynarodowym Festiwalu Filmowym. Jego film "Poeta i Muza" z 1978 r. ukazał się na 11. Moskiewskim Międzynarodowym Festiwalu Filmowym.

</doc>
<doc id="4249362" url="https://pl.wikipedia.org/wiki?curid=4249362" title="James Bagian">
James Bagian

James Bagian (ur. 22 lutego 1952 w Filadelfii) – amerykański inżynier, lekarz i astronauta ormiańskiego pochodzenia.
Życiorys.
W 1969 ukończył szkołę w Filadelfii, a w 1973 inżynierię mechaniczną na Drexel University, w 1977 uzyskał doktorat z medycyny na Thomas Jefferson University. Pracował jako inżynier mechaniczny w kompanii w Bristolu (Pensylwania) i w U.S. Naval Air Test Center w Patuxent River w stanie Maryland, po ukończeniu w 1977 studiów medycznych został chirurgiem w Danville w Pensylwanii, a później chirurgiem lotniczym i oficerem służby medycznej w Centrum Lotów Kosmicznych imienia Lyndona B. Johnsona. Zajmował się również skokami spadochronowymi oraz pilotowaniem helikopterów i samolotów. Ma wylatane ponad 1500 godzin. 19 maja 1980 został wybrany przez NASA kandydatem na astronautę, później przechodził szkolenie na specjalistę misji. Był koordynatorem podczas przygotowywania lotów, odpowiadał m.in. za planowanie, ładunek i ekwipunek. Od 13 do 18 marca 1989 był specjalistą misji STS-29, trwającej 4 dni, 23 godziny i 39 minut; start nastąpił z Centrum Kosmicznego im. Johna F. Kennedy’ego na Florydzie, a lądowanie w Edwards Air Force Base w Kalifornii. Umieszczono na orbicie satelitę telekomunikacyjnego TDRS-4. Od 5 do 14 czerwca 1991 brał udział w misji STS-40, trwającej 9 dni, 2 godziny i 14 minut. Prowadzono eksperymenty medyczne i biologiczne na pokładzie laboratorium Spacelab SLS-1 (Space Life Sciences).
Łączny czas misji z jego udziałem wyniósł 14 dni, godzinę i 53 minuty. W sierpniu 1995 opuścił NASA.

</doc>
<doc id="4249364" url="https://pl.wikipedia.org/wiki?curid=4249364" title="Unia Scrantońska">
Unia Scrantońska

Unia Scrantońska (en. "Union of Scranton") – związek starokatolicki, którego biskupi są sygnatariuszami Deklaracji Scrantońskiej. Unię tworzą wspólnoty starokatolickie pozostające w pełnej komunii z Polskim Narodowym Kościołem Katolickim.
Historia.
Formowanie się Unii Scrantońskiej sięga początku XXI wieku, a ma bezpośredni związek z transformacją obyczajów kościelnych w łonie Unii Utrechckiej na przełomie XX i XXI wieku.
20 listopada 2003 roku Polski Narodowy Kościół Katolicki zadecydował o wystąpieniu z Unii Utrechckiej Kościołów Starokatolickich w sprzeciwie wobec zmian zachodzących w europejskich Kościołach starokatolickich, a dotyczących dopuszczenia do kapłaństwa kobiet i błogosławienia przez duchownych związków par homoseksualnych. Formalne wykluczenie PNKK z Unii podczas obrad Międzynarodowej Konferencji Biskupów Starokatolickich w Pradze pociągnęło za sobą dalsze kroki separatystyczne. 
W 2006 roku na XXII Synodzie PNKK powołana została komisja mająca na celu przygotowanie nowej deklaracji wiary - Deklaracji Scrantońskiej, a stanowiącej fundament dla tradycyjnej doktryny starokatolickiej, której strażnikami byliby biskupi Polskiego Narodowego Kościoła Katolickiego. Podstawą przygotowanego dokumentu stała się treść Deklaracji Utrechckiej z 1889 roku. 
W 2008 roku biskupi PNKK sygnowali Deklarację Scrantońską, którą zaakceptowała kościelna komisja doktrynalna PNKK (2009), następnie konferencja kapłańska PNKK (2009), a ostatecznie XXIII Synod PNKK (2010).
Unia Scrantońska jako związek Kościołów została zawiązana formalnie 26 lipca 2011 roku, gdy sygnatariuszem Deklaracji Scrantońskiej został biskup Roald Flemestad z Nordyckiego Kościoła Katolickiego i po raz pierwszy zebrała się jej Międzynarodowa Konferencja Biskupów.

</doc>
<doc id="4249375" url="https://pl.wikipedia.org/wiki?curid=4249375" title="John-David Bartoe">
John-David Bartoe

John-David Francis Bartoe (ur. 17 listopada 1944 w Abington w Pensylwanii) – amerykański astrofizyk i astronauta.
Życiorys.
W 1966 ukończył studia na Lehigh University, w 1974 został magistrem fizyki na Georgetown University, a w 1975 uzyskał tam doktorat z fizyki. Pracował jako astrofizyk w Naval Research Laboratory w Waszyngtonie, a 1990-1994 jako dyrektor operacji i utylizacji w Biurze Stacji Kosmicznej Kwatery Głównej NASA. Obecnie pracuje jako menedżer ds. Międzynarodowej Stacji Kosmicznej w należącym do NASA Centrum Lotów Kosmicznych imienia Lyndona B. Johnsona. Opublikował ponad 60 artykułów na temat obserwacji i instrumentacji obserwacji solarnych. 9 sierpnia 1978 został wybrany przez NASA kandydatem na astronautę, później przechodził szkolenie na specjalistę ładunku. Od 29 lipca do 9 sierpnia 1985 brał udział w misji STS-51-F, trwającej 7 dni, 22 godziny i 45 minut; prowadzono wówczas obserwacje astronomiczne i astrofizyczne w laboratorium Spacelab-2.

</doc>
<doc id="4249399" url="https://pl.wikipedia.org/wiki?curid=4249399" title="Paracoccus yeeii">
Paracoccus yeeii



</doc>
<doc id="4249403" url="https://pl.wikipedia.org/wiki?curid=4249403" title="Chief information officer">
Chief information officer



</doc>
<doc id="4249407" url="https://pl.wikipedia.org/wiki?curid=4249407" title="Irauregi (stacja kolejowa)">
Irauregi (stacja kolejowa)

Irauregi (bas.: "Irauregiko geltokia") – stacja kolejowa w Alonsotegi, w prowincji Vizcaya we wspólnocie autonomicznej Kraj Basków, w Hiszpanii. 
Jest obsługiwana przez pociągi wąskotorowe FEVE.

</doc>
<doc id="4249409" url="https://pl.wikipedia.org/wiki?curid=4249409" title="II liga mołdawska w piłce nożnej mężczyzn">
II liga mołdawska w piłce nożnej mężczyzn



</doc>
<doc id="4249410" url="https://pl.wikipedia.org/wiki?curid=4249410" title="I liga mołdawska w piłce nożnej mężczyzn">
I liga mołdawska w piłce nożnej mężczyzn



</doc>
<doc id="4249429" url="https://pl.wikipedia.org/wiki?curid=4249429" title="Zwodziciel z Sewilli i kamienny gość">
Zwodziciel z Sewilli i kamienny gość

Zwodziciel z Sewilli i kamienny gość (hiszp. "El burlador de Sevilla y convidado de piedra") – dramat Tirsa de Moliny o don Juanie.
Geneza utworu.
W 1621 roku Tirso de Molina opublikował w Madrycie "Los cigarrales de Toledo" ("Ogrody Toledo") zbiór nowel, poezji lirycznej oraz trzech sztuk teatralnych. Zbiór ten doprowadził do wydania przez Juntę de Reformación (Radę ds. Naprawy Obyczajów) w dniu 6 marca 1625 roku dekretu potępiającego twórczość teatralną Tirsa, za "skandal jaki wywołuje swoimi sztukami teatralnymi, pisanymi w świeckim stylu, które stanowią zachętę do niecnych czynów i szerzą zły przykład". Dekret skazał dramatopisarza na wypędzenie do któregoś z najodleglejszych klasztorów i zakaz pisania świeckich wierszy.
Wiosną 1625 roku Tirso wyjechał do Sewilli. Tu w następnych latach powstał prawdopodobnie "Zwodziciel z Sewilli", który, jako sztuka religijna, nie podlegał zakazowi. Sztuka została wydana drukiem w 1630 roku w Barcelonie jako dzieło Tirsa de Moliny w tomie "Doce comedias nuevas de Lope de Vega y otros autor" ("Dwanaście komedii Lopego de Vegi i innych autorów"). W latach 1653–1673 miała kilka kolejnych wydań nieznacznie różniących się między sobą, zawsze pod nazwiskiem Tirsa.
Spór o autorstwo.
W 1878 roku została odnaleziona nieznana dotąd wersja utworu, w formie luźnego, wyraźnie „pirackiego” druku, zatytułowanego "Tan largo me los fiais" ("Tak odległy mi termin dajecie") pod nazwiskiem Pedra Calderona de la Barca. Utwór w 4/5 powtarza tekst "Zwodziciela", w pozostałej części jest oryginalny (m.in. sławny opis Lizbony został w nim zastąpiony opisem Sewilli). E. Cotarelo i A. Castro na podstawie analizy rodzaju papieru i typografii wydania doszli do wniosku, że "Tan largo" pochodzi z ok. 1660 roku. Tłumaczyłoby to dlaczego dzieło, niezależnie od tego, kto je napisał, wydano pod nazwiskiem najsławniejszego, żyjącego dramaturga, zwłaszcza, że nieżyjący już od kilkunastu lat Tirso nie mógł zaprotestować.
Kolejny badacz D. W. Cruickshank doszedł do wniosku na podstawie analizy typografii, że wydanie odpowiada przedziałowi lat 1632–1635. Taka datacja czyni niezrozumiałym opatrzenie wydania nazwiskiem Calderona, który w tym czasie nie opublikował jeszcze ani jednego znaczącego utworu.
Część badaczy bazując na fakcie, że "Tan largo" w wielu miejscach podaje lekcję tekstu poprawniejszą pod względem logicznym, gramatycznym i językowym, uznaje go za wersję wcześniejszą od "Zwodziciela". Blanca de los Rios uważa ją za pierwotną wersję utworu, napisaną przez Tirsa ok. 1616 roku. Alfredo Rodrquez López-Vasquez na podstawie analizy językowej, stylistycznej i metrycznej przypisał autorstwo utworu mało znanemu dramaturgowi Andresowi de Claromonte (1580–1626). Podobna analiza przeprowadzona wcześniej przez Blankę de los Rios doprowadziła ją z „matematyczną ścisłością” do przekonania, że autorem "Tan largo" jest Tirso. Jeszcze inni hispaniści uważają "Tan largo" i "Zwodziciela" za dwie wersje zaginionego oryginału, którego autorstwo przypisują Tirso de Molinie, Lopemu de Vedze, Andresowi de Claromonte lub jeszcze komuś innemu.
Czas i miejsce akcji.
Akcja utworu rozgrywa się za panowania króla Alfonsa XI (1312–1350), w Neapolu, w okolicach Tarragony, w Sewilli i w okolicach Lebriji.
Treść.
Akt I.
Don Juan próbuje uwieść donię Izabelę przebrany za jej ukochanego Don Oktawia. Na pomoc wołającej o ratunek kobiecie nadbiegają król Neapolu i Don Pedro. Don Pedro pozwala zbiec swemu bratankowi pod warunkiem, że opuści Włochy. Król oburzony, że pod jego bokiem donia Izabela umówiła się na schadzkę z Don Oktawiem, każe go aresztować. Don Pedro radzi mu wyjechać do Hiszpanii.
Okręt, którym płynęli Don Juan i jego sługa Katalinon rozbija się u brzegów Hiszpanii, w okolicach Tarragony. Rybaczka Tisbea ratuje Don Juana i zakochuje się w nim. Otrzymawszy obietnicę ślubu wpuszcza go do swojej alkowy. Zaprzysięga Don Juana na Boga, ten jednak nie przejmuje się przysięgą, przekonany, że termin zapłaty jest odległy. Nad ranem umyka na przygotowanych wcześniej koniach. Zrozpaczona dziewczyna chce ze sobą skończyć.
Na dworze królewskim Don Gonzalo, komandor zakonu Calatravy, składa królowi relację z podróży do Lizbony, największego hiszpańskiego miasta. Król obiecuje ożenić donię Annę, jego córkę, z Don Juanem.
Akt II.
Don Diego, ojciec Don Juana, powiadamia króla o szczegółach skandalu w Neapolu. Król postanawia w tej sytuacji ożenić Don Juana z donią Izabelą, a zjawiającego się przed nim Don Oktawia połączyć z donią Anną. Dodatkowo postanawia, że Don Juan ma się udać na wygnanie do Lebrijy.
Od spotkanego markiza de la Moty, dawnego kompana, Don Juan dowiaduje się, że jest on zakochany z wzajemnością w pięknej doni Annie, która ma być wydana za innego z rozkazu króla. W ręce Don Juana wpada liścik doni Anny, w którym obiecuje oddać się ukochanemu, na złość ojcu, który chce ją wydać wbrew jej woli i wzywa de la Motę do siebie na jedenastą. Don Juan informuje towarzysza o schadzce, przesuwa jednak wyznaczoną godzinę na dwunastą. De la Mota proponuje Don Juanowi, by się zabawił, udając go przed pewną Beatrycze. Don Juan pożycza więc jego płaszcz, udaje się jednak na schadzkę wyznaczoną przez donię Annę de la Mocie. Donia Anna odkrywa podstęp. Obudzony przez córkę Don Gonzalo przybywa jej na pomoc, ginie jednak z ręki Don Juana, który ucieka z pałacu, oddaje płaszcz de la Mocie i oddala się. Straż królewska aresztuje de la Motę jako zabójcę komandora.
Don Juan tymczasem, bardzo rad ze swego figla, wysłuchuje napomnień ojca i zgodnie z rozkazem królewskim wyjeżdża do Lebrijy. Zwabiony odgłosami zabawy zjawia się na wiejskim weselu Batricia i Altiny.
Akt III.
Postanowiwszy uwieść pannę młodą Don Juan przekonuje Batricia, że Aminta była jego kochanką i wezwała go, by przeszkodził jej ślubowi. Amincie obiecuje, że ją poślubi i uczyni księżną. Zgadza się przysiąc na Boga, żartuje sobie jednak, że ukarać go może tylko zmarły, bo żywych się nie obawia.
Izabela w drodze na dwór królewski spotyka Tisbeę, która opowiada jej o swym nieszczęściu. Księżna obiecuje jej pomóc. Don Juan tymczasem mimo zakazu królewskiego i niebezpieczeństwa grożącego mu ze strony okpionych kochanków Don Oktawia i de la Moty, zjawia się ponownie w Sewilli. Znalazłszy się przypadkiem na cmentarzu przed posągiem Komandora, zaprasza go na wieczerzę. Komandor przybywa na zaproszenie, ku przerażeniu służby. Spożywa posiłek i prosi Don Juana o rewizytę w jego kaplicy grobowej.
Król tymczasem postanawia wydać osadzonego w twierdzy de la Motę za donię Annę. Oktawio prosi o zgodę na pojedynek z Don Juanem, ale król odmawia. Ojciec Aminty prosi Oktawia o pomoc w doprowadzeniu do skutku obiecanego ślubu córki z Don Juanem. Oktawio obiecuje przedłożyć sprawę królowi. Komandor podejmuje Don Juana i Katalinona żmijami, skorpionami i żółcią z octem, po czym obwieszcza Don Juanowi kres Bożej cierpliwości. Don Juan pada martwy od uścisku ręki Komandora, wołając o spowiednika. Grobowiec zapada się.
Przed królem stają Batricio i Tisbea, którzy przedkładają mu swe krzywdy. Aminta prosi o zgodę na ślub z Don Juanem. De la Mota ujawnia, że to nie on zabił Komandora. Król każe oddać Don Juana katu. Katalinon, cudem ocalały, relacjonuje okoliczności śmierci swego pana. Król łączy Oktawia z Izabelą a de la Motę z donią Anną.
Źródła.
Badacze odnajdywali źródła pierwowzoru postaci Don Juana w europejskim folklorze średniowiecznym od Sycylii po Danię i od Portugalii po Morawy. Korpus legendy sprowadza się do tego, że młody nicpoń kopie leżącą czaszkę po czym zaprasza ją na wieczerzę. Czaszka korzysta z zaproszenia i udziela hultajowi lekcji. Na tym jednak podobieństwa się kończą, niecnotę ratuje bowiem od śmierci noszony na szyi szkaplerz. W legendach z Hiszpanii i Bretanii zamiast czaszki pojawia się pomnik nagrobny. Legendarni hulacy nie zdradzają jednak pociągu do kobiet, czaszka wypełnia swoje zadanie już podczas pierwszej wieczerzy i to nieostatecznie.
Więcej podobieństw łączy historię Don Juana z bohaterem dramy wystawionej w 1615 roku w jezuickim kolegium w Ingolstadt. Utwór nosił tytuł "Von Leontio, einem Grafem, welcher durch Machiavellum verfürt, ein erschrecklisches Ende genommen", a jego bohater hrabia Leontio, raczej bezbożny bluźnierca i machiawelista niż uwodziciel, wymierza kopniaka walającej się na cmentarzu czaszce i zaprasza ją do siebie na wieczerzę. Czaszka okazuje się dziadkiem bohatera i by udowodnić mu istnienie życia pozagrobowego porywa go ze sobą do piekła. Historia Leontia skłoniła badaczy przełomu XIX i XX wieku do zaprzeczania hiszpańskiego pochodzenia legendy o Don Juanie. Giuseppe Farinelli szukał jej źródeł we Włoszech, a Gendarme de Bevotte zaproponował potraktowanie tej opowieści jako mitu ogólnoeuropejskiego.
Menendez Pidal i Said Armeto odnaleźli wszakże w folklorze hiszpańskim kilka romanc zawierających podstawowe motywy dramatu, które wzmacniają tezę o hiszpańskim pochodzeniu legendy. Jedna z nich opowiada o młodym kawalerze czekającym w kościele na swą damę, który znieważa posąg zmarłego, a następnie zaprasza go na wieczerzę. Kamienny Gość ("Convidado de piedra") przybywa na zaproszenie i domaga się rewizyty w swojej kaplicy grobowej. Odważny młodzieniec przybywa do kaplicy, gdzie czeka na niego otwarty grób, przed śmiercią ratuje go jednak relikwiarz. W innej z romanc rewizyta w cmentarnej kaplicy kończy się dla młodego hulaki śmiercią. Konstrukcja tych opowieści jest niewątpliwie bliższa "Zwodzicielowi". Zawiera motyw erotyczny, dwukrotnej wieczerzy i kary wymierzonej bezbożnikowi.
Badacze odnaleźli też szereg motywów przypominających te, których użył Tirso, w sztukach hiszpańskich autorów z lat 1600–1617. W "Los embustes de Celauro" ("Szelmostwach Celaura") Lopego de Vegi z ok. 1600 roku tytułowy bohater ucieka się do kłamstw i oszustw, by zrujnować małżeństwo Fulgencji z Lubracjem. W pochodzącym z 1612 roku "El villano en su rincón" ("Wieśniaku w swoim zakątku"), tegoż autora, pojawia się motyw podwójnego zaproszenia i figury nagrobnej, która przychodzi na ucztę. Wątek miłosny Gili, bohaterki "La serrana de la vera" ("Góralki spod lasu"), Luisa Veleza de Guevary z 1613 roku, ma wiele wspólnego z historią Tisbei, a w finale, pochodzącej z 1617 roku "De esta aqua no bebere" ("Nigdy nie mów nigdy") Andresa de Claromonte, pojawia się postać wcześniej uznana za zmarłą.
Postać Don Juana.
Don Juan Tirsa nie komentuje własnych czynów. Racje jego postępowania nie mają charakteru dyskursywnego lecz biologiczno-społeczny. Jest przystojny, należy do wpływowej warstwy społecznej, podobają mu się kobiety i sam się podoba. Jest więc do pewnego stopnia skazany na rolę, jaką odgrywa. Odmieniając swe życie działałby przeciw własnej naturze, tak jak uchylając się od konfrontacji z Komandorem, naraziłby na szwank swoją dumę i poczucie osobistej godności ("Nieboszczyk tchórzem mógłby mnie obwołać"). Jego sytuacja jest tym bardziej tragiczna, że dokonuje swoich wyborów jako wierzący chrześcijanin, świadomy ich metafizycznego znaczenia.
Tirsowski Don Juan nie jest narcyzem czy szczególnie wyrafinowanym uwodzicielem. Jego metody są mało subtelne. Od przygód erotycznych ważniejsza jest dlań satysfakcja, jaką daje mu oszukanie i pozbawienie czci swych ofiar. Wykorzystuje cudze słabości i złudzenia. Bezkarność, którą zawdzięcza swojej pozycji w skorumpowanym społeczeństwie, kończy się jednak w chwili konfrontacji z rzeczywistością nadprzyrodzoną, wobec której nic nie pomogą przywileje i sztuczki. Zostaje ukarany nie za zamiłowanie do cielesnych uciech, ale za lekceważenie kolejnych ostrzeżeń przed czekającym go sądem Bożym. W pewnym sensie jest to więc dramat z tezą, w którym Tirso ostrzega wszystkich, którzy żyją chwilą, że "nie ma terminu, który by nie nadszedł, ani długu, którego nie trzeba spłacić".
Konstrukcja dramatu.
Pierwsza część utworu, do momentu pojawienia się posągu Komandora, ma charakter wesołej i barwnej komedii płaszcza i szpady, a miejscami nawet farsy. Potem atmosfera stopniowo się zagęszcza, nabierając wręcz wzniosłości w scenie tragicznej śmierci Don Juana. Autor stopniuje napięcie, aż do kulminacji w scenie finałowej.
W toku akcji, postaci "Zwodziciela" ulegają wyraźnej degradacji, podczas gdy Don Juan wyrasta stopniowo na bohatera tragicznego. Ujawnia się to szczególnie wyraźnie w ostatniej scenie, w której gromadzą się ci wszyscy, których wcześniej skrzywdził. Na jaw wychodzą wówczas urażone ambicje, erotyczne kompleksy, cyniczne rachuby związane z korzystnym ożenkiem, egoizm. Nawet postać Komandora, który nie wiadomo skąd ostatecznie przybywa z nieba czy z piekła, nabiera pewnej ambiwalencji.
Mechaniczną powtarzalność przygód miłosnych głównego bohatera autor równoważy narastającą atmosferą metafizycznego zagrożenia. Napomnienia stryja, ojca, Katalinona, Tisbei i Aminty, pojawienie się posągu Komandora, sprawiają, że coraz bardziej zagęszcza się przestrzeń, w której porusza się Don Juan. Niebo się niecierpliwi. Każda kolejna przygoda rozgrywa się w innych okolicznościach planu nadziemskiego i ma odmienną wymowę dramatyczną. Dlatego tragiczny finał sprawia wrażenie czegoś absolutnie koniecznego i oczywistego.
Znaczenie dramatu.
"Zwodziciel" jest jednym z najważniejszych utworów teatru hiszpańskiego Złotego Wieku. Jego autor powołał w nim do życia jedną z najbardziej uniwersalnych postaci literackich zachodniej Europy, która doczekała się licznych nowych wersji i interpretacji. Do najznakomitszych należąː "Don Juan" Moliera, "Don Giovanni" Mozarta i da Pontego i "Don Juan" Byrona.

</doc>
<doc id="4249432" url="https://pl.wikipedia.org/wiki?curid=4249432" title="Tovarnik (stacja kolejowa)">
Tovarnik (stacja kolejowa)

Tovarnik (chorw: "Željeznička stanica Tovarnik") – stacja kolejowa w Tovarniku, w żupanii vukowarsko-srijemskiej, w Chorwacji. Stacja znajduje się na linii Novska – Tovarnik, będącej częścią ważnej magistrali Zagrzeb-Belgrad. Kolejowe przejście graniczne z Serbią.

</doc>
<doc id="4249438" url="https://pl.wikipedia.org/wiki?curid=4249438" title="Zielony Gil">
Zielony Gil

Zielony Gil (hiszp. "Don Gil de las calzas verdes") – dramat Tirsa de Moliny z 1615 roku wykorzystująca wielopiętrowo farsowy wątek przebrania kobiety za mężczyznę.
Geneza utworu.
Sztuka została wystawiona w Toledo w Mesón de la Fruta w lipcu 1615 roku. Drukiem ukazała się w 1635 roku w Madrycie w zbiorze "Quarta parte de las comedias del Maestro Tirso de Molina" ("Czwarta część komedii mistrza Tirsa de Moliny"), wydanej przez Lucasa de Ávila, siostrzeńca dramatopisarza.
W języku polskim komedia ukazała się w 1953 i 1976 roku w przekładzie Juliana Tuwima.
Czas i miejsce akcji.
Akcja komedii rozgrywa się w czerwcu pomiędzy 1607 a 1613 w Madrycie. W tekście znajduje się też wiele nawiązań do Valldaolid, z którego pochodzą Diana i Martin, dokąd wędruje Qintana i skąd w finale sztuki przybywa don Diego.
Treść.
Akt I.
Donia Diana poznaje w drugie święto Wielkanocy na moście Anzures w Valladolid pięknego młodzieńca don Martina de Ortegę. Młodzi przypadają sobie do serca, a don Martin obiecuje dziewczynie, że ją poślubi. Jego ojciec, don Andres jest jednak przeciwny ślubowi syna ze zubożałą szlachcianką i wysyła go do Madrytu jako don Gila de Albornoz, aby go uchronić przed zemstą porzuconej Diany. Don Martin ma tam poślubić donię Inez, córkę don Pedra de Navidas. Diana udaje się za ukochanym do stolicy w męskim przebraniu, również jako Don Gil. Don Martin ma poznać przyszłą żonę, zgodnie z poleceniem jej ojca, wieczorem w książęcym ogrodzie. Don Pedro powiadamia zakochaną w don Ricardzie córkę, że zmienił plany co do jej zamążpójścia i że dziś w ogrodzie pozna swego przyszłego męża, don Gila.
W ogrodzie tymczasem zjawia się Diana z najętym po przybyciu do Madrytu sługą Carmanchelem, który nie wie czy uważać ją za mężczyznę, kobietę czy siłę nieczystą. Donia Inez z miejsca zakochuje się w Dianie, podobnie towarzysząca jej Klara. Zazdrosny Ricardo wyzywa ją na pojedynek. Inez wraca do domu pod urokiem don Gila i informuje ojca, że chce się natychmiast żenić. Don Martin oświadcza się zatem, ale Inez odrzuca go. Nie jest jej zielonym Gilem, którego poznała w ogrodzie.
Akt II.
Wszyscy szukają Gila – zakochane Inez i Klara i zazdrośni Martin i Ricardo, a nawet Carmanchel. Gil jednak zniknął. Diana wynajęła dom obok doni Inez, jako Elwira, zaprzyjaźniła się z rywalką, by móc udaremnić wszelkie intrygi. Wysyła do Martina Qintanę z listem, w którym powiadamia go, że chora z miłości i brzemienna ukryła się w klasztorze San Quirce w Valladolid.Ricardo dyszy zemstą przeciw don Gilowi. Inez nakłania go jednak, by wyzwał na pojedynek drugiego Gila, który aktualnie stanowi większe zagrożenie. Zaniepokojonej o związek łączący ją z don Gilem Inez, Elwira opowiada nieco podkolorowaną własną historięːjest córką don Rodriga de Cazineros z Burgos, którą uwiódł don Miguel de Ribera. Porzuciwszy ją stara się teraz zdobyć donię Inez wraz z posagiem, podszywając się pod don Gila, któremu wykradł list polecający. Połączeni zdradą Miguela Gil i Elwira przybyli do Madrytu. Niestety Gil zakochał się w Elwirze, lecz bez wzajemności z jej strony.
Qintana wręcza Martinowi list od Diany. Martin poruszony wyrzutami sumienia postanawia w ciągu tygodnia zjawić się w Valladolid. Ricardo wyzywa go na pojedynek. Martin jednak nie chce się bić, i tak o wszystkim rozstrzygnie wola Inez. Postanawia przechylić szalę na swoją korzyść. Nie pojedzie do Valladolid. Jego sługa Osorio przynosi mu listy od ojca zawierające przekaz pieniężny i ostrzeżenie przed Dianą, która zniknęła z miasta. Kiedy zabiera się do lektury trzeciego listu, zjawia się Aguilar służący don Pedra i zawiadamia go o wyznaczonych na wieczór zaręczynach. W zamieszaniu Martin upuszcza listy.
Diana, która chce zakończyć intrygę, jako don Gil, informuje Carmanchela, że spędziła noc w ramionach Elwiry i wręcza mu list do niej. Znajduje listy zgubione przez Martina i postanawia wysłać Qintanę po pieniądze, a pozostałe listy pokazać don Pedrowi, by zdyskredytować w jego oczach Martina. Don Pedro nie wierzy w historię Elwiry, opowiedzianą mu przez córkę. Zmienia jednak zdanie, gdy Diana-Gil pokazuje mu listy i postanawia wydać córkę za zielonego Gila. Martina przybywającego na zaręczyny oskarża o podawanie się za Gila, kradzież listu i zdradę przyjaciela i kobiety. Zdezorientowany Martin dowiaduje się, że ktoś w dodatku podjął jego pieniądze.
Akt III.
Qintana informuje Martina, że Diana zmarła w połogu. Martin wmawia sobie, że wyzionęła zielonego ducha, który teraz mści się za popełnione krzywsy. Skoro jednak utracił Dianę, postanawia wzmóc zabiegi o Inez. Carmanchel, chcąc oddać list Elwirze trafia do Inez i opowiada jej, że jego pan spędza całe noce u doni Elwiry. Z listu miłosnego Inez dowiaduje się, że nudzi zielonego Gila. Ogarnięta zazdrością Inez postanawia namówić Ricarda, by zabił Gila zielonego. Oburzona nieczułością Martina Diana wysyła Qintanę z listem do ojca, aby pomścił śmierć zranionej córki ("Trudno, gdy nie można prawdą, trzeba podłość kłamstwem łamać"). Dianę-Gila spotyka zakochana Klara. Inez podsłuchuje rozmowę, w której Gil wyznaje miłość Klarze. Inez oskarża Gila o zdradę. Diana cieszy się, że Caramnchel wykonał swą robotę. Kiedy Inez w akcie zemsty postanawia wyjść za Miguela-Martina, Diana przyznaje, że jest Elwirą, która pożyczyła strój od Gila, by się przekonać kogo Inez kocha naprawdę Gila czy Miguela. Caramanchel odnajduje u Inez Elwirę, której miał doręczyć list. W Elwirze rozpoznaje Gila i chce rzucić służbę. Elwira obiecuje mu, że Gil zjawi się w ciągu godziny i wszystko wytłumaczy.
Ricardo czeka pod oknami Inez chcąc zabić Gila. Kiedy pod osłoną nocy zjawia się ubrany na zielono Martin, który chce wkraść się w łaski Inez w stroju rywala, Ricardo wyzywa go na pojedynek. Martin bierze go za ducha Diany, woła, że chce wskrzesić Dianę, lecz jeśli duch go nie zostawi ożeni się z Inez. Carmanchel dochodzi do wniosku, że jest sługą ducha. Inez bierze Ricarda za Gila. Tymczasem zjawia się, przebrana za zielonego Gila, Klara, która chce ośmieszyć rywalkę. Ricardo wyzywa Klarę, ta zaś wziąwszy go za Gila, oskarża go, że nie przyszedł na umówioną schadzkę. Pojawia się Diana, jako zielony Gil. Ricardo atakuje Dianę, ale w jej obronie staje Qintana i rani napastnika. Carmanchel postanawia donieść arcybiskupowi o rozmnożeniu się Gilów.
Straż miejska, na polecenie Don Diega, ojca Diany, aresztuje Martina w ubraniu zielonego Gila jako mordercę. Antonio, kuzyn Klary, pyta Martina-Gila czy żeni się z Klarą jak obiecał czy ma skierować sprawę do sądu. Przyjaciele Ricarda rozpoznają w Martinie po stroju mężczyznę, który zranił Ricarda. Martin tłumaczy, że to wszystko uczynił duch Diany. Tymczasem zjawia się żywa Diana, ku radości ojca i tłumaczy mu, że potrzebowała jego pomocy do pomszczenia krzywdy. Martin błaga ją, by go poślubiła. Inez pogodzona z Dianą postanawia wyjść za Ricarda. Klara oddaje swą rękę Antoniowi. "Tak kończymy / tę zawiłą maskaradę / ten zielony gilomatias / i wesołą tą giliadę".
Charakterystyka.
W "Zielonym Gilu" Tirso w zabawny sposób przekształcił farsowy wątek, wykorzystując w najwyższym stopniu możliwości, jakie dostarczył mu motyw przebrania kobiety za mężczyznę. Sztuka na tle innych utworów dramatopisarza odznacza się znakomitą konstrukcją. Autor swoim zwyczajem wprowadza widza w środek akcji, Diana, przebrana w męski strój referuje Qintanie dotychczasowy rozwój wypadków i przedstawia mu swe zamiary. Postać głównej bohaterki, która jest "spiritus movens" całej intrygi, dominuje w sztuce, spychając w cień męskich protagonistów. W świecie w pewien sposób odwróconym pozwala to autorowi uzyskać dla swojej bohaterki wolność działania, której w ramach konwencjonalnej sytuacji społecznej, by nie miała. Autor spogląda "na świat i jego przypadki niczym na olbrzymią szachownicę, obserwując z kpiną i pobłażaniem rozgrywane na niej posunięcia". Tirso nie pastwi się nad swoimi bohaterami. Chwiejność i interesowność don Martina, zapamiętanie Diany w doprowadzeniu podłego kochanka do ołtarza zasługują na pobłażanie. Dramatopisarz stara się by widz mógł utożsamić się z racjami każdego z jego bohaterów, niezależnie od jego słabości i grzechów, wspólnych w ujęciu autora wszystkim ludziom.

</doc>
<doc id="4249440" url="https://pl.wikipedia.org/wiki?curid=4249440" title="Fiumefreddo di Sicilia (stacja kolejowa)">
Fiumefreddo di Sicilia (stacja kolejowa)

Fiumefreddo di Sicilia (wł. "Stazione di Fiumefreddo di Sicilia") – stacja kolejowa w Fiumefreddo di Sicilia, w prowincji Katania, w regionie Sycylia, we Włoszech. Stacja znajduje się na linii Mesyna – Syrakuzy
Według klasyfikacji RFI ma kategorię "brązową".

</doc>
<doc id="4249441" url="https://pl.wikipedia.org/wiki?curid=4249441" title="Józef Budziak">
Józef Budziak

Józef Budziak (ur. 30 lipca 1935 w Łazach Dębowieckich, zm. 30 marca 1989 w Lesku) – polski nauczyciel historyk, regionalista.
Życiorys.
Urodził się 30 lipca 1935 w Łazach Dębowieckich jako syn kowala, żołnierza Legionów Polskich. Kształcił się w szkole podstawowej w Dębowcu, w Liceum Pedagogicznym w Gorlicach, a następnie studiował na Wydziale Filologiczno-Historycznym Wyższej Szkoły Pedagogicznej im. Komisji Edukacji Narodowej w Krakowie, gdzie uzyskał tytuł magistra. Tuż po studiach osiadł w Lesku i od 1 września 1959 do 31 lipca 1984 pracował jako nauczyciel historii w tamtejszym Liceum Ogólnokształcącym w Lesku. Od 1969 do 1983 był dyrektorem tej szkoły. W 1973 był jednym z czterech reprezentantów województwa rzeszowskiego na krajowej konferencji dyrektorów liceów. Był członkiem prezydium oddziału Związku Nauczycielstwa Polskiego, został delegatem na XI Okręgowy i X Krajowy Zjazd Delegatów ZNP. Był także wiceprezesem zarządu powiatowego Towarzystwa Wiedzy Powszechnej.
Równolegle z pracą pedagogiczną zajął się badaniem historii Leska i okolic oraz gromadzeniem i kolekcjonowaniem pamiątek z przeszłości. W 1967 w drodze przypadku odkrył śladowe pozostałości kultury prowincjonalno-rzymskiej na stadionie piłkarskim Sanovii Lesko, gdzie następnie podjęto prace archeologiczne. Na początku lat 70. w budynku przy Rynku w Lesku odnalazł archiwum urzędu starostwa powiatu liskiego z lat 1855-1914. Działał także na rzecz ochrony zabytków. Napisał dziesiątki artykułów na temat Leska i okolic które ukazały się w czasopismach „Nowiny”, „Podkarpacie”, „Gromada – Rolnik Polski” Był radnym Miejskiej Rady Narodowej w Lesku przez okres dwóch kadencji, pełniąc funkcję przewodniczącego Komisji Oświaty i Kultury oraz zasiadając w Prezydium MRN.
Zmarł nagle 30 marca 1989. Został pochowany na Cmentarzu Komunalnym w Lesku. Był żonaty z Romaną.
W 2011 Leskiej Akademii Seniora nadano imię Józefa Budziaka.
Publikacje.
Ponadto był autorem przygotowanych maszynopisów i szkiców dotyczących historii Leska, których nie ukończył przed niespodziewaną śmiercią.

</doc>
<doc id="4249442" url="https://pl.wikipedia.org/wiki?curid=4249442" title="Mario Runco">
Mario Runco

Mario Runco (ur. 26 stycznia 1952 w Nowym Jorku) – amerykański fizyk, hydrolog, wojskowy i astronauta.
Życiorys.
Pochodzi z Bronksu, gdzie w 1970 ukończył szkołę. W 1974 uzyskał dyplom bakałarza z nauk o ziemi i planetach w City College of New York, a w 1976 magisterium z fizyki atmosfery na Rutgers University w New Brunswick w stanie New Jersey. Pracował jako badacz hydrologiczny, prowadząc badania wód gruntowych dla United States Geological Survey w Long Island. W 1977 wstąpił do policji stanowej New Jersey, ukończył New Jersey State Police Academy i pracował jako policjant do czerwca 1978, gdy wstąpił do United States Navy. We wrześniu 1978 skończył szkołę kandydatów na oficerów w Newport (Rhode Island), po czym został skierowany do laboratorium badawczego marynarki w Monterey (Kalifornia) jako badacz meteorolog, od kwietnia 1981 do grudnia 1983 służył na okręcie desantowym USS Nassau (LHA-4), później został instruktorem w laboratorium Naval Postgraduate School w Monterey. Od grudnia 1985 do grudnia 1986 był oficerem jednostki oceanograficznej prowadzącej badania hydrograficzne i oceanograficzne na Morzu Jawajskim i Oceanie Indyjskim. 5 czerwca 1987 został wybrany przez NASA kandydatem na astronautę, zakwalifikował się jako specjalista misji w sierpniu 1988.
Od 24 listopada do 1 grudnia 1991 uczestniczył w misji STS-44, trwającej 6 dni, 22 godziny i 50 minut. Umieszczono wówczas na orbicie satelitę wczesnego ostrzegania Defense Support Program (DSP). Od 13 do 19 stycznia 1993 brał udział w misji STS-54 trwającej 5 dni, 23 godziny i 38 minut. Jej uczestnicy umieścili na orbicie satelitę telekomunikacyjnego TDRS-6. Runco wykonał wówczas spacer kosmiczny, trwający cztery i pół godziny. Od 19 do 29 maja 1996 był specjalistą misji STS-77 z laboratorium Spacehab-LSM, trwającej 10 dni i 39 minut. Umieszczono na orbicie i przechwycono satelitę Spartan-207. Łącznie spędził w kosmosie 22 dni, 23 godziny i 7 minut. Grupę astronautów opuścił 27 czerwca 2002.

</doc>
<doc id="4249450" url="https://pl.wikipedia.org/wiki?curid=4249450" title="Gargazzone (przystanek kolejowy)">
Gargazzone (przystanek kolejowy)

Gargazzone (wł. "Stazione di Gargazzone", niem: "Bahnhof Gargazon") – przystanek kolejowy w Gargazon (wł. "Gargazzone"), w prowincji Bolzano, w niemieckojęzycznym regionie Trydent-Górna Adyga, we Włoszech. Znajduje się na linii Bolzano – Merano. 
Według klasyfikacji RFI ma kategorię "brązową".
Historia.
Przystanek został otwarty 15 grudnia 2002.

</doc>
<doc id="4249454" url="https://pl.wikipedia.org/wiki?curid=4249454" title="Boa (rodzaj)">
Boa (rodzaj)

Boa – rodzaj węża z podrodziny boa (Boinae) w rodzinie dusicielowatych (Boidae).
Zasięg występowania.
Rodzaj obejmuje gatunki występujące od Meksyku do środkowej Ameryki Południowej.
Systematyka.
Podział systematyczny.
Do rodzaju należą następujące gatunki:

</doc>
<doc id="4249455" url="https://pl.wikipedia.org/wiki?curid=4249455" title="Abdelmalek Slahdji">
Abdelmalek Slahdji

Abdelmalek Slahdji (ur. 8 sierpnia 1983) – algierski piłkarz ręczny grający na pozycji bramkarza w GS Pétroliers.
Kariera.
Był członkiem reprezentacji Algierii podczas Mistrzostw Świata w Piłce Ręcznej Mężczyzn 2015 w Katarze.
Uczestniczył również w mistrzostwach świata w 2003, 2005 oraz w 2011 roku.

</doc>
<doc id="4249457" url="https://pl.wikipedia.org/wiki?curid=4249457" title="Mikołaj Dobrocieski">
Mikołaj Dobrocieski

Mikołaj Dobrocieski (ur. 1559 w Dobrocieszu, zm. 28 stycznia 1608 w Krakowie) – prawnik, rektor Akademii Krakowskiej, kanclerz i audytor kurii biskupiej w Krakowie.
Życiorys.
Studiował w Akademii Krakowskiej zostając w 1577 bakałarzem, a 1583 magistrem sztuk wyzwolonych. Ukończył studia prawnicze uwieńczone w 1585 doktoratem obojga praw i przyjął święcenia kapłańskie. Otrzymał prepozyturę kościoła św. Agnieszki w Krakowie oraz probostwo w Sieciechowicach, a 7 czerwca 1589 został proboszczem kościoła w Luborzycy. W 1594 został kanonikiem katedralnym, kanclerzem i audytorem kurii biskupiej w Krakowie. Towarzyszył kardynałowi Jerzemu Radziwiłłowi w wizytacjach diecezji w latach 1595-1599 i w podróży do Rzymu (1559-1600), a po jego śmierci był organizatorem pogrzebu w Rzymie i wykonawcą testamentu. Uporządkował archiwum kapituły katedralnej na Wawelu, był też delegatem na trybunały koronne, sejmy, synody. Jako profesor i rektor Akademii Krakowskiej wybierany na ten urząd aż siedmiokrotnie w latach 1589-1604. Należał do przeciwników jezuitów na synodzie piotrkowskim w 1589, wystąpił przeciw zarządzeniom prymasa Stanisława Karnkowskiego i doprowadził dzięki staraniom na sejmikach do unieważnienia uchwały synodu o powierzeniu jezuitom niektórych katedr filozoficznych i teologicznych. W 1603 przeprowadził częściową reformę programu nauczania i statutów uniwersyteckich. Dobrocieski opublikował odpowiedź na kazanie Piotra Skargi o dziesięcinach wygłoszone w katedrze wawelskiej.

</doc>
<doc id="4249459" url="https://pl.wikipedia.org/wiki?curid=4249459" title="Lakamatyunaje Depo">
Lakamatyunaje Depo



</doc>
<doc id="4249461" url="https://pl.wikipedia.org/wiki?curid=4249461" title="Schwetzingen (stacja kolejowa)">
Schwetzingen (stacja kolejowa)

Schwetzingen (niem.: "Bahnhof Schwetzingen") – stacja kolejowa w Schwetzingen, w kraju związkowym Badenia-Wirtembergia, w Niemczech. Według DB Station&amp;Service ma kategorię 4. Znajduje się na linii Mannheim – Rastatt.

</doc>
<doc id="4249463" url="https://pl.wikipedia.org/wiki?curid=4249463" title="Hrycawec (stacja kolejowa)">
Hrycawec (stacja kolejowa)



</doc>
<doc id="4249464" url="https://pl.wikipedia.org/wiki?curid=4249464" title="Gregory Wiseman">
Gregory Wiseman

Gregory Reid Wiseman (ur. 11 listopada 1975 w Baltimore) – amerykański inżynier, lotnik morski i astronauta.
Życiorys.
W 1993 ukończył szkołę w Timonium w stanie Maryland, w 1997 został bakałarzem inżynierii komputerów i systemów w Rensselaer Polytechnic Institute w Troy w stanie Nowy Jork, a w 2006 magistrem inżynierii systemów na Uniwersytecie Johnsa Hopkinsa. Po ukończeniu instytutu szkolił się na lotnika morskiego w Pensacoli na Florydzie, w 1999 uzyskał licencję pilota, następnie służył w Wirginii. W latach 2003-2004 uczył się w United States Naval Test Pilot School i został pilotem doświadczalnym w Naval Air Station Patuxent River w Maryland. 29 czerwca 2009 został wybrany przez NASA kandydatem na astronautę. Od sierpnia 2009 do maja 2011 przechodził szkolenie astronautyczne w Centrum Lotów Kosmicznych imienia Lyndona B. Johnsona, po czym został inżynierem pokładowym. Od 28 maja do 10 listopada 2014 uczestniczył w misji Sojuz TMA-13M/Ekspedycja 40/Ekspedycja 41 na Międzynarodową Stację Kosmiczną trwającej 165 dni, 8 godzin i minutę. Start nastąpił z kosmodromu Bajkonur, a lądowanie w Arkałyku w Kazachstanie.

</doc>
<doc id="4249479" url="https://pl.wikipedia.org/wiki?curid=4249479" title="TechCrunch">
TechCrunch

TechCrunch – amerykańska strona internetowa dostarczająca informacji na temat technologii, wiadomości oraz analiz. Jej twórcami są Michael Arrington i Keith Teare. Serwis był notowany w rankingu Alexa na miejscu 1663 (styczeń 2020).
Serwis TechCrunch i jego sieć stron internetowych odwiedza w miesiącu ponad 12 milionów unikalnych użytkowników. Strona osiąga ponad 37 milionów odsłon miesięcznie.
Historia.
Strona internetowa TechCrunch powstała 11 czerwca 2005 roku. Michael Arrington uruchomił wtedy blog, na którym można było dzielić się informacjami o firmach technologicznych. Blog szybko zyskał ogromną popularność i przykuł uwagę funduszy inwestycyjnych. 
W 2006 roku Arrington jako pierwszy opublikował wiadomość o przejęciu YouTube przez Google. Dzięki temu wydarzeniu inne media cytowały opinię TechCrunch o wspomnianym przejęciu, co bezpośrednio przełożyło się na rosnącą popularność serwisu. 
28 września 2010 roku podczas konferencji TechCrunch Disrupt San Francisco, firma AOL podpisała umowę przejęcia TechCrunch. Serwis został wykupiony przez dostawcę usług internetowych za około 25 milionów dolarów.
We wrześniu 2011 roku Michael Arrington zrezygnował ze stanowiska redaktora TechCrunch. Powodem był konflikt interesów związany z decyzją o założeniu CrunchFund, firmy VC zajmującej się inwestowaniem w startupy technologiczne.
W 2021 r. Verizon sprzedał swoje aktywa medialne, w tym AOL, Yahoo i TechCrunch, firmie private equity Apollo Global Management, a Apollo zintegrował je z nowym podmiotem o nazwie Yahoo.
Produkty.
TechCrunch Disrupt.
TechCrunch jest gospodarzem konferencji technologicznej, TechCrunch Disrupt, która odbywa się każdego roku w kilku miastach w Stanach Zjednoczonych i w Europie. W roku 2019 zorganizowano dwa wydarzenia, TechCrunch Disrupt San Francisco oraz TechCrunch Disrupt Berlin.
Celem konferencji jest umożliwienie startupom technologicznym promowanie swoich produktów i usług wśród potencjalnych inwestorów.
Startup Battlefield.
Startup Battlefield to konkurs dla startupów, które są we wczesnej fazie rozwoju. Uczestniczy rywalizują na jednej scenie o nagrody pieniężne, uwagę mediów i inwestorów z całego świata. Jury konkursu składa się z redaktorów TechCrunch, przedstawicieli VC i przedsiębiorców indywidualnych. Udział w konkursie jest całkowicie bezpłatny. Zwycięzcy Startup Battlefield otrzymują odpowiednio $100,000 i $50,000 podczas TechCrunch Disrupt San Francisco i TechCrunch Disrupt Berlin.
Crunchbase.
Crunchbase jest platformą umożlwiającą wyszukiwanie informacji biznesowych o firmach prywatnych i publicznych oraz kontaktownie się z ludźmi, którzy za nimi stoją.
Materiały udostępnione na Crunchbase tworzą bazę danych składającą się z informacji na temat inwestycji i sposobów finansowania firm, ich założycieli, kluczowych osób oraz fuzji i przejęć. Crunchbase publikuje także wiadomości dotyczące trendów w branży.
W latach 2007–2015 TechCrunch był podmiotem odpowiedzialnym za prowadzenie Crunchbase. W 2015 roku platforma stała się podmiotem prywatnym i funkcjonuje niezależnie od TechCrunch.
Crunchies.
W 2007 roku TechCrunch zaingurował ceremonię wręczania nagród o nazwie Crunchies. Jej celem było wyróżnienie i uczczenie najbardziej atrakcyjnych startupów, innowacji technologicznych i internetowych. Ze względu na kontrowersje wokół nagród, w 2017 roku TechCrunch ogłosił koniec organizacji wydarzenia.
Extra Crunch.
W lutym 2019 roku TechCrunch wprowadził na rynek nowy produkt o nazwie Extra Crunch. Są to dodatkowe treści publikowane w serwisie TechCrunch dostępne dla osób, które wykupiły subskrypcję.
Wersje językowe.
Strona TechCrunch jest obecnie dostępna w językach angielskim oraz japońskim.

</doc>
<doc id="4249485" url="https://pl.wikipedia.org/wiki?curid=4249485" title="Jaskinia w Kleninie">
Jaskinia w Kleninie

Jaskinia w Kleninie – największa jaskinia Gorców. Znajduje się w zboczu Łazisk opadającym do przysiółka Klenina w Kamienicy w województwie małopolskim, w powiecie limanowskim.
Opis jaskini.
Wejście do jaskini znajduje się w pobliżu źródeł Górkowego Potoku, na wysokości 689 m n.p.m. Długość jaskini wynosi 52,5 metrów, a jej deniwelacja 12 metrów.
Od małego otworu wejściowego idzie wąski, idący lekko w dół, szczelinowy korytarz dochodzący do niewielkiej sali nazwanej Komorą. W jej północno-zachodniej części zaczyna się wysoki, ale wąski korytarz prowadzący do Wielkiej Sali. Odchodzi z niej niewielka salka kończąca się szczelinowym korytarzykiem oraz kilka krótkich szczelin.
Jaskinia jest typu osuwiskowego. Zamieszkują ją nietoperze. Ściany są suche, brak jest na nich roślinności.
Jaskinia znana od dawna. Była schronieniem dla partyzantów podczas II wojny światowej. Jednak jej pierwszy plan i opis sporządzili dopiero we wrześniu 2008 roku Krzysztof Buczek, Andrzej Chlebek, Radosław Błachut.

</doc>
<doc id="4249497" url="https://pl.wikipedia.org/wiki?curid=4249497" title="Praha-Holešovice zastávka">
Praha-Holešovice zastávka

Praha-Holešovice zastávka – przystanek kolejowy w Pradze, w dzielnicy Holešovice, w Czechach przy ulicy Goetheho 61/4. Znajduje się na linii kolejowej Praga – Děčín, około 500 metrów od stacji Praha-Bubny, na wysokości 195 m n.p.m.

</doc>
<doc id="4249500" url="https://pl.wikipedia.org/wiki?curid=4249500" title="Charles Veach">
Charles Veach

Charles Lacy Veach (ur. 18 września 1944 w Chicago, zm. 3 października 1995 w Houston) – amerykański pilot myśliwski i astronauta.
Życiorys.
Dzieciństwo i młodość spędził w Honolulu, gdzie w 1962 ukończył szkołę. W 1966 ukończył United States Air Force Academy, w 1967 uzyskał licencję pilota w Moody Air Force Base w stanie Georgia, później uczył się w Luke Air Force Base w Arizonie. Przez ponad 14 lat był pilotem myśliwskim, walczył w wojnie w Wietnamie, w której brał udział w 275 misjach bojowych. Miał wylatane ponad 5000 godzin. Od stycznia 1982 pracował w NASA jako inżynier i pilot badawczy w Centrum Lotów Kosmicznych imienia Lyndona B. Johnsona w Houston, był także instruktorem lotniczym. 23 maja 1984 wybrano go kandydatem na astronautę, zakwalifikował się jako astronauta w czerwcu 1985, był szkolony na specjalistę misji.
Od 28 kwietnia do 6 maja 1991 brał udział w misji STS-39 trwającej 8 dni, 7 godzin i 22 minuty. Start i lądowanie nastąpiły w Centrum Kosmicznym im. Kennedy’ego. Umieszczono na orbicie i przechwycono satelitę IBSS (Infrared Backgroung Signature Survey). Od 22 października do 1 listopada 1992 uczestniczył w misji STS-52 trwającej 9 dni, 20 godzin i 56 minut. Umieszczono wówczas na orbicie włoskiego satelitę geodezyjnego LAGEOS II (LAser GEOdynamics Satelite), prowadzono też eksperymenty z zestawem aparatury USMP-1 (United States Microgravity Payload).
Łącznie spędził w kosmosie 18 dni, 4 godziny i 18 minut.

</doc>
<doc id="4249515" url="https://pl.wikipedia.org/wiki?curid=4249515" title="Timothy Peake">
Timothy Peake

Timothy Nigel Peake (ur. 7 kwietnia 1972 w Chichesterze) – brytyjski astronauta i oficer armii.
Życiorys.
W 1990 ukończył męską szkołę średnią w Chichester, a w 1992 Royal Military Academy Sandhurst i został oficerem British Army Air Corps. W 2005 skończył szkołę pilotów doświadczalnych w Boscombe Down, a w 2006 na University of Portsmouth uzyskał tytuł licencjacki z zakresu dynamiki i ewaluacji lotu. Był m.in. żołnierzem Royal Green Jackets i dowódcą plutonu w Irlandii Północnej. W latach 1994-1998 był pilotem rozpoznania i dowódcą lotniczym w Niemczech, Jugosławii, Irlandii Północnej, Kenii i Kanadzie. W 1998 ukończył kurs pilotażu helikoptera, a w latach 2002-2005 był instruktorem lotniczym. Jest członkiem Królewskiego Towarzystwa Aeronautycznego (Royal Aeronautical Society). W 2009 zakończył służbę w armii w stopniu majora. Ma wylatane ponad 3000 godzin na helikopterach i stałopłatach.
Kariera astronauty.
20 maja 2009 został wybrany przez ESA kandydatem na astronautę. W listopadzie 2010 ukończył podstawowe szkolenie astronautyczne, a we wrześniu 2011 otrzymał certyfikat Eurocomu. Od 15 grudnia 2015 do 18 czerwca 2016 brał udział w długoterminowej misji Sojuz TMA-19M/Ekspedycja 46/Ekspedycja 47 na Międzynarodową Stację Kosmiczną trwającej 185 dni, 22 godziny i 11 minut. Wykonał wówczas jeden spacer kosmiczny wraz z Timothy'm Koprą. Po powrocie podjął pracę w Europejskim Centrum Astronautycznym ESA w Kolonii jako szef biura załogi. 

</doc>
<doc id="4249525" url="https://pl.wikipedia.org/wiki?curid=4249525" title="Major League Soccer (2002)">
Major League Soccer (2002)

Major League Soccer w roku 2002 był siódmym sezonem tych rozgrywek. Po raz pierwszy w historii mistrzem MLS został klub Los Angeles Galaxy, natomiast wicemistrzem New England Revolution.
Play off.
W ćwierćfinale i półfinale rywalizacja odbywała się do zdobycia przez zwycięską drużynę, rozgrywano w zależności od potrzeby 2 lub 3 mecze pomiędzy zespołami z pary. Jeśli mecz kończył się remisem rozgrywano klasyczną dogrywkę 2 x 15 minut. Gdy dogrywka zakończyła się remisem mecz kończył się remisem nie rozgrywano rzutów karnych. Gdy po 3 meczach zachodził remis w punktach rozgrywano dogrywkę 2 x 15 minut z zasadą złotej bramki która decydowała o awansie. Gdy ta skończyła się remisem rozgrywano konkurs jedenastek.
Zasada punktowania:
Ćwierćfinał.
Para nr 1.
Rywalizacje wygrało Los Angeles Galaxy wynikiem 9:8.
Para nr 2.
Rywalizacje wygrało New England Revolution wynikiem 5:2.
Para nr 3.
Rywalizacje wygrało Columbus Crew wynikiem 4:2.
Para nr 4.
Po trzech meczach mieliśmy do czynienia z remisem 5:5. Z tego powodu rozegrano dogrywkę którą wygrała drużyna Colorado Rapids wynikiem 1:0 i to ta drużyna awansowała do kolejnej rundy.
Półfinał.
Para nr 1.
Rywalizacje wygrało Los Angeles Galaxy wynikiem 5:0.
Para nr 2.
Rywalizacje wygrało New England Revolution wynikiem 3:2.

</doc>
<doc id="4249536" url="https://pl.wikipedia.org/wiki?curid=4249536" title="Esperpento">
Esperpento

Esperpento – hiszpański gatunek literacki oraz kategoria estetyczna.
Twórcą "esperpento" był pisarz Ramón María del Valle-Inclán, który użył tego określenia po raz pierwszy w 1920 w odniesieniu do swojej sztuki teatralnej. Określał nim jednak także utwory prozatorskie. W węższym znaczeniu "esperpento" to gatunek literacki charakteryzujący się deformacją rzeczywistości, obecnością groteski, absurdu, ironii, z elementami parodii i satyry. W szerszym znaczeniu "esperpento" oznacza osoby lub rzeczy śmieszne, brzydkie, dziwaczne, nonsensowne. Utwory pokrewne "esperpento" można też znaleźć w twórczości takich autorów jak Francisco Nieva, Luis Riaz, a w mniejszym stopniu Martínez Mediero i Romero Esteo.

</doc>
<doc id="4249560" url="https://pl.wikipedia.org/wiki?curid=4249560" title="Tęczowa Jama">
Tęczowa Jama

Tęczowa Jama – jaskinia w Gorcach na zachodnim zboczu południowego ramienia Kiczory, w Gorczańskim Parku Narodowym, we wsi Łopuszna, w gminie Nowy Targ, powiecie nowotarskim w województwie małopolskim.
Opis jaskini.
Jaskinia ma dwa otwory wejściowe znajdujące się na wysokości 1180 m n.p.m. w skałkach Turnice, w pobliżu Jaskini Goszczyńskiego, Przepastnej Jamy, Jaskini Łopuszańskiej, Jaskini Kiczorskiej i Szczeliny za Płytą. Długość jaskini wynosi 32 metry, a jej deniwelacja 7 metrów.
Główną częścią jaskini jest niewielka Sala Kręgu do której z dwóch, położonych obok siebie, niewielkich otworów wejściowych prowadzi obszerny korytarz. Odchodzą z niej trzy ciągi:
Jaskinia jest typu osuwiskowego. Flory nie badano.
Jaskinia była prawdopodobnie znana od dawna. Jako pierwsi zbadali ją P. Baczyński, R. Dadel, T. Mleczek, R. Tęczar w 2003 roku.

</doc>
<doc id="4249577" url="https://pl.wikipedia.org/wiki?curid=4249577" title="Archiwum Śląskiej Kultury Muzycznej">
Archiwum Śląskiej Kultury Muzycznej

Archiwum Śląskiej Kultury Muzycznej – archiwum działające przy Bibliotece Głównej Akademii Muzycznej im. Karola Szymanowskiego w Katowicach zajmujące się dokumentacją kultury muzycznej regionu śląskiego.
Archiwum Śląskiej Kultury Muzycznej powstało w 1968 roku dzięki inicjatywie Karola Musioła – długoletniego dyrektora Biblioteki Głównej Akademii Muzycznej w Katowicach, który interesował się kulturą muzyczną Śląska w kontekście jego wielokulturowej historii, a w czasie swojej działalności wielokrotnie wydobywał z zapomnienia muzyków urodzonych na Śląsku. Do podstawowych zadań Archiwum zadań należy gromadzenie, opracowywanie i udostępnianie pracownikom nauki i studentom silesiaków w różnych językach – polskim, czeskim i niemieckim: rękopisów i druków muzycznych, piśmiennictwa i dokumentów życia muzycznego w oryginałach lub reprodukcjach oraz nagrań dźwiękowych. Pracownicy zajmują się ponadto upowszechnianiem dawnej i współczesnej muzyki śląskiej, inicjowaniem badań naukowych, organizacją sympozjów i konferencji oraz prowadzą działalność wydawniczą.
Z racji swojego położenia większa część jego zbiorów dotyczy działalności muzycznej na Górnym Śląsku. Prowadzona jest również dokumentacja profesjonalnego życia muzycznego w okresie od międzywojnia po czasy współczesne. Archiwum ma swoich zbiorach pokaźne zbiory publikacji pochodzących ze wydawnictw działających w śląskich miastach, m.in. w Bytomiu (Cieplik), Chorzowie, Cieszynie, Czeskim Cieszynie, Katowicach, Nysie, Ostrawie, Opawie, Prudniku, Głubczycach, Opolu, Raciborzu i Wrocławiu (wydawnictwa Allegro, Becher, Bote und Bock, Förster, Goerlich, Grossund, Barth, Hainauer, Hientsch, Korn, Leuckart, Litman i in.).
W Archiwum znajdują się autografy i rzadkie wydania dzieł Józefa Elsnera, zbiór śpiewników śląskich, rękopisy Edwarda Bogusławskiego, Henryka Mikołaja Góreckiego, Jana Wincentego Hawela, Witolda Szalonka i Józefa Świdra oraz spuścizny kompozytorskie Jana Sztwiertni, Władysława Macury, Stefana Ślązaka, Jana Gawlasa.

</doc>
<doc id="4249580" url="https://pl.wikipedia.org/wiki?curid=4249580" title="Kamienica Szroterowska w Krakowie">
Kamienica Szroterowska w Krakowie

Kamienica Szroterowska – zabytkowa kamienica, zlokalizowana przy ulicy Grodzkiej na krakowskim Starym Mieście.
Historia kamienicy.
Kamienica została wybudowana w XIV wieku. W 1412 jej właścicielem był aptekarz Georg. W 1642 po raz pierwszy pojawia się w źródłach nazwa Kamienica Szroterowska. W latach 1665–1685 część budynku zajmowały siostry duchaczki. Kamienica spłonęła podczas wielkiego pożaru Krakowa w 1850, jednak wkrótce została odbudowana według projektu Stanisława Gołębiowskiego. W latach 30. XX wieku mieściła się w niej firma „Mondare i Enrlich”. Od 1945 budynek jest własnością państwową.
28 kwietnia 1967 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4249601" url="https://pl.wikipedia.org/wiki?curid=4249601" title="Kamienica Pod Murzynkiem w Krakowie">
Kamienica Pod Murzynkiem w Krakowie

Kamienica Pod Murzynkiem (znana także jako Kamienica Kozika) – zabytkowa kamienica, zlokalizowana przy ulicy Grodzkiej na krakowskim Starym Mieście.
Historia kamienicy.
Kamienica została wzniesiona w XIV wieku. W 1412 jej właścicielem był płatnerz Nicolaus. W 1642 pojawia się w źródłach nazwa Kamienica Kozika, pochodząca od nazwiska ówczesnego właściciela. Budynek spłonął podczas wielkiego pożaru Krakowa w 1850, jednak wkrótce została odbudowana. W 1895 po raz pierwszy notowana jest w źródłach używana do dziś nazwa Kamienica Pod Murzynkiem. W latach 30. XX wieku dom był własnością rodziny Sulikowskich, a w 1945 przeszedł na własność państwa.
28 kwietnia 1967 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4249630" url="https://pl.wikipedia.org/wiki?curid=4249630" title="Filip Višnjić">
Filip Višnjić

Filip Višnjić, cyr. Филип Вишњић (ur. 1767 w Gornjej Trnovie, zm. 1834 w Grku) – bośniacki Serb grający na gęślach. Był autorem trzynastu poematów epickich opisujących I powstanie serbskie przeciw Imperium Osmańskiemu (1804–1813) oraz czterech reinterpretowanych eposów poświęconych różnym okresom historii serbskiej. Uważany jest za jednego z głównych twórców serbskiej epiki ludowej.
Życiorys.
Urodził się w 1767 roku we wsi Gornja Trnova koło Ugljevika w północno-wschodniej części Bośni i Hercegowiny, należącej wówczas do Imperium Osmańskiego. Jego rodzicami byli Đorđe i Marija Vilić. Nazwisko, którego później używał, pochodziło od przezwiska matki – Višnja (z serb. „wiśnia”). Gdy był małym dzieckiem zmarł jego ojciec, a w wieku ośmiu lub dziewięciu lat stracił wzrok po zarażeniu ospą. Jego matka wyszła ponownie za mąż i rodzina przeprowadziła się do wsi Međaši położonej w Semberii. Kiedy miał 20 lat, Turcy wymordowali jego rodzinę i spalili wioskę. Zaczął w tym czasie grać na gęślach oraz recytować poezję epicką.
Latami przemierzał Bałkany jako włóczęga, utrzymując się z grania i żebrania, docierając aż do Szkodry. Jego umiejętności zjednały mu wiele wpływowych osobistości, w tym Iva Kneževicia, szlachcica z Semberii. Około 1798 roku Višnjić poślubił Nastę Ćuković, pochodzącą z zamożnej rodziny. Mieli sześcioro dzieci, z których niektóre zmarły w dzieciństwie. W 1809 roku opuścili wschodnią Bośnię i wyruszyli do Serbii, w której od 1804 roku trwała rewolucja serbska wymierzona przeciw Turkom. Osiedlili się najpierw w Ložnicy, potem w Badovinci, a wreszcie w Salašu Noćajskim. Następnie poeta podróżował wzdłuż Driny, grając na gęślach i recytując w celu podniesienia morale powstańców. Jego występy zrobiły wrażenie także na przywódcach, w tym na Jerzym Czarnym. Po upadku powstania w 1813 roku zostali zmuszeni do przesiedlenia się do kontrolowanej przez Austriaków Syrmii, na północ od rzeki Sawy. W 1815 roku osiedlili się w miejscowości Grk.
W Grku Višnjić poznał językoznawcę i badacza folkloru Vuka Karadžicia, który zaczął dokumentować jego poezję, wydaną później w tomie "Narodna srpska pjesnarica" („Pieśni ludu serbskiego”). Utwory te przyniosły mu uznanie, także za granicą. Višnjić mieszkał z rodziną w Grku aż do śmierci w 1834 roku, a wieś zmieniła później nazwę na Višnjićevo w celu jego upamiętnienia.
Twórczość.
Jego twórczość to cztery reinterpretowane eposy i trzynaście oryginalnych poematów, które powstawały podczas I powstania serbskiego (1804-1813). Ich głównym tematem jest walka z Imperium Osmańskim. Akcja dziesięciu z trzynastu poematów autorstwa Višnjicia ma miejsce w regionie Podrinje, który rozciąga się wzdłuż Driny. W sumie jego dorobek składa się z 5001 linii wierszy.
Poniższa lista zawiera wiersze, których autorstwo Šašić przypisał wyłącznie Višnjiciowi:
W dorobku poety szczególne miejsce zajmuje "Početak bune protiv dahija". Odnosi się do genezy pierwszego powstania serbskiego i jego początków, kiedy Serbowie odnosili zwycięstwa.
Višnjić był jednym z niewielu serbskich poetów ludowych z XVIII i początku XIX wieku, których wiersze nie były rozpowszechniane anonimowo. Utwory wielu innych, przekazywane ustnie, nie zachowały się.

</doc>
<doc id="4249668" url="https://pl.wikipedia.org/wiki?curid=4249668" title="Kamienica Kozika w Krakowie">
Kamienica Kozika w Krakowie



</doc>
<doc id="4249677" url="https://pl.wikipedia.org/wiki?curid=4249677" title="Aleksander Trojkowicz">
Aleksander Trojkowicz

Aleksander Trojkowicz (ur. 1 lutego 1916 w na Wileńszczyźnie, zm. 9 marca 1985 w Krakowie) – polski malarz i grafik, scenograf. Od 1947 członek Związku Polskich Artystów Plastyków (ZPAP), a także Ogólnopolskiej Grupy „Zachęta”.
Życiorys.
Urodził się 1 lutego 1916 w Dorżach (w granicach Imperium Rosyjskiego), parafia Holszany. 
Studiował na Wydziale Sztuk Pięknych Uniwersytetu Stefana Batorego w Wilnie pod kierunkiem Bronisława Jamontta, kontynuując naukę na Akademii Sztuk Pięknych w Krakowie w pracowni prof. Wojciecha Weissa.
Oprócz malarstwa portretowego i pejzażowego w trakcie okupacji niemieckiej zajmował się także tworzeniem scenografii w jednym z teatrów w Berlinie.
Tworzył przede wszystkim obrazy o tematyce portretowej i pejzażowej ukazujących Kraków i Wilno. Projektował i malował polichromie w wielu obiektach sakralnych, zwłaszcza na Mazurach i w Małopolsce. Zajmował się również pół- i pełnoplastyczną rzeźbą w drewnie. Biegle posługiwał się kilkoma językami: polskim (ojczysty), niemieckim, litewskim i rosyjskim.
Jego dzieła malarskie wystawiane były w Niemczech i Rosji. Mieszkał w Krakowie - na Starym Mieście, w kamienicy przy ul. Szewskiej 25 w sąsiedztwie parku miejskiego - Planty. Pod tym adresem mieściła się także jego pracownia, w której pracował na sztalugach na których tworzył mistrz Jan Matejko.
Od 16 stycznia 1947 zrzeszony w Związku Polskich Artystów Plastyków okręgu krakowskiego. Był także aktywnym członkiem Ogólnopolskiej Grupy Artystów „Zachęta”, która gromadziła twórców o poglądach konserwatywnych i tworzących w nurcie realizmu.
Zmarł 9 marca 1985 w Krakowie po ciężkiej chorobie, w wieku 69 lat. Spoczywa na tamtejszym cmentarzu Batowickim.
Twórczość malarska.
Kilka wybranych dzieł i realizacji artysty plastyka:
Wystawy i ekspozycje.
Obecnie dzieła malarza znajdują się w kilku galeriach sztuki m.in. w Biurze Wystaw Artystycznych w Krakowie, w ołtarzach i jako elementy wystroju kościołów i kaplic, a także w wielu kolekcjach prywatnych w Polsce i za granicą (głównie w Rosji, Niemczech i Stanach Zjednoczonych). Notowany w czasopismach branżowych i na aukcjach malarskich w Polsce i USA.
Życie prywatne.
Ojciec Joanny Troikowicz, polskiej artystki i designerki, od 1977 mieszkającej i tworzącej w Szwecji.

</doc>
<doc id="4249680" url="https://pl.wikipedia.org/wiki?curid=4249680" title="Género chico">
Género chico

Género chico – hiszpańska komediowa forma muzyczno-dramatyczna.
Gatunek ten zwykle traktowany jest jako odmiana "zarzueli", aczkolwiek w szerszym znaczeniu mogła to być też prosta komedia muzyczna czy parodia teatralna ze śpiewem. Przedstawienie "género chico" składało się zasadniczo z jednego aktu w trzech częściach: odsłony wprowadzającej w akcję, intermedium muzycznego i oraz końcowej odsłony zawierającej kluczowe sceny przedstawienia. Bohaterami przestawień były stereotypowe postacie reprezentujące charakterystyczne typy i często posługujące się językiem potocznym. "Género chico" największą popularnością cieszyło się w drugiej połowie XIX wieku. Muzykę do przedstawień tego rodzaju tworzyli m.in. kompozytorzy Tomás Bretón i Ruperto Chapí.

</doc>
<doc id="4249681" url="https://pl.wikipedia.org/wiki?curid=4249681" title="Coquettish jūtai-chū">
Coquettish jūtai-chū

 – siedemnasty singel japońskiego zespołu SKE48, wydany w Japonii 31 marca 2015 roku przez avex trax.
Singel został wydany w dziewięciu edycjach: czterech regularnych i czterech limitowanych (Type A, Type B, Type C, Type D) oraz „teatralnej” (CD). Osiągnął 1 pozycję w rankingu Oricon i pozostał na liście przez 21 tygodni, sprzedał się w nakładzie egzemplarzy. Singel zdobył status platynowej płyty.
Lista utworów.
Wszystkie utwory zostały napisane przez Yasushiego Akimoto.

</doc>
<doc id="4249695" url="https://pl.wikipedia.org/wiki?curid=4249695" title="Antoni Zdebiak">
Antoni Zdebiak

Antoni Zdebiak (ur. 30 maja 1951 w Puławach, zm. 29 czerwca 1991) – polski artysta, fotograf, fotoreporter, grafik, operator filmowy. Członek Okręgu Warszawskiego Związku Polskich Artystów Fotografików.
Życiorys.
Antoni Zdebiak ukończył Liceum Ogólnokształcące w Puławach. W latach 1969–1970 uczestniczył w zajęciach Stowarzyszenia "Teatru Wizji i Ruchu" Jerzego Leszczyńskiego. Fotografował od początku lat 70. XX wieku – pierwsze jego opublikowane zdjęcia pojawiły się w lokalnej prasie lubelskiej ("Kamera", "Kurier"). Od 1971 roku mieszkał w Warszawie, gdzie w latach 1973–1977 współpracował z tygodnikiem "Perspektywy". Od 1978 roku mieszkał w Paryżu, gdzie współpracował z Krzysztofem Pruszkowskim. Od 1979 roku do 1981 współpracował jako fotoreporter z wieloma czasopismami polskimi (m.in. Scena, Teatr, Itd, Razem). Od 1982 roku współpracował z włoską Agencją Prasową "ANSA". 
Antoni Zdebiak był autorem i współautorem wielu wystaw fotograficznych; autorskich, zbiorowych, poplenerowych oraz pokonkursowych, podczas których zdobył m.in. dwie nagrody w Ogólnopolskim Konkursie Fotografii Prasowej – w 1984 roku. W latach 80. XX wieku – jako fotograf współpracował m.in. z Teatrem Wielkim w Warszawie oraz z Warszawską Operą Kameralną. Współpracował z wykonawcami muzyki rozrywkowej (m.in. Budka Suflera, Majka Jeżowska, Republika, Urszula) oraz puławskim zespołem Siekiera, sporządzając dokumentację fotograficzną z koncertów oraz wykonując zdjęcia na okładki płyt. 
W 1984 roku został przyjęty w poczet członków Okręgu Warszawskiego Związku Polskich Artystów Fotografików. Od 1989 roku mieszkał, studiował i pracował w Londynie. Antoni Zdebiak zmarł tragicznie w Polsce, zginął 29 czerwca 1991 roku w wypadku samochodowym.
Wystawy indywidualne.
Źródło.

</doc>
<doc id="4249704" url="https://pl.wikipedia.org/wiki?curid=4249704" title="Robert A. Parker">
Robert A. Parker

Robert Alan Parker (ur. 14 grudnia 1936 w Nowym Jorku) – amerykański fizyk i astronauta.
Życiorys.
Dorastał w Shrewsbury w Massachusetts, gdzie uczęszczał do szkoły, w 1958 ukończył fizykę i astronomię w Amherst College. W 1962 uzyskał doktorat z astronomii w California Institute of Technology, później był asystentem profesora astronomii na University of Wisconsin. Ma wylatane ponad 3500 godzin na odrzutowcach. 4 sierpnia 1967 został wybrany przez NASA kandydatem na astronautę, później podczas misji Apollo 15 i Apollo 17 był w zapasowych załogach, pełnił też funkcję dyrektora biura podczas programu Skylab. Od 28 listopada do 8 grudnia 1983 był specjalistą misji STS-9 z laboratorium kosmicznym Spacelab-1 trwającej 10 dni, 7 godzin i 47 minut. Od 2 do 10 grudnia 1990 brał udział w misji STS-35 trwającej 8 dni, 23 godziny i 5 minut. Obserwowano wówczas przestrzeń kosmiczną w ultrafiolecie i promieniowaniu rentgenowskim za pomocą obserwatorium ASTRO-1 umieszczonego w ładowni wahadłowca, składającego się z czterech oddzielnych teleskopów. Łącznie Parker spędził w kosmosie 19 dni, 6 godzin i 52 minuty.Z grupy astronautów odszedł w roku 1993.

</doc>
<doc id="4249705" url="https://pl.wikipedia.org/wiki?curid=4249705" title="George McCready Price">
George McCready Price

George Edward McCready Price (ur. 26 sierpnia 1870, zm. 24 stycznia 1963) – kanadyjski adwentysta, kreacjonista.
Życiorys.
Pochodził z Nowego Brunszwiku. W wieku 14 lat wraz z bratem i owdowiałą matką wstąpił do Kościoła Adwentystów Dnia Siódmego. W latach 1891–1893 studiował w adwentystycznym Battle Creek College (obecnie Andrews University). Po powrocie w rodzinne strony zarabiał na życie sprzedażą książek, później od 1897 roku, po ukończeniu rocznego kursu przygotowawczego, pracował jako nauczyciel szkolny w niewielkich miejscowościach. Na początku XX wieku przeprowadził się do Stanów Zjednoczonych. Był wykładowcą w kilku amerykańskich uczelniach adwentystycznych: Loma Linda University (1906–1912), San Fernando Academy (1912–1913), Lodi Academy (1914–1920), Pacific Union College (1920–1922), Union College (1922–1924), Stanborough College (1924–1928), Andrews University (1929–1933), Walla Walla University (1933–1938). Pisał również artykuły do licznych chrześcijańskich czasopism i magazynów.
Interesował się amatorsko geologią. Był zwolennikiem dosłownej interpretacji zawartego w Księdze Rodzaju opisu stworzenia świata w sześć dni. Napisał kilka książek, m.in. "Outlines of Modern Christianity and Modern Science" (1902), "Illogical Geology: The Weakest Point in Evolution Theory" (1906), "The Fundamentals of Geology" (1913) i "The New Geology" (1923). Odrzucał w nich teorię ewolucji, którą uważał za nienaukową, pogańską religię o satanistycznych korzeniach. Twierdził, że przyjmowana przez współczesną naukę kolumna geologiczna jest nieprawdziwa, biblijny globalny potop był historycznym wydarzeniem, które miało miejsce około 2000 roku p.n.e., Ziemia zaś została stworzona wraz z całym obecnym na niej życiem roślinnym i zwierzęcym 6–7 tysięcy lat temu. Skamieniałości miałyby być pozostałościami przedpotopowej flory i fauny.
Poglądy Price’a wywarły olbrzymi wpływ na ukształtowanie się współczesnego fundamentalistycznego kreacjonizmu. Do twierdzeń geologicznych wyłożonych w jego pracach odwoływał się podczas tzw. małpiego procesu William Jennings Bryan. Idee i argumentacja Price’a znalazły później swoje odbicie w wydanej w 1961 roku pracy Henry’ego M. Morrisa i Johna C. Whitcomba "".

</doc>
<doc id="4249711" url="https://pl.wikipedia.org/wiki?curid=4249711" title="Sergiusz (Anicoj)">
Sergiusz (Anicoj)

Sergiusz, imię świeckie Serhij Łeonidowycz Anicoj (ur. 17 stycznia 1979 w Sumach) – biskup Ukraińskiego Kościoła Prawosławnego Patriarchatu Moskiewskiego.
Życiorys.
23 lipca 2002 r. z rąk arcybiskupa chersońskiego i taurydzkiego Jonatana otrzymał święcenia diakońskie. 12 grudnia tegoż roku został opiekunem soboru katedralnego Świętego Ducha w Chersoniu. 1 czerwca 2004 r. podniesiony do godności protodiakona.
Święcenia kapłańskie otrzymał 13 listopada 2005 r. z rąk arcybiskupa Jonatana. Następnego dnia został proboszczem parafii katedralnej w Chersoniu, a 1 maja 2006 r. – sekretarzem eparchii chersońskiej.
8 grudnia 2006 r. przyjęty w skład duchowieństwa nowo utworzonej eparchii tulczyńskiej. Następnego dnia został proboszczem parafii katedralnej Narodzenia Pańskiego w Tulczynie i sekretarzem eparchii. W 2007 r. ukończył w trybie zaocznym seminarium duchowne w Kijowie; naukę kontynuował (również w trybie zaocznym) w Kijowskiej Akademii Duchownej, którą ukończył w 2010 r.
8 grudnia 2008 r. złożył przed arcybiskupem tulczyńskim i bracławskim Jonatanem wieczyste śluby mnisze, z imieniem Sergiusz, ku czci św. Sergiusza z Radoneża. 23 grudnia tegoż roku otrzymał godność ihumena, a 23 maja 2009 r. – archimandryty.
Postanowieniem Świętego Synodu Ukraińskiego Kościoła Prawosławnego Patriarchatu Moskiewskiego, został 14 marca 2018 r. nominowany na wikariusza eparchii tulczyńskiej, z tytułem biskupa ładyżyńskiego. Chirotonia biskupia odbyła się 24 marca 2018 r. w cerkwi Świętych Antoniego i Teodozjusza Pieczerskich w ławrze Kijowsko-Peczerskiej, pod przewodnictwem metropolity kijowskiego i całej Ukrainy Onufrego.
17 sierpnia 2022 r. została mu nadana godność arcybiskupa.

</doc>
<doc id="4249726" url="https://pl.wikipedia.org/wiki?curid=4249726" title="Kościół Matki Bożej Pocieszenia w Bielsku-Białej">
Kościół Matki Bożej Pocieszenia w Bielsku-Białej

Kościół Matki Bożej Pocieszenia – rzymskokatolicki kościół parafialny należący do dekanatu Bielsko-Biała III – Wschód. Znajduje się w dzielnicy Straconka.
Jest to świątynia wzniesiona w latach 1872–1875 według projektu architekta Andrzeja Walczoka. Rozbudowana i powiększona została o wieżę w 1889 roku również według projektu A. Walczoka. Kościół jest jednonawowy, orientowany, reprezentuje styl neogotycki. Wyposażenie budowli pochodzi z końca XIX wieku i XX wieku, było wielokrotnie modernizowane. Do najważniejszych jego elementów należą: rzeźba Madonny z Dzieciątkiem (w pełnej postaci), gotycka, wykonana na przełomie XV/XVI wieku i pochodzi z kręgu snycerki śląskiej, obraz „Matka Boża Pocieszenia” namalowany w XVII wieku, obraz „Św. Stanisław Biskup i Piotrowin” namalowany około 1876 roku przez słowackiego malarza Piotra Bohuna z Białej, figura gipsowa Matki Bożej Pocieszenia wykonana na początku XIX wieku, monstrancja wykonana pod koniec XIX wieku, w prezbiterium – dwa okna witrażowe przedstawiające Matkę Bożą z Dzieciątkiem oraz Chrystusa Dobrego Pasterza, umieszczona we wnęce z lewej strony nawy współczesna „Golgota”, przedstawiająca Maryję i św. Jana Apostoła pod Krzyżem, wykonana przez Mieczysława Hańderka, z prawej strony, pod chórem – drewniany rzeźbiony konfesjonał z kluczami św. Piotra – symbolem władzy apostolskiej szafarzy Kościoła pełnionej w imieniu Chrystusa, umieszczone na płaskim stropie kościoła dwa duże malowidła ludowe przedstawiające Jezusa uciszającego żywioły podczas burzy na Jeziorze Genezaret oraz Matkę Bożą Królową Polski, która błogosławi przedstawicielom różnych stanów, ołtarz główny ozdobiony 2 figurami Ewangelistów z 1875 roku wykonany przez Franciszka Jaratka; rzeźby zostały wykonane w Bielsku.

</doc>
<doc id="4249731" url="https://pl.wikipedia.org/wiki?curid=4249731" title="Filip Wisznjić">
Filip Wisznjić



</doc>
<doc id="4249769" url="https://pl.wikipedia.org/wiki?curid=4249769" title="Guy Gardner">
Guy Gardner

Guy Spence Gardner (ur. 6 stycznia 1948 w Altaviście w Wirginii) – amerykański oficer lotnictwa i astronauta.
Życiorys.
W 1965 ukończył szkołę w Alexandrii, a w 1969 studia astronautyczne, matematyczne i inżynieryjne na United States Air Force Academy, w 1970 został magistrem astronautyki na Purdue University. Ukończył kursy pilotażu w Craig Air Force Base w Arizonie i w MacDill Air Force Base na Florydzie (1971). W 1972 podczas stacjonowania w Azji Południowo-Wschodniej brał udział w 177 misjach bojowych, po powrocie do kraju był instruktorem i pilotem w Seymour Johnson Air Force Base w Karolinie Północnej, 1975-1976 uczył się w szkole pilotów doświadczalnych w Edwards Air Force Base w Kalifornii, po czym został instruktorem w szkole pilotów doświadczalnych. 19 maja 1980 został wybrany przez NASA kandydatem na astronautę, później pracował w stacji wahadłowców kosmicznych, w 1984 został wyznaczony pilotem wahadłowca kosmicznego. Od 2 do 6 grudnia 1988 jako pilot brał udział w misji STS-27 trwającej 4 dni, 9 godzin i 5 minut. Wyniesiono wówczas na orbitę wojskowego satelitę rozpoznania radarowego Lacrosse 1. Od 2 do 11 grudnia 1990 był pilotem misji STS-35 trwającej 8 dni, 23 godziny i 5 minut. Obserwowano wtedy przestrzeń kosmiczną w ultrafiolecie i promieniowaniu rentgenowskim za pomocą obserwatorium ASTRO-1 umieszczonego w ładowni wahadłowca, składającego się z czterech oddzielnych teleskopów. Łącznie Gardner spędził w kosmosie 13 dni, 8 godzin i 10 minut. W czerwcu 1991 opuścił NASA.

</doc>
<doc id="4249783" url="https://pl.wikipedia.org/wiki?curid=4249783" title="Florence Prag Kahn">
Florence Prag Kahn

Florence Prag Kahn (ur. 9 listopada 1866 w Salt Lake City, zm. 16 listopada 1948 w San Francisco) – amerykańska polityk, pierwsza kobieta pochodzenia żydowskiego wybrana do Kongresu Stanów Zjednoczonych.
Życiorys.
Urodziła się 9 listopada 1866 w Salt Lake City. Jej rodzice, Conrad i Mary Prag, byli polskimi Żydami. Conrad Prag pracował jako kupiec w czasie kalifornijskiej gorączki złota, a Mary była nauczycielką historii. Gdy Florence miała 3 lata, przeniosła się wraz z rodzicami do Kalifornii. Mimo trudnej sytuacji finansowej rodziny w 1887 ukończyła studia na Uniwersytecie Kalifornijskim, otrzymując bakalaureat. W 1899 wyszła za mąż za Juliusa Kahna. Przy boku męża zainteresowała się polityką. W 1925 została wybrana, w wyborach uzupełniających, do Izby Reprezentantów z ramienia Partii Republikańskiej. Elekcja miała obsadzić wakat po śmierci jej męża, Juliusa Kahna. Intensywnie angażowała się w kampanię wyborczą, mającą zapewnić reelekcję Herbertowi Hooverowi w wyborach prezydenckich w 1932 roku. W izbie niższej Kongresu zasiadała do 1937, kiedy to nie uzyskała kolejnego mandatu parlamentarnego.
Zmarła 16 listopada 1948 w San Francisco w wyniku choroby serca. Została pochowana na Home of Peace Cemetery w miejscowości Colma w stanie Kalifornia. Miała dwóch synów, Juliusa Kahna i Conrad P. Kahna.

</doc>
<doc id="4249804" url="https://pl.wikipedia.org/wiki?curid=4249804" title="Szczególnie Chroniony Obszar Antarktyki">
Szczególnie Chroniony Obszar Antarktyki



</doc>
<doc id="4249824" url="https://pl.wikipedia.org/wiki?curid=4249824" title="Kamienica przy ulicy Grodzkiej 28/30 w Krakowie">
Kamienica przy ulicy Grodzkiej 28/30 w Krakowie

Kamienica przy ulicy Grodzkiej 28/30 – zabytkowa kamienica, zlokalizowana przy ulicy Grodzkiej na krakowskim Starym Mieście.
Historia kamienicy.
W I połowie XIV wieku na miejscu obecnej kamienicy wzniesiono dwa gotyckie domy. Pierwszym notowanym w źródłach właścicielem kamienicy północnej (nr 28) był Andrzej Werzingi, zaś południowej (nr 30) płatnerz Nicolaus. Pierwszy dom nazywany był Kamienicą Książąt Łabędzkich i Kamienicą Protkowicowską, zaś drugi Kamienicą Gubinowską. Oba budynki spłonęły podczas wielkiego pożaru Krakowa w 1850 roku. Jeszcze w tym samym roku wzniesiono na ich miejscu, według projektu Piotra Barańskiego i Teofila Żebrawskiego, jeden budynek o podwójnym adresie. W 1927 został on przebudowany pod kierunkiem architekta Beniamina Torbego.
Na podworcu kamienicy w 1913 wybudowana została Synagoga Tignera. W 1931 przebudowano ją w stylu modernistycznym według projektu żydowskich architektów Izaaka Goldbergera oraz Izraela Messingera. Uroczyste otwarcie bożnicy miało miejsce w 1932 roku i funkcjonowała do 1939. Po II wojnie światowej oficyna była wykorzystywana jako magazyn, a następnie sala prób Miejskiego Teatru Muzycznego. Od lat 70. XX wieku jest w stanie ruiny.
20 marca 1975 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4249829" url="https://pl.wikipedia.org/wiki?curid=4249829" title="Ludwik Migdał">
Ludwik Migdał

Ludwik Andrzej Migdał (ur. 7 czerwca 1897 w Grobli, zm. ?) – kapitan piechoty Wojska Polskiego.
Życiorys.
Urodził się 7 czerwca 1897 w Grobli. Był synem Michała i Emilii z domu Sanak.
W czasie I wojny światowej walczył w szeregach C. K. Armii. Został mianowany podporucznikiem rezerwy piechoty z dniem 1 grudnia 1917. Do 1918 jego oddziałem macierzystym był pułk piechoty nr 13
W 1918 został przyjęty do Wojska Polskiego z zatwierdzeniem posiadanego stopnia podporucznika. Został awansowany na stopień porucznika rezerwy piechoty ze starszeństwem z dniem 1 czerwca 1919. W 1923, 1924 był oficerem rezerwowym zatrzymanym w służbie czynnej 2 pułku Strzelców Podhalańskich w Sanoku. Następnie, przed rokiem 1928 zweryfikowany w stopniu porucznika piechoty służby czynnej ze starszeństwem z dniem 1 lipca 1919 i na przełomie lat 20./30. był oficerem zawodowym sanockiego 2 pułku Strzelców Podhalańskich. Pełnił stanowisko powiatowego komendanta przysposobienia wojskowego i wychowania fizycznego. Z polecenia Wojskowego Biura Historycznego opracował publikację pt. "Zarys historji wojennej 2-go Pułku Strzelców Podhalańskich", wydaną w 1929 w serii "Zarys historji wojennej pułków polskich 1918–1920". Ponadto udzielał się w życiu społecznym miasta Leska nieopodal Sanoka. W latach 20. został członkiem sekcji teatralnej w Towarzystwie Miłośników Muzyki i Sceny. Został także prezesem założonego w Lesku u kresu lat 20. klubu piłkarskiego Leskowianka, uczestniczącego w klasie rozgrywkowej regionalnej lwowskiej. W latach 20. był komendantem leskiego oddziału Związku Strzeleckiego. Zimą 1933/1934 zorganizował kurs narciarski dla ZS w powiecie leskim. W późniejszych latach 30. był oficerem 5 pułku Strzelców Podhalańskich w Przemyślu, pełnił w stopniu porucznika stanowisko powiatowego komendanta przysposobienia wojskowego. Wówczas należał do oddziału przemyskiego Ligi Morskiej i Kolonialnej. W 1934, 1935 pełnił funkcję opiekuna organizacyjnego LMiK na terenie Dowództwa Okręgu Korpusu Nr X. Został awansowany na stopień kapitana piechoty ze starszeństwem z dniem 1 stycznia 1936. Według stanu z marca 1939 był przydzielony do Dowództwa Okręgu Korpusu Nr X w Przemyślu, pełniąc funkcję kierownika kancelarii sztabu i jednocześnie funkcję kierownika referatu ochrony sztabu.
26 listopada 1921 w Posadzie Olchowskiej poślubił Joannę Michniowską (ur. 1899), zatrudnioną na stanowisku urzędniczki w tamtejszej fabryce maszyn i wagonów.
Ordery i odznaczenia.
polskie
austro-węgierskie

</doc>
<doc id="4249837" url="https://pl.wikipedia.org/wiki?curid=4249837" title="Kamienica Książąt Łabędzkich w Krakowie">
Kamienica Książąt Łabędzkich w Krakowie



</doc>
<doc id="4249839" url="https://pl.wikipedia.org/wiki?curid=4249839" title="Kamienica Łabędzkich w Krakowie">
Kamienica Łabędzkich w Krakowie



</doc>
<doc id="4249841" url="https://pl.wikipedia.org/wiki?curid=4249841" title="Kamienica Protkowicowska">
Kamienica Protkowicowska



</doc>
<doc id="4249843" url="https://pl.wikipedia.org/wiki?curid=4249843" title="Kamienica Gubinowska w Krakowie">
Kamienica Gubinowska w Krakowie



</doc>
<doc id="4249853" url="https://pl.wikipedia.org/wiki?curid=4249853" title="Miejscowość statystyczna">
Miejscowość statystyczna



</doc>
<doc id="4249863" url="https://pl.wikipedia.org/wiki?curid=4249863" title="Ceratotherium simum cottoni">
Ceratotherium simum cottoni



</doc>
<doc id="4249868" url="https://pl.wikipedia.org/wiki?curid=4249868" title="Ceratotherium cottoni">
Ceratotherium cottoni



</doc>
<doc id="4249872" url="https://pl.wikipedia.org/wiki?curid=4249872" title="Nosorożec szerokopyski">
Nosorożec szerokopyski



</doc>
<doc id="4249874" url="https://pl.wikipedia.org/wiki?curid=4249874" title="Nosorożec tęponosy">
Nosorożec tęponosy



</doc>
<doc id="4249880" url="https://pl.wikipedia.org/wiki?curid=4249880" title="Szykowo">
Szykowo

Szykowo (biał. "Шыкава", ros. "Шиково"), dawniej także Przewóz – wieś na Białorusi, w obwodzie mińskim, w rejonie mołodeczańskim, w sielsowiecie Lebiedziewo.
Dawniej zaścianek.

</doc>
<doc id="4249902" url="https://pl.wikipedia.org/wiki?curid=4249902" title="Jakowicze (obwód miński)">
Jakowicze (obwód miński)

Jakowicze (biał. "Якавічы", ros. "Яковичи") – wieś na Białorusi, w obwodzie mińskim, w rejonie mołodeczańskim, w sielsowiecie Lebiedziewo.
W XIX w. połowę mieszkańców stanowili katolicy, a drugą połowę prawosławni.

</doc>
<doc id="4249904" url="https://pl.wikipedia.org/wiki?curid=4249904" title="Cambozola">
Cambozola

Cambozola – niemiecki ser będący połączeniem serka śmietankowego i włoskiego niebieskiego sera pleśniowego gorgonzoli. Ser posiada porost białej pleśni oraz przerost niebieskiej. Produkowany jest z pasteryzowanego mleka krowiego od początku XX wieku.

</doc>
<doc id="4249919" url="https://pl.wikipedia.org/wiki?curid=4249919" title="Hrycowo">
Hrycowo

Hrycowo – nieistniejąca wieś. Tereny, na których leżała znajdują się obecnie na Białorusi, w obwodzie mińskim, w rejonie mołodeczańskim, w sielsowiecie Lebiedziewo.
Obok wsi znajdują się duże stawy rybne Hrycowo.
Przed 1939 Hrycowo leżało w Polsce, województwie wileńskim, powiecie mołodeczańskim.

</doc>
<doc id="4249922" url="https://pl.wikipedia.org/wiki?curid=4249922" title="Auberry">
Auberry

Auberry – jednostka osadnicza w Stanach Zjednoczonych, w stanie Kalifornia, w hrabstwie Fresno.

</doc>
<doc id="4249932" url="https://pl.wikipedia.org/wiki?curid=4249932" title="Kamienica przy ulicy Grodzkiej 58 w Krakowie">
Kamienica przy ulicy Grodzkiej 58 w Krakowie

Kamienica przy ulicy Grodzkiej 58 – zabytkowa kamienica, zlokalizowana przy ulicy Grodzkiej na krakowskim Starym Mieście. Od północy przylega ona do ewangelickiego kościoła św. Marcina.
Historia kamienicy.
W 1602 na miejscu obecnej kamienicy wzniesiono budynek szpitala dla księży emerytów. W 1607 został on przejęty przez parafię św. Marcina. W 1806 mieścił się w nim depozyt amunicji. W 1816 kamienicę przejęła parafia ewangelicka. Ze względu na zły stan techniczny została ona wyburzona na przełomie XIX i XX wieku. Na jej miejscu wzniesiono w latach 1910–1911 nową kamienicę, według projektu Jana Zawiejskiego. Posiada ona cechy niewielkiego pałacu miejskiego z neobarokowymi zdobieniami. W centralnym miejscu fasady, na wysokości pierwszego piętra, zlokalizowano wykusz, nad którym umieszczono kartusz z datą ukończenia budowy – 1911. 
22 sierpnia 1988 kamienica została wpisana do rejestru zabytków. Znajduje się także w gminnej ewidencji zabytków.

</doc>
<doc id="4249940" url="https://pl.wikipedia.org/wiki?curid=4249940" title="Dafydd Gibbon">
Dafydd Gibbon

Dafydd Gibbon (ur. 5 kwietnia 1944 w Halifaksie, Yorkshire, Wielka Brytania) – brytyjski emerytowany profesor językoznawstwa angielskiego i ogólnego na Uniwersytecie w Bielefeld w Niemczech, specjalizujący się w językoznawstwie komputerowym i fonetyce stosowanej. Autor ponad 180 publikacji, redaktor wielu książek i promotor 21 doktoratów.
Życiorys.
Syn walijskiego pastora baptystów, Johna Thomasa Gibbona (1915–1993), za którym podążał wraz z matką Mary Gibbon (z domu Hudson, nauczycielką wychowania fizycznego, 1918–2012) i czworgiem rodzeństwa po Walii podczas jego służby duszpasterskiej. Uczęszczał do szkoły podstawowej w Huddersfield, a później do szkoły średniej w Norfolk. Studiował języki niemiecki i francuski w King’s College na Uniwersytecie Londyńskim. Jego dziadkowie – rolnicy oraz ojciec byli rodzimymi użytkownikami języka walijskiego. Gibbon nie nauczył się biegle mówić w tym języku, ponieważ rodzice oraz dziadkowie rozmawiali z nim i jego rodzeństwem po angielsku. Lekcje z walijskiego pobierał w szkole średniej, a opanował język na tyle dobrze, że czytał w kościele czytania z Biblii w języku walijskim.
Dafydd Gibbon opublikował prace naukowe o wielu językach świata, m.in. angielskim, niemieckim, walijskim, polskim, brazylijskim portugalskim, yacouba i baule (Wybrzeże Kości Słoniowej), tem (Togo), igbo i ibibio (Nigeria), kuki-thadou (Indie) i mandaryńskim (Chiny).
10 marca 2010 roku Dafydd Gibbon został Językoznawcą Dnia na "The Linguist List" (pl. Liście Językoznawcy) i ponownie 27 marca 2018 roku na "blogu The Linguist List".
Przebieg pracy zawodowej.
Dafydd Gibbon rozpoczął swoją pracę zawodową w 1968 roku jako lektor języka angielskiego (Seminar für Englische Philologie) na Uniwersytecie w Getyndze w Niemczech. Cztery lata później został adiunktem tejże uczelni i był nim aż do 1980 roku. W latach 1980–1981 pracował jako profesor teorii i praktyki tłumaczeń na Uniwersytecie Nauk Stosowanych w Kolonii. W 1981 roku został profesorem anglistyki i językoznawstwa (językoznawstwo angielskie i ogólne) na Wydziale Językoznawstwa i Literaturoznawstwa na Uniwersytecie w Bielefeld w Niemczech i był nim aż do przejścia na emeryturę w 2009 roku. Od tego czasu jest emerytowanym profesorem tejże uczelni.
Dafydd Gibbon brał udział w projekcie European Speech Assessment Methods (SAM) i był zaangażowany w tworzenie alfabetu SAMPA w tym projekcie. Brał także udział w europejskich projektach EAGLES, w których był głównym redaktorem dwóch podręczników na temat standardów i oceny systemów technologii mowy (1997, 2000). Był także założycielem międzynarodowej grupy COCOSDA (Coordinating Committee for Speech Databases and Assessment).

</doc>
<doc id="4249947" url="https://pl.wikipedia.org/wiki?curid=4249947" title="Big Creek (Kalifornia)">
Big Creek (Kalifornia)

Big Creek – jednostka osadnicza w Stanach Zjednoczonych, w stanie Kalifornia, w hrabstwie Fresno.

</doc>
<doc id="4249949" url="https://pl.wikipedia.org/wiki?curid=4249949" title="Jaskinia w Gorcu">
Jaskinia w Gorcu

Jaskinia w Gorcu (Wietrzna Dziura) – jaskinia w Gorcach znajdująca się na południowym zboczu Gorca opadającym do Ochotnicy Dolnej w województwie małopolskim, w powiecie nowotarskim, w gminie Ochotnica Dolna.
Opis jaskini.
Wejście do jaskini znajduje się na wysokości 820 m n.p.m. Długość jaskini wynosi 24 metry, a jej deniwelacja 10 metrów.
Za małym otworem wejściowym znajduje się idący w dół, krótki korytarzyk, na którego końcu zaczynają się dwa ciągi:
Jaskinia jest typu osuwiskowego. Ściany są suche, nie ma na nich roślinności.
Jaskinia była prawdopodobnie znana od dawna. Pierwszą wzmiankę o niej opublikował J. Nyka w 1957 roku.

</doc>
<doc id="4249957" url="https://pl.wikipedia.org/wiki?curid=4249957" title="International Kennel Union">
International Kennel Union

Międzynarodowa Unia Kynologiczna (IKU, International Kennel Union, Международный кинологический союз) mająca siedzibę w Moskwie w Rosji – nadrzędna jednostka dla stowarzyszeń kynologicznych w Europie oraz Azji.
IKU zrzesza w swoich szeregach 15 członków z krajów mających siedzibę w Europie oraz Azji, których głównym celem statutowym jest organizacja hodowli psów rasowych oraz ma zawarte umowy z 6 organizacjami na zasadach partnerstwa. Na potrzeby organizowanych wystaw i pokazów dokonała podziału ras psów na pięć grup ras w sposób odmienny, niż przyjęty podział na grupy FCI, tj.: psy pasterskie, psy pracujące, teriery, psy myśliwskie oraz psy do towarzystwa.
IKU patronuje również międzynarodowym wystawom psów rasowych organizowanym przez organizacje członkowskie. 

</doc>
<doc id="4249959" url="https://pl.wikipedia.org/wiki?curid=4249959" title="Biola">
Biola

Biola – jednostka osadnicza w Stanach Zjednoczonych, w stanie Kalifornia, w hrabstwie Fresno.

</doc>
<doc id="4249961" url="https://pl.wikipedia.org/wiki?curid=4249961" title="Sielsowiet Lebiedziewo">
Sielsowiet Lebiedziewo

Sielsowiet Lebiedziewo (biał. "Лебедзеўскі сельсавет", ros. "Лебедевский сельсовет") – sielsowiet na Białorusi, w obwodzie mińskim, w rejonie mołodeczańskim. Siedziba urzędu mieści się w Lebiedziewie.

</doc>
<doc id="4249973" url="https://pl.wikipedia.org/wiki?curid=4249973" title="Bowles">
Bowles

Bowles – jednostka osadnicza w Stanach Zjednoczonych, w stanie Kalifornia, w hrabstwie Fresno.

</doc>
<doc id="4249979" url="https://pl.wikipedia.org/wiki?curid=4249979" title="Calwa">
Calwa

Calwa – jednostka osadnicza w Stanach Zjednoczonych, w stanie Kalifornia, w hrabstwie Fresno.

</doc>
<doc id="4249982" url="https://pl.wikipedia.org/wiki?curid=4249982" title="Litewska Partia Regionów">
Litewska Partia Regionów

Litewska Partia Regionów (lit. "Lietuvos regionų partija", LRP) – litewska partia polityczna o profilu lewicowym założona w 2018.
Historia.
Ugrupowanie powstało w wyniku rozłamu w Litewskiej Partii Socjaldemokratycznej, który nastąpił na skutek głosowania na temat przynależności do koalicji wspierającej rząd Sauliusa Skvernelisa. Posłowie, którzy opuścili socjaldemokrację, założyli w Sejmie własną frakcję, wspierającą rząd, podjęli także działania na rzecz powołania do życia nowej partii politycznej. Ostatecznie do powołania nowego ruchu politycznego doszło na zjeździe wileńskim w dniu 24 marca 2018. Ugrupowanie otrzymało nazwę Litewskiej Socjaldemokratycznej Partii Pracy (LSDDP). Przewodniczącym partii został były premier i ówczesny wiceprzewodniczący Sejmu Gediminas Kirkilas. W skład władz ugrupowania weszli m.in. były minister sprawiedliwości Juozas Bernatonis, posłowie Irena Šiaulienė i Andrius Palionis, byli działacze Partii Pracy Uspaskicha Kęstutis Daukšys i Petras Čimbaras. Stanowisko wiceprzewodniczącej partii objęła także była liderka Partii Pracy, mer Szyrwintów, Živilė Pinskuvienė.
Partia zadeklarowała, że wśród jej członków znalazło się prawie 4,5 tys. osób. Sejmowa frakcja ugrupowania liczyła początkowo 12 posłów, w kwietniu 2018, po opuszczeniu jej przez przedstawiciela Partii Pracy, zmniejszyła się do 11.
W wyborach europejskich w 2019 partia uzyskała 2,36% głosów. Na początku lipca 2019 ugrupowanie weszło w skład czteropartyjnej koalicji mającej wspierać nowy rząd Sauliusa Skvernelisa. 
W wyborach 2020 partia nie przekroczyła progu wyborczego, otrzymując 3,17% głosów. W lipcu 2021 ugrupowanie zmieniło nazwę na Litewska Partia Regionów, wybierając na swojego przewodniczącego Jonasa Pinskusa. Obecnie jest reprezentowane w Sejmie przez dwóch posłów: Jonasa Pinskusa i Andriusa Palionisa. W wyborach lokalnych w 2023 mandaty radnych z list partii uzyskało 57 osób.

</doc>
<doc id="4249990" url="https://pl.wikipedia.org/wiki?curid=4249990" title="Cantua Creek">
Cantua Creek

Cantua Creek – jednostka osadnicza w Stanach Zjednoczonych, w stanie Kalifornia, w hrabstwie Fresno.

</doc>
<doc id="4249999" url="https://pl.wikipedia.org/wiki?curid=4249999" title="Caruthers">
Caruthers

Caruthers – jednostka osadnicza w Stanach Zjednoczonych, w stanie Kalifornia, w hrabstwie Fresno.

</doc>
<doc id="4250008" url="https://pl.wikipedia.org/wiki?curid=4250008" title="LSDDP">
LSDDP



</doc>
<doc id="4250010" url="https://pl.wikipedia.org/wiki?curid=4250010" title="Martin Dougiamas">
Martin Dougiamas

Martin Dougiamas (ur. 20 sierpnia 1969) – australijski dydaktyk i informatyk mieszkający w Perth. Pracował nad konstruktywistycznymi modelami nauczania i uczenia się on-line i zapoczątkował rozwój otwartej platformy e-learningowej Moodle. Jest założycielem i dyrektorem naczelnym Moodle Pty Ltd – firmy, która zajmuje się rozwojem platformy Moodle i jest częściowo finansowana przez dostawców należących do sieci Partnerów Moodle’a (ang. "Moodle Partners").
Życiorys.
Wczesne lata.
Będąc dzieckiem Dougiamas żył kilkanaście lat na pustyni w zachodniej Australii, gdzie uczył się w domu dzięki materiałom zrzucanym z samolotu. Jego rodzina przeniosła się do Perth, gdzie uczęszczał do szkoły podstawowej West Balcatta i szkoły średniej Balcatta na północnych przedmieściach miasta. W wywiadzie w 2010 roku powiedział, że być może właśnie to niezwykłe doświadczenie edukacyjne przygotowało go do zbudowania platformy edukacyjnej osadzonej w Internecie. 
Badania naukowe i wpływy.
Projekt doktorski Dougiamasa na Curtin University of Technology nosił tytuł: „Używanie otwartego oprogramowania ("open-source software") w celu wspierania konstruktywistycznej epistemologii nauczania i uczenia się w ramach internetowych społeczności z wykorzystaniem twórczych dociekań”. Pierwotnie platforma Moodle była jedynie eksperymentem w ramach badań doktorskich, ale powszechne zastosowanie Moodle’a, które wkrótce nastąpiło, oznaczało, że Dougiamas nie mógł dokończyć swych badań.
Dougiamas jest obrońcą otwartego oprogramowania i działał jako jego rzecznik i propagator. Znacząco przyczynił się do unieważnienia przez Biuro Patentowe USA żądania patentowego dla „systemu i metod kształcenia wspomaganego przez Internet” (U.S. 6988138) złożonego przez Blackboard. Aplikacja została opisana jako system internetowy, w którym przysługują różne prawa dostępu dla poszczególnych użytkowników w zakresie zarządzania poszczególnymi zasobami systemu.
Uznanie.
W 2004 roku został opisany przez Brenta Simpsona jako „jeden z rzadkich przypadków w dziedzinie rozwijania otwartego oprogramowania, gdzie właściwa osoba o właściwej osobowości pojawia się we właściwym czasie; Martin Dougiamas jest Linusem Torvaldsem w świecie Systemów Zarządzania Kształceniem (ang. "Learning Management Systems", LMS), a jego oprogramowanie jest Linuxem w świecie Systemów Zarządzania Kształceniem”.
W 2008 roku został zdobywcą nagrody Google-O’Reilly za otwarte oprogramowanie (ang. "Google-O'Reilly Open Source Award") w kategorii Wspierania Edukacji (ang. "Education Enabler"). W 2016 roku uzyskał honorowy doktorat na Uniwersytecie Vic w Barcelonie za „wkład w rozwijanie otwartego oprogramowania poprzez stanie na czele platformy Moodle”.

</doc>
<doc id="4250022" url="https://pl.wikipedia.org/wiki?curid=4250022" title="Centerville (Kalifornia)">
Centerville (Kalifornia)

Centerville – jednostka osadnicza w Stanach Zjednoczonych, w stanie Kalifornia, w hrabstwie Fresno.

</doc>
<doc id="4250033" url="https://pl.wikipedia.org/wiki?curid=4250033" title="Jaskinia Goszczyńskiego">
Jaskinia Goszczyńskiego

Jaskinia Goszczyńskiego – jaskinia w Gorcach na zachodnim zboczu południowego ramienia Kiczory. Znajduje się w Gorczańskim Parku Narodowym, administracyjnie na terenie wsi Łopuszna w gminie Nowy Targ, powiecie nowotarskim w województwie małopolskim.
Opis jaskini.
Wejście do Jaskini Goszczyńskiego znajduje się w skałkach Turnice (Turniska), w pobliżu Tęczowej Jamy, Przepastnej Jamy, Jaskini Łopuszańskiej, Jaskini Kiczorskiej i Szczeliny za Płytą, na wysokości 1180 m n.p.m. Długość jaskini wynosi 20 metrów, a jej deniwelacja 5 metrów.
Jaskinia zaczyna się niewielką studzienką, która prowadzi do kilkumetrowego szczelinowego korytarzyka. W jego dnie znajduje się kolejna studzienka prowadząca do 7-metrowego, obszernego korytarza.
Jaskinia jest typu osuwiskowego. Widna jest tylko jej przyotworowa część, w głębi jest ciemno. Zimą prawdopodobnie jej głębsza część nie zamarza. Flory nie badano.
Jaskinia była prawdopodobnie znana od dawna. Po raz pierwszy opisał ją T. Nowalnicki w 1970 r. Pierwszy plan i opis sporządzili R. Dadel i T. Mleczek w 1998 roku.

</doc>
<doc id="4250040" url="https://pl.wikipedia.org/wiki?curid=4250040" title="Encyklopedia Pomorza Zachodniego – pomeranica.pl">
Encyklopedia Pomorza Zachodniego – pomeranica.pl

Encyklopedia Pomorza Zachodniego – pomeranica.pl – encyklopedia internetowa, wspólny projekt edukacyjny Książnicy Pomorskiej w Szczecinie i Fundacji sedina.pl.
Charakterystyka.
Stworzoną na bazie mechanizmu Wiki witrynę uruchomiono w 2013. Projekt ma na celu udostępnianie, promocję i upowszechnianie wiedzy o Pomorzu Zachodnim. Łączy doświadczenie naukowe Książnicy Pomorskiej w zakresie zarządzania informacją z przeszło dziesięcioletnią działalnością stowarzyszenia sedina.pl na rzecz budowy tożsamości lokalnej z wykorzystaniem Internetu. Projekt był odpowiedzią na zmiany zachodzące w odbiorze i tworzeniu zarówno publikacji naukowych, jak i internetowych oraz konieczności dostosowania sposobu przekazywania wiedzy do aktualnych potrzeb i oczekiwań użytkowników Internetu. Projekt powstaje przy wsparciu Zachodniopomorskiego Urzędu Marszałkowskiego.
Encyklopedia stanowi internetowy zbiór haseł (w 2017 było ich około 7000) opisujących ludzi, miejsca, organizacje, zabytki, dzieła i wydarzenia związane z województwem zachodniopomorskim. Powstaje na bazie doświadczeń zdobytych przy tworzeniu Internetowej Encyklopedii Szczecina. W ramach projektu wypracowano standardy redakcyjne dla haseł wprowadzanych do encyklopedii. Nowe hasła wyposażone są w odpowiednią, poprawną naukowo formę, natomiast pozostałe funkcjonujące już hasła poddawane są weryfikacji i standaryzacji na bieżąco (wszystkie hasła wyposażane są w bibliografię i przypisy).
W 2016 witryna zanotowała 6 milionów odsłon (ogółem: 40 milionów).
Rada Naukowa.
Radę naukową powołano w 2015. W jej skład wchodzą m.in. przedstawiciele Uniwersytetu Szczecińskiego i Archiwum Państwowego w Szczecinie:

</doc>
<doc id="4250041" url="https://pl.wikipedia.org/wiki?curid=4250041" title="Del Rey (Kalifornia)">
Del Rey (Kalifornia)

Del Rey – jednostka osadnicza w Stanach Zjednoczonych, w stanie Kalifornia, w hrabstwie Fresno.

</doc>
<doc id="4250045" url="https://pl.wikipedia.org/wiki?curid=4250045" title="Linia kolejowa Mockrehna – Schildau">
Linia kolejowa Mockrehna – Schildau

Linia kolejowa Mockrehna – Schildau – nieczynna, lokalna, niezelektryfikowana linia kolejowa biegnąca przez teren kraju związkowego Saksonia, w Niemczech. Łączyła ona stację Mockrehna na linii Halle – Cottbus z Schildau.

</doc>
<doc id="4250052" url="https://pl.wikipedia.org/wiki?curid=4250052" title="LSDP">
LSDP



</doc>
<doc id="4250056" url="https://pl.wikipedia.org/wiki?curid=4250056" title="Michael Hopkins">
Michael Hopkins

Michael Scott Hopkins (ur. 28 grudnia 1968 w Lebanon w stanie Missouri) – amerykański oficer lotnictwa i astronauta.
Życiorys.
Dorastał w Richland, w 1987 ukończył szkołę, a w 1991 inżynierię lotniczą i kosmiczną na University of Illinois at Urbana-Champaign. W 1992 uzyskał magisterium na Uniwersytecie Stanforda, a styczniu 1992 został podporucznikiem United States Air Force. W kwietniu 1993 został skierowany do Albuquerque, gdzie pracował przy zaawansowanych technologiach kosmicznych. W latach 1996-1997 uczył się w szkole pilotów doświadczalnych w Edwards Air Force Base w Kalifornii, następnie pracował jako pilot doświadczalny. W 1999 przeniósł się do Cold Lake, a w 2002 został naukowcem George and Carol Olmsted Foundation, później był na kursie językowym w Defense Language Institute w Monterey. Następnie studiował w Università degli Studi di Parma we Włoszech. 29 czerwca 2009 został wybrany przez NASA kandydatem na astronautę, w listopadzie 2011 ukończył szkolenie i zakwalifikował się jako astronauta. Od 25 września 2013 do 11 marca 2014 jako inżynier pokładowy brał udział w misji Sojuz TMA-10M/Ekspedycja 37/Ekspedycja 38 na Międzynarodową Stację Kosmiczną, trwającej 166 dni, 6 godzin i 25 minut. Wykonał wówczas dwa spacery kosmiczne, trwające łącznie 12 godzin i 58 minut.

</doc>
<doc id="4250058" url="https://pl.wikipedia.org/wiki?curid=4250058" title="Easton (Kalifornia)">
Easton (Kalifornia)

Easton – jednostka osadnicza w Stanach Zjednoczonych, w stanie Kalifornia, w hrabstwie Fresno.

</doc>
<doc id="4250059" url="https://pl.wikipedia.org/wiki?curid=4250059" title="Phragmidium bulbosum">
Phragmidium bulbosum

Phragmidium bulbosum (Fr.) Schltdl. – gatunek grzybów z rodziny "Phragmidiaceae". Grzyb mikroskopijny, pasożyt. Na jeżynach wywołuje chorobę o nazwie rdza jeżyny. Czasami występuje także na różach, gdzie wraz z gatunkami "Phragmidium mucronatum" i "Phragmidium tuberculatum" (główni sprawcy tej choroby) wywołuje chorobę o nazwie rdza róży.
Systematyka i nazewnictwo.
Pozycja w klasyfikacji według Index Fungorum: "Phragmidium, Phragmidiaceae, Pucciniales, Incertae sedis, Pucciniomycetes, Pucciniomycotina, Basidiomycota, Fungi".
Po raz pierwszy takson ten zdiagnozował w 1832 r. Elias Fries nadając mu nazwę "Aregma bulbosum". Obecną, uznaną przez Index Fungorum nazwę nadał mu w 1824 r. Schltdl.
Synonimy:
Morfologia.
Pasożyt jednodomowy, pełnocykliczny, wytwarzający wszystkie typowe dla rdzowców zarodniki.
Spermogonia (pyknidia) powstają w niewielkich grupach pod skórką na górnej stronie porażonych liści. Mają wysokość 25–30 μm. Pod nimi, na dolnej stronie liści tworzą się w okółkach koliste, pomarańczowe ecja o średnicy do 1 mm z urofizami na brzegach. Ecjospory o kształcie od kulistego do elipsoidalnego, średnicy 17–21 μm i hialinowej ścianie pokrytej grubymi brodawkami o średnicy do 3 μm. Ściana ma grubość 1,5–2 μm, pory rostkowe słabo widoczne. Rozproszone, niewielkie uredinia o barwie żółtawej, czerwonawej, brązowej lub fioletowej i średnicy 0,1–0,3 mm tworzą się również na dolnej stronie liści. Urediniospory owalne do elipsoidalnych, o rozmiarach 19–24 × 16–18 μm, hialinowej, kolczastej ścianie grubości 1–2 μm. Pory rostkowe o średnicy 2,5-4 μm, raczej niewyraźne. Wstawki cylindryczno-maczugowate, wygięte, 40–60 × 8–13 μm, na wierzchołku zwężające się do 2–3 μm. Telia podobne jak uredinia, ale czarne. Teliospory cylindryczne z zaokrąglonymi wierzchołkami, 4–7-komórkowe, nie zwężone na przegrodach. Mają wymiary:
Ściana teliospor od umbrowej do ciemnobrązowej, o grubości 4–5 μm, z 2–4 porami rostkowymi w każdej komórce. Trzonki o długości 75–160 μm i średnicy 7–10 μm w szyjce, poniżej szyjki nabrzmiałe, o średnicy 13–19 μm.
Występowanie.
W Europie jest szeroko rozprzestrzeniony. Opisano jego stanowiska także w USA.
Jego żywicielami są różne gatunki jeżyny ("Rubus"): "Rubus caesius, Rubus egregius, Rubus fruticosus, Rubus grabowskii, Rubus gracilis, Rubus gratus, Rubus hirtus, Rubus montanus, Rubus nessensis, Rubus plicatus, Rubus pyramidalis, Rubus questieri, Rubus radula, Rubus sanctus, Rubus sprengelii, Rubus sulcatus, Rubus ulmifolius", "Rubus gliviciensis", "Rubus gothicus", "Rubus orthostachys".

</doc>
<doc id="4250061" url="https://pl.wikipedia.org/wiki?curid=4250061" title="Litvina">
Litvina

Litvina – wieś w Estonii, w prowincji Põlva, w gminie Värska.

</doc>
<doc id="4250067" url="https://pl.wikipedia.org/wiki?curid=4250067" title="Friant (Kalifornia)">
Friant (Kalifornia)

Friant – jednostka osadnicza w Stanach Zjednoczonych, w stanie Kalifornia, w hrabstwie Fresno.

</doc>
<doc id="4250068" url="https://pl.wikipedia.org/wiki?curid=4250068" title="Klub Politechniki Warszawskiej „Stodoła”">
Klub Politechniki Warszawskiej „Stodoła”



</doc>
<doc id="4250069" url="https://pl.wikipedia.org/wiki?curid=4250069" title="Lobotka">
Lobotka

Lobotka – wieś w Estonii, w prowincji Põlva, w gminie Värska.

</doc>
<doc id="4250070" url="https://pl.wikipedia.org/wiki?curid=4250070" title="Fort Washington (Kalifornia)">
Fort Washington (Kalifornia)

Fort Washington – jednostka osadnicza w Stanach Zjednoczonych, w stanie Kalifornia, w hrabstwie Fresno.

</doc>
<doc id="4250079" url="https://pl.wikipedia.org/wiki?curid=4250079" title="Major League Soccer (2003)">
Major League Soccer (2003)

Major League Soccer w roku 2003 był ósmym sezonem tych rozgrywek. Po raz drugi w historii mistrzem MLS został klub San Jose Earthquakes, natomiast wicemistrzem Chicago Fire.
Play off.
W ćwierćfinale rozgrywano dwumecze, nie obowiązywała zasada bramek na wyjeździe. Półfinały i finał rozgrywano w formie pojedynczego meczu. Gdy rywalizacja w dwumeczu ćwierćfinałowym jak i w meczach półfinałowych lub finałowym był remis, rozgrywano dogrywkę 2 x 15 minut. W dogrywce obowiązywała zasada złotej bramki.
Ćwierćfinał.
Para nr 1.
Dwumecz wygrało New England Revolution wynikiem 3:1.
Para nr 2.
Dwumecz wygrało Chicago Fire wynikiem 4:0.
Para nr 3.
Dwumecz wygrało San Jose Earthquakes wynikiem 5:4, dzięki strzelonej w dogrywce złotej bramce.
Para nr 4.
Dwumecz wygrało Kansas City Wizards wynikiem 3:1.

</doc>
<doc id="4250086" url="https://pl.wikipedia.org/wiki?curid=4250086" title="Ignacio Cervantes">
Ignacio Cervantes

Ignacio Cervantes Kawanag (ur. 31 lipca 1847 w Hawanie, zm. 29 kwietnia 1905 tamże) – kubański kompozytor i pianista.
Pobierał lekcje gry na fortepianie w Hawanie u Louisa Moreau Gottschalka oraz Nicolása Ruiza Espadero. W latach 1865–1868 studiował w Konserwatorium Paryskim pod kierunkiem Antoine François Marmontela i Charles’a-Valentina Alkana. Zetknął się tam również z Gioacchino Rossinim i Ferencem Lisztem. Po powrocie do Hawany występował z licznymi koncertami. Z powodów politycznych – jako zwolennik niepodległości wyspy – dwukrotnie, między 1875 a 1879 i 1898 a 1900 rokiem, musiał opuszczać Kubę. Za pierwszym razem przebywał w Stanach Zjednoczonych, za drugim w Meksyku.
Wysoko ceniony jako pianista, podziwiany był przez Liszta i Paderewskiego. W jego repertuarze dominowały utwory Bacha, Beethovena, Chopina, Mendelssohna i Liszta. Skomponował m.in. "Symfonię C-dur" (1879), "Scherzo capricioso" na orkiestrę (1886), cykl 21 utworów na fortepian "Danzas cubanas" (1875–1895), operę "Maledetto" (1895), zarzuele "El submarino Peral" (1889) i "Los saltimbanquis" (1899).
Był pierwszym kubańskim kompozytorem, który osiągnął międzynarodową sławę. Jego zasługą było połączenie lokalnych elementów kubańskich z europejską tradycją romantyczną.

</doc>
<doc id="4250087" url="https://pl.wikipedia.org/wiki?curid=4250087" title="MLS 2003">
MLS 2003



</doc>
<doc id="4250091" url="https://pl.wikipedia.org/wiki?curid=4250091" title="MLS 1998">
MLS 1998



</doc>
<doc id="4250094" url="https://pl.wikipedia.org/wiki?curid=4250094" title="MLS 1999">
MLS 1999



</doc>
<doc id="4250095" url="https://pl.wikipedia.org/wiki?curid=4250095" title="MLS 2000">
MLS 2000



</doc>
<doc id="4250097" url="https://pl.wikipedia.org/wiki?curid=4250097" title="MLS 2002">
MLS 2002



</doc>
<doc id="4250098" url="https://pl.wikipedia.org/wiki?curid=4250098" title="Przepastna Jama">
Przepastna Jama

Przepastna Jama – jaskinia w Gorcach, na zachodnim zboczu południowego ramienia Kiczory, w obrębie Gorczańskiego Parku Narodowego, we wsi Łopuszna, w gminie Nowy Targ, powiecie nowotarskim w województwie małopolskim.
Opis jaskini.
Wejście do jaskini znajduje się na wysokości 1180 m n.p.m. w skałkach Turniska, obok Jaskini Łopuszańskiej, w pobliżu Tęczowej Jamy, Jaskini Goszczyńskiego, Jaskini Kiczorskiej i Szczeliny za Płytą. Długość jaskini wynosi 16 metrów, a jej deniwelacja 6 metrów.
Jaskinia zaczyna się kilkumetrową, podłużną studzienką, z której odchodzą ciągi:
Jaskinia jest typu osuwiskowego. Roślinność (mchy i porosty) występuje tylko w studzience wejściowej.
Jaskinia była prawdopodobnie znana od dawna. Jej pierwszy plan i opis sporządzili R. Dadel i T. Mleczek w 1998 roku.

</doc>
<doc id="4250121" url="https://pl.wikipedia.org/wiki?curid=4250121" title="Määsovitsa">
Määsovitsa

Määsovitsa – wieś w Estonii, w prowincji Põlva, w gminie Värska.

</doc>
<doc id="4250140" url="https://pl.wikipedia.org/wiki?curid=4250140" title="Nedsaja">
Nedsaja

Nedsaja – wieś w Estonii, w prowincji Põlva, w gminie Värska.

</doc>
<doc id="4250150" url="https://pl.wikipedia.org/wiki?curid=4250150" title="Pattina">
Pattina

Pattina – wieś w Estonii, w prowincji Põlva, w gminie Värska.

</doc>
<doc id="4250156" url="https://pl.wikipedia.org/wiki?curid=4250156" title="Heinrich von Bobenhausen">
Heinrich von Bobenhausen



</doc>
<doc id="4250162" url="https://pl.wikipedia.org/wiki?curid=4250162" title="Jaskinia Łopuszańska">
Jaskinia Łopuszańska

Jaskinia Łopuszańska – jaskinia w Gorcach na zachodnim zboczu południowego ramienia Kiczory, w Gorczańskim Parku Narodowym, administracyjnie we wsi Łopuszna w gminie Nowy Targ, powiecie nowotarskim w województwie małopolskim.
Opis jaskini.
Jaskinia ma dwa otwory wejściowe położone na wysokości 1180 m n.p.m., niedaleko siebie w skałkach Turnice, obok Przepastnej Jamy, w pobliżu Jaskini Goszczyńskiego, Tęczowej Jamy, Jaskini Kiczorskiej i Szczeliny za Płytą. Długość jaskini wynosi 14 metrów, a jej deniwelacja 4 metry.
Jaskinia zaczyna się w większym otworze podłużną, 1,3-metrowej głębokości studnią wejściową. Z jej dna odchodzą:
Jaskinia jest typu osuwiskowego. Flory nie badano.
Jaskinia była prawdopodobnie znana od dawna. Jej pierwszy plan i opis sporządzili R. Dadel i T. Mleczek w 1998 roku.

</doc>
<doc id="4250173" url="https://pl.wikipedia.org/wiki?curid=4250173" title="Perdaku">
Perdaku

Perdaku – wieś w Estonii, w prowincji Põlva, w gminie Värska.

</doc>
<doc id="4250176" url="https://pl.wikipedia.org/wiki?curid=4250176" title="Podmotsa">
Podmotsa

Podmotsa – wieś w Estonii, w prowincji Põlva, w gminie Värska.

</doc>
<doc id="4250179" url="https://pl.wikipedia.org/wiki?curid=4250179" title="Biegi narciarskie na Zimowych Igrzyskach Paraolimpijskich 2018 – 5 km kobiet">
Biegi narciarskie na Zimowych Igrzyskach Paraolimpijskich 2018 – 5 km kobiet

5 km kobiet – jedna z konkurencji rozgrywana w ramach biegów narciarskich na Zimowych Igrzyskach Paraolimpijskich 2018. Zawody rozegrano 17 marca 2018 roku.
Osoby siedzące.
W rywalizacji wystąpiło 23 zawodniczek z 12 państw.

</doc>
<doc id="4250186" url="https://pl.wikipedia.org/wiki?curid=4250186" title="Krzysztof Kosior">
Krzysztof Kosior

Krzysztof Kosior (ur. 24 czerwca 1956) – polski religioznawca, specjalista w dziedzinie studiów nad buddyzmem i tradycji dalekowschodnich, doktor habilitowany nauk humanistycznych w zakresie filozofii, profesor uczelni Uniwersytetu Marii Curie-Skłodowskiej w Lublinie.
Życiorys.
Studiował pod kierunkiem prof. Tadeusza Margula. W latach 2000-2019 był kierownikiem Zakładu Religioznawstwa i Filozofii Dawnej na Wydziale Filozofii i Socjologii UMCS. Doktorat z filozofii, zatytułowany "Antynomie ludzkiego działania. Aksjologia Th. Szasza i R.D. Lainga" obronił w 1990. Habilitował się w 2000 na podstawie rozprawy z zakresu buddologii pt. "Droga środkowa w Nikajach".
W 2008, obok prof. Marii Krzysztofa Byrskiego był jednym z dwóch recenzentów podczas procedury nadania doktoratu "honoris causa" Uniwersytetu Jagiellońskiego Dalajlamie XIV.
Wypromował 17 doktorów.
Wybrane publikacje.
Książki autorskie i redagowane:
Przekłady:

</doc>
<doc id="4250198" url="https://pl.wikipedia.org/wiki?curid=4250198" title="Popovitsa">
Popovitsa

Popovitsa – wieś w Estonii, w prowincji Põlva, w gminie Värska.

</doc>
<doc id="4250203" url="https://pl.wikipedia.org/wiki?curid=4250203" title="FC Petrocub Sărata-Galbenă">
FC Petrocub Sărata-Galbenă



</doc>
<doc id="4250212" url="https://pl.wikipedia.org/wiki?curid=4250212" title="Rääptsova">
Rääptsova

Rääptsova – wieś w Estonii, w prowincji Põlva, w gminie Värska.

</doc>
<doc id="4250228" url="https://pl.wikipedia.org/wiki?curid=4250228" title="Abdelmalik Slahdji">
Abdelmalik Slahdji



</doc>
<doc id="4250234" url="https://pl.wikipedia.org/wiki?curid=4250234" title="Añatuya">
Añatuya

Añatuya – miasto w Argentynie, położone w środkowej części prowincji Santiago del Estero.
Opis.
Miasto zostało założone 5 lipca 1912 roku, według spisu powszechnego 17 listopada 2001 roku liczyło 20 261, 27 października 2010 ludność Añatuya wynosiła 23 286 . 10 kwietnia 1961 roku papież Jan XXIII bullą In Argentina erygował diecezję Añatuya, jej siedzibą jest Katedra Matki Boskiej z Doliny.

</doc>
<doc id="4250246" url="https://pl.wikipedia.org/wiki?curid=4250246" title="Muzeum Szkoły Polskiej w Płotowie">
Muzeum Szkoły Polskiej w Płotowie

Muzeum Szkoły Polskiej w Płotowie – filia Muzeum Zachodniokaszubskiego w Bytowie znajdująca się w Płotowie.
Muzeum Szkoły Polskiej w Płotowie zostało otworzone w 1979 roku, w pięćdziesiątą rocznicę utworzenia pierwszej polskiej szkoły w powiecie bytowskim. Mieści się w budynku prywatnej szkoły polskiej, istniejącej w latach 1929–1932, w której uczyły się dzieci mniejszości polskiej w Niemczech. Inicjatorem powstania muzeum był Związek Polaków w Niemczech.
W muzeum znajdują się 3 sale wystawowe. W jednej zrekonstruowano klasę z okresu międzywojennego. W dwóch pozostałych przedstawiono działalność Związku Polaków w Niemczech. Ekspozycja przy pomocy zgromadzonych w gablotach dokumentów i pamiątek oraz plansz poglądowych przedstawia starania miejscowej ludności o przyłączenie ziemi bytowskiej do odradzającej się po 1918 roku Polski oraz jej trwanie przy swej narodowej tożsamości pomimo postanowień traktatu wersalskiego pozostawiającego ją w granicach Niemiec.

</doc>
<doc id="4250255" url="https://pl.wikipedia.org/wiki?curid=4250255" title="Encyklopedia Pomorza Zachodniego">
Encyklopedia Pomorza Zachodniego



</doc>
<doc id="4250289" url="https://pl.wikipedia.org/wiki?curid=4250289" title="Samarina (Estonia)">
Samarina (Estonia)

Samarina – wieś w Estonii, w prowincji Põlva, w gminie Värska.

</doc>
<doc id="4250291" url="https://pl.wikipedia.org/wiki?curid=4250291" title="Biegi narciarskie na Zimowych Igrzyskach Paraolimpijskich 2018 – 10 km mężczyzn">
Biegi narciarskie na Zimowych Igrzyskach Paraolimpijskich 2018 – 10 km mężczyzn

10 km stylem klasycznym mężczyzn – jedna z konkurencji rozgrywana w ramach biegów narciarskich na Zimowych Igrzyskach Paraolimpijskich 2018. Zawody rozegrano 17 marca 2018 roku.
Osoby niedowidzące.
W rywalizacji wystąpiło 17 zawodników z 12 państw.
Osoby stojące.
W rywalizacji wystąpiło 24 zawodników z 15 państw.

</doc>
<doc id="4250300" url="https://pl.wikipedia.org/wiki?curid=4250300" title="Original Tracks Vol.1">
Original Tracks Vol.1

ORIGINAL TRACKS VOL.1 – pierwszy album kompilacyjny japońskiej piosenkarki Namie Amuro with Super Monkey's. Został wydany 30 września 1996 r., w wersji CD. Album zawiera piosenki wydane w latach 1992-1995.
2 maja 2018 r. album został zremasterowany (cyfrowo poprawiony).
Lista utworów.
CD
Oricon.
Pozycje wykresu Oricon.
Album "ORIGINAL TRACKS VOL.1" osiągnął #3 miejsce na cotygodniowym wykresie Oriconu. Sprzedano 409 270 egzemplarzy w 1996 roku, stając się numerem #64 albumu roku. .

</doc>
<doc id="4250301" url="https://pl.wikipedia.org/wiki?curid=4250301" title="Wydział Lekarski Uniwersytetu Poznańskiego">
Wydział Lekarski Uniwersytetu Poznańskiego

Wydział Lekarski Uniwersytetu Poznańskiego – istniejący w latach 1920–1949 wydział Uniwersytetu Poznańskiego. Został usunięty z macierzystej uczelni i wcielony do powstałej 1 stycznia 1950 Akademii Lekarskiej w Poznaniu (później przemianowanej na Akademię Medyczną w Poznaniu). Jego sukcesorem jest Uniwersytet Medyczny im. Karola Marcinkowskiego w Poznaniu.
Historia.
Po powstaniu Wydziału Filozoficznego i Wydziału Prawno-Ekonomicznego, 25 lipca 1920 Senat Uniwersytetu Poznańskiego podjął uchwałę o utworzeniu w uczelni Wydziału Lekarskiego. Jego pierwszym dziekanem został prof. Adam Wrzosek. Uroczystość otwarcia studiów lekarskich w Wydziale odbyła się 19 listopada 1920 i było to zarazem pierwsze posiedzenie Rady Wydziału. W gronie pierwszych profesorów Wydziału znaleźli się obok dziekana Stefan Tytus Dąbrowski, Helena Gajewska, Antoni Jurasz i Wincenty Jezierski.
W styczniu 1921 rozpoczęto pierwszy rok akademicki na wydziale. W 1925 zgłoszono projekt likwidacji wydziału ze względów oszczędnościowych, lecz upadł on wobec sprzeciwu w ramach uniwersytetu i otoczenia społecznego. W tym samym roku Oddział Farmaceutyczny wydziału (istniejący od 1920, początkowo pod nazwą Studium Farmaceutyczne, jego pierwszym dyrektorem był Konstanty Hrynakowski) włączono do Wydziału Matematyczno-Przyrodniczego UP. 21 października 1929 w wydziale utworzono Katedrę Stomatologii, pod kierownictwem Józefa Jarząba. W latach 1935-1937 dziekanem wydziału był Tadeusz Stefan Kurkiewicz.
We wrześniu 1939 po zajęciu Poznania przez Niemców wydział został, podobnie jak cały uniwersytet, zamknięty.
27 lutego 1945 po zakończeniu okupacji niemieckiej wznowiono zajęcia w uniwersytecie. Pierwszym po wojnie dziekanem został Witold Kapuściński. 1 października 1947 utworzono Wydział Farmaceutyczny UP z prof. Janem Dobrowolskim jako dziekanem na czele. W tym samym dniu w Wydziale Lekarskim powołano Oddział Stomatologiczny.
Rozporządzenie Rady Ministrów z 24 października 1949 przesądziło usunięcie wydziałów medycznych z uniwersytetów. Na tej podstawie Wydział Lekarski UP przestawał istnieć z dniem 1 stycznia 1950, a jego struktury zostały włączone do Akademii Lekarskiej w Poznaniu (później przemianowanej na Akademię Medyczną).

</doc>
<doc id="4250319" url="https://pl.wikipedia.org/wiki?curid=4250319" title="Säpina">
Säpina

Säpina – wieś w Estonii, w prowincji Põlva, w gminie Värska.

</doc>
<doc id="4250320" url="https://pl.wikipedia.org/wiki?curid=4250320" title="Sainete">
Sainete

Sainete (od "saín", z łac. "sagīna" ’sadło, przysmak’) – hiszpański gatunek dramatyczny, krótkie sztuki komediowe.
W XVII wieku termin ten stosowano wymiennie z "entremés" jako nazwę odmiany intermedium. W XVIII wieku nazwa "sainete" zaczęła oznaczać jednoaktowe utwory sceniczne w formie obrazka obyczajowego. Wystawiano je między aktami lub na zakończenie przedstawienia, trwały zatem nie więcej niż dwadzieścia minut. Utwory tego gatunku pisane były językiem potocznym (niekiedy z wulgaryzmami), operowały żartem i przesadą. Bohaterami mogli być przedstawiciele różnych warstw społecznych (najczęściej mieszkańcy Madrytu) – rzemieślnicy, duchowni, panowie, drobni przestępcy, biedacy. Czołowym twórcą "sainete" w XVIII wieku był Ramón de la Cruz. Pod koniec XIX wieku gatunek przywrócił dla teatru Carlos Arniches. Po nim uprawiali go także bracia Serafín i Joaquín Álvarez Quintero.

</doc>
<doc id="4250324" url="https://pl.wikipedia.org/wiki?curid=4250324" title="Xavier Molina">
Xavier Molina



</doc>
<doc id="4250330" url="https://pl.wikipedia.org/wiki?curid=4250330" title="Vaartsi">
Vaartsi

Vaartsi – wieś w Estonii, w prowincji Põlva, w gminie Värska.

</doc>
<doc id="4250339" url="https://pl.wikipedia.org/wiki?curid=4250339" title="Arroyito">
Arroyito

Arroyito – miasto w Argentynie, położone w środkowej części prowincji Córdoba.
Demografia.
Miasto według spisu powszechnego 17 listopada 2001 roku liczyło 19 577, 27 października 2010 ludność Arroyito wynosiła 22 147 .

</doc>
<doc id="4250340" url="https://pl.wikipedia.org/wiki?curid=4250340" title="Szczególnie Zarządzany Obszar Antarktyki">
Szczególnie Zarządzany Obszar Antarktyki



</doc>
<doc id="4250343" url="https://pl.wikipedia.org/wiki?curid=4250343" title="Eduardo Gómez">
Eduardo Gómez



</doc>
<doc id="4250348" url="https://pl.wikipedia.org/wiki?curid=4250348" title="Alexander Vallejo">
Alexander Vallejo



</doc>
<doc id="4250383" url="https://pl.wikipedia.org/wiki?curid=4250383" title="Weronika Biela-Nowaczyk">
Weronika Biela-Nowaczyk

Weronika Biela-Nowaczyk (ur. 15 września 1991 w Zakopanem) – polska snowboardzistka, uczestniczka igrzysk olimpijskich w 2018 i 2022. Mistrzyni uniwersjady i Polski.
Początkowo uprawiała narciarstwo alpejskie. Na snowboardzie zaczęła jeździć w wieku 16 lat. 
Ukończyła studia z zakresu fizyki doświadczalnej i matematyki stosowanej na Uniwersytecie Jagiellońskim. Następnie rozpoczęła studia doktoranckie w Zakładzie Fizyki Jądrowej UJ. Pracę naukową łączyła ze sportem, a wyczynowe uprawianie snowboardingu zakończyła po igrzyskach olimpijskich w Pekinie w 2022.
Jej mężem jest snowboardzista Michał Nowaczyk.

</doc>
<doc id="4250384" url="https://pl.wikipedia.org/wiki?curid=4250384" title="Historyczne Miejsca i Pomniki Antarktyki">
Historyczne Miejsca i Pomniki Antarktyki



</doc>
<doc id="4250386" url="https://pl.wikipedia.org/wiki?curid=4250386" title="Historyczne miejsca i pomniki Antarktyki">
Historyczne miejsca i pomniki Antarktyki



</doc>
<doc id="4250389" url="https://pl.wikipedia.org/wiki?curid=4250389" title="Avellaneda">
Avellaneda



</doc>
<doc id="4250390" url="https://pl.wikipedia.org/wiki?curid=4250390" title="Rajd Wielkiej Brytanii 1975">
Rajd Wielkiej Brytanii 1975

Rajd Wielkiej Brytanii 1975 ("24. Lombard RAC Rally") – 24 Rajd Wielkiej Brytanii rozgrywany w Wielkiej Brytanii w dniach 22-26 listopada. Była to dziesiąta runda Rajdowych Mistrzostw Świata w roku 1975. Rajd został rozegrany na nawierzchni szutrowej. Bazą rajdu było miasto York.

</doc>
<doc id="4250402" url="https://pl.wikipedia.org/wiki?curid=4250402" title="Vedernika">
Vedernika

Vedernika – wieś w Estonii, w prowincji Põlva, w gminie Värska.

</doc>
<doc id="4250407" url="https://pl.wikipedia.org/wiki?curid=4250407" title="Rajd Wielkiej Brytanii 1974">
Rajd Wielkiej Brytanii 1974

Rajd Wielkiej Brytanii 1974 ("23. Lombard RAC Rally") – 23 Rajd Wielkiej Brytanii rozgrywany w Wielkiej Brytanii w dniach 16-20 listopada. Była to siódma runda Rajdowych Mistrzostw Świata w roku 1974. Rajd został rozegrany na nawierzchni szutrowej. Bazą rajdu było miasto York.

</doc>
<doc id="4250419" url="https://pl.wikipedia.org/wiki?curid=4250419" title="Aleksandr Konowałow">
Aleksandr Konowałow

Aleksandr Władimirowicz Konowałow ("ros. Алекса́ндр Влади́мирович Конова́лов", ur. 9 czerwca 1968 r.) – rosyjski minister sprawiedliwości w latach 2008–2020.

</doc>
<doc id="4250436" url="https://pl.wikipedia.org/wiki?curid=4250436" title="Major League Soccer (2004)">
Major League Soccer (2004)

Major League Soccer w roku 2004 był dziewiątym sezonem tych rozgrywek. Po raz czwarty w historii mistrzem MLS został klub D.C. United, natomiast wicemistrzem Kansas City Wizards.
Play off.
W ćwierćfinale rozgrywano dwumecze, nie obowiązywała zasada bramek na wyjeździe. Półfinały i finał rozgrywano w formie pojedynczego meczu. Gdy rywalizacja w dwumeczu ćwierćfinałowym jak i w meczach półfinałowych lub finałowym był remis, rozgrywano dogrywkę 2 x 15 minut. W dogrywce obowiązywała zasada złotej bramki.
Ćwierćfinał.
Para nr 1.
Dwumecz wygrało New England Revolution wynikiem 2:1.
Para nr 2.
Dwumecz wygrało D.C. United wynikiem 4:0.
Para nr 3.
Dwumecz wygrało Kansas City Wizards wynikiem 3:2.
Para nr 4.
Dwumecz wygrało Los Angeles Galaxy wynikiem 2:1.

</doc>
<doc id="4250440" url="https://pl.wikipedia.org/wiki?curid=4250440" title="Avellaneda (Santa Fe)">
Avellaneda (Santa Fe)

Avellaneda – miasto w Argentynie, położone we wschodniej części prowincji Santa Fe.
Opis.
Miasto założone w 1879 roku, według spisu powszechnego 17 listopada 2001 roku liczyło 19 402, 27 października 2010 ludność Avellaneda wynosiła 23 341 .

</doc>
<doc id="4250443" url="https://pl.wikipedia.org/wiki?curid=4250443" title="Dorota Jovanka Ćirlić">
Dorota Jovanka Ćirlić

Dorota Jovanka Ćirlić, po mężu Mentzel (ur. 18 kwietnia 1954 w Kielcach) – polska tłumaczka literatury pięknej z języków serbsko-chorwackiego i macedońskiego na język polski, dziennikarka.
Biografia.
Córka publicystki i tłumaczki Danuty Ćirlić-Straszyńskiej i Branko Ćirlicia, serbskiego slawisty. Ukończyła Liceum im. Frycza Modrzewskiego w Warszawie. Studiowała polonistykę na Uniwersytecie Warszawskim. Ukończyła kurs dziennikarski i kurs dla tłumaczy literatury pięknej zorganizowany przez „Literaturę na Świecie” i Związek Literatów Polskich. W 1977 rozpoczęła pracę w miesięczniku teatralnym „Dialog”, zajmując się polską dramaturgią oraz teatrem bałkańskim. Była sekretarzem literackim Teatru Współczesnego we Wrocławiu (1985–1986), kierowniczką artystyczną do spraw filmu reklamowego w przedsiębiorstwie ITI (1989–1990) i członkinią grupy założycielskiej Radia Zet (1990–1991). Od 1989 członkini Stowarzyszenia Pisarzy Polskich. W 1998 wyszła za mąż za Zbigniewa Mentzla. Mieszka w Warszawie.
Tłumaczenia.
Debiutowała tłumaczeniem Davida Albahariego "Godzilla, potwór morski". Tłumaczyła pisarzy takich jak: Marija Knežević, Rujana Jeger, Tatjana Gromača, Dubravka Ugrešić, , , , Luan Starova.

</doc>
<doc id="4250447" url="https://pl.wikipedia.org/wiki?curid=4250447" title="Velna">
Velna

Velna – wieś w Estonii, w prowincji Põlva, w gminie Värska.

</doc>
<doc id="4250457" url="https://pl.wikipedia.org/wiki?curid=4250457" title="Voropi">
Voropi

Voropi – wieś w Estonii, w prowincji Põlva, w gminie Värska.

</doc>
<doc id="4250459" url="https://pl.wikipedia.org/wiki?curid=4250459" title="Marija Knežević">
Marija Knežević

Marija Knežević (ur. 1963 w Belgradzie) – serbska poetka, pisarka, eseistka.
Biografia.
Ukończyła studia na Uniwersytecie Belgradzki w zakresie literatury ogólnej i teorii literatury, a następnie w 1999 uzyskała tytuł magistra literatury porównawczej na Michigan State University (East Lansing, Michigan). Przez cztery lata pracowała w Radiu Belgrad prowadząc program kulturalny "Radio 202". Jest stałą felietonistką w serbskim dzienniku "Politika". Po polsku ukazało się kilka jej esejów w prasie i trochę jej wierszy, które potem znalazły się w tomiku "Wszystkie chwile są tu i nic być nie przestaje. Antologia poezji serbskiej XX wieku", a także powieść "Ekaterini", tłumaczona na niemiecki i rosyjski (Wydawnictwo Czarne, 2008). Mieszka i pracuje w Belgradzie.

</doc>
<doc id="4250469" url="https://pl.wikipedia.org/wiki?curid=4250469" title="Võpolsova">
Võpolsova

Võpolsova – wieś w Estonii, w prowincji Põlva, w gminie Värska.

</doc>
<doc id="4250484" url="https://pl.wikipedia.org/wiki?curid=4250484" title="Väike-Rõsna">
Väike-Rõsna

Väike-Rõsna – wieś w Estonii, w prowincji Põlva, w gminie Värska.

</doc>
<doc id="4250486" url="https://pl.wikipedia.org/wiki?curid=4250486" title="Rajd Australii 1993">
Rajd Australii 1993

Rajd Australii 1993("6. Telecom Rally Australia") – 6 Rajd Australii rozgrywany w Australii w dniach 18-21 września. Była to dziesiąta runda Rajdowych Mistrzostw Świata w roku 1993. Rajd został rozegrany na nawierzchni szutrowej. Bazą rajdu było miasto Perth.
Klasyfikacja po 10 rundach.
Tabele przedstawiają tylko pięć pierwszych miejsc.

</doc>
<doc id="4250494" url="https://pl.wikipedia.org/wiki?curid=4250494" title="Ministerstwo Sprawiedliwości Federacji Rosyjskiej">
Ministerstwo Sprawiedliwości Federacji Rosyjskiej

Ministerstwo Sprawiedliwości Federacji Rosyjskiej () – federalny organ władzy wykonawczej w Federacji Rosyjskiej, odpowiedzialny za opracowywanie oraz wdrażanie polityki państwowej z zakresu: systemu karnego, organizacji non-profit, organizacji zagranicznych, organizacji pozarządowych, partii politycznych, organizacji religijnych, systemu notarialnego, sądownictwa.

</doc>
<doc id="4250501" url="https://pl.wikipedia.org/wiki?curid=4250501" title="Mistrzostwa Świata Mężczyzn w Curlingu 2018">
Mistrzostwa Świata Mężczyzn w Curlingu 2018

Mistrzostwa Świata Mężczyzn w Curlingu 2018 – turniej, który odbył się w dniach 31 marca - 8 kwietnia 2018 w amerykańskim Las Vegas. Mistrzami świata zostali Szwedzi.
Stany Zjednoczone gościły mistrzostwa świata mężczyzn w curlingu po raz ósmy (ostatni raz w 2008).
Korea Południowa, Szwecja i Włochy wystawiły te same drużyny, które reprezentowały te państwa na Zimowych Igrzyskach Olimpijskich 2018 w Pjongczangu.
Sponsorem tytularnym turnieju był 361˚.
Kwalifikacje.
Do turnieju zakwalifikowało się 13 reprezentacji.
Reprezentacje.
"pogrubieniem oznaczono skipów."
System rozgrywek.
Round Robin rozegrany został w systemie kołowym (każdy z każdym). Odbyło się 20 kolejek. W każdej z nich wystąpiło osiem drużyn (rozegrane zostały cztery mecze). Do fazy play-off awansowało sześć najlepszych drużyn. W I rundzie fazy play-off 4 drużyna po Round Robin zagrała z 5 drużyną, a 3 z 6. Zwycięzcy awansowali do półfinałów, w których zagrali z 1 drużyną po Round Robin (zwycięzca meczu 4 vs 5) i z 2 drużyną po Round Robin (zwycięzca meczu 3 vs 6). Zwycięzcy półfinałów zagrali o mistrzostwo w finale, a przegrani w meczu o brązowy medal.
Play-off.
Play-off kwalifikacje.
"7 kwietnia, 8:30 GMT-7"
Półfinały.
"7 kwietnia, 13:30 GMT-7"
"7 kwietnia, 18:30 GMT-7"
Mecz o 3. miejsce.
"8 kwietnia, 12:00 GMT-7"
Finał.
"8 kwietnia, 17:00 GMT-7"

</doc>
<doc id="4250507" url="https://pl.wikipedia.org/wiki?curid=4250507" title="Rafael Ferreira Silva">
Rafael Ferreira Silva



</doc>
<doc id="4250537" url="https://pl.wikipedia.org/wiki?curid=4250537" title="Zakład Religioznawstwa i Filozofii Dawnej UMCS">
Zakład Religioznawstwa i Filozofii Dawnej UMCS

Zakład Religioznawstwa i Filozofii Dawnej UMCS – jeden z siedmiu zakładów, funkcjonujących w Instytucie Filozofii na Wydziale Filozofii i Socjologii Uniwersytetu Marii Curie-Skłodowskiej w Lublinie. Adres jednostki, to pl. Marii Curie-Skłodowskiej 4/309, 20-031 Lublin.
Historia.
W 1987 doc. dr hab. Tadeusz Margul utworzył Pracownię Religioznawstwa i Filozofii Wschodu w strukturze Międzyuczelnianego Instytutu Filozofii i Socjologii (obecnie Wydział Filozofii i Socjologii) w Lublinie. W ramach działalności pracowni prowadzono wówczas Podyplomowe Studium Religioznawstwa, które należało do pierwszych w kraju (pierwsze było utworzone w 1972 Podyplomowe Studium Filozoficzno-Religioznawcze na Wydziale Filozoficznym Uniwersytetu Jagiellońskiego). Trzy lata po otrzymaniu tytułu naukowego profesora, dotychczasowy kierownik pracowni, Tadeusz Margul, przeszedł na emeryturę, w 1993. W latach 1993–2000 funkcję kierownika pełnił prof. Stanisław Jedynak. W 2000 pracownia została przekwalifikowana na zakład. W tym samym roku funkcję kierownika objął prof. nadzw. dr hab. Krzysztof Kosior, który kieruje zakładem do dzisiaj. W zakładzie wypromowano 15 doktorów. W latach 2000-2018 zakład funkcjonował pod nazwą Zakładu Religioznawstwa i Filozofii Wschodu. W dniu 12 lipca 2018 roku przyjął obecną nazwę.
Zakres prowadzonych badań.
Pracownicy zakładu prowadzą badania w zakresie filozofii religii, historii filozofii starożytnej i średniowiecznej, historii logiki, oraz historii religii Wschodu: indyjskich i chińskich. W szczególności zajmują się: soteriologią i ontologią buddyzmu, klasyczną myślą chińską oraz filozofią hinduizmu i neohinduizmu. Pracownicy zakładu są autorami licznych publikacji z tych dziedzin i prowadzą rozległą działalność wykładową. Zakład blisko współpracuje z placówkami UJ, tj. Katedrą Bliskiego i Dalekiego Wschodu z Instytutu Studiów Regionalnych, Zakładem Filozofii Wschodu z Instytutu Filozofii, Katedrą Porównawczych Studiów Cywilizacji oraz Instytutem Religioznawstwa, a także z Zakładem Krajów Pozaeuropejejskich PAN i Instytutem Orientalistycznym UW.

</doc>
<doc id="4250577" url="https://pl.wikipedia.org/wiki?curid=4250577" title="Amadou Katy Diop">
Amadou Katy Diop

Amadou Katy Diop (ur. 11 lutego 1953) – senegalski zapaśnik walczący przeważnie w stylu wolnym. Dwukrotny olimpijczyk. Odpadł w eliminacjach turnieju w Moskwie 1980 i Los Angeles 1984. Startował w kategorii 90 kg.
Czwarty na igrzyskach afrykańskich w 1987. Srebrny medalista mistrzostw Afryki w 1982 i brązowy w 1984.

</doc>
<doc id="4250579" url="https://pl.wikipedia.org/wiki?curid=4250579" title="Lejek Łazarski">
Lejek Łazarski



</doc>
<doc id="4250590" url="https://pl.wikipedia.org/wiki?curid=4250590" title="Przodownik turystyki górskiej">
Przodownik turystyki górskiej



</doc>
<doc id="4250601" url="https://pl.wikipedia.org/wiki?curid=4250601" title="Publiusz Korneliusz Rufinus">
Publiusz Korneliusz Rufinus

Publiusz Korneliusz Rufinus – polityk rzymski. W 333 p.n.e. w obliczu zagrożenia ze strony Samnitów mianowano go dyktatorem, natomiast jego dowódcą jazdy ("Magister equitum") wybrano Marka Antoniusza. Ponieważ pojawiły się niejasności co do sposobu ich wybrania, zarówno Rufinus jak i Antoniusz zrzekli się swoich urzędów.

</doc>
<doc id="4250607" url="https://pl.wikipedia.org/wiki?curid=4250607" title="Rajd Hiszpanii 1993">
Rajd Hiszpanii 1993

Rajd Katalonii - Rajd Hiszpanii 1993 ("29. Rallye Catalunya - Costa Brava - Rallye de España") – 29 Rajd Hiszpanii rozgrywany w Hiszpanii w dniach 1-4 listopada. Była to dwunasta runda Rajdowe mistrzostwa świata w roku 1993. Rajd został rozegrany na nawierzchni asfaltowej. Bazą rajdu było miasto Lloret de Mar. 
Klasyfikacja po 12 rundach.
Tabele przedstawiają tylko pięć pierwszych miejsc.

</doc>
<doc id="4250611" url="https://pl.wikipedia.org/wiki?curid=4250611" title="Talla Diaw">
Talla Diaw

Talla Diaw (ur. 21 sierpnia 1954) – senegalski zapaśnik walczący w stylu wolnym. Olimpijczyk z Los Angeles 1984, gdzie odpadł w eliminacjach w kategorii 52 kg.
Wicemistrz igrzysk afrykańskich w 1987. Brązowy medalista mistrzostw Afryki w latach 1981 – 1985.

</doc>
<doc id="4250620" url="https://pl.wikipedia.org/wiki?curid=4250620" title="Rajd Hiszpanii 1992">
Rajd Hiszpanii 1992

Rajd Katalonii - Rajd Hiszpanii 1992 ("28. Rallye España - Catalunya Costa Brava") – 28 Rajd Hiszpanii rozgrywany w Hiszpanii w dniach 8-11 listopada. Była to trzynasta runda Rajdowe mistrzostwa świata w roku 1992. Rajd został rozegrany na nawierzchni asfaltowej i szutrowej. Bazą rajdu było miasto Lloret de Mar. 
Klasyfikacja po 14 rundach.
Tabele przedstawiają tylko pięć pierwszych miejsc.

</doc>
<doc id="4250626" url="https://pl.wikipedia.org/wiki?curid=4250626" title="Badania Nieniszczące i Diagnostyka">
Badania Nieniszczące i Diagnostyka

Badania Nieniszczące i Diagnostyka – kwartalnik naukowo-techniczny wydawany przez Stowarzyszenie Inżynierów i Techników Mechaników Polskich (SIMP) oraz Polskie Towarzystwo Badań Nieniszczących i Diagnostyki Technicznej SIMP (PTBNiDT SIMP). 
Czasopismo powołane zostało w czerwcu 2016, a pierwszy numer ukazał się w październiku tego samego roku. W prace nad tworzeniem czasopisma aktywnie zaangażowani są wykładowcy Zachodniopomorskiego Uniwersytetu Technologicznego w Szczecinie. Redaktorem naczelnym pisma jest prof. dr hab. inż. Jerzy Nowacki z Wydziału Inżynierii Mechanicznej i Mechatroniki, a zastępcami redaktora naczelnego są dr hab. inż. Tomasz Chady z Wydziału Elektrycznego (Prezes Polskiego Towarzystwa Badań Nieniszczących i Diagnostyki Technicznej) i dr inż. Ryszard Pakos z Wydziału Inżynierii Mechanicznej i Mechatroniki. Ponadto sekretarzem naukowym jest dr inż. Grzegorz Psuj z Wydziału Elektrycznego, redaktorem wydawniczym dr inż. Adam Sajek, a redaktorem statystycznym dr inż. Sławomir Krajewski (obaj z Wydziału Inżynierii Mechanicznej i Mechatroniki). Przewodniczącym międzynarodowej rady programowej, w skład w której wchodzą liderzy i eksperci oraz badacze z największych światowych i krajowych ośrodków badawczych i przemysłowych zajmujących się badaniami nieniszczącymi w Argentynie, Brazylii, Chinach, Francji, Grecji, Indiach, Japonii, Niemczech, Portugalii, Ukrainie, USA i we Włoszech, jest prof. dr inż. Ryszard Sikora.
Kwartalnik zawiera materiały w języku polskim oraz angielskim i jest dostępne zarówno w wersji drukowanej jak i elektronicznej w internecie. Odbiorcami czasopisma są ośrodki naukowe i dydaktyczne oraz organizacje gospodarcze i ośrodki zagraniczne zainteresowane problematyką określoną w jego tytule.
W czasopiśmie publikowane są oryginalne komunikaty i artykuły dotyczące:

</doc>
<doc id="4250628" url="https://pl.wikipedia.org/wiki?curid=4250628" title="Przodownik turystyki pieszej PTTK">
Przodownik turystyki pieszej PTTK

Przodownik turystyki pieszej PTTK – członek społecznej kadry programowej Polskiego Towarzystwa Turystyczno-Krajoznawczego, inicjator rozwoju i popularyzator turystyki pieszej i krajoznawstwa. Ma prawo potwierdzania odbytych wycieczek na Odznaki Turystyki Pieszej oraz weryfikacji punktów na odznaki, zgodnie z posiadanymi uprawnieniami. Uprawnienie zostało ustanowione w 1952. Koordynację działań przodowników prowadzi Komisja Turystyki Pieszej Zarządu Głównego PTTK.
Stopnie.
Uprawnienie przodownika występuje w czterech stopniach: 
Kandydat na przodownika jest poddawany sprawdzeniu wiadomości dotyczących danego województwa, znajomości historii i statutu PTTK oraz regulaminu przodownika i odznak turystyki pieszej. Sprawdzane są również jego umiejętności w zakresie organizowania i prowadzenia zbiorowych wycieczek pieszych; zasad orientacji w terenie; zagadnień ochrony zabytków i przyrody; zagadnień geografii, etnografii i historii; zagadnień związanych z zagospodarowaniem turystycznym oraz umiejętności udzielania pierwszej pomocy medycznej.
Za długoletnią działalność i wybitne zasługi dla rozwoju turystyki pieszej przodownik może otrzymać tytuł "Honorowego Przodownika TP" (odznaka w kolorze czerwonym).

</doc>
<doc id="4250629" url="https://pl.wikipedia.org/wiki?curid=4250629" title="Rajd Hiszpanii 1991">
Rajd Hiszpanii 1991

Rajd Katalonii - Rajd Hiszpanii 1991 ("27. Rallye España - Catalunya Costa Brava") – 27 Rajd Hiszpanii rozgrywany w Hiszpanii w dniach 10-13 listopada. Była to trzynasta runda Rajdowe mistrzostwa świata w roku 1991. Rajd został rozegrany na nawierzchni asfaltowej i szutrowej. Bazą rajdu było miasto Lloret de Mar.
Klasyfikacja po 13 rundach.
Tabele przedstawiają tylko pięć pierwszych miejsc.

</doc>
<doc id="4250631" url="https://pl.wikipedia.org/wiki?curid=4250631" title="Refektarz klasztoru Dominikanów w Gdańsku">
Refektarz klasztoru Dominikanów w Gdańsku



</doc>
<doc id="4250637" url="https://pl.wikipedia.org/wiki?curid=4250637" title="Strandvliet">
Strandvliet

Strandvliet – stacja metra w Amsterdamie, położona na linii 50 (zielonej) i 54 (żółtej). Została otwarta 16 października 1977.

</doc>
<doc id="4250641" url="https://pl.wikipedia.org/wiki?curid=4250641" title="Bullewijk (stacja metra)">
Bullewijk (stacja metra)

Bullewijk – stacja metra w Amsterdamie, położona na linii 50 (zielonej) i 54 (żółtej). Została otwarta 16 października 1977. Znajduje się między parkiem biznesowym o tej samej nazwie a dzielnicą mieszkaniową Bijlmermeer.

</doc>
<doc id="4250643" url="https://pl.wikipedia.org/wiki?curid=4250643" title="Advanced Technologies in Mechanics">
Advanced Technologies in Mechanics

Advanced Technology in Mechanics (ATiM) – kwartalnik naukowo-techniczny wydawany przez SIMP od lipca 2014 roku.
Celem czasopisma jest zapoznanie naukowców, producentów i projektantów, którzy pracują w dziedzinie obrabiarek, narzędzi precyzyjnych, obróbki skrawaniem, produkcji itp. z najnowszymi osiągnięciami w dziedzinie inżynierii mechanicznej, a także z badaniami naukowymi w dziedzinie zaawansowanych metod obliczeniowych i metodologii projektowania w inżynierii mechanicznej.
Zagadnienia zawierają artykuły na temat wszystkich aspektów obecnego postępu technologiczne w tej dziedzinie.
Zawartość pisma.
Czasopismo zamieszcza na swych łamach artykuły uwzględniające takie tematy jak:
Linki zewnętrzne.
Strona czasopisma

</doc>
<doc id="4250650" url="https://pl.wikipedia.org/wiki?curid=4250650" title="Christine Nöstlinger">
Christine Nöstlinger

Christine Nöstlinger (ur. 13 października 1936 w Wiedniu, zm. 28 czerwca 2018 tamże) – austriacka pisarka, autorka książek dla dzieci, dziennikarka, reżyserka oraz scenarzystka radiowa i telewizyjna.
Studiowała grafikę na Akademii Sztuk Pięknych w Wiedniu. Otrzymała nagrody literackie: "Mildred L. Batchelder Award" (za powieść "Konrad, Chłopiec z puszki"), "Friedrich- Bödecker-Preis", Nagrodę im. Hansa Christiana Andersena, "Johann-Nestroy-Ring der Stadt Wien", "Hans Czermak-Preis", "Friedenspreis des österreichischen Buchhandels", Nagrodę Literacką im. Astrid Lindgren, "La vache qui lit", "Buchliebling Lifetime Award", "Bruno-Kreisky-Preis", "Wildweibchenpreis", dwukrotnie "Deutscher Jugendliteraturpreis" (w tym raz za powieść "Gwiżdżemy na króla ogóra)", czterokrotnie "Österreichischer Kinder- und Jugendliteraturpreis" oraz sześciokrotnie "Kinder- und Jugendbuchpreis der Stadt Wien".
Jej powieści: "Gwiżdżemy na króla ogóra", "Konrad, Chłopiec z puszki", "Gdzie jest Ilse?", "Der Zwerg im Kopf", "Rosa Riedl, Schutzgespenst", "Die 3 Posträuber", "Villa Henriette" i "Maikäfer flieg!" doczekały się adaptacji filmowych.
W 2011 otrzymała Wielką Odznakę Honorową za Zasługi dla Republiki Austrii.
Była dwukrotnie zamężna, miała dwie córki.
Dzieła.
Seria "Geschichten vom Franz"
Seria "Mini"
Seria "Dani Dachs"

</doc>
<doc id="4250653" url="https://pl.wikipedia.org/wiki?curid=4250653" title="Bounama Touré">
Bounama Touré

Bounama Touré; znamy również jako Toubabou Dior (ur. 12 lutego 1953; zm. 11 kwietnia 2016) – senegalski zapaśnik walczący przeważnie w stylu klasycznym. Olimpijczyk z Barcelony 1992, gdzie zajął jedenaste miejsce w kategorii 130 kg.
Brązowy medalista igrzysk afrykańskich w 1991 i piąty w 1995. Czterokrotny medalista mistrzostw Afryki w latach 1984 – 1992.

</doc>
<doc id="4250655" url="https://pl.wikipedia.org/wiki?curid=4250655" title="Rajd Australii 1992">
Rajd Australii 1992

Rajd Australii 1992 ("5. Telecom Rally Australia") – 5 Rajd Australii rozgrywany w Australii w dniach 19-22 września. Była to dziesiąta runda Rajdowych Mistrzostw Świata w roku 1992. Rajd został rozegrany na nawierzchni szutrowej. Bazą rajdu było miasto Perth.
Klasyfikacja po 10 rundach.
Tabele przedstawiają tylko pięć pierwszych miejsc.

</doc>
<doc id="4250658" url="https://pl.wikipedia.org/wiki?curid=4250658" title="Joosu">
Joosu

Joosu – wieś w Estonii, w prowincji Põlva, w gminie Laheda.

</doc>
<doc id="4250659" url="https://pl.wikipedia.org/wiki?curid=4250659" title="Autostrada A22 (Portugalia)">
Autostrada A22 (Portugalia)

Autostrada A22 (port. "Autoestrada A22", "Via do Infante D. Henrique", "Autoestrada do Algarve") – autostrada w południowej Portugalii, w regionie Algarve.
Nazwa autostrady pochodzi od imienia Henryka Żeglarza, łączy Lagos z Castro Marim i łączy się z autostradą biegnącej w kierunku Sewilli w Hiszpanii. Jest częścią międzynarodowej trasy .

</doc>
<doc id="4250661" url="https://pl.wikipedia.org/wiki?curid=4250661" title="Rajd Australii 1991">
Rajd Australii 1991

Rajd Australii 1991 ("4. Commonwealth Bank Rally Australia") – 4 Rajd Australii rozgrywany w Australii w dniach 20-24 września. Była to dziesiąta runda Rajdowych Mistrzostw Świata w roku 1991. Rajd został rozegrany na nawierzchni szutrowej. Bazą rajdu było miasto Perth.
Klasyfikacja po 10 rundach.
Tabele przedstawiają tylko pięć pierwszych miejsc.

</doc>
<doc id="4250662" url="https://pl.wikipedia.org/wiki?curid=4250662" title="Suurküla (Laheda)">
Suurküla (Laheda)

Suurküla – wieś w Estonii, w prowincji Põlva, w gminie Laheda.

</doc>
<doc id="4250670" url="https://pl.wikipedia.org/wiki?curid=4250670" title="Rajd Australii 1990">
Rajd Australii 1990

Rajd Australii 1990 ("3. Commonwealth Bank Rally Australia") – 3 Rajd Australii rozgrywany w Australii w dniach 20-23 września. Była to dziewiąta runda Rajdowych Mistrzostw Świata w roku 1990. Rajd został rozegrany na nawierzchni szutrowej. Bazą rajdu było miasto Perth.
Klasyfikacja po 9 rundach.
Tabele przedstawiają tylko pięć pierwszych miejsc.

</doc>
<doc id="4250675" url="https://pl.wikipedia.org/wiki?curid=4250675" title="Jan Kasiak">
Jan Kasiak

Jan Kasiak (ur. 4 września 1929 w Lasocinie, zm. 6 marca 2003) – polski zootechnik, poseł na Sejm PRL III i IV kadencji.
Życiorys.
Uzyskał wykształcenie wyższe, z zawodu inżynier zootechnik. Był kierownikiem Państwowego Gospodarstwa Rolnego w Krzczonowie oraz dyrektorem Stacji Szkółkarsko-Nasiennej w Podolanach. W 1961 i 1965 uzyskiwał mandat posła na Sejm PRL III i IV kadencji z okręgu Busko-Zdrój, przez dwie kadencje zasiadał w Komisji Rolnictwa i Przemysłu Spożywczego. Należał do Polskiej Zjednoczonej Partii Robotniczej.
Odznaczony Złotym Krzyżem Zasługi.
Został pochowany na cmentarzu parafialnym w Kazimierzy Wielkiej.

</doc>
<doc id="4250676" url="https://pl.wikipedia.org/wiki?curid=4250676" title="Sigurd Rosted">
Sigurd Rosted

Sigurd Rosted (ur. 22 lipca 1994 w Oslo) – norweski piłkarz grający na pozycji obrońcy w Brøndby IF.
Kariera klubowa.
Karierę rozpoczął w klubie Kjelsås Fotball, grając w latach 2012–2014 w pierwszej drużynie tego klubu. W styczniu 2015 podpisał trzyletni kontrakt z Sarpsborg 08 FF. Zadebiutował w tym klubie 27 września 2015 w meczu z Odds BK. W czerwcu 2016 przedłużył umowę o rok. W styczniu 2018 podpisał trzyipółletni kontrakt z KAA Gent. W 2019 roku został piłkarzem Brøndby IF.
Od 2015 gra także w futsalowym klubie Bækkelaget.
Kariera reprezentacyjna.
Młodzieżowy reprezentant Norwegii w kadrze U-21. W dorosłej reprezentacji zadebiutował 26 marca 2018 w wygranym 1:0 meczu z Albanią, w którym strzelił gola.

</doc>
<doc id="4250678" url="https://pl.wikipedia.org/wiki?curid=4250678" title="Jantra (Estonia)">
Jantra (Estonia)

Jantra – wieś w Estonii, w prowincji Põlva, w gminie Orava.

</doc>
<doc id="4250682" url="https://pl.wikipedia.org/wiki?curid=4250682" title="Rajd Australii 1989">
Rajd Australii 1989

Rajd Australii 1989 ("2. Commonwealth Bank Rally Australia") – 2 Rajd Australii rozgrywany w Australii w dniach 14-17 września. Była to dziesiąta runda Rajdowych Mistrzostw Świata w roku 1989. Rajd został rozegrany na nawierzchni szutrowej. Bazą rajdu były miasta Freemantle i Perth.
Klasyfikacja po 10 rundach.
Tabele przedstawiają tylko pięć pierwszych miejsc.

</doc>
<doc id="4250686" url="https://pl.wikipedia.org/wiki?curid=4250686" title="Mohamed Benhamadi">
Mohamed Benhamadi

Mohamed Amine Benhamadi (ur. 29 lipca 1972) – algierski zapaśnik walczący w obu stylach. Zajął 33 miejsce na mistrzostwach świata w 1999. Brązowy medalista igrzysk afrykańskich w 1991 i 1999.
Zdobył siedem medali na mistrzostwach Afryki w latach 1997 – 2006. Zdobył brązowy medal na igrzyskach śródziemnomorskich w 1997; czwarty w 2001 i szósty w 1991. Srebrny medalista igrzysk panarabskich w 1997. Trzeci na mistrzostwach arabskich w 1995 roku.

</doc>
<doc id="4250692" url="https://pl.wikipedia.org/wiki?curid=4250692" title="Phrynophiurida">
Phrynophiurida

Phrynophiurida – rząd szkarłupni z gromady wężowideł.
Systematyka.
Do rzędu zaliczanych jest 5 rodzin zgrupowanych w 2 podrzędach:

</doc>
<doc id="4250697" url="https://pl.wikipedia.org/wiki?curid=4250697" title="Mistrzostwa Mołdawii w piłce nożnej mężczyzn">
Mistrzostwa Mołdawii w piłce nożnej mężczyzn

Mistrzostwa Mołdawii w piłce nożnej (rum. "Campionatul Moldovei la fotbal") – rozgrywki piłkarskie, prowadzone cyklicznie – corocznie lub co sezonowo (na przełomie dwóch lat kalendarzowych) – mające na celu wyłonienie najlepszej męskiej drużyny w Mołdawii.
Historia.
Mistrzostwa Mołdawii w piłce nożnej oficjalne rozgrywane są od 1992 roku. Obecnie rozgrywki odbywają się w wielopoziomowych ligach: Divizia Naţională, Divizia A, Divizia B oraz niższych klasach regionalnych.
7 maja 1918 po podpisaniu traktatu pokojowego w Bukareszcie tereny Mołdawii (Besarabii) zostały przyłączone do Królestwa Rumunii. W sezonie 1918/19 zostały wznowione Mistrzostwa Rumunii. Do 1921 rozgrywki organizowane systemem pucharowym, a zwycięzca otrzymywał tytuł mistrza Rumunii. Następnie do 1932 rumuńskie zespoły walczyli najpierw w grupach regionalnych, a potem zwycięzcy grup systemem pucharowym wyłaniały mistrza kraju. W 1920 roku w Kiszyniowie powstały pierwsze besarabskie kluby piłkarskie Regiment CFR Kiszyniów i Mihai Viteazul Kiszyniów, potem następne. W sezonie 1924/25 roku po raz pierwszy rozegrano turniej eliminacyjny na terenie Mołdawii. Pierwszym zwycięzcą został zespół Fulgerul CFR Kiszyniów. Od sezonu 1932/33 kiedy zostały organizowane rozgrywki ligowe mołdawskie zespoły nie kwalifikowały się do Divizia A. W 1940 ZSRR (w zgodzie z paktem Ribbentrop-Mołotow) wymusił na Rumunii zrzeczenie się północnej Bukowiny i Besarabii. 2 sierpnia 1940 została utworzona Mołdawska SRR w składzie ZSRR. W końcu czerwca 1941 nastąpiła okupacja rumuńska. Po zajęciu przez Armię Radziecką terytorium Mołdawii od 1945 startują mistrzostwa Mołdawskiej SRR. To nie były pełnowartościowe mistrzostwa tak jak najlepsze kluby kraju uczestniczyły w mistrzostwach ZSRR.
Po założeniu mołdawskiej federacji piłkarskiej – FMF w 1990 roku, rozpoczął się proces zorganizowania pierwszych rozgrywek o mistrzostwo Mołdawii. 23 maja 1991 Mołdawia deklaruje niepodległość.
Rozgrywki najwyższej ligi zwanej Divizia Naţională w obecnym formacie zainaugurowano w sezonie 1992.
Statystyka.
Klasyfikacja według klubów.
W dotychczasowej historii Mistrzostw Mołdawii na podium oficjalnie stawało w sumie 15 drużyn. Liderem klasyfikacji jest Sheriff Tyraspol, który zdobył 19 tytułów mistrzowskich.
Stan po sezonie 2021/22.
Klasyfikacja według miast.
Siedziby klubów: Stan na maj 2022.
Uczestnicy.
Są 46 zespołów, które wzięli udział w 28 sezonach Mistrzostw Mołdawii, które były prowadzone od 1992 aż do sezonu 2018 łącznie. Tylko Zimbru Kiszyniów był zawsze obecny w każdej edycji.
Pogrubione zespoły biorące udział w sezonie 2018.

</doc>
<doc id="4250707" url="https://pl.wikipedia.org/wiki?curid=4250707" title="Iscra Rybnica">
Iscra Rybnica



</doc>
<doc id="4250710" url="https://pl.wikipedia.org/wiki?curid=4250710" title="Leon Brudziński">
Leon Brudziński

Leon Wacław Brudziński (ur. 20 lutego 1918 w Zawierciu, zm. 18 czerwca 1998) – polski cieśla, stolarz i polityk, poseł na Sejm PRL II, III i IV kadencji.
Życiorys.
Syn Leona i Heleny, uzyskał wykształcenie średnie, z zawodu cieśla i stolarz. Od 1948 członek Polskiej Zjednoczonej Partii Robotniczej. W partii pełnił funkcję I sekretarza komitetu powiatowego w Nysie (1951–1953), w Prudniku (1955–1958), w Kluczborku (1958–1966) i Głubczycach (1966–1968). W latach 1968–1972 kierownik wydziału administracyjnego komitetu wojewódzkiego w Opolu. W 1957, 1961 i 1965 uzyskiwał mandat posła na Sejm PRL II, III i IV kadencji – początkowo w okręgu Prudnik, następnie dwukrotnie w okręgu Opole. Zasiadał przez cały czas w Komisji Budownictwa i Gospodarki Komunalnej.
Odznaczony Złotym Krzyżem Zasługi, Krzyżem Kawalerskim Orderu Odrodzenia Polski oraz Medalem za Długoletnie Pożycie Małżeńskie (1994).
Został pochowany na cmentarzu komunalnym w Kluczborku.

</doc>
<doc id="4250711" url="https://pl.wikipedia.org/wiki?curid=4250711" title="Pișcevic Bendery">
Pișcevic Bendery



</doc>
<doc id="4250712" url="https://pl.wikipedia.org/wiki?curid=4250712" title="Nistrul Bendery">
Nistrul Bendery



</doc>
<doc id="4250713" url="https://pl.wikipedia.org/wiki?curid=4250713" title="Burevestnic Bendery">
Burevestnic Bendery



</doc>
<doc id="4250714" url="https://pl.wikipedia.org/wiki?curid=4250714" title="Stroindustria Bielce">
Stroindustria Bielce



</doc>
<doc id="4250717" url="https://pl.wikipedia.org/wiki?curid=4250717" title="Yacine Hariou">
Yacine Hariou

Yacine Hariou – algierski zapaśnik walczący przeważnie w stylu klasycznym. Brązowy medalista igrzysk afrykańskich w 1995. Zdobył trzy medale na mistrzostwach Afryki w latach 1992 – 1994

</doc>
<doc id="4250718" url="https://pl.wikipedia.org/wiki?curid=4250718" title="Markowo (obwód miński)">
Markowo (obwód miński)

Markowo (biał. "Маркава", ros. "Марково") – agromiasteczko na Białorusi, w obwodzie mińskim, w rejonie mołodeczańskim, w sielsowiecie Markowo, którego jest siedzibą.
Dawniej miasteczko.
Znajduje się tu parafialna cerkiew prawosławna pw. Świętej Trójcy.

</doc>
<doc id="4250722" url="https://pl.wikipedia.org/wiki?curid=4250722" title="Ramadan Sewehli">
Ramadan Sewehli

Ramadan Sewehli, także Ramadan Asswehly (arab.: رمضان السويحلي Ramaḍān as-Swīḥlī) (ur. 1879, zm. 1920) – libijski bohater narodowy, jeden z założycieli Republiki Trypolitanii, uznawanej za pierwszą republikę w świecie arabskim. 
Życiorys.
Urodzony w 1879 roku, walczył po stronie Imperium Osmańskiego podczas wojny włosko-tureckiej. Do jednej z najważniejszych walk w której brał udział należy bitwa wygrana przez Libijczyków bitwa o Gasr Bu Hadi. Przez kilka lat udało mu się umocnić libijskie miasto Misrata jako bezpieczną przystań dla wojsk tureckich oraz autonomiczny dystrykt polityczny.
Jest przodkiem Abdulrahmana Sewehli - libijskiego polityka oraz byłego przewodniczącego Najwyższej Rady Państwa Libii.

</doc>
<doc id="4250724" url="https://pl.wikipedia.org/wiki?curid=4250724" title="Rachid Benhamadi">
Rachid Benhamadi

Rachid Benhamadi – algierski zapaśnik walczący w obu stylach. Zajął piętnaste miejsce na mistrzostwach świata w 1991. Srebrny i brązowy medalista igrzysk afrykańskich w 1991. Wicemistrz Afryki w 1988 i 1990 roku.

</doc>
<doc id="4250727" url="https://pl.wikipedia.org/wiki?curid=4250727" title="Kij Johnson">
Kij Johnson

Kij Johnson (właśc. Katherine Irenae Johnson, ur. 20 stycznia 1960 w Harlan) – amerykańska pisarka fantasy. Pracuje na University of Kansas. Laureatka Nebuli, Hugo, nagrody im. Theodora Sturgeona, nagrody Williama L. Crawforda, World Fantasy Award. Wielokrotnie nominowana do nagród w dziedzinie fantastyki.
Życiorys.
Otrzymała bakalaureat na St. Olaf College w Northfield w 1982, następnie ukończyła studia z literatury na University of Minnesota i na University of Kansas, w końcu w 2012 zdobyła magisterium z kreatywnego pisarstwa na North Carolina State University. Od tego samego roku pełni funkcję Assistant Professor of Fiction Writing oraz jest wicedyrektorem Centrum Badań Fantastyki Naukowej Gunna na University of Kansas.
Pracowała jako redaktor w wydawnictwach Tor Books, Dark Horse Comics i Wizards of the Coast, gdzie zajmował się seriami: "Magic The Gathering", "Greyhawk" i "Forgotten Realms". Od 1997 uczestniczy w pracach jury nagrody im. Theodora Sturgeona. Wykładowca na warsztatach Clarion Workshop.
Jest zapaloną wspinaczką skalną.

</doc>
<doc id="4250733" url="https://pl.wikipedia.org/wiki?curid=4250733" title="Baraki Barak">
Baraki Barak

Baraki Barak – miasto w Afganistanie, w prowincji Logar. Dokładna liczba ludności nie jest znana, bywa szacowana na ok. 20 tys. mieszkańców. Wśród mieszkańców są zarówno Pasztuni jak i Tadżycy. Od XIX w. do roku 1970 była to stolica prowincji. Obecnie siedziba władz dystryktu.

</doc>
<doc id="4250735" url="https://pl.wikipedia.org/wiki?curid=4250735" title="Yacine Benzaid">
Yacine Benzaid

Yacine Benzaid – algierski zapaśnik walczący w obu stylach. Brązowy medalista igrzysk afrykańskich w 1991. Zdobył srebrny medal na igrzyskach śródziemnomorskich w 1991. Zdobył pięć medali na mistrzostwach Afryki w latach 1989 – 1992 roku.

</doc>
<doc id="4250736" url="https://pl.wikipedia.org/wiki?curid=4250736" title="Syryjski Ruch Oporu">
Syryjski Ruch Oporu

Syryjski Ruch Oporu () – organizacja zbrojna aktywna w trakcie wojny domowej w Syrii.
Historia i działalność.
Ruch sformowany został w 2011 roku jako Ludowy Front Wyzwolenia İskenderunu. Jego pierwotnym celem było odłączenia prowincji Hatay od Turcji i włączenia jej w skład Syryjskiej Republiki Arabskiej. Po wybuchu syryjskiej wojny domowej Ludowy Front Wyzwolenia İskenderunu przekształcił się w Syryjski Ruch Oporu i zaczął pełnić funkcję milicji zwolenników prezydenta Baszszara al-Asada. 
Członkami milicji są głównie alawici i szyici. Liderem formacji jest Mihrac Ural – pochodzący z Turcji alawita z syryjskim obywatelstwem. 
Turecki rząd podejrzewa Syryjski Ruch Oporu o udział w przeprowadzeniu zamachu w Reyhanlı w maju 2013 roku.
Ideologia.
Pod względem ideowym grupa bliska jest marksizmowi-leninizmowi i nacjonalizmowi syryjskiemu. Pierwotnym celem organizacji było włączenie do Syrii zdominowanej przez alawitów tureckiej prowincji Hatay. Po wybuchu wojny domowej w Syrii grupa pełni funkcję milicji działającej na rzecz utrzymania rządów al-Asada i partii Baas.

</doc>
<doc id="4250737" url="https://pl.wikipedia.org/wiki?curid=4250737" title="Ingeborga Dapkūnaitė">
Ingeborga Dapkūnaitė

Ingeborga Dapkūnaitė (ur. 20 stycznia 1963 w Wilnie) – litewska aktorka teatralna i filmowa. Jest laureatką rosyjskiej nagrody Nika dla najlepszej aktorki w 1994, przyznawanej przez Państwową Akademię Sztuk i Nauk Kinematograficznych.
Życiorys.
Ingeborga Dapkūnaitė urodziła się w Wilnie, jej ojciec był dyplomatą, a matka meteorologiem. Przez wiele lat rodzice pracowali w Moskwie i widywała ich tylko w święta. Opiekowali się nią dziadkowie, wujek i ciotka, muzycy w orkiestrze teatralnej. W wieku czterech lat po raz pierwszy pojawiła się na scenie w operze "Madame Butterfly" Giacoma Pucciniego. Mimo tak wczesnego debiutu, początkowo nie była zainteresowana aktorstwem, bardziej skłaniała się w kierunku sportu, jeździła na łyżwach i grała w koszykówkę. Ostatecznie ukończyła Litewską Akademię Teatru i Muzyki w klasie Jonasa Vaitkusa, reżysera i dyrektora Rosyjskiego Teatru Dramatycznego Litwy, w 1985 i dołączyła do Państwowego Teatru Dramatycznego w Kownie. Grała także w Teatrze Młodych w Wilnie.
Kariera.
W filmie zadebiutowała w 1985. Od 1993 mieszka i pracuje w Londynie. Ma brytyjskie obywatelstwo. Cały czas współpracuje też przy produkcjach rosyjskich zarówno kinowych, jak i telewizyjnych. W 1994 otrzymała rosyjską nagrodę Nika, przyznawaną przez Państwową Akademię Sztuk i Nauk Kinematograficznych za film "Katja Ismaiłowa" w reżyserii Walerego Todorowskiego. Wystąpiła w kilku produkcjach hollywoodzkich. W "" zagrała Hannah Williams u boku Toma Cruise’a, w "Siedem lat w Tybecie" wcieliła się w rolę Ingrid, żonę Heinricha Harrera, którego zagrał Brad Pitt.
Sławę przyniosła jej rola Marusi, żony Kotowa w filmie "Spaleni słońcem" z 1994 w reżyserii Nikity Michałkowa, dramacie ukazującym losy prominentnej sowieckiej rodziny w okresie wielkiej czystki. Film został uhonorowany Oscarem w 1995.
W 2001 zasiadała w jury podczas 23. MFF w Moskwie, a w 2003 – w sekcji "Cinéfondation" na 56. MFF w Cannes. W 2003 wcieliła się w rolę carycy Katarzyny w wielokrotnie nagradzanym miniserialu brytyjskim "Nieznany książę" w reżyserii Stephena Poliakoffa. W 2005 była członkiem jury konkursu głównego na 55. MFF w Berlinie oraz na MFF w Mar del Plata. W 2007 zagrała matkę Hannibala Lectera w filmie Petera Webbera "Hannibal. Po drugiej stronie maski". W 2010 zasiadała w jury konkursu głównego na 67. MFF w Wenecji.
W 2015 wystąpiła w dziesięcioodcinkowym norweskim serialu "Okupowani" zrealizowanym według pomysłu twórcy kryminałów Jo Nesbø.
Ambasadorka marki Longines.
Od 2005 Ingeborga Dapkūnaitė jest ambasadorem marki Longines, szwajcarskiego producenta zegarków.
20-lecie twórczości.
20 stycznia 2018 publiczna stacja telewizyjna Federacji Rosyjskiej, mająca największy zasięg odbiorców w Rosji "Pierwyj kanał", wyemitowała film dokumentalny o Dapkūnaitė z okazji jej 20-lecia twórczości artystycznej, zatytułowany "Wszystko, co o mnie napisano, nie jest prawdą" (ros. Ингеборга Дапкунайте. Все, что пишут обо мне, — неправда). W dokumencie wzięli udział przyjaciele i osoby, z którymi współpracowała aktorka, m.in. dyrektor stacji telewizyjnej, która wyemitowała film, Konstantyn Ernstas, Jewgienij Mironow, Aleksiej Popogrebski, Tatjana Drubicz, Nyuta Federmesser, Walerij Todorowski, Michaił Porieczenkow, John Malkovich, Maksim Didienko i inni. Dokument miał formę dyskusji, w których zaproszeni goście zadawali aktorce pytania o jej karierę i doświadczenia życiowe. Rozmowa przeplatała się z wideoklipami z filmów i unikatowymi archiwalnymi zdjęciami aktorki.
Życie prywatne.
Ingeborga Dapkūnaitė trzykrotnie wychodziła za mąż, związana też była z serbskim reżyserem Emirem Kusturicą. Pierwszy mężem był litewski aktor Arunas Sakalauskas, drugim brytyjski reżyser Simon Stokes (1993–2010). W lutym 2013 poślubiła 12 lat młodszego rosyjskiego prawnika i biznesmena, Dmitrija Jampolskiego. W 2018 zaskoczyła swoich fanów, pokazując się z synem, dwuletnim Aleksą. Do tej pory uważano, że aktorka nie ma dzieci. Pojawiły się też spekulacje, że dziecko zostało urodzone przez surogatkę lub jest adoptowane. Pod koniec roku 2018 aktorka rozwiodła się ze swoim trzecim mężem – Dmitrijem Jampolskim.
Filmografia.
Opracowano na podstawie materiałów źródłowych:

</doc>
<doc id="4250743" url="https://pl.wikipedia.org/wiki?curid=4250743" title="Derradji Abdelkader">
Derradji Abdelkader

Derradji Abdelkader – algierski zapaśnik walczący w obu stylach. Brązowy medalista igrzysk afrykańskich w 1991 i mistrzostw Afryki w 1992 roku.

</doc>
<doc id="4250746" url="https://pl.wikipedia.org/wiki?curid=4250746" title="Abdennour Boukhaoua">
Abdennour Boukhaoua

Abdennour Boukhaoua – algierski zapaśnik walczący w obu stylach. Srebrny i brązowy medalista igrzysk afrykańskich w 1991. Siódmy na igrzyskach śródziemnomorskich w 1991. Zdobył trzy medale na mistrzostwach Afryki w latach 1989 – 1992 roku.

</doc>
<doc id="4250752" url="https://pl.wikipedia.org/wiki?curid=4250752" title="Lofti Rahmani">
Lofti Rahmani

Lofti Rahmani – algierski zapaśnik walczący w stylu klasycznym. Brązowy medalista igrzysk afrykańskich w 1991. Zdobył trzy medale na mistrzostwach Afryki w latach 1989 – 1992. Siódmy na igrzyskach śródziemnomorskich w 1991 roku.

</doc>
<doc id="4250753" url="https://pl.wikipedia.org/wiki?curid=4250753" title="Tadjer Nacer">
Tadjer Nacer

Tadjer Nacer – algierski zapaśnik walczący w obu stylach. Wicemistrz igrzysk afrykańskich w 1991. Brązowy medalista mistrzostw Afryki w 1988 i 1990 roku.

</doc>
<doc id="4250779" url="https://pl.wikipedia.org/wiki?curid=4250779" title="Pożar w centrum handlowym w Kemerowie">
Pożar w centrum handlowym w Kemerowie

Pożar w centrum handlowym w Kemerowie – pożar, który wybuchł 25 marca 2018 roku w centrum handlowym „Zimowa wiśnia” w Kemerowie w Rosji. W wyniku pożaru zginęły 60 osób, a 79 zostało rannych.
Centrum handlowe „Zimowa wiśnia” zostało otwarte w 2013 roku i miało powierzchnię 23 tys. m kw. Mieściło się w dawnej fabryce słodyczy. Budynek został zrewitalizowany i przekształcony w centrum handlowe. Największą modyfikacją było dobudowanie dodatkowego piętra, na którym ulokowano trzy sale kinowe oraz kręgielnię. Ponadto w budynku znajdowało się minizoo, restauracje, liczne sklepy oraz parking na 250 samochodów.
Pożar zauważono o godzinie 15:57 w sali zabaw dla dzieci zlokalizowanej na czwartym piętrze. Ogień szybko rozprzestrzenił się po dekoracjach z tworzyw sztucznych. Z nieznanych przyczyn jeden z pracowników ochrony wyłączył alarm przeciwpożarowy. Dopiero po kilku minutach pracownicy zaczęli informować gości centrum o pożarze. Ludzie skierowali się do wyjść ewakuacyjnych, które okazały się zamknięte. Gdy gryzący dym zaczął gęstnięć, ludzie wpadli w panikę i zaczęli poszukiwać wyjść z budynku. Nie mogąc znaleźć wyjścia, wiele osób zdecydowało się wyskoczyć przez okna. Około godziny 19:00 na skutek pożaru zawaliły się dach centrum oraz podłogi między trzecim a czwartym piętrem.
Z powodu pożaru Władimir Putin ustanowił 28 marca 2018 dniem żałoby narodowej.

</doc>
<doc id="4250790" url="https://pl.wikipedia.org/wiki?curid=4250790" title="Abdelkarim Naamani">
Abdelkarim Naamani

Abdelkarim Naamani – algierski zapaśnik walczący w stylu klasycznym. Srebrny medalista igrzysk afrykańskich w 1987. Zdobył trzy medale na mistrzostwach Afryki w latach 1984 – 1989. Wicemistrz igrzysk panarabskich w 1985.
Piąty na igrzyskach śródziemnomorskich w 1983 roku.

</doc>
<doc id="4250791" url="https://pl.wikipedia.org/wiki?curid=4250791" title="Ingeborga Dapkunaite">
Ingeborga Dapkunaite



</doc>
<doc id="4250803" url="https://pl.wikipedia.org/wiki?curid=4250803" title="Abdelhalim Hachaichi">
Abdelhalim Hachaichi

Abdelhalim Hachaichi – algierski zapaśnik walczący w stylu wolnym. Złoty medalista igrzysk afrykańskich w 1987. Zdobył trzy medale na mistrzostwach Afryki w latach 1981 – 1990.
Piąty na igrzyskach śródziemnomorskich w 1983. Brązowy medalista mistrzostw Arabskich w 1983 roku.

</doc>
<doc id="4250809" url="https://pl.wikipedia.org/wiki?curid=4250809" title="Kamel Hammiche">
Kamel Hammiche

Kamel Hammiche (ur. 20 kwietnia 1966) – algierski, a od 1989 roku francuski zapaśnik walczący w obu stylach. Zajął siedemnaste miejsce na mistrzostwach świata w 1995. Srebrny i brązowy medalista igrzysk afrykańskich w 1987. Dziesiąty na mistrzostwach Europy w 1994 roku.
Mistrz Francji w 1994 i 1997, drugi w 1990 i 1993, a trzeci w 1988 roku.

</doc>
<doc id="4250812" url="https://pl.wikipedia.org/wiki?curid=4250812" title="Zbrzyca (Przechlewo)">
Zbrzyca (Przechlewo)

Zbrzyca – część wsi Przechlewo w Polsce, położona w województwie pomorskim, w powiecie człuchowskim, w gminie Przechlewo. 
W latach 1975–1998 Zbrzyca administracyjnie należała do województwa słupskiego.

</doc>
<doc id="4250827" url="https://pl.wikipedia.org/wiki?curid=4250827" title="Zadroże (Garbek)">
Zadroże (Garbek)

Zadroże – część wsi Garbek w Polsce, położona w województwie pomorskim, w powiecie człuchowskim, w gminie Przechlewo. 
W latach 1975–1998 Zadroże administracyjnie należało do województwa słupskiego.

</doc>
<doc id="4250838" url="https://pl.wikipedia.org/wiki?curid=4250838" title="Bachir Chikhi">
Bachir Chikhi

Bachir Chikhi – algierski zapaśnik walczący w stylu klasycznym. Brązowy medalista igrzysk afrykańskich w 1987. Zdobył trzy medale na mistrzostwach Afryki w latach 1981 – 1984. Trzeci na igrzyskach panarabskich w 1985. Czwarty na igrzyskach śródziemnomorskich w 1983 i dziewiąty w 1975 roku.

</doc>
<doc id="4250839" url="https://pl.wikipedia.org/wiki?curid=4250839" title="Freestyle Script">
Freestyle Script

Freestyle Script – kursywny krój pisma, zaprojektowany przez Marina Waita w 1981. Wersja tłustoczcionkowa została zaprojektowana w 1986. Na podstawie Freestyle Script oparte są Adobe, ITC i Letraset. Istnieją 4 wersje Freestyle Script: Regular, Bold, SH Reg Alt, and SB Reg Alt.

</doc>
<doc id="4250840" url="https://pl.wikipedia.org/wiki?curid=4250840" title="Zadroże">
Zadroże



</doc>
<doc id="4250847" url="https://pl.wikipedia.org/wiki?curid=4250847" title="Axel Schultz">
Axel Schultz

Axel Schultz (ur. 9 listopada 1968 w Bad Saarow) – niemiecki pięściarz, pretendent do tytułu mistrza świata wagi ciężkiej.
Kariera.
Jako amator był brązowym medalistą mistrzostw świata i srebrnym medalistą mistrzostw Europy.
Jako zawodowiec aż trzy raz przystępował do walki o mistrzostwo świata, dwa razy przegrywając (z Georgiem Foremanem i Michaelem Moorerem) oraz raz remisując (z Fransem Bothą). Walczył również o zawodowe mistrzostwo Europy, ale przegrał przed czasem, w ósmej rundzie pojedynek z Wołodymyrem Kłyczką. Po tej walce, w 1999 ogłosił zakończenie kariery, jednak na ring wrócił po siedmiu latach porażką z Brianem Minto.
Ostatecznie z boksem pożegnał się w listopadzie 2006. Jego bilans walk wyniósł 26 zwycięstw (11 przez nokaut), pięć porażek i jeden remis.

</doc>
<doc id="4250969" url="https://pl.wikipedia.org/wiki?curid=4250969" title="Mikołaj Matussi">
Mikołaj Matussi



</doc>
<doc id="4250971" url="https://pl.wikipedia.org/wiki?curid=4250971" title="Jaskinia Kiczorska">
Jaskinia Kiczorska

Jaskinia Kiczorska – jaskinia w Gorcach, na południowym ramieniu Kiczory, w Gorczańskim Parku Narodowym, administracyjnie we wsi Łopuszna w gminie Nowy Targ, powiecie nowotarskim w województwie małopolskim.
Opis jaskini.
Wejście do jaskini znajduje się na wysokości 1180 m n.p.m., na zachodnim zboczu Kiczory, w skałkach Turnice, w pobliżu Tęczowej Jamy, Przepastnej Jamy, Jaskini Łopuszańskiej, Jaskini Goszczyńskiego i Szczeliny za Płytą. Długość jaskini wynosi 11 metrów, a jej deniwelacja 5 metrów.
Jaskinia zaczyna się trójkątną, szeroką studzienką, która prowadzi do obszernego, prostego korytarza z 1,5-metrowym progiem. Kończy się on po 6,5 metrach trzema szczelinami nie do przejścia.
Jaskinia jest typu osuwiskowego. Flory nie badano.
Jaskinia była prawdopodobnie znana od dawna. Jej pierwszy plan i opis sporządzili R. Dadel i T. Mleczek w 1998 roku.

</doc>
<doc id="4250988" url="https://pl.wikipedia.org/wiki?curid=4250988" title="Mari Aldon">
Mari Aldon

Mari Aldon, właśc. Aldona Pauliutė (ur. 17 listopada 1925 w Taurogach, zm. 31 października 2004 w Las Vegas) – litewsko-amerykańska tancerka baletowa oraz aktorka filmowa i telewizyjna.
Życiorys.
Mari Aldon urodziła się w Taurogach jako Aldona Pauliutė. Jej ojciec był policjantem, a matka pielęgniarką. Początkowo rodzina mieszkała w Skaudwilach, dopiero później przeprowadziła się do Taurogów. Tuż przed II wojną światową, w wieku trzynastu lat, razem z rodzicami wyemigrowała do Kanady. W Toronto kształciła się jako tancerka baletowa. W wieku 21 lat przeprowadziła się do Hollywood. Zadebiutowała na ekranie w 1946, w niewielkiej roli w filmie "The Locket". Najbardziej znaczącym jej występem była rola u boku Gary’ego Coopera w 1951 w filmie "Odległe bębny". W 1953 poślubiła w Londynie hollywoodzkiego reżysera filmowego Taya Garnetta (mąż był od niej starszy o 32 lata). 25 października 1955 urodziła w Los Angeles córkę Tielę. 17 stycznia 1958 uzyskała obywatelstwo amerykańskie. Zmarła 31 października 2004 w wieku 78 lat jako Mari Aldon Garnett, pozostawiając po sobie córkę – Tielę Garnett; wnuka – Taylora Benatsou oraz prawnuczkę – Chloe Fazio. 
W latach 50. zagrała drugoplanowe role m.in. w "Bosonogiej Contessie" i "Urlopie w Wenecji" z Katharine Hepburn w roli głównej. W 1968 wystąpiła w "Tylko ją kochaj" z udziałem Elvisa Presleya. W ciągu 20 lat kariery zagrała w około 40 produkcjach, głównie w filmach telewizyjnych. W 1970 rozwiodła się z Tayem Garnettem.
Filmografia.
Opracowano na podstawie materiałów źródłowych:

</doc>
<doc id="4250998" url="https://pl.wikipedia.org/wiki?curid=4250998" title="Tomasz Chada">
Tomasz Chada



</doc>
<doc id="4251008" url="https://pl.wikipedia.org/wiki?curid=4251008" title="Andrzej Malinowski (śpiewak)">
Andrzej Malinowski (śpiewak)

Andrzej Malinowski (ur. 3 listopada 1949, zm. 30 stycznia 2018) – polski śpiewak operowy (bas), wychowanek Tatiany Mazurkiewicz, związany z Teatrem Wielkim w Łodzi. Wolnomularz. Pochowany w Poznaniu, na cmentarzu Miłostowo (pole 31, kwatera B).
Wykształcenie.
Był absolwentem Liceum Ogólnokształcącego im. Kazimierza Wielkiego w Kole. Ukończył studia na wydziale wokalno-aktorskim Państwowej Wyższej Szkoły Muzycznej w Łodzi w 1975, w klasie śpiewu solowego prof. Tatiany Mazurkiewicz. W 1977 ukończył z wyróżnieniem kurs mistrzowski w Wiedniu u Jamesa Kinga.
Repertuar.
Śpiewał zarówno partie oper komediowych, jak i dramatycznych, w sumie około 100 utworów różnych typów, m.in.:
Wolnomularstwo.
Inicjowany do wolnomularstwa w warszawskiej loży „Kultura”, był także członkiem założycielem poznańskiej loży „Karol Marcinkowski”, restytuowanej w 2018 roku.

</doc>
<doc id="4251010" url="https://pl.wikipedia.org/wiki?curid=4251010" title="Lista ofiar katastrofy smoleńskiej">
Lista ofiar katastrofy smoleńskiej



</doc>
<doc id="4251012" url="https://pl.wikipedia.org/wiki?curid=4251012" title="Reforma Ignacego von Wessenberga">
Reforma Ignacego von Wessenberga



</doc>
<doc id="4251014" url="https://pl.wikipedia.org/wiki?curid=4251014" title="Tonadilla">
Tonadilla

Tonadilla – hiszpański gatunek literacko-muzyczny.
Nazwa "tonadilla" to zdrobnienie od słowa "tonada". Przed XVIII wiekiem tonada była znana jako krótka pieśń z tekstem literackim, śpiewana przy akompaniamencie gitary. W XVIII wieku przystosowano ją do wykonywania na scenie jako "tonadilla escénica", początkowo w formie piosenki wykonywanej w czasie intermedium lub na zakończenie przedstawienia. Z czasem rozwinęła się do śpiewanych dialogów lub krótkich sztuk wystawianych między aktami. Tonadilla największą popularnością cieszyła się w wieku XVIII, zaś na początku XIX wieku przestała być wykonywana. Tonadilla wykazywała wiele podobieństw z zarzuelą, aczkolwiek rozwijała się niezależnie od niej.

</doc>
<doc id="4251015" url="https://pl.wikipedia.org/wiki?curid=4251015" title="Bursa dla Muzyki w Krakowie">
Bursa dla Muzyki w Krakowie



</doc>
<doc id="4251019" url="https://pl.wikipedia.org/wiki?curid=4251019" title="Miasto Ł - Łódzka Gazeta Społeczna">
Miasto Ł - Łódzka Gazeta Społeczna



</doc>
<doc id="4251022" url="https://pl.wikipedia.org/wiki?curid=4251022" title="Facopa Weert">
Facopa Weert



</doc>
<doc id="4251036" url="https://pl.wikipedia.org/wiki?curid=4251036" title="Józef Krzemieński">
Józef Krzemieński

Józef Krzemieński. (ur. 1835 w Krakowie, zm. 24 lutego 1912 tamże) – polski duchowny rzymskokatolicki, infułat, prałat domowy Ojca Św., kanonik honorowy warszawski, społecznik.
Życiorys.
Urodził się w 1835 w Krakowie w rodzinie mieszczańskiej. W 1859 w Krakowie otrzymał święcenia kapłańskie z rąk biskupa Ludwika Łętowskiego. W latach 1868–1877 pełnił funkcję proboszcza kościoła św. Małgorzaty w Raciborowicach, skąd w 1877 przeniesiony został do kościoła św. Bartłomieja w Morawicy. Od 1892 do śmierci pełnił funkcję archiprezbitera (tj. proboszcza) parafii Wniebowzięcia Najświętszej Maryi Panny w Krakowie, funkcjonującej w Kościele Mariackim. Za jego probostwa wstawiono w kościele witraże, odrestaurowano mury zewnętrzne świątyni, odnowiono dzwony oraz przystąpiono do odnowy wieży.
Udzielał się w działalności społecznej. Działał w Towarzystwie Dobroczynności, Banku Pobożnym. W 1889 powołany został na członka komitetu odpowiedzialnego za realizację fundacji księcia Aleksandra Lubomirskiego na rzecz „Zakładu dla dziewcząt moralnie zaniedbanych na Józefowie w Łagiewnikach”. W 1910 został odznaczony Krzyżem Kawalerskim Orderu Franciszka Józefa. W tym samym roku otrzymał srebrny pastorał podarowany przez wiernych.
Zmarł 24 lutego 1912 w Krakowie. Uroczysty pogrzeb pod przewodnictwem biskupa Anatola Nowaka odbył się 27 lutego 1912 w Kościele Mariackim w Krakowie, po którym zmarły został pochowany w grobowcu archiprezbiterów na Cmentarzu Rakowickim w Krakowie (kwatera S).

</doc>
<doc id="4251041" url="https://pl.wikipedia.org/wiki?curid=4251041" title="Paweł Sajdek">
Paweł Sajdek

Paweł Zbigniew Sajdek (ur. 29 czerwca 1956 w Stalowej Woli, zm. 22 listopada 2021 w Krakowie) – polski orientalista, indolog, sanskrytolog, tłumacz, poliglota. Doktor nauk humanistycznych w zakresie literaturoznawstwa indyjskiego, doktor habilitowany nauk humanistycznych w zakresie filozofii, profesor nadzwyczajny Uniwersytetu Pedagogicznego im. Komisji Edukacji Narodowej w Krakowie. Wieloletni wykładowca Wydziału Filozofii Katolickiego Uniwersytetu Lubelskiego Jana Pawła II.
Życiorys.
W latach 1975-1978 studiował filologię angielską na Uniwersytecie Jagiellońskim. W 1978 rozpoczął studia indologiczne w Instytucie Filologii Orientalnej na tej samej uczelni, które zakończył w 1988 roku obroną pracy magisterskiej pt. "Kenopaniṣad na tle innych Upaniszad klasycznych". W latach 1981-1982 był stypendystą rządu Indii w Nowym Delhi. W 1989 roku rozpoczął pracę jako asystent na Wydziale Filozofii Katolickiego Uniwersytetu Lubelskiego, gdzie wykładał sanskryt. W ciągu całej swojej pracy w Katedrze Historii Filozofii Starożytnej i Średniowiecznej KUL prowadził głównie zajęcia z szeroko rozumianej historii filozofii orientalnej: indyjskiej, chińskiej, żydowskiej i arabskiej. Wykładał także historię filozofii starożytnej i średniowiecznej, prowadził zajęcia z tłumaczenia tekstów łacińskich, a także ponadprogramowe zajęcia z sanskrytu i języka hindi. Podczas asystentury wyjeżdżał wielokrotnie na seminarium prowadzone przez prof. dr hab. Gerharda Oberhammera w Instytucie Indologii Uniwersytetu Wiedeńskiego. W 1999 roku obronił doktorat pt. "O sposobach bytowania w Brahmasiddhi Maṇḍanamiśry" w Instytucie Filologii Orientalnej UJ. Od 2001 roku należy do Towarzystwa Naukowego KUL i w tym samym roku awansował na stanowisko adiunkta. W 2012 roku uzyskał na KUL habilitację z filozofii na podstawie rozprawy zatytułowanej "Spór o słowo. Obrona Mandany Miśry teorii sphoty". Po ćwierć wieku od zatrudnienia zakończył pracę na Wydziale Filozofii KUL i w 2014 roku rozpoczął pracę jako profesor nadzwyczajny w Katedrze Historii Filozofii Starożytnej i Średniowiecznej Uniwersytetu Pedagogicznego im. Komisji Edukacji Narodowej w Krakowie. Wraz z dr. Maciejem St. Ziębą należał do ostatnich pracowników Wydziału Filozofii KUL, którzy zajmowali się tematyką orientalną. Badania te zostały zapoczątkowane na KUL przez ks. prof. Franciszka Tokarza.
Wybrane publikacje.
Książki autorskie:
Przekłady z sanskrytu:
Przekłady z języka angielskiego:

</doc>
<doc id="4251043" url="https://pl.wikipedia.org/wiki?curid=4251043" title="Szczelina w Kudłoniu">
Szczelina w Kudłoniu

Szczelina w Kudłoniu – jaskinia w Gorcach, na północnym zboczu Kudłonia, w Gorczańskim Parku Narodowym, we wsi Lubomierz, w województwie małopolskim, w powiecie limanowskim, w gminie Mszana Dolna.
Opis jaskini.
Jaskinia ma trzy otwory wejściowe znajdujące się na wysokości 1100 m n.p.m., w pobliżu polany Kopa. Długość jaskini wynosi 10 metrów, a jej deniwelacja 5,5 metrów.
Jaskinią jest szczelinowy, wysoki i wąski korytarz przebijający skałę na wylot. Zaczyna się w dwóch położonych obok siebie niewielkich otworach wejściowym, idzie do góry, a następnie w dół, pod koniec rozszerza się i za małym progiem dochodzi do trzeciego otworu.
Flory i fauny nie badano.
Jaskinia była prawdopodobnie znana od dawna. Pierwszą wzmiankę o niej opublikował J. Nyka w 1959 roku.

</doc>
<doc id="4251044" url="https://pl.wikipedia.org/wiki?curid=4251044" title="Ołeksij Kowtun">
Ołeksij Kowtun

Ołeksij Ołeksandrowycz Kowtun, ukr. Олексій Олександрович Ковтун (ur. 5 lutego 1995 w Kijowie) – ukraiński piłkarz, grający na pozycji obrońcy.
Kariera piłkarska.
Kariera klubowa.
Wychowanek klubu Dynamo Kijów, barwy którego bronił w juniorskich mistrzostwach Ukrainy (DJuFL). Karierę piłkarską rozpoczął w 25 lipca 2012 w juniorskiej drużynie Dynama Kijów. Latem 2013 został piłkarzem Metalista Charków. W końcu sierpnia 2015 zasilił skład FK Połtawa. 22 marca 2018 podpisał kontrakt z białoruskim FK Mińsk. 5 lipca 2018 przeszedł do Karpat Lwów. 21 stycznia 2020 kontrakt za obopólną zgodą został rozwiązany.
Kariera reprezentacyjna.
W 2015 występował w młodzieżowej reprezentacji Ukrainy U-20.

</doc>
<doc id="4251045" url="https://pl.wikipedia.org/wiki?curid=4251045" title="Komuna anabaptystów w Münsterze">
Komuna anabaptystów w Münsterze

Komuna anabaptystów w Münsterze, komuna monasterska – teokratyczna komuna anabaptystów w mieście Münster w Niemczech istniejąca w okresie od wiosny 1534 do czerwca 1535.
Historia.
Podłoże.
Anabaptyzm był jednym z najbardziej radykalnych odłamów ruchu reformacyjnego, rozpoczętego wystąpieniem Marcina Lutra w 1517. Jego źródłem były wystąpienia ideologów religijnych z lat 20. XVI w., uważających dotychczasowych przywódców reformacji (w tym Lutra) za zbyt umiarkowanych. Głosili oni m.in. hasło całkowitego odrzucenia władzy świeckiej. W północnych Niemczech i Niderlandach działalność na przełomie lat 20. i 30. XVI w. rozwinął Melchior Hofmann, który m.in. zapowiedział, że w 1533 dojdzie do powrotu Chrystusa na ziemię. Miało to nastąpić w Strasburgu, który miał się stać Nowym Jeruzalem. Do zapowiedzianego zdarzenia jednak nie doszło, a Hofmann został w Strasburgu uwięziony. Jeden z jego zwolenników, przywódca anabaptystów w Niderlandach, dawny piekarz Jan Matthijs (Mathys), dokonał ponownych obliczeń daty powrotu Chrystusa na ziemię i ogłosił, że stanie się to w Wielkanoc (5 kwietnia) 1534 w westfalskim mieście Münster. Bliskim współpracownikiem Matthijsa został dawny krawiec, Jan Bockelson zwany Janem z Lejdy. Matthijs uważał, że konieczność usunięcia niegodziwości ze świata usprawiedliwia użycie siły.
Przejęcie władzy w Münsterze.
W około piętnastotysięcznym Münsterze już w czasie wojny chłopskiej w 1525 pojawiły się żądania zmian ekonomicznych, społecznych i religijnych. W sporze między katolikami i protestantami miasto opowiedziało się w 1532 po stronie tych ostatnich, przede wszystkim dzięki agitacji luterańskiego pastora Bernarda Rothmanna. Ten stopniowo zbliżał się jednak w poglądach do ruchu anabaptystów. W styczniu 1534 do Münsteru przybyło dwóch „apostołów” Matthijsa (wśród nich Jan z Lejdy) i wówczas Rothmann przyjął ponowny chrzest i otwarcie przyłączył się do anabaptystów. W lutym 1534 sam Matthijs przybył do Münsteru i pod jego wpływem anabaptyści zaczęli przejmować władzę w mieście; pod koniec lutego zdobyli przewagę w radzie miejskiej, a jeden z nich został burmistrzem miasta. W miarę rozpowszechniania się wiedzy o tym sukcesie coraz liczniej napływali do „świętego miasta” wyznawcy anabaptyzmu z innych regionów, podczas gdy münsterscy mieszczanie innych wyznań, którzy nie chcieli się przyłączyć do anabaptystów (około 2 tysięcy osób) zostali zmuszeni do opuszczenia miasta do 2 marca 1534. W mieście wprowadzono obowiązkowy powtórny chrzest (zgodnie z ideami anabaptyzmu). Ponadto wszelką własność ogłoszono jako wspólną, co jednak nie znalazło odzwierciedlenia w praktyce (elity nowej władzy zebrały wielkie majątki). Palono książki inne niż Biblia, niszczono wieże kościołów.
Rządy anabaptystów w mieście.
Te działania spowodowały reakcję katolickiego biskupa-księcia Münsteru, Franciszka z Waldeck, który przybył ze swymi wojskami pod miasto i rozpoczął oblężenie. Matthijs wykorzystał to propagandowo, mobilizując mieszkańców do obrony miasta przed bezbożnym napastnikiem i zapowiadając, że w Wielkanoc Bóg da obrońcom zwycięstwo nad oblegającymi i osądzi niegodziwych. Gdy jednak wierząc w swoje proroctwa dokonał tego dnia z niewielką grupą zwolenników wypadu za mury, został zabity. Miejsce Matthijsa w Münsterze przejął Jan z Lejdy, który wprowadził jeszcze bardziej radykalne rozwiązania i ustanowił w mieście rządy teokratyczne. Rozwiązał radę miejską, natomiast w jej miejsce powołał wybranych przez siebie 12 „starszych Izraela”, a samego siebie ogłosił nowym królem Dawidem i używał insygniów królewskich. Zarządził surowe kary za grzechy, m.in. za bluźnierstwo, cudzołóstwo, a nawet plotkowanie groziła śmierć. W czerwcu 1534 wprowadził też w mieście (w którym przebywało znacznie więcej kobiet niż mężczyzn) poligamię – sam wziął 16 żon, a w jego ślady poszli inni przywódcy miasta. Wydawał wystawne uczty dla swego otoczenia, choć wskutek oblężenia warunki życia w mieście były złe. Mimo postępującego głodu zdołał utrzymać kontrolę nad miastem przez kolejnych 14 miesięcy.
Stłumienie komuny i jej konsekwencje.
Opór miasta został przełamany przez siły Franciszka z Waldeck, wspieranego przez okolicznych książąt, zarówno katolickich, jak i protestanckich, dopiero 24 lub 25 czerwca 1535. Jan z Lejdy wraz z innymi liderami komuny münsterskiej został schwytany i uwięziony (nie odnaleziono natomiast Rothmanna, który mógł zginąć lub uciec). 22 stycznia 1536 doszło do kaźni uwięzionych: Jana z Lejdy i jego dwóch współpracowników szarpano szczypcami, wyrwano im języki, a następnie spalono; ich kości umieszczono w klatkach powieszonych na wieży miejscowego kościoła św. Lamberta (klatki te znajdują się w tym miejscu do dziś). Miasto pozostawało okupowane aż do 1541, a ograniczony samorząd odzyskało dopiero w 1553.
Marcin Luter dostrzegł w wydarzeniach komuny naturalną konsekwencję poglądów wyrażanych przez anabaptystów, a wszelkie działania rewolucyjne uznał za karę zsyłaną przez Boga na Rzeszę za popełniane tu grzechy i diabelską próbę zniszczenia reformacji. Władcy europejscy byli zaszokowani wypadkami, do których doszło w Münsterze, a anabaptyści spotkali się z surowymi prześladowaniami. Późniejsi liderzy anabaptystów odżegnywali się od użycia siły i od wizji bliskiej apokalipsy.
Komuna w kulturze.
Wydarzenia z Münsteru z lat 1534–1535 budziły zainteresowanie licznych twórców. Zainspirowały powieści (m.in. "The Unfortunate Traveller" Thomasa Nashe’a, "Bockelson. Geschichte eines Massenwahns" Friedricha Reck-Malleczewena, "Der Schlüssel zum Abgrund" Franza Theodora Csokora), dramaty (m.in. "Anabaptyści" Friedricha Dürrenmatta, "In nomine Dei" José Saramago), a także opery (m.in. "Prorok" Giacoma Meyerbeera) czy poematy ("Der König von Sion" Roberta Hamerlinga).

</doc>
<doc id="4251075" url="https://pl.wikipedia.org/wiki?curid=4251075" title="Szczelina za Płytą (Gorce)">
Szczelina za Płytą (Gorce)

Szczelina za Płytą – jaskinia, a właściwie schronisko, w Gorcach. Znajduje się na zachodnim zboczu południowego ramienia Kiczory, w Gorczańskim Parku Narodowym, we wsi Łopuszna, w gminie Nowy Targ, powiecie nowotarskim w województwie małopolskim.
Opis jaskini.
Jaskinia ma dwa otwory wejściowe położone w skałkach Turnice, w pobliżu Jaskini Goszczyńskiego, Przepastnej Jamy, Jaskini Łopuszańskiej, Jaskini Kiczorskiej i Tęczowej Jamy, na wysokości 1180 m n.p.m. Długość jaskini wynosi 10 metrów, a jej deniwelacja 5 metrów.
Jaskinię stanowi 3-metrowy korytarz zaczynający się w dużym otworze wejściowym. Odchodzi od niego 4-metrowa szczelina oraz kominek prowadzący do niewielkiego otworu drugiego.
Jaskinia jest typu osuwiskowego. Flory i fauny nie badano.
Jaskinia była prawdopodobnie znana od dawna. Jej pierwszy plan i opis sporządzili R. Dadel i T. Mleczek w 1998 roku.

</doc>
<doc id="4251081" url="https://pl.wikipedia.org/wiki?curid=4251081" title="Lud Islamu">
Lud Islamu



</doc>
<doc id="4251085" url="https://pl.wikipedia.org/wiki?curid=4251085" title="Instytut Podstaw Inżynierii Środowiska Polskiej Akademii Nauk">
Instytut Podstaw Inżynierii Środowiska Polskiej Akademii Nauk

Instytut Podstaw Inżynierii Środowiska PAN (IPIŚ) – instytut naukowy Polskiej Akademii Nauk z siedzibą w Zabrzu. Prowadzi badania z zakresu ochrony środowiska, a w szczególności w zakresie rekultywacji terenów poprzemysłowych.
Historia.
Od 1954 przed powołaniem Instytutu działalność w tej dziedzinie prowadził Komitet Naukowy PAN ds. Górnośląskiego Okręgu Przemysłowego. Założycielem i pierwszym dyrektorem był prof. dr Eugeniusz Zaczyński. W styczniu 1961 roku powołany został Zakład Badań Naukowych Górnośląskiego Okręgu Przemysłowego Polskiej Akademii Nauk. W czerwcu 1970 r. zmieniono strukturę oraz nazwę instytutu na Zakład Ochrony Środowiska Regionów Przemysłowych PAN.
W 1972 rozpoczęto budowę nowego budynku dla Instytutu, a w 1975 r. nadano mu nazwę Instytut Podstaw Inżynierii Środowiska Polskiej Akademii Nauk.
Programy.
W latach siedemdziesiątych Instytut prowadził programy z zakresu ochrony i kształtowania środowiska człowieka w GOP oraz innych regionach przemysłowych.
W latach 1986–1990 realizował program "Biochemiczne i fizyczne przemiany zanieczyszczeń i odpadów przemysłowych oraz ich interakcja ze środowiskiem".
Obecnie instytut prowadzi programy z zakresu ochrony powietrza, wód oraz powierzchni ziemi, m.in. rekultywacji terenów poprzemysłowych, takich jak:
wyrobiska po odkrywkowej eksploatacji piasków podsadzkowych, żwirów, glin i iłów,
zwałowisk odpadów górnictwa podziemnego węgla kamiennego oraz odkrywkowego węgla brunatnego (kopalnie Turów, Żary, Konin) związanych z wydobyciem rud cynku, ołowiu, żelaza, osadników odpadów energetycznych, osadników towarzyszących produkcji sody (Mątwy), przekształceń chemicznych gleb z powodu zanieczyszczeń gazowych (SO2, NOx, E, WWA) oraz pyłów.

</doc>
<doc id="4251089" url="https://pl.wikipedia.org/wiki?curid=4251089" title="Krzysztof Zdonek">
Krzysztof Zdonek

Krzysztof Zdonek (ur. 26 października 1963 w Piotrkowie Trybunalskim) – oficer polskiej Marynarki Wojennej w stopniu kontradmirała w stanie spoczynku, magister inżynier nawigator, morski dyplomowany oficer pokładowy, z dniem 5 listopada 2018 roku wyznaczony na stanowisko Szefa Zarządu Morskiego – Zastępcę Inspektora Marynarki Wojennej.
Wykształcenie.
W Piotrkowie Trybunalskim ukończył szkołę średnią. Jest absolwentem Wydziału Nawigacji i Uzbrojenia Okrętowego Akademii Marynarki Wojennej im. Bohaterów Westerplatte w Gdyni (1988). W tej samej uczelni w latach 2001–2002 studiował na podyplomowych studiach dowódczo-sztabowych na kierunku „Dowodzenie i kierowanie siłami morskimi”. W latach 1998–1999 ukończył studia sztabowe w Akademii Sztabowej Marynarki Wojennej USA w Newport (Stany Zjednoczone). Następnie w latach 2013–2014, ponownie studiował w Newport, na Podyplomowych Studiach Polityki Obronnej w Akademii Dowódczej Marynarki Wojennej Stanów Zjednoczonych (United States Naval Command College).
Służba wojskowa.
W 1987 został promowany na stopień podporucznika marynarki, a po ukończeniu studiów na Akademii Marynarki Wojennej, w 1988 rozpoczął służbę w 2 Brygadzie Okrętów Desantowych w Świnoujściu. Pierwsze stanowisko służbowe – asystenta okrętowego – objął na okręcie ORP „Wisła”, a już w listopadzie 1988 wyznaczony zostaje na stanowisko zastępcy dowódcy okrętu ORP „Oka”. W 1989 objął stanowisko zastępcy dowódcy ORP „Gniezno”. W 1990 mianowany na stopień porucznika marynarki. W 1993 przeniesiony na stanowisko zastępcy dowódcy ORP „Nakło” w 12 Dywizjonie Trałowców. W 1994 mianowany na stopień kapitana marynarki. W 1995 został wyznaczony na stanowisko dowódcy okrętu ORP „Gniezno”. W 2002 objął stanowisko szefa sztabu – zastępcy dowódcy 12 Dywizjonu Trałowców w Świnoujściu. W 2005 został wyznaczony na stanowisko dowódcy 2 Dywizjonu Okrętów Transportowo-Minowych. W 2009 objął stanowisko szefa szkolenia 8 Flotylli Obrony Wybrzeża. W 2012 został wyznaczony na stanowisko zastępcy dowódcy 8 FOW. W 2014, po ukończeniu Studiów Polityki Obronnej w Naval Command College, został wyznaczony na stanowisko szefa Oddziału Ćwiczeń w Zarządzie Morskim Inspektoratu Marynarki Wojennej Dowództwa Generalnego Rodzajów Sił Zbrojnych, a w listopadzie tego samego roku objął stanowisko służbowe szefa Zarządu Uzbrojenia w Inspektoracie Marynarki Wojennej w DG RSZ. Od 6 maja 2016 do 4 listopada 2018 pełnił obowiązki dowódcy 8 Flotylli Obrony Wybrzeża w Świnoujściu. 31 stycznia 2023 zakończył zawodową służbę wojskową przechodząc w stan spoczynku.
Awansował kolejno na stopnie oficerskie:
Życie prywatne.
Pasjonuje się sportem, przede wszystkim piłką nożną oraz narciarstwem zjazdowym. Z żoną Małgorzatą ma trójkę dzieci: Aleksandrę, Karolinę i Michała.

</doc>
<doc id="4251093" url="https://pl.wikipedia.org/wiki?curid=4251093" title="Matica srpska u Republici Srpskoj">
Matica srpska u Republici Srpskoj

Matica srpska u Republici Srpskoj, właśc. Matica srpska — Društvo članova u Republici Srpskoj, cyr. Матица српска у Републици Српској – organizacja (matica) z siedzibą w Banja Luce.
Historia.
Stowarzyszenie zostało założone 7 lipca 2010 podczas spotkania, które odbyło się w Banja Luce. Zakres działalności regulowany jest przez statut, który określa podstawowe cele, zadania i działania organizacji. Członkiem organizacji może być każdy obywatel Republiki Serbskiej, który zgodnie ze statutem włączy się w jej działalność. Stowarzyszenie nawiązuje do działalności organizacji Matica srpska, która powstała w 1826 roku, a większość członków było wcześniej jej członkami.
Prezesem Towarzystwa jest Mladen Šukalo (stan na 2018 r.).
Zadania.
Głównym zadaniem organizacji jest pielęgnowanie języka serbskiego i literatury, a także życia kulturalnego narodu serbskiego, bez względu na to, w których krajach mieszkają jego członkowie. Inne zadania to:

</doc>
<doc id="4251100" url="https://pl.wikipedia.org/wiki?curid=4251100" title="Giovani Arana">
Giovani Arana

Giovani Edgar Arana (ur. 23 maja 1974 w La Paz) – boliwijski duchowny katolicki, biskup pomocniczy El Alto w latach 2018–2021, biskup diecezjalny El Alto (od 2021).
Życiorys.
Święcenia kapłańskie przyjął 8 grudnia 2004 i został inkardynowany do archidiecezji La Paz. Był m.in. diecezjalnym dyrektorem Ruchu Szensztackiego, sekretarzem komisji duszpasterskiej przy boliwijskiej Konferencji Episkopatu, a także wychowawcą, wicerektorem i rektorem seminarium w La Paz.
27 marca 2018 papież Franciszek mianował go biskupem pomocniczym diecezji El Alto oraz biskupem tytularnym "Muteci".
30 marca 2021 papież Franciszek przeniósł go na urząd biskupa diecezjalnego El Alto.

</doc>
<doc id="4251103" url="https://pl.wikipedia.org/wiki?curid=4251103" title="Giovani Edgar Arana">
Giovani Edgar Arana



</doc>
<doc id="4251106" url="https://pl.wikipedia.org/wiki?curid=4251106" title="FK Lokomotīve Dyneburg">
FK Lokomotīve Dyneburg

Lokomotīve Dyneburg (łot. Futbola klubs „Lokomotīve Daugavpils”) – łotewski klub piłkarski z siedzibą w mieście Dyneburg, w południowo-wschodniej części kraju.
Historia.
Chronologia nazw:
Klub piłkarski Lokomotīve został założony w mieście Dyneburg w 1994 roku. Chociaż wcześniej już istniał w mieście klub o tej samej nazwie. W 1968 zespół startował w pierwszej lidze mistrzostw Łotewskiej SRR, w 1969 znów grał w pierwszej lidze, a potem występował w niższych klasach dopóki nie został rozwiązany.
W 1994 roku klub został reaktywowany i startował w rozgrywkach pierwszej ligi, gdzie zajął czwarte miejsce. W następnym sezonie był drugim i zdobył awans do najwyższej ligi. Do kierowania zespołem został zaproszony były szkoleniowiec Daugavy lat osiemdziesiątych. W pierwszym sezonie na najwyższym szczeblu zespół uplasował się na 8.miejscu. W kolejnym sezonie 1997 znów zajął 8.miejsce. Jednak z powodu problemów finansowych klub został rozwiązany, a jego miejsce w następnym sezonie zajął FK Rezekne.
Sukcesy.
Trofea międzynarodowe.
Nie uczestniczył w rozgrywkach europejskich (stan na 31-12-2017).
Stadion.
Klub rozgrywał swoje mecze domowe na stadionie Celtnieks w Dyneburgu, który może pomieścić 5000 widzów.

</doc>
<doc id="4251107" url="https://pl.wikipedia.org/wiki?curid=4251107" title="Scrapy">
Scrapy

Scrapy – otwartoźródłowy szkielet do tworzenia aplikacji napisany w języku programowania Python i służący do pisania robotów internetowych, które przeszukują strony internetowe i wydobywają z nich określone dane.
"Scrapy" ma „selektory“, czyli własny mechanizm pozwalający na ekstrakcję danych. Jednakże może być w łatwy sposób łączony z bibliotekami do parsowania takimi jak: BeautifulSoup, czy lxml. Wspiera wykorzystywanie pośredników HTTP. Używa kolejki LIFO do przechowywania oczekujących żądań, co oznacza, że wykorzystuje przeszukiwanie w głąb. Jednakże umożliwia zmianę ustawień skutkującą przeszukiwaniem wszerz. Dodatkowo "Scrapy" odbiera i przechowuje ciasteczka wysyłane przez serwery i odsyła je w kolejnych żądaniach, w taki sam sposób jak robi to przeglądarka internetowa.
Aby wykorzystywać framework potrzebny jest Python w wersji 2.7 lub 3.5+ (implementacja CPython) albo 5.9 (implementacja PyPy).

</doc>
<doc id="4251109" url="https://pl.wikipedia.org/wiki?curid=4251109" title="Ruda Hvezda Praga">
Ruda Hvezda Praga



</doc>
<doc id="4251110" url="https://pl.wikipedia.org/wiki?curid=4251110" title="Skiper Bladimir Yáñez Calvachi">
Skiper Bladimir Yáñez Calvachi



</doc>
<doc id="4251117" url="https://pl.wikipedia.org/wiki?curid=4251117" title="Bronisław Bugiel">
Bronisław Bugiel

Bronisław Bugiel (ur. 2 października 1934 w Chorzowie, zm. 12 stycznia 2021) – polski artysta fotograf, fotoreporter. Członek rzeczywisty Związku Polskich Artystów Fotografików. Członek honorowy Lubuskiego Towarzystwa Fotograficznego. Członek Klubu Fotografii Prasowej przy Stowarzyszeniu Dziennikarzy PRL.
Życiorys.
Bronisław Bugiel był absolwentem Technikum Fotograficznego w Katowicach. Od 1954 roku mieszkał, pracował i fotografował w Zielonej Górze. Od 1954 roku do emerytury (w 1990 roku) był fotoreporterem w "Gazecie Zielonogórskiej" – późniejszej "Gazecie Lubuskiej". Był obserwatorem życia społecznego, dokumentalistą najważniejszych wydarzeń politycznych, sportowych, kulturalnych i religijnych w regionie. W 1990 roku rozpoczął współpracę z Wojewódzkim Urzędem Ochrony Zabytków w Zielonej Górze. 
Bronisław Bugiel był autorem i współautorem wielu wystaw fotograficznych; indywidualnych, zbiorowych, poplenerowych oraz pokonkursowych, na których zdobył wiele nagród, wyróżnień, dyplomów, listów gratulacyjnych. W 1991 roku został przyjęty w poczet członków rzeczywistych Okręgu Dolnośląskiego Związku Polskich Artystów Fotografików. Był członkiem ZPAF do 2009 roku. Od 1989 roku szczególne miejsce w jego twórczości zajmowało fotografowanie w dawnej, szlachetnej technice "gumy chromianowej". 
Archiwum z negatywami Bronisława Bugla (zakupione) znajduje się w zbiorach Urzędu Miasta w Zielonej Górze.

</doc>
<doc id="4251122" url="https://pl.wikipedia.org/wiki?curid=4251122" title="The Getaway (gra komputerowa)">
The Getaway (gra komputerowa)

The Getaway – komputerowa gra akcji wyprodukowana przez brytyjskie studio Team Soho. Gra została wydana 11 grudnia 2002 roku przez Sony Computer Entertainment na platformę PlayStation 2.
Wydanie.
Gra została wydana 11 grudnia 2002 roku przez Sony Computer Entertainment na platformę PlayStation 2. 12 listopada 2004 roku została wydana kontynuacja "".

</doc>
<doc id="4251125" url="https://pl.wikipedia.org/wiki?curid=4251125" title="Jaskinia nad Jeziorami">
Jaskinia nad Jeziorami

Jaskinia nad Jeziorami – jaskinia w Gorcach na północnym zboczu Runka, administracyjnie na terenie wsi Ochotnica Górna w województwie małopolskim, w powiecie nowotarskim, w gminie Ochotnica Dolna.
Opis jaskini.
Wejście do jaskini znajduje się na wysokości 790 m n.p.m. w wale rozdzielającym okresowe Jezioro Iwanowskie od okresowego Jeziora Zawadowskiego. Długość jaskini wynosi 9,2 metrów, a jej deniwelacja 2,7 metrów.
Jaskinia zaczyna się 2,2-metrowej głębokości studzienką prowadzącą do szczelinowego korytarza. Na północ korytarz jest bardzo niski i ma długość około 1,5 metrów, natomiast na południe jest wysoki i po 5 metrach dochodzi do niewielkiej salki z małą studzienką.
Jaskinia jest typu osuwiskowego. Jest sucha i przewiewna, brak w niej roślinności. Światło słoneczne oświetla tylko studzienkę wejściową. Spąg pokryty gliną zmieszaną ze skalnym gruzem.
Brak jest danych o odkrywcach jaskini. Jej pierwszy plan i opis sporządzili P. Franczak, K. Buczek i R. Błachut w 2012 roku.

</doc>
<doc id="4251126" url="https://pl.wikipedia.org/wiki?curid=4251126" title="Lokomotīve Daugavpils">
Lokomotīve Daugavpils



</doc>
<doc id="4251135" url="https://pl.wikipedia.org/wiki?curid=4251135" title="Tabla (stolica tytularna)">
Tabla (stolica tytularna)

Tabla (łac. "Diocesis Tablensis") – stolica historycznej diecezji we Cesarstwie rzymskim w prowincji Mauretania Cezarensis, zlikwidowana w VII w. podczas ekspansji islamskiej, współcześnie w północnej Algierii. Obecnie katolickie biskupstwo tytularne. 

</doc>
<doc id="4251136" url="https://pl.wikipedia.org/wiki?curid=4251136" title="Stroitrest Bielce">
Stroitrest Bielce



</doc>
<doc id="4251137" url="https://pl.wikipedia.org/wiki?curid=4251137" title="Zacarias Kamuenho">
Zacarias Kamuenho



</doc>
<doc id="4251139" url="https://pl.wikipedia.org/wiki?curid=4251139" title="Pișcevic Bielce">
Pișcevic Bielce



</doc>
<doc id="4251141" url="https://pl.wikipedia.org/wiki?curid=4251141" title="Cristalul Fălești">
Cristalul Fălești



</doc>
<doc id="4251143" url="https://pl.wikipedia.org/wiki?curid=4251143" title="Behavior-driven development">
Behavior-driven development

Behavior-driven development (BDD) – proces wytwórczy oprogramowania który powstał na podstawie procesu Test driven development (TDD). BDD to połączenie wspólnych metod i zasad TDD z cechami procesu domain-driven design (DDD) i obiektowo-zorientowanej analizy i projektowania (OOAD) w celu dostarczenia zespołom tworzącym oprogramowanie oraz zespołom zarządzającym wspólnych narzędzi umożliwiających współpracę przy tworzeniu oprogramowania.
Chociaż BDD to głównie pomysł na to, jak rozwój oprogramowania powinien być zarządzany zarówno przez interesy biznesowe, jak i wiedzę techniczną, praktyka BDD zakłada wykorzystanie wyspecjalizowanego oprogramowania do wspierania procesu rozwoju. Chociaż narzędzia te są często dedykowane projektom BDD, mogą być postrzegane jako specjalistyczne formy narzędzi obsługujących rozwój oparty na testach. Narzędzia służą do automatyzacji wszechobecnego języka, co jest głównym tematem BDD.
BDD jest w dużej mierze ułatwiony dzięki użyciu prostego języka specyficznego dla danej domeny (ang. Domain specific language - DSL) z wykorzystaniem składni języka naturalnego (np. Zdań w języku angielskim), które mogą wyrażać zachowanie i oczekiwane rezultaty. Testy od dłuższego czasu są popularnym zastosowaniem języków dziedzinowych o różnym stopniu zaawansowania. BDD jest uważane za skuteczną praktykę techniczną, zwłaszcza gdy "zakres problemu" zagadnienia biznesowego które trzeba rozwiązać jest złożony.
Historia.
BDD jest rozszerzeniem praktyki rozwoju poprzez testy: rozwoju który korzysta z prostego, dziedzinowego języka skryptowego. Te języki przekształcają zdania języka naturalnego w wykonywalne testy. Wynikiem jest bliższy związek z kryteriami akceptacji dla danej funkcji i testami używanymi do sprawdzania poprawności tej funkcjonalności. W tej postaci jest to ogólne rozszerzenie metodyki TDD.
BDD skupia się na następujących aspektach:
Głównym celem BDD jest ponowna analiza podejścia testów jednostkowych i akceptacyjnych , które naturalnie pojawiają się w tych kwestiach. Przykładowo, BDD sugeruje, aby nazwy testów jednostkowych były całymi zdaniami zaczynającymi się od warunkowego czasownika (np. w języku angielskim - od czasownika "should" - "powinien") i powinny być pisane w kolejności ich wartości biznesowej. Testy akceptacyjne powinny być napisane za pomocą tzw. "historyjek użytkowników" o następującej strukturze: "jako [rola] chcę [opis oczekiwanej funkcji], aby [opis oczekiwanej korzyści]". Kryteria akceptacyjne powinny być pisane w kategoriach scenariuszy i zaimplementowane w postaci klas: Given [początkowy kontekst], When [opis występującego zdarzenia], then [potwierdzenie wystąpienia oczekiwanego rezultatu] .
Od tego momentu wiele osób opracowało ramy BDD przez kilka lat, definiując je ostatecznie jako platformę komunikacji i współpracy dla programistów, testerów i nietechnicznych lub biznesowych uczestników projektu. Podczas konferencji pt. "Agile specifications, BDD and Testing eXchange" w listopadzie 2009 roku w Londynie, Dan North przedstawił następujący opis BDD:BDD jest metodologią drugiej generacji, zewnętrzną, opartą na ciągnięciu, wielostronną, wieloskalową, o wysokiej automatyzacji i zwinności. Opisuje cykl interakcji ze ściśle zdefiniowanymi rezultatami, w wyniku czego powstaje działające, przetestowane oprogramowanie, które ma realną wartość.
Dan North stworzył framework BDD o nazwie JBehave, a następnie framework BDD (na poziomie historyjek) dla języka Ruby o nazwie RBehave, który później został zintegrowany z projektem RSpec. Pracował również z takimi osobami jak David Chelimsky, Aslak Hellesøy i innymi w celu opracowania testów RSpec, a także napisał książkę pt. "The RSpec Book: Behaviour Driven Development with RSpec, Cucumber, and Friends". Pierwszy, oparty na historyjkach framework w RSpec został później zastąpiony przez narzędzie Cucumber. opracowane głównie przez Hellesøy'a. Capybara, która jest częścią platformy Cucumber, jest jednym z takich opartych na sieci oprogramowaniem do automatyzacji testów.
Zaawansowane techniki wyizolowania dziedziny.
Fragment oprogramowania adresujący główne problemy dziedziny, stanowi najczęściej niewielką część całego systemu informatycznego. Jego znaczenie jednak jest nieproporcjonalne w stosunku do jego rozmiaru. Użytkownik musi być w stanie dostrzec w poszczególnych elementach modelu cały system. Musi być on w stanie oddzielić obiekty dziedziny od innych funkcji systemu, aby nie mieszać pojęć dziedzinowych z innymi.
W tym celu stosowanie są techniki służące wyizolowaniu dziedziny. W programowaniu obiektowym kod obsługujący interfejs użytkownika, bazę danych, a także wykonujący inne czynności pomocnicze jest bardzo często umieszczany w obiektach biznesowych. Dzieje się tak dlatego, iż jest to najprostszy sposób na stworzenie działającego kodu.
Gdy kod związany z dziedziną jest rozproszony niezmiernie trudno jest go zrozumieć oraz dostrzec. Pobieżne zmiany do interfejsu użytkownika mogą zmienić również logikę biznesową, natomiast zmiana reguły biznesowej może wymagać skrupulatnego śledzenia kodu użytkownika. Implementacja spójnych obiektów staje się niepraktyczna, a testowanie automatyczne jest niewygodne.
Istnieje wiele sposobów podziału systemu informatycznego, jednak doświadczenie przemysłowe pozwoliło utworzyć i zdefiniować architektury warstwowe.
Zasady BDD.
Zgodnie z metodyką TDD, dla każdej jednostki oprogramowania programista musi:
Ta definicja jest raczej niespecyficzna, ponieważ umożliwia testy pod kątem wysokopoziomowych wymagań oprogramowania, szczegółów technicznych niskiego poziomu lub czegokolwiek pomiędzy. Z tego powodu, BDD można postrzegać jako ciągły rozwój TDD, który dokonuje bardziej szczegółowych wyborów niż TDD.
BDD określa, że testy dowolnej jednostki oprogramowania powinny być opisane pod kątem pożądanego zachowania urządzenia. Zapożyczone z programowania zwinnego pojęcie "pożądanego zachowania" w tym przypadku składa się z wymagań stawianych przez firmę - to jest pożądanego zachowania, które ma wartość biznesową dla dowolnego podmiotu, który zlecił stworzenie danej jednostki oprogramowania. W praktyce BDD jest to określane jako działanie "na zewnątrz".

</doc>
<doc id="4251147" url="https://pl.wikipedia.org/wiki?curid=4251147" title="Feldbach (stacja kolejowa)">
Feldbach (stacja kolejowa)

Feldbach (niem. "Bahnhof Feldbach") – stacja kolejowa w Feldbach, w miejscowości Hötzelsdorf, w kraju związkowym Styria, w Austrii. Znajduje się na Steirische Ostbahn i linii Feldbach – Bad Gleichenberg. Jest obsługiwana przez pociągi linii S3 S-Bahn w Steiermark.

</doc>
<doc id="4251152" url="https://pl.wikipedia.org/wiki?curid=4251152" title="Roman Gąsiorowski">
Roman Gąsiorowski

Roman Stefan Gąsiorowski (ur. 3 sierpnia 1896 w Sieniawie, zm. 30 stycznia 1964 w Szczawnicy) – doktor praw, urzędnik samorządowy w II Rzeczypospolitej.
Życiorys.
Urodził się 3 sierpnia 1896 w Sieniawie. W 1916 zdał egzamin dojrzałości w C. K. Gimnazjum im. Franciszka Józefa Drohobyczu (1916), w czasie nauki szkolnej członkiem Drużyn Bartoszowych, Polskich Drużyn Strzeleckich i Towarzystwa Szkoły Ludowej. W latach 1916–1917 pracował w Krajowej Sekcji Utrzymania Dróg w Drohobyczu, w latach 1917–1918 w nadleśnictwie w Tustanowicach. Został członkiem Polskiej Organizacji Wojskowej. W styczniu 1919 został zatrzymany przez władze ukraińskie, do 26 kwietnia 1919 przebywał w obozie w Kosaczowie. Od września 1919 do stycznia 1920 był sekretarzem Powiatowej Organizacji Narodowej w Drohobyczu. Od czerwca 1920 do listopada 1920 służył jako ochotnik w Wojsku Polskim.
W 1923 ukończył studia prawnicze na Wydziale Prawa Uniwersytetu Jana Kazimierza we Lwowie, gdzie w 1924 uzyskał stopień naukowy doktora praw. 
W 1923 wstąpił do służby samorządowej II Rzeczypospolitej, początkowo pracował jako praktykant w Urzędzie Wojewódzkim we Lwowie. Od 24 czerwca 1925 był referendarzem w starostwie powiatu starosamborskiego, pełniąc jednocześnie funkcję zastępcy starosty. Po zniesieniu powiat starosamborskiego w 1932 został przeniesiony na stanowisko zastępcy starosty powiatu przeworskiego. W 1932 objął funkcję kierownika urzędu starostwa powiatu leskiego, zaś w lipcu 1935 został mianowany rzeczywistym starostą powiatu leskiego i pełnił ten urząd do września 1939. Był inicjatorem założenia w Lesku stowarzyszenia „Rodzina Urzędnicza”, w połowie 1933 Powiatowego Towarzystwa Polsko-Ruskiego „Zgoda”, utworzonego celem pielęgnowania stosunków pomiędzy przedstawicielami obu narodowości. Działał w powiatowym kole Towarzystwa Szkoły Ludowej w Lesku. Został przewodniczącym powiatowego komitetu w Lesku przed Zjazdem Górskim w Sanoku (14–17 sierpnia 1936). W trakcie swojej pracy współpracował z ks. Janem Siuzdakiem. Podczas urzędowania otrzymał od premiera Felicjana Sławoj Składkowskiego propozycję awansu i przeniesienia służbowego do Przemyśla, jednak przekonał tegoż do pozostawienia go na stanowisku starosty leskiego. Pod koniec 1937 otrzymał tytuł honorowego obywatelstwa gminy Ropienka „za prace i zasługi, położone dla dobra gminy” oraz tytuł członka honorowego Związku Strzeleckiego na szczeblu.
Po wybuchu II wojny światowej przez Rumunię przedostał się do Palestyny, w latach 1942–1943 był członkiem zarządu Komitetu Uchodźców Polskich w Jerozolimie. Po wojnie znalazł się w Wielkiej Brytanii. Zmarł 30 stycznia 1964 w Szczawnicy.

</doc>
<doc id="4251158" url="https://pl.wikipedia.org/wiki?curid=4251158" title="Stammbach (stacja kolejowa)">
Stammbach (stacja kolejowa)

Stammbach (niem: "Bahnhof Stammbach") – stacja kolejowa w Stammbach, w kraju związkowym Bawaria, w Niemczech. Znajduje się na linii Bamberg – Hof. Według DB Station&amp;Service ma kategorię 7. 

</doc>
